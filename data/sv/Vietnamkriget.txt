"vietnamkriget var en milit\u00e4r konflikt under kalla kriget i vietnam, laos och kambodja fr\u00e5n 1 november 1955 till saigons fall den 30 april 1975. detta krig f\u00f6ljde indokinakriget och utk\u00e4mpades mellan \u00e5 ena sidan den sydvietnamesiska gerillar\u00f6relsen fnl och nordvietnam, som st\u00f6ttades av kina och sovjetunionen, och \u00e5 andra sidan sydvietnams regering och usa, med st\u00f6d av en del andra antikommunistiska stater. kriget slutade med nordvietnamesisk seger och vietnams f\u00f6rening under ledning av vietnams kommunistiska parti. konflikten hade sin bakgrund i det tidigare indokinakriget under \u00e5ren 1946\u20131954, vilket ledde till vietnams delning l\u00e4ngs med den sjuttonde breddgraden. nordvietnam stod under ledning av ho chi minh och i sydvietnam blev ngo dinh diem president \u00e5r 1955. under krigs\u00e5ren fick nordvietnam st\u00f6d fr\u00e5n sovjetunionen och kina, medan usa deltog i konflikten p\u00e5 sydvietnams sida.\n\n\n== krigets skeden ==\n\n\n=== upptrappningen ===\nefter indokinakriget planerades demokratiska val att h\u00e5llas 1956, vilket skulle skapa underlag f\u00f6r en \u00e5terf\u00f6rening av det delade vietnam. i avvaktan p\u00e5 valet skulle viet minh f\u00f6rvalta den norra delen av landet och den s\u00f6dra delen, som frankrike skapat, skulle f\u00f6rvaltas av bao dai. bao dai var annams (det mellersta vietnams) siste kejsare och hade lett en marionettregim under den japanska ockupationen.\nvalen blev dock aldrig av. fyra dagar innan de planerade \u00f6verl\u00e4ggningarna skulle inledas gjorde president ngo dinh diem i sydvietnam ett uttalande som klargjorde att han inte hade f\u00f6r avsikt att delta i dessa och inte heller i n\u00e5got val. orsaken var att han, liksom usa:s regering, ins\u00e5g att hans regim inte skulle kunna vinna ett val mot ho chi minh, \u00e4ven under \u00f6vervakning av fn och den internationella kontrollkommissionen.  ett kommunistiskt vietnam s\u00e5gs av usa som en risk f\u00f6r att det strategiskt viktiga sydostasien skulle bli kommunistiskt, enligt dominoteorin.\ni strid mot gen\u00e8ve\u00f6verenskommelsen 1954 utropades d\u00e4rf\u00f6r den sydvietnamesiska republiken vietnam i oktober 1955 med amerikanskt st\u00f6d. bao dai tvingades avg\u00e5 till f\u00f6rm\u00e5n f\u00f6r ngo dinh diem, som installerades som president efter ett val. hans regim blev snabbt avskydd och landet drabbades av protester, bland annat d\u00e4rf\u00f6r att diem var katolik medan huvuddelen av befolkningen var buddhister. diem svarade p\u00e5 protesterna med terror. tusentals m\u00e4nniskor f\u00e4ngslades och d\u00f6dades. i norra vietnam konfiskerade den kommunistiska regeringen de privata f\u00f6retagens och k\u00f6pm\u00e4nnens egendomar och uppr\u00e4ttade en byr\u00e5kratiskt styrd kommandoekonomi. de tog ocks\u00e5 initiativ till att skapa sydvietnams nationella befrielsefront (i sverige kallad fnl efter sin franska f\u00f6rkortning), en v\u00e4pnad gerillagruppering i sydvietnam.\nusa fortsatte att trappa upp sina insatser. i slutet av \u00e5r 1961 fanns det drygt 1 500 amerikanska soldater i vietnam, ett \u00e5r senare n\u00e4ra 10 000. trots att den alltmer avskydda diem fortsatt st\u00f6ttades fr\u00e5n amerikanskt h\u00e5ll, fortsatte den sydvietnamesiska regimen att f\u00f6rsvagas. underr\u00e4ttelsedokument visar p\u00e5 en intention hos amerikanerna att p\u00e5 sikt f\u00f6rs\u00f6ka tills\u00e4tta en buddhistisk eller rent av thanistisk politiker till presidentposten i sydvietnam.\n\n\n=== tonkinbuktsintermezzot ===\ndet s\u00e5 kallade tonkinbuktsintermezzot i tonkinbukten brukar ofta anges som det officiella startskottet f\u00f6r kriget. den 4 augusti 1964 p\u00e5stod usa:s president lyndon b. johnson att ett antal nordvietnamesiska torpedb\u00e5tar helt oprovocerat hade angripit ett amerikanskt krigsfartyg p\u00e5 internationellt vatten i tonkinbukten. som en f\u00f6ljd h\u00e4rav godk\u00e4nde kongressen den 7 augusti den s\u00e5 kallade tonkinresolutionen, som gav presidenten fullmakt att vidta de \u00e5tg\u00e4rder han fann n\u00f6dv\u00e4ndiga f\u00f6r att motverka \"kommunistisk aggression\". med denna resolution bakom sig l\u00e4t president johnson, med st\u00f6d fr\u00e5n sina r\u00e5dgivare, inleda flygbombningar av nordvietnam som m\u00e5naderna d\u00e4rp\u00e5 efterf\u00f6ljdes av milit\u00e4r eskalation med regulj\u00e4ra amerikanska trupper. amerikanska politiker och media hade l\u00e4nge hetsat f\u00f6r en st\u00f6rre inblandning i kriget och m\u00e5nga menade att de bara ville ha en anledning att ta steget fullt ut.\nuppgifterna g\u00e5r is\u00e4r om exakt vad som h\u00e4nde i tonkinbukten den natten. de flesta anser att incidenten var framprovocerad av usa och avsiktligt \u00f6verdriven, men ytterligare andra h\u00e4vdar att den aldrig h\u00e4nt \u00f6verhuvudtaget. offentligg\u00f6randet av de s\u00e5 kallade pentagon papers 1971 visade att johnsonadministrationen systematiskt hade gett kongressen felaktiga uppgifter r\u00f6rande deltagandet i vietnamkriget. i oktober 2005 h\u00e4vdade en f\u00f6re detta anst\u00e4lld hos national security agency att myndigheten avsiktligt vinklade underr\u00e4ttelserapporter till johnsonadministrationen r\u00f6rande incidenten i tonkinbukten f\u00f6r att d\u00f6lja tidigare misstag. m\u00e5naden d\u00e4rp\u00e5 sl\u00e4ppte nsa topphemliga dokument som visade att den f\u00f6rsta sammandrabbningen, 2 augusti 1964, f\u00f6rvisso hade \u00e4gt rum men att det var den amerikanska jagaren uss maddox som hade \u00f6ppnat eld f\u00f6rst medan den andra sammandrabbningen, 4 augusti, aldrig hade \u00e4gt rum \u00f6verhuvudtaget.\n\n\n=== usa b\u00f6rjar bomba ===\nn\u00e5gra dagar efter h\u00e4ndelsen i tonkinbukten b\u00f6rjade usa bomba nordvietnam. bomboffensiven kom att ben\u00e4mnas rolling thunder. den styrdes fr\u00e5n vita huset, inte av milit\u00e4ren. fr\u00e5n b\u00f6rjan var m\u00e5let att skada nordvietnams industriproduktion, men f\u00f6r att undvika civila offer l\u00e4t man bli att bomba de tv\u00e5 st\u00f6rsta st\u00e4derna i norr. i brist p\u00e5 framg\u00e5ngar flyttades fokus mot telefon- och radion\u00e4ten. detta innebar st\u00f6rre risk f\u00f6r piloterna, och ledde inte heller till \u00f6nskad framg\u00e5ng. \u00e4n en g\u00e5ng \u00e4ndrades fokus, och det nya m\u00e5let blev br\u00e4nsledep\u00e5er. tanken var att en br\u00e4nslebrist skulle f\u00f6rsv\u00e5ra materialtransporter mellan nord- och sydvietnam l\u00e4ngs ho chi minh-leden. resultaten uteblev \u00e5terigen. \nsnart anl\u00e4nde fler och fler r\u00e5dgivare och den 8 mars 1965 gick den amerikanska marink\u00e5ren i land vid den sydvietnamesiska staden danang. under 1965 s\u00e4ndes omkring 200 000 amerikanska soldater till vietnam. slaget vid ia drang \u00e4gde rum i november och var den f\u00f6rsta st\u00f6rre drabbningen mellan den amerikanska arm\u00e9n och nordvietnam. efter slaget, som slutade oavgjort, trappades striderna upp och usa s\u00e4nde allt fler soldater till vietnam; i b\u00f6rjan av 1968 fanns det i vietnam n\u00e4ra en halv miljon amerikanska soldater, f\u00f6rutom mer \u00e4n 600 000 man i den sydvietnamesiska arm\u00e9n och tiotusentals soldater fr\u00e5n sydkorea, thailand, australien och filippinerna.\nusa bombade b\u00e5de nord- och sydvietnam med f\u00f6r\u00f6dande eldkraft. stora omr\u00e5den i sydvietnam f\u00f6rklarades vara \u201dfria eldzoner\u201d vilket innebar att alla oidentifierade, \u00e4ven civila, betraktades som fiender. under namnet \u201doperation fenix\u201d, som utf\u00f6rdes 1965\u20131968, m\u00f6rdade cia sydvietnameser som misst\u00e4nktes vara medlemmar av fnl. \u00f6ver 20 000 personer d\u00f6dades p\u00e5 detta s\u00e4tt. detta var en stor del av fnl:s medlemmar och mellan 1969 och 1971 ans\u00e5gs programmet av usa vara framg\u00e5ngsrikt f\u00f6r att f\u00f6rst\u00f6ra fnl:s infrastruktur i m\u00e5nga viktiga omr\u00e5den. andra sattes i f\u00e4ngelse d\u00e4r de misshandlades och torterades, bland annat i tigerburarna i vietnam. den 16 mars 1968 m\u00f6rdades 347 till 504 obev\u00e4pnade sydvietnamesiska medborgare av amerikanska soldater, kallat my lai-massakern.\nf\u00f6r att komma \u00e5t gerillaf\u00f6rband och nordvietnamesisk trupp sl\u00e4ppte usa agent orange, ett avl\u00f6vningsmedel, \u00f6ver stora delar av landet. enligt vietnams utrikesminister har 4,8 miljoner vietnameser utsatts f\u00f6r agent orange. det har resulterat i 400 000 d\u00f6da eller skadade och 500 000 barn f\u00f6dda med missbildningar, enligt vietnamesiska uppgifter. under bombkriget anv\u00e4nde usa \u00e4ven i stor utstr\u00e4ckning napalm. f\u00f6retaget dow chemical var den huvudsakliga leverant\u00f6ren av stridsmedlet.den amerikanske bef\u00e4lhavaren i vietnam, william westmoreland, ans\u00e5g att segern nu var inom r\u00e4ckh\u00e5ll.\nsaigon-regimen blev alltmer impopul\u00e4r bland sydvietnams befolkning. fnl tog makten \u00f6ver landsbygden genom att dela ut land till b\u00f6nderna och \u00e4ven genom att hota befolkningen. nordvietnamesiska regulj\u00e4ra styrkor bel\u00e4grade marink\u00e5rsbasen i khe sanh under 77 dagar. basen l\u00e5g l\u00e5ngt ute i periferin, n\u00e4ra gr\u00e4nsen till laos. nva (nordvietnams arm\u00e9) samlade stora m\u00e4ngder trupp och besk\u00f6t basen med intensiv artillerield, men hade egentligen inte f\u00f6r avsikt att inta khe sanh. syftet var ist\u00e4llet att distrahera amerikanerna inf\u00f6r t\u00eat-offensiven.\n\n\n=== t\u00eat-offensiven ===\n\nunder det vietnamesiska ny\u00e5ret i februari 1968 inleddes t\u00eat-offensiven p\u00e5 bred front och ett fnl-kommando tr\u00e4ngde \u00e4nda in p\u00e5 amerikanska ambassaden i saigon. t\u00eat-offensiven var inledningsvis en kraftfull framg\u00e5ng och den amerikanska stridsledningen var djupt skakad. fnl gick efterhand p\u00e5 defensiven till f\u00f6ljd av de stora f\u00f6rluster det \u00e5samkats; totalt anses fnl ha f\u00f6rlorat 30 000 soldater. i hue-massakern, som h\u00e4ndelsen kom att kallas, d\u00f6dades tusentals civila av fnl under deras ockupation av vissa delar av hue.\nst\u00e4lld inf\u00f6r milit\u00e4rens krav p\u00e5 \u00f6kade truppinsatser och de allt h\u00f6gre politiska kostnaderna, f\u00f6rklarade dock den amerikanske presidenten lyndon b. johnson att han var beredd att inleda fredssamtal och att han inte hade n\u00e5gra planer p\u00e5 att st\u00e4lla upp f\u00f6r omval \u2013 antikrigsoppositionen hade blivit honom f\u00f6r stark. johnson kunde inte l\u00e4ngre framtr\u00e4da offentligt utan att m\u00f6tas av en antikrigsdemonstration. \"lbj, how many kids did you kill today?\" (\"lbj, hur m\u00e5nga barn d\u00f6dade du idag?\"), h\u00f6rdes i demonstrationer \u00f6ver hela usa. de amerikanska f\u00f6rlusterna b\u00f6rjade bli k\u00e4nnbara, \u00f6ver 40 000 man hade stupat fram till 1968.\njohnson eftertr\u00e4ddes av richard nixon, eisenhowers vicepresident, som under valkampanjen p\u00e5st\u00e5tt sig ha en hemlig plan f\u00f6r att g\u00f6ra slut p\u00e5 kriget.\n\n\n=== nixons plan ===\nplanen innebar en s\u00e5 kallad \"vietnamisering\" av kriget. genom att ta hem de amerikanska styrkorna och ist\u00e4llet l\u00e5ta sydvietnamesisk milit\u00e4r st\u00e5 f\u00f6r sitt eget f\u00f6rsvar skulle antikrigsr\u00f6relsen tillfredsst\u00e4llas.\nn\u00e4r den f\u00f6rsta antikrigsdemonstrationen h\u00f6lls i washington 1965 hade cirka 20 000 m\u00e4nniskor samlats. i washington november 1969 demonstrerade runt 500 000 m\u00e4nniskor mot kriget. opinionsunders\u00f6kningar b\u00f6rjade visa att en klar majoritet av landets befolkning ans\u00e5g att usa skulle l\u00e4mna vietnam.\nn\u00e4r nixon 1970 l\u00e4t invadera kambodja f\u00f6r att sk\u00e4ra av fnl:s f\u00f6rs\u00f6rjningslinjer m\u00f6ttes han av v\u00e5ldsamma protester. en rad universitet ockuperades av sina studenter som h\u00f6ll protestm\u00f6ten och seminarier mot kriget. antikrigsopinionen tr\u00e4ngde till och med in i arm\u00e9n. v\u00e4gran att tj\u00e4nstg\u00f6ra i vietnam blev allt vanligare, samtidigt som protester mot kriget b\u00f6rjade m\u00e4rkas \u00e4ven bland de amerikanska soldaterna i vietnam. tiotusentals inkallade valde att antingen v\u00e4gra att inst\u00e4lla sig f\u00f6r tj\u00e4nstg\u00f6ring eller desertera.\nnixon erk\u00e4nde i sina memoarer att han redan 1969 ins\u00e5g att en milit\u00e4r upptrappning skulle inneb\u00e4ra att den amerikanska allm\u00e4nheten blev allt mer kritisk till kriget. trots detta f\u00f6rs\u00f6kte han utvidga krigsinsatserna, och chansa med ett anfall mot nordvietnamesernas baser i kambodja.\n\n\n=== usa l\u00e4mnar vietnam ===\ni b\u00f6rjan av 1973 gick sydvietnam och usa med p\u00e5 att underteckna ett vapenstillest\u00e5ndsavtal. men vapenstillest\u00e5ndet br\u00f6t snart samman och kriget i vietnam flammade upp p\u00e5 nytt. den med amerikanska medel bev\u00e4pnade sydvietnamesiska regimen visade sig dock ha mycket l\u00e5g stridsmoral. l\u00e4mnad p\u00e5 egen hand kollapsade den snabbare \u00e4n vad till och med dess motst\u00e5ndare v\u00e4ntat sig. v\u00e5ren 1975 f\u00f6retog nordvietnam en fullskalig invasion, och den 30 april f\u00f6ll saigon.\nsegern hade vunnits till ett fruktansv\u00e4rt pris. cirka en halv miljon vietnameser f\u00f6rlorade livet under det f\u00f6rsta indokinakriget mot frankrike; under det andra antas tv\u00e5 till tre miljoner vietnameser ha d\u00f6tt \u2013 och dessa siffror s\u00e4ger inget om de miljoner och \u00e5ter miljoner av leml\u00e4stade och heml\u00f6sa. f\u00f6r\u00f6delsen var fruktansv\u00e4rd. m\u00e4ngder av byar i s\u00f6dra vietnam hade raserats och befolkningen tvingats att flytta i f\u00e5f\u00e4nga f\u00f6rs\u00f6k att isolera fnl. till detta kom effekterna av de enorma m\u00e4ngder av kemiska bek\u00e4mpningsmedel som anv\u00e4nts av usa f\u00f6r att avl\u00f6va djungelomr\u00e5den.\n\n\n=== efterf\u00f6ljder ===\nefter krigets slut h\u00e4vdade internationella r\u00f6da korset att 65 000\u201370 000 personer hade utsatts f\u00f6r folkr\u00e4ttsstridiga \u00f6vergrepp av de amerikanska och sydvietnamesiska f\u00e5ngvaktarna. vid krigets slut hade \u00f6ver 7 miljoner ton bomber f\u00e4llts \u00f6ver indokina \u2013 mer \u00e4n dubbelt s\u00e5 mycket som under hela andra v\u00e4rldskriget inr\u00e4knat b\u00e5de europa och asien.\n\n\n==== skador av agent orange ====\n\nflygplanen f\u00e4llde \u00e4ven aerosoler med v\u00e4xtgiftet agent orange f\u00f6r att f\u00f6rst\u00f6ra tr\u00e4d och annan gr\u00f6nska. biprodukten 2,3,7,8-tetraklordibenso-p-dioxin som bildades vid syntesen av 2,4,5-triklorfenoxi\u00e4ttiksyra visade sig \u00e4ven orsaka f\u00f6delseskador p\u00e5 nyf\u00f6dda barn. miljontals vietnameser i flera generationer har drabbats av skador och sjukdomar, bland annat cancer, p\u00e5 grund av agent orange. runt 150 000 barn har f\u00f6tts med missbildningar och skador som misst\u00e4nks vara orsakade av medlet. en grupp vietnameser har ocks\u00e5 st\u00e4mt monsanto corporation och dow chemical i amerikansk domstol utan framg\u00e5ng. usa har genom \u00e5ren nekat till ansvar f\u00f6r att ha f\u00f6rgiftat stora delar av vietnam. d\u00e4remot har amerikanska veteraner som exponerats f\u00f6r gifterna f\u00e5tt r\u00e4tt till ers\u00e4ttning fr\u00e5n staten. efter n\u00e4rmare 40 \u00e5r, 2012, har amerikanska myndigheter f\u00f6r f\u00f6rsta g\u00e5ngen direkt bidragit till arbetet f\u00f6r att sanera marker och vattendrag fr\u00e5n agent orange. usa bidrar med motsvarande cirka 275 miljoner kronor i projektet som utf\u00f6rs av amerikanska f\u00f6retag i samarbete med vietnams f\u00f6rsvarsdepartement. saneringen g\u00f6rs i omr\u00e5det runt dan, som var en f\u00f6rvaringscentral f\u00f6r medlet under kriget.\n\n\n==== politiska f\u00f6ljder i vietnam ====\nefter krigets slut tilltr\u00e4dde kommunistregimer i vietnam liksom i laos och kambodja. hundratusentals sydvietnameser, anklagade f\u00f6r samr\u00f6re med den f\u00f6rra regimen, sattes i f\u00e4ngelsel\u00e4ger av kommunisterna. miljoner m\u00e4nniskor flydde landet efter saigons fall \u2013 800 000 bara till usa. vietnam \u00e4r \u00e4n i dag en enpartidiktatur, och under 1990-talet genomf\u00f6rdes reformer i kapitalistisk riktning. det gjordes \u00e4ven n\u00e4rmanden till usa.\n\n\n=== uteblivet bist\u00e5nd fr\u00e5n usa ===\nden 27 januari 1973 undertecknade usa i paris \"\u00f6verenskommelsen f\u00f6r att avsluta kriget och \u00e5teruppr\u00e4tta freden i vietnam\". en av punkterna som usa undertecknade var artikel 21: \"i enlighet med sin traditionella politik skall usa bidraga till att krigss\u00e5ren l\u00e4ks och att \u00e5teruppbygga vietnams demokratiska republik och indokina.\" fem dagar senare, den 1 februari, skickade president nixon ett meddelande till nordvietnams premi\u00e4rminister och upprepade och utvecklade sig ang\u00e5ende detta l\u00f6fte. de tv\u00e5 f\u00f6rsta principerna i presidentens meddelande var: regeringen f\u00f6r amerikas f\u00f6renta stater kommer utan n\u00e5gra politiska villkor att bidraga till \u00e5teruppbyggandet av nordvietnam. prelimin\u00e4ra amerikanska unders\u00f6kningar visar att ett l\u00e4mpligt bidrag fr\u00e5n usa till \u00e5teruppbyggandet efter kriget r\u00f6r sig omkring 3,25 miljarder dollar under fem \u00e5r. andra former av bist\u00e5nd f\u00e5r de b\u00e4gge parterna komma \u00f6verens om. denna uppskattning kan vara f\u00f6rem\u00e5l f\u00f6r revidering och detaljdiskussion mellan f\u00f6renta staternas regering och regeringen f\u00f6r vietnams demokratiska republik.\nusa uppfyllde aldrig sitt l\u00f6fte om bist\u00e5nd. tv\u00e4rtom inf\u00f6rde usa ett totalf\u00f6rbud mot handel och bist\u00e5nd till landet, ett f\u00f6rbud som varade till 1994.\n\n\n== d\u00f6dstal ==\n\n\n=== den vietnamesiska befolkningen ===\nhur m\u00e5nga vietnameser som d\u00f6dades under kriget var l\u00e4nge oklart. den l\u00e4gsta uppskattningen gjordes av den vietnamesiska regeringen n\u00e5gra \u00e5r efter krigets slut. h\u00e4r uppskattades antalet d\u00f6da till cirka tv\u00e5 miljoner vietnameser totalt, inklusive b\u00e5de civila och milit\u00e4ra d\u00f6dsoffer p\u00e5 b\u00e5da sidorna. uppskattningar fr\u00e5n bland annat fn och usa uppskattade att cirka 4\u20135 miljoner vietnameser hade d\u00f6tt under kriget. enligt ett uttalande av den vietnamesiska regeringen 1995 uppskattar man att 5,2 miljoner, eller var \u00e5ttonde inv\u00e5nare, hade d\u00f6dats under inb\u00f6rdeskriget - den tidigare l\u00e4gre siffran hade publicerats f\u00f6r att inte demoralisera befolkningen.folkmordsforskaren rudolph rummel uppger antalet d\u00f6dade av sydvietnam till 90 000 och antalet d\u00f6dade av nordvietnam och fnl till 1 670 000.\n\n\n=== f\u00f6rluster i stridande f\u00f6rband ===\nk\u00e4lla: australiensiska staten\n\n\n=== amerikanska f\u00f6rluster ===\nenbart i vietnamkriget (det vill s\u00e4ga exklusive laos och kambodja) rapporterades cirka 58 230 amerikaner som stupade och cirka 1 900 som saknade. det h\u00f6gsta antalet amerikanska soldater i vietnam vid en och samma tidpunkt var drygt 569 000. detta g\u00e4ller dock endast amerikansk milit\u00e4r personal, med f\u00f6tterna rent fysiskt i vietnam. till detta kommer ocks\u00e5 omkring 1,2 miljoner soldater stationerade utanf\u00f6r vietnam.\n\n\n== debatt och kultur ==\n\n\n=== debatt ===\nvietnamkriget, och i synnerhet usa:s inblandning, var hett debatterat n\u00e4r det p\u00e5gick och forts\u00e4tter att vara f\u00f6rem\u00e5l f\u00f6r debatt. generellt brukar personer som identifierar sig som v\u00e4nster anse att vietnamkriget var ett helt on\u00f6digt och illegitimt krig. jan guillou skrev i aftonbladet att \u201ddet fanns inga respektabla eller ens s\u00e5 kallat realpolitiska godtagbara motiv f\u00f6r denna [amerikanska] folkmordspolitik\u201d och kallade vietnamkriget \u201dusa:s l\u00e4ngsta, grymmaste och mest meningsl\u00f6sa krig\u201d. vietnamr\u00f6relsen i sverige dominerades av de f\u00f6renade fnl-grupperna, medan den socialdemokratiskt styrda svenska kommitt\u00e9n f\u00f6r vietnam spelade en mer blygsam roll. russelltribunalen kom fram till att usa beg\u00e5tt krigsf\u00f6rbrytelser i indokina.\nneokonservativa debatt\u00f6rer har ibland uttryckt att kriget var n\u00f6dv\u00e4ndigt f\u00f6r att bek\u00e4mpa kommunismen och j\u00e4mf\u00f6r bland annat med koreakriget, som medf\u00f6rde ungef\u00e4r lika stora amerikanska d\u00f6dsoffer. man menar att sydkoreas utveckling till en v\u00e4lm\u00e5ende demokrati visar att krig kan vara n\u00f6dv\u00e4ndiga och ha en positiv inverkan p\u00e5 utvecklingen. det finns \u00e4ven de som h\u00e4vdar att det var ett felaktigt beslut att dra sig ur kriget. ett exempel \u00e4r ett tal av president george w. bush 2007 d\u00e4r han h\u00e4vdar att \"priset f\u00f6r usa:s tillbakadragande betalades av miljontals oskyldiga medborgare vilkas v\u00e5ndor skulle l\u00e4gga ord som 'b\u00e5tflyktingar', 'omskolningsl\u00e4ger' och 'd\u00f6dsf\u00e4lt' till v\u00e5r vokabul\u00e4r.\"robert mcnamara delar dock inte den h\u00e4r neokonservativa \u00e5sikten. mcnamara var som usa:s f\u00f6rsvarsminister en av nyckelpersonerna bakom usa:s upptrappning av milit\u00e4r n\u00e4rvaro och \u00f6verg\u00e5ng till fullskaligt krig i mitten p\u00e5 60-talet.\n\n\n=== referenser i popul\u00e4rkultur ===\n\nvietnamkriget har f\u00f6rekommit m\u00e5nga g\u00e5nger inom popul\u00e4rkulturen \u2013 film, musik, sk\u00f6nlitteratur och datorspel. i vissa fall har kriget varit huvudtemat i skildringen (exempelvis plutonen, apocalypse now, full metal jacket och we were soldiers) och andra fall har det endast figurerat bakgrunden eller som en del av en l\u00e4ngre ber\u00e4ttelse (exempelvis forrest gump och deer hunter). om det tidigare skedet, slutet av indokinakriget, skriver graham greene i den stillsamme amerikanen.\n\n\n=== dokument\u00e4rer ===\nvietnam's unseen war: pictures from the other side\nfirst kill\ni frihetens namn\nlast days in vietnam\n\n\n== se \u00e4ven ==\n\nkambodjas historia\nlaos historia\nvietnams historia\nvietnamr\u00f6relsen\nkinesisk-vietnamesiska kriget\nafghansk-sovjetiska kriget\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== tryckta k\u00e4llor ===\nh\u00e4gerdal, hans (2005). vietnams historia. historiska media \nlawrence, a. t. (2009) (p\u00e5 engelska). crucible vietnam: memoir of an infantry lieutenant (2009). mcfarland. isbn 0786445173 \nsmedberg, marco (2008). vietnamkrigen. historiska media \n\n\n== externa l\u00e4nkar ==\n wikimedia commons har media som r\u00f6r vietnamkriget.\nvietnam the necessary war a reinterpretation of america's most disastrous military conflict. h\u00e4mtat fr\u00e5n the wayback machine (arkiverat 30 november 2006).\ndeath tolls for the major wars and atrocities of the twentieth century\nericson, lars gerillan i vietnam kn\u00e4ckte usa. artikel publicerad p\u00e5 popul\u00e4r historias webbplats 5 september 2008 h\u00e4mtat fr\u00e5n the wayback machine (arkiverat 3 september 2009)."