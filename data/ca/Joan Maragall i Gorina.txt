"joan maragall i gorina (barcelona, 10 d'octubre de 1860 - 20 de desembre de 1911) fou un poeta i escriptor catal\u00e0, figura cabdal dins la poesia modernista del canvi de segle xix al xx. la seva obra manuscrita es conserva a l'arxiu joan maragall de barcelona.\nmembre de la intel\u00b7lectualitat culta de la barcelona de la renaixen\u00e7a, de la qual havia heretat el floralisme i el retoricisme, va fer una defensa de l'espontane\u00eftat i de la recerca de la simplicitat i arrib\u00e0 a desenvolupar la seva \u00abteoria de la paraula viva\u00bb, que va crear escola. va fer de la seva obra po\u00e8tica la vessant liter\u00e0ria m\u00e9s coneguda, si b\u00e9 destaca la important producci\u00f3 en prosa, amb m\u00e9s de 450 textos, entre articles, assaigs, discursos, semblances biogr\u00e0fiques i pr\u00f2legs. a m\u00e9s, la gran activitat com a periodista al diari de barcelona i la veu de catalunya va ser un dels mitjans que li va permetre projectar una opini\u00f3 que gener\u00e0 una important influ\u00e8ncia social. aix\u00ed mateix, va traduir al catal\u00e0 obres de goethe, nietzsche i novalis, de tal manera que introdu\u00ed a catalunya una bona part de la literatura alemanya.en el vessant personal, joan maragall va ser un home d'arrels religioses i una forta implicaci\u00f3 pol\u00edtica. entre \u00abl'ad\u00e9u, espanya!\u00bb, formulat a l'oda a espanya, i l'iberisme, la seva influ\u00e8ncia sempre va ser vigent a catalunya de forma m\u00e9s o menys visible. va ser un personatge amb m\u00faltiples contactes, amb els quals mantenia una extensa correspond\u00e8ncia d'un inter\u00e8s que supera de molt el fet purament anecd\u00f2tic o biogr\u00e0fic.\nun dels seus nets, pasqual maragall i mira, fou president de la generalitat de catalunya entre 2003 i 2006.\n\n\n== biografia ==\njoan maragall va ser el fill petit (eren tres germanes i ell) del matrimoni format pel fabricant t\u00e8xtil barcelon\u00ed josep maragall i vilarosal (ca.1825-1900), i rosa gorina i folch (\u20201903), provinent d'una fam\u00edlia d'industrials de sabadell. va n\u00e9ixer al 4 del carrer de jaume giralt, al barri de santa caterina de barcelona, on el seu pare tenia la f\u00e0brica (vegeu casa vallesc\u00e0). joan maragall va ser batejat a la catedral de barcelona el 14 d'octubre de 1860, rebent els noms de joan, josep i eduard, sent els seus padrins joan gorina i folch, germ\u00e0 de la mare, i la seva esposa teresa parasols i armengols. el 1875 joan maragall, despr\u00e9s d'uns anys d'estudi, va comen\u00e7ar a treballar com a aprenent a la ind\u00fastria familiar. aquest fou un per\u00edode que ell mateix defin\u00ed com \u00abd'infelicitat\u00bb, ja que va ser arrencat dels llibres nom\u00e9s acabar el batxillerat per anar a treballar a la ind\u00fastria. va ser un cop molt fort per al jove joan que, furtivament, comen\u00e7ava a escriure poesies en unes estones que robava a la feina.l'any 1877 va viatjar amb tota la fam\u00edlia, primer a val\u00e8ncia i per espanya \u2013granada, c\u00f2rdova, madrid i saragossa\u2013, i a continuaci\u00f3 a marsella i par\u00eds. maragall recordava aquests viatges de la seva adolesc\u00e8ncia com aut\u00e8ntics \u00aboasis de goig, dos respiros, la meva situaci\u00f3 era insostenible; passats dos anys vingu\u00e9 la convicci\u00f3 que jo no servia per a industrial y se'm don\u00e0 a escollir carrera\u00bb. finalment, despr\u00e9s d'una forta discussi\u00f3 amb el seu pare, l'octubre de 1879 va deixar la f\u00e0brica per a ingressar a la facultat de dret.\n\n\n=== joventut, primeres lletres i la creaci\u00f3 del c\u00edrcol ===\nmaragall ja havia publicat el primer poema \u00f3ptica al diari lo nunci el 22 de setembre de 1878, per\u00f2 fou a la facultat on va tenir l'oportunitat de desenvolupar l'inter\u00e8s per les lletres. va compartir amb els companys d'estudis tert\u00falies en les quals debatien sobre les lectures, l'\u00f2pera i la m\u00fasica en general. el grup dels set companys m\u00e9s afins s'autoanomenava \u00abel c\u00edrcol\u00bb, i hi figuraven amics \u2013com antoni roura, josep maria lloret i garrigosa o josep soler i miquel\u2013 que ho serien per a tota la vida. va ser un per\u00edode de definici\u00f3 personal, de lectures rom\u00e0ntiques, d'escriptura de poesies, algunes emulant la literatura barroca espanyola, unes altres d'amoroses o simples divertiments. l'afirmaci\u00f3 passava per una certa rebel\u00b7lia, per una tend\u00e8ncia anarquitzant i la defensa del nihilisme. maragall va passar en aquells moments per una fase d'enamorament pr\u00f2pia de l'edat, d'estimar i voler ser estimat, i arrib\u00e0 a obsessionar-se a no aconseguir els seus objectius. es coneixen dos amors previs al de clara, la que seria la seva esposa: amanda, amb qui coincidiria al liceu i a qui en l'epistolari que mantenia amb el seu amic josep maria lloret dedicaria frases apassionades, i que, a m\u00e9s, seria la destinat\u00e0ria del seu poema \u00aba dues violetes\u00bb; i teresa ferran, una estiuejant de puigcerd\u00e0.va manifestar-se admirador de la literatura germ\u00e0nica, a la qual havia arribat a partir de la traducci\u00f3 del poeta valenci\u00e0 teodor llorente i la seva obra leyendas de oro, llorente el va introduir a l'obra de friedrich von schiller, heinrich heine i especialment goethe. el 1881 va llegir de goethe la versi\u00f3 francesa de werther, faust i hermann i dorothea, mentre que, paral\u00b7lelament, es manifestava com un \u00abcatalanista entusiasta\u00bb i llegia recuerdos de viaje de v\u00edctor balaguer. inspirat en aquestes obres, va escriure el poema dins sa cambra, amb el qual va guanyar el seu primer premi literari als jocs florals de badalona de 1881. per poder entendre les obres germ\u00e0niques en la seva llengua vernacla, va fer servir el llibre d'eug\u00e8ne favre premi\u00e8res le\u00e7ons d'allemand ou grammaire \u00e9l\u00e9mentaire et pratique de la langue allemande, si b\u00e9 el 1882 va decidir comen\u00e7ar a estudiar amb un professor particular, jaume sturzenegger, un bavar\u00e8s que vivia prop dels maragall i amb qui va mantenir contactes al llarg de la seva vida.quan es va llicenciar el 27 de juny de 1884, va decidir regalar-se les obres de goethe en alemany. a continuaci\u00f3 va entrar a treballar de passant al despatx de l'advocat dan\u00e9s, on, segons explicava en una carta a josep maria lloret, \u00abtinc poca feina i a les tardes aprofito per anar a l'ateneu i a la nit al liceu\u00bb. maragall vivia sense obligacions ni pen\u00faries econ\u00f2miques, dedicat a una vida relaxada, envoltat d'amics; un habitual de les tert\u00falies, un jove lliure de responsabilitats. el 1886 es va fer soci de l'ateneu barcelon\u00e8s, on es va relacionar amb escriptors com josep yxart, joan sard\u00e0 i narc\u00eds oller, entre d'altres.\n\n\n=== crisi econ\u00f2mica i maduresa imposada ===\nl'any 1886, el seu pare va explicar en una reuni\u00f3 familiar que tenia problemes econ\u00f2mics a causa d'unes inversions fallides. davant la greu situaci\u00f3, va patir una crisi que li feu perdre l'autoestima. joan maragall, com a \u00fanic fill mascle, es va veure for\u00e7at per la fam\u00edlia a intervenir-hi i a agafar les regnes de la situaci\u00f3, i hagu\u00e9 de renunciar a la c\u00f2moda vida anterior. per\u00f2, a m\u00e9s, va suposar un cop per al jove menyspreador de les convencions socials i amant de la naturalesa i la bellesa; va haver d'entrar en contacte amb un m\u00f3n que desconeixia i que li repugnava, i arrib\u00e0 a manifestar: \u00abrenego de la societat, del progr\u00e9s, del diner, de l'educaci\u00f3, del dret, de la moral i de qui va inventar totes aquestes porqueries\u00bb.les notes autobiogr\u00e0fiques que havia comen\u00e7at a escriure en complir els 25 anys, les va acabar aquell mateix any 1886. el darrer par\u00e0graf marca clarament el seu sentiment sobre el moment que vivia: \n\n\n=== la fam\u00edlia ===\nestiuejant a puigcerd\u00e0 el 1888, maragall va con\u00e8ixer clara noble malvido (1872 - 26 d'abril de 1944), filla del comerciant angl\u00e8s ernest noble barber i d'una dama andalusa, mar\u00eda de las angustias malvido nocedo. clara esdevindria la seva esposa, tot i que en aquell moment nom\u00e9s la veia com el que era, una adolescent de setze anys.fins que va fer els trenta anys el preocupava encarrilar la seva vida professional i personal. va entrar a treballar al despatx de l'advocat brugada i l'any 1890, quan semblava que es resignava a ser un advocat de segona, va trobar feina al diari de barcelona com a secretari del director, joan ma\u00f1\u00e9 i flaquer. s'obria aix\u00ed una nova perspectiva professional. el seu trent\u00e8 aniversari va representar un punt d'inflexi\u00f3, i quasi d'obsessi\u00f3, per no haver formalitzat una relaci\u00f3 amorosa estable, despr\u00e9s de la seva ruptura amb teresa ferran. va ser llavors que comen\u00e7\u00e0 la relaci\u00f3 epistolar amb clara noble, amb qui, despr\u00e9s d'uns mesos de festeig formal, es va casar el 27 de desembre de 1891. l'enlla\u00e7 fou el resultat d'un enamorament apassionat i for\u00e7a diferent d'altres propostes \u00abm\u00e9s interessades\u00bb que li comen\u00e7ava a fer la fam\u00edlia. de viatge de noces varen anar a ni\u00e7a, montecarlo, flor\u00e8ncia, pisa, g\u00e8nova i marsella.\nla parella es va instal\u00b7lar en un pis del carrer roger de ll\u00faria, 2; al cap de tres anys es varen traslladar al passeig de gr\u00e0cia, 64 (actual n\u00fam. 20); el 1896 van tornar a canviar de casa per anar al carrer consell de cent n. 344, i el 1899 s'instal\u00b7laren al que seria l'habitatge definitiu i que ha esdevingut la casa pairal de la nissaga maragall i l'actual casa museu, al carrer alfons xii n. 79, al barri de sant gervasi, el mateix carrer on vivien els seus sogres, els noble malvido, i molt a prop del carrer brusi, on hi havia el diari de barcelona. varen tenir tretze fills: helena (1893), maria (1894), eul\u00e0lia (1896), clara i anna (1899) josep (1900), joan antoni (1902), ernest (1903), guillem (1905), raimon (1906), elvira (1907), gabriel (1909) i jordi (1911).\n\n\n=== maduresa personal i professional ===\nla feina de secretari de redacci\u00f3 al diari de barcelona (llavors diario de barcelona) va representar la seva professionalitzaci\u00f3 com a escriptor. la col\u00b7laboraci\u00f3 amb el diari, entre el 1892 i el 1903, es va materialitzar en 248 articles, que li serviren per infiltrar les idees modernistes a una burgesia conservadora.\nel 13 d'abril de 1893 va acceptar el nomenament de membre numerari de l'acad\u00e8mia de bones lletres de barcelona. uns mesos m\u00e9s tard va ser un testimoni presencial de la bomba del liceu, atemptat que produiria un canvi en la seva concepci\u00f3 del comportament hum\u00e0.l'any 1895 fou nomenat secretari de l'ateneu barcelon\u00e8s, i en condici\u00f3 de tal \u00e9s testimoni del primer discurs d'inauguraci\u00f3 de curs fet en catal\u00e0 per \u00e0ngel guimer\u00e0.\na comen\u00e7aments de 1899, enric prat de la riba refund\u00e0 la veu de catalunya com a \u00f2rgan de la lliga regionalista, i ofer\u00ed la direcci\u00f3 de la publicaci\u00f3 a maragall, per\u00f2 el poeta hi va renunciar.el 5 de maig de 1900 mor\u00ed el seu pare i ell pat\u00ed una forta depressi\u00f3 reactiva. la seva dona clara decid\u00ed posar-lo en mans del doctor robert, qui li va recomanar que desconnect\u00e9s de la vida urbana i que es trasllad\u00e9s a cauterets. durant els primers anys del nou segle, maragall, encara afectat per la mort del seu pare i tamb\u00e9 pel su\u00efcidi del seu amic josep soler i miquel (1897), va veure com perdia altres \u00e9ssers estimats: joan ma\u00f1\u00e9 i flaquer el 1901, sa mare el 1902 i antoni roura el 1910.el 1902 va publicar \u00abla patria nueva\u00bb, un article pel qual fou processat. aquest fet i la publicaci\u00f3 de \u00absan jorge, patr\u00f3n de catalu\u00f1a\u00bb, \u00absentimiento catalanista\u00bb i \u00abel tr\u00e1gico conflicto\u00bb li varen suposar un enfrontament amb el nou director del diario de barcelona, i maragall va abandonar la redacci\u00f3 durant uns anys. el mateix any 1902 va ser nomenat president de l'ateneu barcelon\u00e8s i hi pronunci\u00e0 el discurs \u00abelogi de la paraula\u00bb, en el qual desgranava la seva teoria de la \u00abparaula viva\u00bb, juntament amb l'opuscle \u00abelogi de la poesia\u00bb.entre 1904 i el 25 de febrer de 1906 va tenir una col\u00b7laboraci\u00f3 continuada a ilustraci\u00f3 catalana, on va publicar un total de vint-i-dos articles. uns mesos abans de la seva mort, el 1911, va entrar com a membre fundador de la secci\u00f3 filol\u00f2gica de l'institut d'estudis catalans.\n\n\n=== la seva mort ===\njoan maragall va morir el 20 de desembre de 1911 amb nom\u00e9s 51 anys. havia agafat una estranya malaltia diagnosticada com a febre de malta, encara que la febre no es va presentar fins als darrers dies, tot i estar al llit des de comen\u00e7ament de desembre.la seva mort va suposar un cop molt fort dins del m\u00f3n de la cultura i va provocar innombrables mostres de condol.\n\n\n== corrents en la seva obra ==\nla tem\u00e0tica de l'obra de joan maragall \u00e9s molt diversa. tots els motius eterns de la poesia hi s\u00f3n presents: l'amor, la natura, el cant a la seva terra i a la seva ciutat, llegendes i herois de catalunya, els elements espirituals; els temes sempre s\u00f3n tractats amb un lirisme directe i primari, expressiu i sincer. la seva poesia passa per diverses etapes per\u00f2 sempre influ\u00efda per dos corrents: el vitalisme, d'arrel nietzschiana, i el decadentisme. en la natura, com en el paisatge i les tradicions \u2013t\u00f2pics dels poetes rom\u00e0ntics\u2013, maragall hi veia unes possibilitats vitals, de salut, de regeneraci\u00f3, de l'energia vital.\nmaragall representa una ruptura ideol\u00f2gica i liter\u00e0ria amb la generaci\u00f3 immediatament anterior a la seva, i no volia tenir res a veure amb el positivisme i el naturalisme de mitjan segle xix, que joaquim m. bartrina, pompeu gener i narc\u00eds oller representaven a catalunya. va entroncar amb l'idealisme de les darreres generacions rom\u00e0ntiques gr\u00e0cies al seu amic josep soler i miquel i joan sard\u00e0. va contribuir decisivament a la recuperaci\u00f3 del catalanisme a trav\u00e9s d'uns g\u00e8neres que incideixen en la col\u00b7lectivitat (cants, himnes i can\u00e7ons), i tamb\u00e9 a trav\u00e9s de la seva pr\u00f2pia po\u00e8tica, dinamitzant la llengua i arraconant formes massa complexes. els poemes del seu segon llibre, visions i cants, publicat el 1900, en seran el millor exemple. mitjan\u00e7ant aquest proc\u00e9s de simplificaci\u00f3 va arribar a la consolidaci\u00f3 de la reflexi\u00f3 sobre la pr\u00f2pia experi\u00e8ncia creadora, la teoria de la \u00abparaula viva\u00bb; des d'aqu\u00ed, assol\u00ed una major llibertat en les t\u00e8cniques m\u00e8triques i de versificaci\u00f3, en els recursos ling\u00fc\u00edstics i en els procediments ret\u00f2rics. la seva obra enll\u00e0, publicada el 1906, recull aquesta tend\u00e8ncia.la seva activitat com a traductor el port\u00e0 a aprofundir en el coneixement de les lleng\u00fces, a enamorar-se dels originals i eixamplar cada dia m\u00e9s el camp de la seva visi\u00f3. autors com ruskin, schopenhauer, carlyle, nietzsche i novalis els va interioritzar profundament. novalis, per\u00f2, m\u00e9s que cap altre.\n\n\n=== teoria de la \u00abparaula viva\u00bb ===\nmaragall va viure la transici\u00f3 de la renaixen\u00e7a al noucentisme. de la primera, n'havia heretat el floralisme i el retoricisme, per\u00f2 va fer una defensa de l'espontane\u00eftat i de la recerca de la simplicitat, arribant a desenvolupar la seva \u00abteoria de la paraula viva\u00bb, que va crear escola. rebutjava la grandiloq\u00fc\u00e8ncia i perseguia una naturalitat emanada de l'experi\u00e8ncia personal. apropava el llenguatge a la parla col\u00b7loquial, deslligant-se de l\u00edmits formals, convertint-se en un exponent de vitalisme contrari al simbolisme, que havia redu\u00eft la dimensi\u00f3 social de la poesia.\nla \u00abparaula viva\u00bb s'oposa a les paraules vanes amb la for\u00e7a espont\u00e0nia de la sinceritat, lluny de la ret\u00f2rica i connectada amb el parlar popular, amb el \u00abcatal\u00e0 que ara's parla\u00bb. amb tot, la defensa de l'espontane\u00eftat de maragall no va aparellada a la improvisaci\u00f3 ni a la ren\u00fancia de la correcci\u00f3, perqu\u00e8 maragall revisava molt a fons els seus poemes. com expressava agust\u00ed bartra i lleonart: \nper a manuel de montoliu, la paraula viva \u00e9s \u00abl'expressi\u00f3 completament cristal\u00b7litzada;... no \u00e9s l'expressi\u00f3, \u00e9s una super-expressi\u00f3, en que el verb, encara en ignici\u00f3, se volta i s'embolcalla a si mateix d'una aur\u00e8ola d'irradiacions i fluids impalpables i irreductibles a l'an\u00e0lisi dels laboratoris on se manipula la paraula humana.\u00bb\n\n\n== etapes de la seva vida ==\ntot i les diferents categoritzacions que s'han elaborat i les discrep\u00e0ncies existents, a l'\u00abesb\u00f3s biogr\u00e0fic\u00bb realitzat per gabriel maragall, aquest autor estructura la biografia de joan maragall en quatre seccions o etapes cronol\u00f2giques.\n\n\n=== primera etapa (1860-1891) ===\naquesta primera etapa d'escriptor i poeta, anomenada sovint com a \u00abvitalista\u00bb, abasta des de les seves primeres obres fins al seu casament, l'any 1891, i destaca pels poemes plens de vitalitat i energia. el poeta pateix una crisi de joventut que acaba quan poden confluir \u00ables inclinacions naturals i els valors espirituals: \u00e9s l'amor a la dona real el que acaba la trasbalsada, incoherent per\u00f2 riqu\u00edssima actitud de l'home que ha deixat de ser un infant\u00bb. la dona \u00e9s definida com \u00abel receptacle perfecte o la conjunci\u00f3 on s'encarnaven i prenien realitat els somnis i les divagacions\u00bb. \u00e9s el per\u00edode recollit a les \u00abnotes autobiogr\u00e0fiques\u00bb dels vint-i-cinc anys i a les cartes i poemes conservats d'aquest per\u00edode, incl\u00f2s l'epistolari amb josep maria lloret.\nel 30 d'abril de 1888 va publicar el seu primer poema important, l'oda infinita, una obra que cont\u00e9 la seva teoria po\u00e8tica.el 1891, amb motiu de les seves noces, es va fer un recull de tota la seva obra pr\u00f2pia o tradu\u00efda que, sota el nom de poesias i en una edici\u00f3 limitada de cent exemplars, li varen regalar els seus amics enric buxaderas, jeroni buxareu, emili clausolles, joan gubern, francesc matheu, narc\u00eds oller, josep ribas, anton roman\u00ed, v\u00edctor sanpere, joan sard\u00e0, josep soler, josep ventayol i josep yxart.\n\n\n=== segona etapa (1892-1900) ===\nen aquesta etapa s'alterna el vitalisme amb el decadentisme; es manifesta un maragall dual que gaziel descriu amb la seva teoria del \u00abdoble fons\u00bb, una figura desenvolupada arran d'unes paraules de maragall on manifestava: \u00abla vida, contemplada per sobre i en total, \u00e9s hermosa: la vida, viscuda, \u00e9s trista\u00bb. d'aquesta manera explicava el fet que apareguin a l'obra de maragall, per una banda, uns textos de proced\u00e8ncia m\u00e9s aviat externa i intel\u00b7lectual \u2014els comentaris d'actualitat al diario de barcelona\u2014 i, per l'altra, uns altres procedents d'una font m\u00e9s profunda i \u00edntima, els textos m\u00e9s religiosos.la seva feina al diario de barcelona va representar la seva professionalitzaci\u00f3 com a escriptor, i el 22 d'octubre de 1892, es va estrenar com a redactor amb l'article \u00abel paraguay\u00bb. el 1893 va comen\u00e7ar a publicar a la revista l'aven\u00e7 amb un article sobre nietzsche que va ser el seu primer article en catal\u00e0 i que va signar amb el pseud\u00f2nim \u00abpamphilos\u00bb. posteriorment va col\u00b7laborar-hi com a traductor i poeta, i bona part de la seva obra va ser editada mitjan\u00e7ant aquesta publicaci\u00f3.\nmentrestant, el 1892 va escriure pirinenques, una obra amb fragments decadentistes, i el mateix any va participar en la festa modernista de sitges, on va donar a con\u00e8ixer fragments de nietzsche. a l'estiu, de vacances a sant joan de les abadesses va escriure la vaca cega.\na la seva col\u00b7laboraci\u00f3 setmanal com a articulista, parla sobre la ciutat, sobre pol\u00edtica propera i internacional, sobre costums i sobre els nous invents. t\u00e9 una clara vocaci\u00f3 did\u00e0ctica, mirant de guiar la burgesia barcelonina mancada d'inquietuds culturals, cosa que a maragall el molestava extraordin\u00e0riament.l'any 1893, en arribar a casa despr\u00e9s de la bomba del liceu va veure la seva dona donant el pit al seu fill i a partir d'aquesta imatge va escriure paternal, que esdev\u00e9 una optimista declaraci\u00f3 de fe en la bondat \u00faltima de la vida, i l'afirmaci\u00f3 de la innoc\u00e8ncia sobre els interessos pol\u00edtics, l'odi i la por. de fet, la for\u00e7a del poema consisteix, no en el simple contrast entre la vida p\u00fablica i la privada, sin\u00f3 en l'associaci\u00f3 entre dos tipus de barb\u00e0rie: la de la viol\u00e8ncia civil i la de l'infant innocent.\nd'aquest mateix any \u00e9s el poema excelsior, que tamb\u00e9 prov\u00e9 del vitalisme nietzschi\u00e0. parla del rebuig a l'immobilisme ideol\u00f2gic i proclama el viatge inacabable, obert a tot el que \u00e9s nou; un programa de vida, intentant no perdre el nord, a la recerca d'un objectiu, insistint en el viatge mateix, el moviment continu.el 1894 i una mica influ\u00eft per la moda del moment va entrar en un per\u00edode decadentista del qual destaquen les estrofes decadentistes (1894) i el recull poesies (1895), estructurat en tres parts: claror, pirinenques i tr\u00edptic de l'any, amb l'oda infinita com a pr\u00f2leg i excelsior com a ep\u00edleg. en aquest recull apareix publicat la vaca cega, un poema que s'inclou dins la tem\u00e0tica de la natura, un dels temes cabdals en la poesia de maragall.\naquell mateix 1894 va guanyar l'englantina d'or als jocs florals de barcelona amb el poema la sardana; a l'edici\u00f3 del 1896 va obtenir la viola d'argent amb el mal ca\u00e7ador.en aquesta segona etapa maragall comen\u00e7a a desenvolupar un catalanisme diferent del de la renaixen\u00e7a que aparellava al vitalisme. l'any 1898 va publicar els seus \u00abtres cants de guerra\u00bb: els ad\u00e9us, oda a espanya i cant del retorn, iniciant-se un proc\u00e9s de ruptura amb espanya.cap al 1900 maragall ha acceptat uns valors morals i, al mateix temps, \u00e9s capa\u00e7 de sentir-se lliure dels dictats de les pr\u00f2pies idees i d'obrir-se a tot el que li arriba.\n\n\n=== tercera etapa (1901-1906) ===\nl'inici d'aquesta etapa es caracteritza per una serenitat relacionada amb la p\u00e8rdua dels amics (el 1897 mor josep soler i miquel, i l'amistat amb pijoan no comen\u00e7a fins al 1902). els amics, no solament l'estimulaven sin\u00f3 que tamb\u00e9 l'apartaven \u00abdel seguiment de les pr\u00f2pies conviccions\u00bb. l'actitud de maragall \u00e9s \u00abprompta a l'entrega i a la ren\u00fancia, a la serenitat i a la nost\u00e0lgia\u00bb.el 1900 escriu el seu llibre culminant visions & cants; \u00e9s el moment en qu\u00e8 comen\u00e7a el distanciament del modernisme i esdev\u00e9 un escriptor de fama reconeguda. en aquests anys va traduir novalis, escriptor alemany, i va fixar la seva teoria liter\u00e0ria. el seu elogi de la paraula, pronunciat el 1903 en ser elegit president de l'ateneu de barcelona, \u00e9s un discurs on remarcava el poder que t\u00e9 la paraula per expressar tot el pensament.\nl'any 1904 maragall va ser proclamat mestre en gai saber.\n\n\n=== quarta etapa (1907-1911) ===\nen aquesta etapa, maragall \u00abentra en una fase de relativa passivitat\u00bb. aquest per\u00edode es caracteritzar\u00e0 per una \u00abtransfusi\u00f3 de corrents de dintre a fora i de fora a dintre\u00bb, que constitueix una \u00abosmosi espiritual\u00bb. la data de 1907 \u00e9s clau: \u00abel proc\u00e9s de purificaci\u00f3 espiritual dur\u00e0, quasi, tota la seva vida. per\u00f2 des de l'any 1907, els cinc \u00faltims anys, \u00e9s transparent per a tothom. seguint-lo en aquests temps seguim un aut\u00e8ntic catecumen.\u00bb en aquests anys \u00abs'an\u00e0 definint i conformant el veritable missatge que havia de deixar\u00bb. gabriel maragall subratlla l'actitud contemplativa del poeta \u2014que aquests anys escriu menys\u2014, i repassa els escrits sobre la setmana tr\u00e0gica, el \u00abcant espiritual\u00bb i la darrera s\u00e8rie d'articles al diario de barcelona, on maragall abomina de l'esperit gregari i defensa la humanitat manifestada en l'individu concret. tot l'any 1911 transcorre sota el pressentiment de la mort, que gabriel maragall defensa d'acord amb el testimoni de clara noble i dels fills m\u00e9s grans.\nen aquests anys maragall va patir un moment de depressi\u00f3 degut a la incomprensi\u00f3 que sentia i se sent\u00ed inc\u00f2mode davant l'avan\u00e7 del noucentisme. d'aquesta \u00e8poca s\u00f3n enll\u00e0 (1906), un recull de poesies on apareix la segona part del comte arnau, haid\u00e9 (1906) i nausica (1906), basat en el personatge d'aquest nom de l'odissea d'homer.\nen aquesta \u00faltima etapa maragall recupera l'individualisme i el vitalisme de les primeres \u00e8poques. es dedica a intranquil\u00b7litzar l'\u00e0nim burg\u00e8s que s'autoexculpa dels fets de la setmana tr\u00e0gica amb articles com la igl\u00e9sia cremada. d'aquesta \u00e8poca \u00e9s seq\u00fc\u00e8ncies, que cont\u00e9 el cant espiritual i la tercera part d'el comte arnau i oda nova a barcelona.\n\n\n== pol\u00edtica i religi\u00f3 ==\n\n\n=== pensament religi\u00f3s ===\nla relaci\u00f3 de maragall amb el catolicisme va evolucionar de forma diferent al llarg de la seva vida, considerant en certs moments que el llenguatge cat\u00f2lic era insuficient per expressar el seu pensament religi\u00f3s. s'ha considerat que el seu catolicisme era merament epid\u00e8rmic, fruit d'una autoimposici\u00f3. segons josep palau i fabre: \u00abmaragall \u00e9s panteista i pag\u00e0. no \u00e9s sin\u00f3 per disciplina, per autoprescripci\u00f3, que esdev\u00e9 cristi\u00e0.\u00bb amb tot, els textos en qu\u00e8 maragall utilitza un llenguatge inequ\u00edvocament cristi\u00e0 s\u00f3n nombrosos, tant o m\u00e9s que els panteistes i pagans.l'evoluci\u00f3 del seu pensament religi\u00f3s passa per quatre etapes:\n\nla religi\u00f3 de la bellesa (1860-1890)\nl'exaltaci\u00f3 dels forts (1890-1901)\nun neoespiritualisme modernista (1901-1906)\nla relaci\u00f3 amb l'eternitat (1906-1911)a la primera etapa (1860-1890) va evolucionar de ser un infant plenament cat\u00f2lic a un rebuig en l'adolesc\u00e8ncia i una recuperaci\u00f3 panteista d'arrel rom\u00e0ntica en la seva joventut. la seva religi\u00f3 era una exaltaci\u00f3 de la naturalesa, l'art, l'amor i la bellesa; en definitiva, una religi\u00f3 rom\u00e0ntica i est\u00e8tica. al mateix temps, rebutjava la burgesia a la qual pertanyia.\n\nel segon maragall (1890-1901) es va integrar dins la societat burgesa, acceptant de manera acr\u00edtica el catolicisme com a part del seu nou ordre, per\u00f2 sense fer-ne bandera. va escriure molt poc sobre q\u00fcestions religioses. progressivament, va anar incorporant l'ideari juvenil \u00abd'anar sempre m\u00e9s enll\u00e0; anar sempre m\u00e9s amunt\u00bb que materialitzaria al seu exc\u00e8lsior. po\u00e8ticament, maragall va expressar la seva fidelitat a una religi\u00f3 c\u00f2smica no institucionalitzada.\na la tercera etapa (1901-1906), va fer una crida a recuperar les dimensions espirituals de l'\u00e9sser hum\u00e0, tractant als seus escrits les q\u00fcestions religioses des d'una \u00f2ptica for\u00e7a convencional. mantingu\u00e9 un distanciament dels que representaven l'ortod\u00f2xia (torras i bages i gaud\u00ed). comen\u00e7a a elaborar una po\u00e8tica amb una reflexi\u00f3 clarament religiosa, descrivint, i fins i tot, experi\u00e8ncies m\u00edstiques viscudes.\nl'\u00faltima etapa (1906-1911) situa la seva obra en una reflexi\u00f3 sobre l'origen i la finalitat religiosa de l'home. feu una crida als seus coetanis impulsant la recerca d'una fe viva i reflexion\u00e0 a fons sobre la relaci\u00f3 entre el temps i l'eternitat. maragall conclogu\u00e9 que els humans han de convertir tots els instants en eterns, assolint una reconciliaci\u00f3 del m\u00e9s enll\u00e0 amb el m\u00e9s en\u00e7\u00e0.\n\n\n=== la visi\u00f3 d'espanya ===\nels desastres colonials d'espanya de 1898 varen comportar una crisi de consci\u00e8ncia, un estat d'\u00e0nim on es barrejaven el despit, la vergonya i el menyspreu del passat amb un desig de redre\u00e7. mentre la generaci\u00f3 del 98 volia \u00abeurope\u00eftzar\u00bb espanya, unamuno la volia \u00abafricanitzar\u00bb. en aquest context maragall va publicar els seus \u00abtres cants de guerra\u00bb: els ad\u00e9us, oda a espanya i cant del retorn. el catalanisme irrompia en la pol\u00edtica per\u00f2 les velles oligarquies es varen refer i la veu dels regeneradors, clamant en el desert, va anar extingint-se. maragall va expressar en la seva oda a espanya el repudi per l'espanya oficial, una espanya subdesenvolupada regida per una oligarquia agr\u00e0ria, oposada al progr\u00e9s catal\u00e0 originat pel catalanisme pol\u00edtic.\n\nels fets del \u00a1cu-cut! del 25 de novembre de 1905, que varen suposar una fita i la posterior creaci\u00f3 de solidaritat catalana, varen fer esperan\u00e7ar maragall que va manifestar: \namb tot va identificar la baixa capacitat d'un moviment reivindicatiu per redre\u00e7ar espanya i va comen\u00e7ar a forjar un ideal de superaci\u00f3, de s\u00edntesi, sota la idea de l'ideal ib\u00e8ric: la federaci\u00f3 que uniria com a pobles lliures totes les p\u00e0tries naturals, totes les lleng\u00fces peninsulars.va ser en aquesta l\u00ednia quan el 5 de maig de 1908 va publicar l'article \u00abvisca espanya\u00bb, tota una definici\u00f3 de la seva interpretaci\u00f3 d'una espanya integradora i respectuosa amb els seus pobles.tot i que maragall va adonar-se que el seu iberisme no tenia partidaris ni a lisboa, ni a madrid, ni gaireb\u00e9 tampoc a catalunya, estava conven\u00e7ut que la federaci\u00f3 ib\u00e8rica era l'\u00fanic cam\u00ed de salvament. a l'article l'ideal ib\u00e8ric, coetani, himne ib\u00e8ric, desenvolup\u00e0 i raon\u00e0 les idees que li servien de base: \u00abla integritat de la p\u00e0tria\u00bb. per a maragall, la \u00abp\u00e0tria ib\u00e8rica comuna\u00bb, com ell diu, \u00abhauria d'\u00e9sser la uni\u00f3 pol\u00edtica de les diverses p\u00e0tries naturals o lleng\u00fces peninsulars: federaci\u00f3 de portugal, castella, basc\u00f2nia i catalunya\u00bb.per a entendre el posicionament espanyol sobre el catal\u00e0, manifestava: \u00abl'entestament dels castellans que no s'escrigui en altra llengua que no sigui la castellana, ni se'n parli m\u00e9s que en castell\u00e0, obeeix a la seva lleugeresa de car\u00e0cter i a la seva egoista mandra que li s\u00f3n comunes amb els francesos que s'entesten que el seu idioma sigui llengua universal\u00bb.\n\n\n=== la setmana tr\u00e0gica ===\njoan maragall mai no va estar vinculat a cap partit ni es va involucrar en pol\u00edtica, tot i que va fer servir els seus articles al diario de barcelona i a la veu de catalunya per a expressar les seves idees pol\u00edtiques. un dels episodis en qu\u00e8 va prendre partit va ser la setmana tr\u00e0gica que, quan va succeir (26 de juliol al 2 d'agost de 1909), va trobar a maragall a caldetes, i aix\u00ed que va poder tornar a barcelona, va rec\u00f3rrer amb el seu amic josep pijoan els llocs afectats. maragall va decidir parlar mitjan\u00e7ant els seus escrits. el dos d'octubre (edici\u00f3 del mat\u00ed) de 1909 va apar\u00e8ixer a la veu de catalunya l'article ah! barcelona, on acusava subtilment a la ciutadania de barcelona, mirant de despertar la consci\u00e8ncia col\u00b7lectiva i proposant l'amor com a pot\u00e8ncia regeneradora.\ncom que hi havia detinguts, alguns de dubtosa culpabilitat, va escriure el 10 d'octubre la ciutat del perd\u00f3 on maragall feia una cr\u00edtica ferotge a la burgesia dominant i els demanava que exigissin l'indult de francesc ferrer i gu\u00e0rdia i altres detinguts; prat de la riba, director de la veu de catalunya va impedir la seva publicaci\u00f3 a causa del comprom\u00eds que tenia amb el president maura.finalment, va escriure l'article la igl\u00e9sia cremada inspirat en el fort impacte que li va causar l'assist\u00e8ncia a una missa dins d'una de les esgl\u00e9sies que havien estat cremades. fa un discurs cr\u00edtic cap al distanciament entre la instituci\u00f3 i el poble, amb una progressiva identificaci\u00f3 amb els posicionaments de la burgesia, mantenint, per exemple, barreres culturals com la utilitzaci\u00f3 del llat\u00ed, o l'ostentaci\u00f3 de riquesa dels temples. l'article descriu un imaginari serm\u00f3 cr\u00edtic fet pel moss\u00e8n als feligresos; descriu a continuaci\u00f3 la reacci\u00f3 entre els \u00abben pensants\u00bb \u2013nom amb qu\u00e8 es coneixia els burgesos lectors de la veu de catalunya\u2013, i de com ressonarien les paraules del serm\u00f3, unes paraules que de fet ja estaven a l'aire des de feia temps; a l'escrit, acaba criticant directament la falsa pietat de la burgesia. aquesta posici\u00f3 era compartida amb sectors cr\u00edtics de dins l'esgl\u00e9sia com en el cas del jesu\u00efta ignasi casanovas i camprub\u00ed, qui tamb\u00e9 es va pronunciar arran dels fets.\n\n\n== maragall traductor ==\nl'inter\u00e8s juvenil de joan maragall per l'obra dels autors alemanys, influ\u00eft per teodor llorente, el va portar a interessar-se per l'alemany amb l'objectiu de poder llegir l'obra en la llengua original. per\u00f2 el que havia comen\u00e7at com una necessitat instrumental es va convertir en una activitat permanent en la vida de maragall. estava conven\u00e7ut que traduir altres lleng\u00fces ajudava a modernitzar la pr\u00f2pia llengua. en el moment que maragall va comen\u00e7ar a escriure, el catal\u00e0 escrit no estava encara normalitzat i existia una inquietud per aconseguir unes regles harmonitzades que evitessin certes llic\u00e8ncies tant dels escriptors com dels editors. les traduccions, a m\u00e9s, suposaven l'obertura de la literatura catalana als continguts i models de la literatura internacional; traduint les millors obres, s'incorporaven els continguts universals millorant la formaci\u00f3 espiritual, i es marcava el cam\u00ed cap al progr\u00e9s hum\u00e0.maragall va traduir una ampla selecci\u00f3 d'obres de goethe, novalis \u2013(enric d'osterdingen)\u2013 i nietzsche, aix\u00ed com obres d'autors cl\u00e0ssics com homer i p\u00edndar. a aquests treballs m\u00e9s voluminosos cal afegir les m\u00faltiples traduccions de can\u00e7ons populars de mendelssohn, brahms o schumann, i poesies de eichendorff, daudet, lamartine o reinick.les primeres traduccions de goethe varen ser publicades entre 1898-1891 a la il\u00b7lustraci\u00f3 catalana, continuant a l'aven\u00e7 fins al seu tancament el 1893. en aquell moment, maragall estava treballant en can\u00e7ons per a l'orfe\u00f3 catal\u00e0; dins del programa musical d'aquest grup coral es troben traduccions de peces de wilhelm m\u00fcller, reinick, friedrich r\u00fcckert, escenes del parsifal de wagner i alguna coral de bach. l'any 1898 va publicar a catal\u00f2nia les seves traduccions de nietzsche i ifig\u00e8nia a t\u00e0urida de goethe, que posteriorment es va editar en un llibre. les traduccions dels darrers anys varen apar\u00e8ixer a les revistes joventut i la catalu\u00f1a. amb tot, el 18 de novembre de 1911, un mes abans de la seva mort, en una carta dirigida a pere bosch i gimpera confessava les seves dificultats per entendre la parla alemanya.l'any 1911 va comen\u00e7ar a traduir els himnes hom\u00e8rics que foren publicats p\u00f2stumament per l'institut d'estudis catalans.\n\n\n== influ\u00e8ncies cl\u00e0ssiques ==\njoan maragall associava el classicisme amb la ret\u00f2rica, que considerava impersonal i oposada a la poesia segons la \u00abteoria de la \u201cparaula viva\u201d\u00bb. va ser a trav\u00e9s de la literatura de l'escriptor alemany goethe que maragall va poder comprendre l'esperit cl\u00e0ssic que fins aleshores sempre havia rebutjat per l'embolcall formal complex. a m\u00e9s, gr\u00e0cies a una representaci\u00f3 d'\u00e8dip rei, va comen\u00e7ar a apreciar la intemporalitat de la trag\u00e8dia grega. tamb\u00e9 se sap que maragall llegia virgili: \u00e9s l'\u00fanic poeta llat\u00ed que cita.l'odissea d'homer i la trag\u00e8dia nausica de goethe van causar un canvi en l'\u00e8pica de maragall, que va esdevenir m\u00e9s natural. a nausica, maragall utilitza mat\u00e8ria hom\u00e8rica dels cants vi al xii de l'odissea i aprofita alguns aspectes dram\u00e0tics de la figura de l'heroi \u00abque el fan m\u00e9s popular, m\u00e9s fabul\u00f3s i extraordinari, per\u00f2 tamb\u00e9 m\u00e9s ultrat, protagonista de \u201cgrans trag\u00e8dies\u201d, m\u00e9s terrible\u00bb. l'autor va intuir l'al\u00e8 de l'odissea i va intentar aconseguir un efecte semblant amb els recursos de la pros\u00f2dia catalana.\nllu\u00eds segal\u00e0, l'encarregat del treball t\u00e8cnic de la renovaci\u00f3 de la cultura human\u00edstica catalana el segle xx, va confiar diversos treballs a maragall com ara la traducci\u00f3 en vers catal\u00e0 del text grec primera ol\u00edmpica de p\u00edndar (que va haver de fer basant-se en les obres tradu\u00efdes al castell\u00e0 per francesc barjau i luis de le\u00f3n, ja que maragall no sabia grec i no en va aprendre mai). en traduir el poema pind\u00e0ric, maragall usava decas\u00edl\u00b7labs i hexas\u00edl\u00b7labs, de manera que no tenia en compte la m\u00e8trica, tot i que s\u00ed que va respectar les imatges i met\u00e0fores.tamb\u00e9 per enc\u00e0rrec de segal\u00e0, maragall va passar l'\u00faltim any de la seva vida posant en hex\u00e0metres catalans la traducci\u00f3 literal que pere bosch i gimpera havia fet dels himnes hom\u00e8rics. aquesta obra va ser l'exemple m\u00e9s clar de poesia espont\u00e0nia amb qu\u00e8 va trobar-se i \u00e9s tamb\u00e9 on es troba el catal\u00e0 m\u00e9s ambici\u00f3s de maragall, en el qual es planteja i mira de resoldre m\u00e9s problemes.maragall va establir les bases per a l'adaptaci\u00f3 catalana del vers \u00e8pic que despr\u00e9s riba portaria a la perfecci\u00f3. aix\u00ed, doncs, es pot considerar que maragall va ser qui va desbrossar el cam\u00ed per a altres autors com ara riba.\n\n\n== llegat ==\nel llegat de joan maragall \u00e9s present en els fets materials i en les conseq\u00fc\u00e8ncies de la seva obra. la seva casa familiar al carrer d'alfons xii de barcelona allotja l'arxiu joan maragall, un centre patrimonial on es conserva informaci\u00f3 de l'autor. disposar dels escrits originals, notes o correccions d'articles \u00e9s un privilegi que cal agrair a l'exemplar dedicaci\u00f3 de la seva fam\u00edlia. de fet, va ser la fam\u00edlia qui es va encarregar de la primera publicaci\u00f3 de les obres completes, a c\u00e0rrec de l'editorial gustavo gili. alhora, la seva fam\u00edlia \u00e9s una altra part important del seu llegat. clara noble i els seus fills varen lluitar per perpetuar la mem\u00f2ria del poeta. d'ell varen heretar l'inter\u00e8s pel pa\u00eds i per la cultura; varen ser pol\u00edtics, fil\u00f2sofs, escriptors, pintors, escultors, tot perpetuant la nissaga. un dels seus nebots, en josep lleonart i maragall, tamb\u00e9 va seguir la petja del seu oncle, i va ser escriptor, poeta i traductor.\npel que fa a la seva obra, varen ser molts els seus seguidors, si b\u00e9 l'espontane\u00eftat i la nova est\u00e8tica imposada amb la teoria de la paraula viva, tan personal, va fer dir a carles riba que no tenia f\u00f3rmules transmissibles, i fou aix\u00ed que maragall no pogu\u00e9 tenir seguidors/potenciadors sin\u00f3 imitadors com francesc pujols, josep pijoan, joan maria guasch o joan llongueres. a la llarga, aquests autors van connectar amb les tend\u00e8ncies classicitzants \u2013o es dissolgueren com a poetes espontanis\u2013, des de l'\u00e9cole romane de jean mor\u00e9as fins al parnassianisme, recollint tamb\u00e9 l'empremta de nietzsche. un seguidor especial del seu frustrat iberisme va ser salvador espriu, concretament en la pell de brau, de la qual dir\u00e0: \u00ab\u00e9s una mena de prolongaci\u00f3 del missatge de maragall al seu poema \"ib\u00e8ria\"\u00bb.l'institut d'estudis catalans va crear el premi joan maragall en el seu honor per premiar el \u00abmillor treball d'investigaci\u00f3 sobre maragall, la seva vida, la seva obra, la seva llengua, o b\u00e9 sobre q\u00fcestions d'antecedents i influ\u00e8ncies.\u00bb.\n\n\n== premis i honors ==\nmaragall va rebre els seg\u00fcents premis i honors majors al llarg de la seva vida:\n1881 - flor natural als jocs florals de badalona per dins la cambra.\n1894 - englantina als jocs florals de barcelona per la sardana.\n1896 - viola d'or i argent als jocs florals de barcelona per  el mal ca\u00e7ador.\n1904 - flor natural als jocs florals de barcelona per glosa.\n1904 - mestre en gai saber en haver guanyat m\u00e9s de tres premis als jocs florals.\n1910 - premi fastenrath als jocs florals de barcelona per enll\u00e0.\n1971 - un retrat seu forma part de la galeria de catalans il\u00b7lustres de l'ajuntament de barcelona.\n\n\n== publicacions de la seva obra ==\n\n\n=== edicions en vida de maragall ===\npoesias. originals i traduccions, la ilustraci\u00f3 catalana, barcelona, 1891.\n( llegiu-lo)  poesies. l'aven\u00e7, barcelona, 1895.\n( llegiu-lo)  joan sard\u00e0. estudi necrol\u00f2gic, l'aven\u00e7, barcelona, 1900.\n( llegiu-lo)  visions & cants, l'aven\u00e7, barcelona, 1900.\nel sentimiento catalanista. tr\u00e1gico conflicto. la patria nueva. con la s\u00edntesis del programa de manresa, b. rodr\u00edguez serra, madrid, [1902].\nles disperses. poesies originals i traduccions de goethe, pr\u00f2leg de llu\u00eds via, joventut, barcelona, 1904.\nde les reials jornades, l'aven\u00e7, barcelona, 1904.\nart\u00edculos (1893-1903), fidel gir\u00f3, barcelona, 1904.\n( llegiu-lo)  enll\u00e0. poesies, l'aven\u00e7, barcelona, 1906.\nelogi de la poesia, bartomeu baixarias, barcelona, 1909.\ntria. llibre de lectures selectes, en prosa i vers, per als nois i noies de les escoles i col\u00b7legis de catalunya, dalmau carles, girona, 1909.\n( llegiu-lo)  seq\u00fc\u00e8ncies. poesies, l'aven\u00e7, barcelona, 1911.\n\n\n=== obres completes ===\nobres completes, 11 vols., edici\u00f3 de la viuda, gustau gili, barcelona, 1912-13 (dels dos primers volums, que contenen l'obra en vers, se'n feu una segona edici\u00f3 el 1918). amb pr\u00f2legs de joaquim ruyra i oms (al vol. i de poesies, 1912) i miquel dels sants oliver (al vol. i d'art\u00edculos, 1912).\nobres completes. edici\u00f3 definitiva, 25 vols., direcci\u00f3: joan estelrich, edici\u00f3 dels fills de joan maragall, sala par\u00e9s llibreria [tret del vol. xxv: edimar], barcelona, 1929-55. amb pr\u00f2legs de josep maria capdevila, antoni m. de barcelona, miquel dels sants oliver, carles soldevila, josep farran i mayoral, josep m. de sagarra, ferran valls i taberner, josep lleonart, carles rahola, gaziel, manuel revent\u00f3s, agust\u00ed esclasans, francesc camb\u00f3, carles card\u00f3, miquel d'esplugues, joan estelrich, miguel de unamuno, josep sebasti\u00e0 pons, manuel de montoliu, josep carner, francesc pujols, carles riba i eugeni d'ors.obres completes, 1 vol., selecta, barcelona, 1947. amb pr\u00f2legs de josep m. capdevila (reproducci\u00f3 del que encap\u00e7ala el primer volum de l'edici\u00f3 dels fills) i miquel dels sants oliver (reproducci\u00f3 del que encap\u00e7ala el sis\u00e8 volum de l'edici\u00f3 de gustau gili).\nobres completes, 2 vols., selecta, barcelona, 1960-61 (el primer volum, obra catalana, fou reeditat el 1970 i el 1981; el segon, obra castellana, fou reeditat el 1981). el primer volum cont\u00e9 la cronologia elaborada per solervicens (reproducci\u00f3 de la publicada al vol. xxv de l'edici\u00f3 dels fills), un pr\u00f2leg de josep carner i, en ap\u00e8ndix, els textos po\u00e8tics de pijoan ja publicats al vol. xxv de l'edici\u00f3 dels fills, el pr\u00f2leg de ruyra a l'edici\u00f3 de gustau gili i vint-i-dos dels vint-i-tres pr\u00f2legs de l'edici\u00f3 dels fills (el que manca \u00e9s el de miquel dels sants oliver; d'aquests textos, els que havien estat publicats en castell\u00e0 apareixen tradu\u00efts al catal\u00e0). el segon volum cont\u00e9 un pr\u00f2leg de pedro la\u00edn entralgo, dos textos in\u00e8dits que completen el primer volum, la cronologia de les obres de maragall (reproducci\u00f3 de la publicada al vol. xxv de l'edici\u00f3 dels fills), els dos pr\u00f2legs de l'edici\u00f3 de gustau gili i els vint-i-tres de l'edici\u00f3 dels fills (que sumen vint-i-quatre textos, perqu\u00e8 el pr\u00f2leg de miquel dels sants oliver apareixia a les dues edicions; d'aquests textos, els que havien estat publicats en catal\u00e0 apareixen tradu\u00efts al castell\u00e0), una \u00e0mplia bibliografia i diversos \u00edndexs.\n\n\n== obra digitalitzada ==\nes pot accedir a la seva obra liter\u00e0ria digitalitzada a trav\u00e9s del portal el m\u00f3n de joan maragall: col\u00b7lecci\u00f3 visual de la vida i l'obra de l'autor o directament a la mem\u00f2ria digital de catalunya\n\n\n== vegeu tamb\u00e9 ==\npremi joan maragall d'assaig\nfesta de l'ametller florit\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n== enlla\u00e7os externs ==\narxiu joan maragall (web de la biblioteca de catalunya)\njoan maragall, el poeta de la \"paraula viva\"\nfons digitalitzats de joan maragall a la biblioteca nacional de catalunya\n\u00abjoan maragall i gorina\u00bb.   associaci\u00f3 d'escriptors en llengua catalana.\nlletra. \u00abjoan maragall i gorina\u00bb.   universitat oberta de catalunya i institut ramon llull.\nv\u00eddeo joan maragall\nany joan maragall 2010-2011\nvisita virtual a la casa museu joan maragall"