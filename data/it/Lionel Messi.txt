"lionel andr\u00e9s messi cuccittini, detto leo (pronuncia spagnola [ljo\u02c8nel \u02c8mesi]; rosario, 24 giugno 1987), \u00e8 un calciatore argentino, attaccante o centrocampista dell'inter miami e della nazionale argentina, di cui \u00e8 capitano e con cui \u00e8 diventato campione del mondo nel 2022 e campione del sud america nel 2021.\nsoprannominato la pulga (in italiano \"la pulce\") per via della bassa statura e spesso paragonato al connazionale diego armando maradona, \u00e8 ritenuto uno dei pi\u00f9 forti calciatori di tutti i tempi. \u00e8 il secondo marcatore pi\u00f9 prolifico della storia del calcio e il miglior realizzatore sudamericano delle nazionali di calcio. i 44 trofei ufficiali vinti in carriera lo rendono il calciatore pi\u00f9 titolato di sempre. rientra, inoltre, nella lista dei calciatori con almeno 1000 presenze in carriera. detiene il record di gol segnati in competizioni ufficiali sia in una singola stagione (82 nel 2011-2012) che in un anno solare (91 nel 2012), ed \u00e8 il calciatore che detiene i record di gol (34) e assist (15) in finali di competizioni ufficiali. figura inoltre al primo posto come miglior rifinitore della storia del calcio con pi\u00f9 di 363 assist all'attivo.con 35 trofei vinti \u00e8 il calciatore pi\u00f9 decorato della storia del barcellona, club del quale detiene anche il record di presenze, gol e assist. insieme a luis su\u00e1rez e neymar ha fatto parte del tridente (chiamato msn dalle iniziali dei cognomi) pi\u00f9 prolifico della storia del club e del calcio spagnolo. \u00e8 primatista di gol e assist nella liga, e detiene il record assoluto di gol (50 nel 2011-2012) e assist (21 nel 2019-2020) realizzati in una singola stagione nei cinque principali campionati europei.\ncon la nazionale argentina, di cui \u00e8 primatista di presenze e reti, ha partecipato alle edizioni del campionato mondiale comprese tra il 2006 e il 2022 \u2013 record \u2013 e a sei della copa am\u00e9rica, tra il 2007 e il 2021.\na livello individuale si \u00e8 aggiudicato otto volte il pallone d'oro, sei volte la scarpa d'oro, sette volte il premio come miglior giocatore del mondo fifa e tre volte quello di miglior giocatore uefa. l'iffhs lo ha eletto miglior calciatore del decennio 2011-2020 e per tre volte miglior marcatore internazionale dell'anno. inoltre la rivista inglese world soccer lo ha eletto per sei anni world player of the year.\n\n\n== biografia ==\nnato all'hospital italiano garibaldi di rosario da jorge horacio messi, un operaio di un'acciaieria, e da celia mar\u00eda cuccittini, donna delle pulizie, lionel messi \u00e8 di origini italiane: il trisavolo paterno angelo messi \u00e8 migrato da recanati nel 1883, e il trisavolo materno raniero coccettini \u00e8 migrato da san severino marche nel 1899. inoltre \u00e8 un lontano parente dell'ex pugile italiano luca messi, con cui condivide le origini familiari.\u00e8 sposato dal 2017 con antonella roccuzzo dalla quale ha avuto tre figli. ha due fratelli maggiori, rodrigo e mat\u00edas, e una sorella minore, mar\u00eda sol, ed \u00e8 cugino dei calciatori maxi ed emanuel biancucchi. nell'ottobre del 2011, il quotidiano di lleida segre ha inoltre rivelato una probabile parentela tra l'argentino e bojan krki\u0107, che sarebbero cugini di 4\u00ba grado. nel 2005 ha ottenuto la cittadinanza spagnola, divenendo cittadino comunitario. ha studiato presso la scuola elementare n\u00b0 66 \"gral. las heras\".\nmolto impegnato nel sociale, nel 2007 ha dato vita alla fundaci\u00f3n leo messi, una fondazione che si occupa di garantire sostegno, soprattutto medico, ai bambini indigenti. l'11 marzo 2010 \u00e8 stato nominato ambasciatore unicef. si \u00e8 distinto per numerose iniziative umanitarie.\u00e8 ritratto sulla copertina di numerose edizioni delle serie di videogiochi pes (2009-2011) e fifa (2012-2016), ed \u00e8 sponsorizzato dall'azienda tedesca adidas, per la quale ha anche realizzato diversi spot pubblicitari. nel giugno 2010 ha siglato un contratto di tre anni con herbalife, che garantisce un prezioso sostegno alla fundaci\u00f3n leo messi.\nnell'aprile 2011, messi \u00e8 stato inserito tra i nomi papabili per vincere l'annuale classifica del time che premia il personaggio pi\u00f9 influente dell'anno. nel luglio 2011 \u00e8 stato dichiarato \"patrimonio storico-sportivo dell'umanit\u00e0\" insieme a pel\u00e9 e al messicano hugo s\u00e1nchez. nel dicembre dello stesso anno \u00e8 nominato \"cittadino illustre\" e \"ambasciatore\" della sua citt\u00e0 natale, rosario.il 2 luglio 2014 \u00e8 presentato in anteprima a rio de janeiro il primo film dedicato interamente alla vita di messi. a dirigere il film biografico \u00e8 stato lo spagnolo \u00e1lex de la iglesia, e la pellicola \u00e8 stata realizzata utilizzando immagini esclusive che ritraggono anche il messi bambino, oltre ai suoi gol migliori e i trofei vinti.secondo la rivista statunitense forbes, \u00e8 stato il calciatore pi\u00f9 pagato al mondo dal 2017 al 2019 e dal 2021 al 2022, raggiungendo l'apice come sportivo pi\u00f9 pagato in assoluto negli anni 2019 e 2022. sempre dalla stessa rivista, con un guadagno complessivo di 750 milioni di euro nel decennio compreso tra il 2010 e il 2019, messi \u00e8 stato classificato terzo nella lista degli sportivi pi\u00f9 pagati del decennio.\n\n\n== caratteristiche tecniche ==\n\nalto 170 centimetri e con il baricentro del corpo pi\u00f9 basso rispetto a corporature pi\u00f9 longilinee, messi \u00e8 un giocatore tecnico, veloce e molto agile, che ha ottime qualit\u00e0 nel controllo della palla e nell'accelerazione. secondo il centro di medicina sportiva dell'universit\u00e0 brunel di londra, per uno studio della fifa, l'argentino avrebbe raggiunto la velocit\u00e0 massima di 32,5 km/h. mancino naturale, \u00e8 solito portare avanti il pallone con la parte esterna del piede, cambiare direzione di movimento in pochissimo tempo ed eseguire dribbling, mentre con la parte interna del piede fornisce per lo pi\u00f9 assist per i compagni di squadra e finalizza le proprie azioni calciando verso la porta avversaria. in carriera ha saputo migliorare anche nell'uso del piede destro.a livello tattico, gioca su entrambe le fasce del campo cercando spesso l'azione solitaria in contropiede. nasce come ala sulla fascia destra, posizione che gli permette di accentrarsi e tirare col piede sinistro o di effettuare cross per i compagni; \u00e8 stato impiegato anche come prima o seconda punta e addirittura come trequartista e regista per la nazionale argentina, posizione che mette in mostra la sua generosit\u00e0 e le sue qualit\u00e0 di impostazione. al barcellona, sotto la guida dell'allenatore pep guardiola, trova la sua consacrazione nel ruolo di falso centravanti, una posizione pi\u00f9 centrale che, grazie anche alla sua visione di gioco e al suo fiuto del gol, gli permette di effettuare fraseggi pi\u00f9 frequenti con i centrocampisti e trovare pi\u00f9 agevolmente inserimenti vincenti in area di rigore. \u00e8 anche in grado di interpretare e sfruttare i \"tagli\" nella difesa avversaria, trovando quindi pi\u00f9 facilmente la via del gol. messi \u00e8 inoltre un buon rigorista, nonch\u00e9 ottimo tiratore di calci di punizione.\n\n\n== carriera ==\n\n\n=== club ===\n\n\n==== gli inizi in argentina ====\n\n\n===== grandoli e newell's old boys (1992-2000) =====\nlionel cresce in una famiglia di appassionati di calcio e da bambino gioca spesso a pallone con i fratelli rodrigo and mat\u00edas e i cugini maxi ed emanuel biancucchi, entrambi divenuti, come lionel, calciatori professionisti. all'et\u00e0 di quattro anni entra nel settore giovanile del grandoli, dove viene allenato dal padre. \u00e8 la nonna celia oliveira cuccittini, che scomparir\u00e0 nel 1998, a spingere il bambino a insistere nella sua passione, ad accompagnarlo agli allenamenti tre volte alla settimana e a convincere i genitori a comprare al piccolo lionel un nuovo paio di scarpe da gioco. il padre decide di farlo giocare con i ragazzi di sei anni e \u00aballa seconda palla inizi\u00f2 a dribblare come se avesse sempre giocato\u00bb. nel 1995, a otto anni, gioca qualche partita con la maglia del central c\u00f3rdoba (r), per poi passare al newell's old boys, dove esordisce realizzando un poker di reti. a 9 anni debutta in un campo a 11. all'et\u00e0 di 11 anni gli viene diagnosticata una forma di ipopituitarismo (deficienza di secrezione di somatotropina); il newell's comunica che non sarebbe stato in grado di pagare le cure cos\u00ec come il river plate che nonostante avesse mostrato interesse nei suoi confronti anche in questo caso ha abbastanza denaro per pagargli le cure necessarie da 900$ al mese. \u00e8 quindi il barcellona, attraverso il direttore sportivo carles rexach, a interessarsi al suo talento dopo averlo visto giocare in un provino ottenuto grazie a dei parenti in catalogna e ad assicurarsi le prestazioni sportive del ragazzo, rendendosi disponibile a pagargli le cure, qualora si fosse trasferito in spagna; non avendo a disposizione della carta su cui scrivere, rexach gli fa firmare il contratto su un tovagliolo di carta. nel periodo in cui milita nel newell's old boys, dal marzo 1994 all'ottobre del 1999, mette a segno 234 gol in 179 partite: in quattro anni la squadra perde una sola partita, guadagnandosi il soprannome de la macchina dell'87, perch\u00e9 tutti i giocatori erano classe 1987.\n\n\n==== il trasferimento al barcellona ====\n\n\n===== gli anni nelle giovanili (2000-2004) =====\nmessi arriva quindi in europa insieme alla sua famiglia, venendo aggregato alle formazioni giovanili dei blaugrana e firmando il suo primo contratto ufficiale il 1\u00ba marzo 2001. l'arrivo in spagna \u00e8 inoltre facilitato dal fatto che messi avesse dei cugini a lleida, in catalogna. comincia la sua carriera con il barcellona a 13 anni, giocando con le categorie infantil b, infantil a e cadete a, tra il 2000 e il 2003, segnando complessivamente 61 gol in 45 partite. all'et\u00e0 di 14 anni, \u00e8 segnalato da renato favero, osservatore in argentina del como di enrico preziosi: il cartellino di messi costa $ 50 000, ma preziosi decide di non puntare su di lui poich\u00e9 \u00e8 \u00abgiovane e un po' gracile\u00bb. \u00e8 poi aggregato alla terza squadra, il barcellona c, militante nella quarta categoria spagnola. debutta in partite ufficiali il 29 novembre 2003, nella gara interna contro il ce europa, terminata 2-1 in favore dei padroni di casa. il 4 gennaio 2004, in casa del gramenet b, arriva la prima rete ufficiale della carriera, assieme alla prima tripletta personale, che decide l'incontro per 3-2. il 17 dello stesso mese decide con una rete la sfida interna contro il palafrugell, finita 2-1. l'8 febbraio seguente, nella sfida in casa del badalona, terminata in pareggio per 1-1, sigla la 5\u00aa e ultima rete nella squadra, prima di passare, in marzo, alla seconda squadra, il barcellona b. chiude la prima esperienza in carriera con 10 presenze e 5 reti. esordisce nel barcellona b, militante nel terzo livello del campionato spagnolo, il 6 marzo 2004 nella gara interna contro il matar\u00f3, conclusasi sul punteggio di 1-0. termina questa prima breve stagione con la nuova squadra totalizzando 5 presenze.\n\n\n===== il passaggio in prima squadra e i primi successi (2004-2008) =====\nla stagione seguente, dopo 7 presenze e 2 reti, arriva l'esordio in prima squadra, contro l'espanyol il 16 ottobre 2004, che lo rende il terzo giocatore pi\u00f9 giovane a vestire la maglia del barcellona e il pi\u00f9 giovane a esordire nella liga (record battuto solo dall'ex compagno di squadra bojan krki\u0107 nel settembre del 2007). il 7 dicembre seguente esordisce in champions league, nella sconfitta esterna per 2-0 contro lo \u0161achtar.quando realizza la sua prima rete in prima squadra (in liga contro l'albacete il 1\u00ba maggio 2005) ha solo 17 anni, 10 mesi e 7 giorni, e diventa cos\u00ec anche il pi\u00f9 giovane giocatore ad aver segnato in una gara di campionato per il bar\u00e7a fino al 2007, quando \u00e8 ancora bojan krki\u0107 a superare questo record, realizzando una rete su assist dello stesso messi.\nconclude la stagione facendo registrare 17 presenze e 6 reti con la seconda squadra; in prima squadra totalizza, invece, 9 presenze (di cui 7 in campionato, una in coppa del re e un'altra in champions league) e una rete.\nprolungato il contratto con il barcellona, con un ingaggio da professionista, il 25 settembre 2005 ottiene la cittadinanza spagnola e ha la possibilit\u00e0 di giocare regolarmente nella liga, quando in precedenza il raggiungimento della quota di extra-comunitari nella squadra titolare glielo aveva spesso impedito.\n\ntermina la stagione prematuramente a causa di un infortunio patito nel marzo 2006, ma realizza comunque 8 reti complessive, fornendo ottime prestazioni anche in partite difficili come quelle contro il real madrid in campionato e il chelsea in champions league. il barcellona diventa campione di spagna e d'europa.l'annata successiva, la 2006-2007, inizia a rilento a causa di un nuovo infortunio, che lo tiene lontano dai campi per tre mesi; ristabilitosi, caratterizza la stagione con alcune reti significative, tra cui una tripletta contro il real madrid e due gol che lo accostano, nel bene e nel male, a maradona: il 18 aprile 2007, durante la semifinale di coppa del re contro il getafe, segna un gol simile a quello realizzato dal connazionale contro l'inghilterra ai mondiali del 1986 in messico, conosciuto come il gol del secolo. il 9 giugno, in un derby cruciale nella liga contro l'espanyol, segna un gol con la mano, per certi versi simile alla celebre mano de dios dello stesso maradona. la rete \u00e8 convalidata tra le proteste, suscitando molte polemiche verso il direttore di gara e verso l'argentino stesso, accusato di antisportivit\u00e0.grazie alle ottime prestazioni offerte nelle stagioni 2006-2007 e 2007-2008, ottiene un terzo e un secondo posto rispettivamente nelle edizioni 2007 e 2008 del pallone d'oro, oltre a due secondi posti consecutivi nell'ambito del premio fifa world player of the year.\n\n\n===== l'era guardiola, il primo triplete e tre palloni d'oro consecutivi (2008-2012) =====\nla stagione 2008-2009 del barcellona, la prima sotto la direzione tecnica di pep guardiola, \u00e8 ricca di successi e si conclude con la vittoria del prestigioso treble. per messi, decisivo in tutte le competizioni, \u00e8 la prima vittoria in coppa del re, la terza nella liga e la seconda in champions league. nella finale della massima competizione europea, disputata allo stadio olimpico di roma contro il manchester utd, realizza di testa il gol del 2-0, che gli permette di aggiudicarsi anche il titolo di capocannoniere con 9 reti. viene inoltre premiato come miglior giocatore della competizione.\nvinta anche la supercoppa spagnola contro l'athletic bilbao (realizzando anche una doppietta nella gara di ritorno) e quella europea contro lo \u0161achtar, il 18 settembre messi firma il rinnovo del contratto che lo lega al barcellona fino al 2016, con una clausola rescissoria pari a 250 milioni di euro. il suo stipendio dal rinnovo in poi ammonta a 10,5 milioni di euro netti l'anno, facendo s\u00ec che diventi il giocatore pi\u00f9 pagato al mondo fino a quel momento.\n\nil 1\u00ba dicembre 2009 \u00e8 eletto pallone d'oro 2009, con 473 punti: il distacco sul secondo classificato, cristiano ronaldo (233 punti), \u00e8 il pi\u00f9 grande della storia del riconoscimento istituito nel 1956 (alla sua ultima edizione prima della fusione con il fifa world player); messi \u00e8 inoltre il primo argentino a esserne insignito. il 19 dello stesso mese vince con il barcellona la coppa del mondo per club, segnando il gol decisivo nella finale contro l'estudiantes (lp) e permettendo cos\u00ec alla squadra catalana di diventare la prima nella storia del calcio a inanellare un sextuple, ovvero a primeggiare in tutte le sei competizioni ufficiali disputate nell'anno solare. due giorni pi\u00f9 tardi messi \u00e8 nominato fifa world player of the year 2009, diventando cos\u00ec il primo argentino a ricevere tale riconoscimento nella storia del calcio.messi brilla anche nella partita finale contro il real valladolid (4-0), decisiva per la vittoria della liga da parte del bar\u00e7a, con una doppietta. chiude la stagione a quota 47 gol, di cui 34 in campionato, eguagliando il primato di squadra stabilito da ronaldo nel 1996-1997, aggiudicandosi il titolo di pichichi e la scarpa d'oro. il 21 agosto 2010 i catalani si aggiudicano, grazie a una sua tripletta, la supercoppa nazionale.il 10 gennaio 2011 vince il suo secondo pallone d'oro, primo sotto la nuova denominazione di pallone d'oro fifa, nato dalla fusione tra il pallone d'oro di france football e il fifa world player. il 28 maggio la squadra blaugrana si aggiudica la quarta champions league della sua storia, la terza per messi, battendo gli inglesi del manchester utd per 3-1. in questa partita il giocatore argentino \u00e8 autore della rete del momentaneo vantaggio per 2-1 con un sinistro da fuori area. quello in finale \u00e8 il suo 12\u00ba gol stagionale in champions, che gli permette cos\u00ec di confermarsi capocannoniere della manifestazione per il terzo anno consecutivo. inoltre \u00e8 stato nominato man of the match della finale.\nnella stessa stagione, l'11 maggio 2011, vince per la quarta volta la primera divisi\u00f3n spagnola, terza volta consecutiva sotto la gestione di guardiola. il 17 agosto 2011 vince la supercoppa spagnola contro il real madrid. inoltre, diventa il miglior marcatore di sempre della supercoppa spagnola con 8 reti, superando ra\u00fal gonz\u00e1lez blanco. il 25 agosto vince la prima edizione dell'uefa best player in europe award. due giorni dopo vince la supercoppa uefa, giocata contro il porto, contribuendovi con un gol e un assist.\nnell'anno solare 2011 (impresa poi bissata nel 2015) \u00e8 riuscito a segnare almeno un gol in tutte le competizioni a cui ha preso parte, ovvero nella liga, in champions league, nella coppa del re, nella supercoppa spagnola, nella supercoppa uefa e nel mondiale per club, eguagliando pedro, che per primo vi era riuscito nel 2009. il 9 gennaio 2012 a zurigo, vince il terzo pallone d'oro fifa della propria carriera.il 7 marzo 2012, nella partita vinta per 7-1 dal barcellona contro il bayer leverkusen, valida per il ritorno degli ottavi di finale del torneo, entra nella storia della uefa champions league due volte nella stessa partita: prima quando segna la quarta rete personale, diventando cos\u00ec il primo calciatore ad aver realizzato due poker nella competizione (l'altro l'aveva realizzato il 6 aprile 2010 contro l'arsenal), e poi quando trova il gol per la quinta volta, diventando anche in questo caso il primo calciatore a segnare cinque gol in una singola partita della uefa champions league (altre cinquine erano state realizzate nella coppa dei campioni da vari giocatori). il record sar\u00e0 poi eguagliato da luiz adriano ed erling haaland.il 20 marzo 2012, alla sua 314\u00aa presenza con la maglia del barcellona, realizza una tripletta contro il granada e diventa il miglior marcatore della storia blaugrana, superando c\u00e9sar fermatosi a 232 in 354 partite.il 5 maggio, con le quattro reti segnate nel derby contro l'espanyol, arriva a quota 72 gol stagionali, stabilendo cos\u00ec il record mondiale di gol segnati in una singola stagione; il precedente record di 70 reti, siglato dell'americano archie stark, resisteva da ottantasette anni, ossia dalla stagione 1924-1925; sommando queste 72 reti alle 5 siglate con la maglia dell'argentina, diventa inoltre il calciatore ad aver segnato il maggior numero di reti in una singola stagione tra club e nazionale, superando il precedente record di pel\u00e9. per il quarto anno di fila \u00e8, inoltre, il capocannoniere della champions league e per la seconda volta pichichi del campionato spagnolo, con il record di 50 reti, che gli valgono la seconda scarpa d'oro. nella primera divisi\u00f3n 2011-2012, vinta dal real madrid, messi stabilisce il record di triplette (8) realizzate in una singola stagione del campionato spagnolo, battendo il precedente primato di 5 triplette, stabilito da rom\u00e1rio nel 1993-1994.il 25 maggio 2012 vince per la seconda volta la coppa di spagna, segnando il gol del 2-0 nella finale contro l'athletic bilbao (3-0). conclude la stagione con 73 reti in 60 partite.\n\n\n===== gli anni di villanova e martino, il quarto pallone d'oro e il record di gol in un anno solare (2012-2014) =====\nil 9 dicembre, contro il betis, supera il record del maggior numero di gol realizzati in un anno solare, detenuto da gerd m\u00fcller, e diventa il miglior marcatore blaugrana di sempre nella liga. chiude il 2012 con la cifra record di 91 reti ufficiali realizzate con le maglie di barcellona e argentina. il 7 gennaio 2013 riceve a zurigo il suo quarto pallone d'oro consecutivo come miglior calciatore al mondo nell'anno solare, terzo sotto la nuova denominazione di pallone d'oro fifa.il 2 marzo 2013 giunge a quota 18 marcature nel cl\u00e1sico, agguantando il record di alfredo di st\u00e9fano. il 9 marzo 2013, contro il deportivo la coru\u00f1a, messi segna per la 17\u00aa partita consecutiva, diventando cos\u00ec il calciatore ad aver segnato per il maggior numero di partite consecutive di un campionato professionistico europeo, record precedentemente appartenuto a teodor peterek del ruch chorz\u00f3w. il 12 marzo 2013, nel ritorno degli ottavi di champions league contro il milan, messi diventa il miglior marcatore in attivit\u00e0 della massima competizione europea da quando esiste la fase a gironi, arrivando a 58 reti complessive, superando l'olandese ruud van nistelrooij. l'11 maggio \u00e8 per la sesta volta campione di spagna con la maglia del bar\u00e7a. i 46 gol in liga gli consentono di aggiudicarsi il trofeo pichichi davanti a cristiano ronaldo. i riconoscimenti proseguono con la consegna della scarpa d'oro 2013, la terza in carriera, permettendo all'argentino di divenire il primo calciatore nella storia ad aggiudicarsi pi\u00f9 di due volte tale trofeo.il 28 agosto 2013 vince la sua sesta supercoppa di spagna. il 23 marzo, contro il real madrid, oltre a raggiungere la seconda posizione nella classifica dei maggiori goleador della liga (scavalcando hugo sanchez), diventa il giocatore ad aver segnato pi\u00f9 gol nel cl\u00e1sico con 21 marcature, superando di st\u00e9fano, fermo a 18 reti.\n\n\n===== l'era enrique, il secondo triplete e il quinto pallone d'oro (2014-2017) =====\nil 22 novembre 2014, durante l'incontro vinto dal barcellona per 5-1 contro il siviglia, messi sale a quota 253 reti nel campionato spagnolo, superando telmo zarra e diventando il marcatore pi\u00f9 prolifico nella storia della massima divisione spagnola, premiato con un riconoscimento a parte dalla lfp. tre giorni dopo, nella vittoriosa trasferta di champions league contro l'apoel, diviene il calciatore pi\u00f9 prolifico della storia della massima competizione europea, con 74 reti all'attivo. inoltre, nel mese di dicembre si impone come miglior marcatore nella storia del derbi barcelon\u00ed, nel 5-1 contro l'espanyol.\ngrazie alle due marcature realizzate il 24 gennaio 2015 contro l'elche, diviene il primo e unico calciatore ad aver segnato almeno 20 reti in campionato per 7 stagioni consecutive, superando cos\u00ec il record appartenente a ferenc pusk\u00e1s, che riusc\u00ec in questa impresa per 6 volte, dalla stagione 1958-1959 alla stagione 1963-1964. il 15 febbraio, nella vittoria casalinga sul levante, tocca quota 106 assist nella liga, diventando il miglior assist-man nella storia del massimo campionato spagnolo. il 17 maggio decide la sfida esterna contro l'atl\u00e9tico madrid, segnando l'unico gol della partita, permettendo al barcellona di vincere il 23\u00ba campionato spagnolo della sua storia. il 30 maggio vince la sua terza coppa del re, segnando una doppietta nella vittoria per 3-1 contro l'athletic bilbao. il 6 giugno si aggiudica la sua quarta champions league, vinta battendo per 3-1 la juventus, proclamandosi inoltre miglior marcatore della competizione con 10 reti (a pari merito con neymar e cristiano ronaldo).l'11 agosto 2015 vince la supercoppa uefa per la terza volta in carriera. il 27 agosto, l'argentino vince per la seconda volta l'uefa best player in europe award e per la prima volta il premio per il miglior gol della uefa champions league (il secondo realizzato nella semifinale di andata contro il bayern monaco). il 20 dicembre 2015, nella finale del mondiale per club contro il river plate, mettendo a segno la prima rete dell'incontro terminato 3-0 in favore dei catalani, vince il quinto trofeo dell'anno, 26\u00ba in totale con la maglia del bar\u00e7a. l'11 gennaio seguente, col 41,33% dei voti, si aggiudica il pallone d'oro fifa 2015, suo quinto in carriera, quarto da quando ha assunto la denominazione di pallone d'oro fifa. il 17 febbraio diventa il primo calciatore nella storia ad aver superato quota 300 gol in liga.il 23 aprile 2017, grazie alla doppietta segnata nel cl\u00e0sico contro il real madrid al bernab\u00e9u, raggiunge i 500 gol segnati in blaugrana. a fine stagione si aggiudica per la quarta volta il trofeo pichichi, grazie ai 37 gol messi a segno nella liga. il 18 ottobre seguente, mettendo a segno una delle tre reti con cui il barcellona ha superato l'olympiakos, realizza il centesimo gol nelle competizioni uefa per club (97 in champions league e 3 in supercoppa uefa), diventando il secondo calciatore di sempre dopo cristiano ronaldo a riuscirvi.\n\n\n===== il sesto pallone d'oro, nuovi record e ultimi anni al barcellona (2017-2021) =====\nil 29 novembre 2018 diviene il miglior marcatore in champions league con un unico club segnando 106 reti e il 13 gennaio seguente realizza 400 gol nella liga. il 1\u00ba maggio 2019 raggiunge i 600 gol con la maglia del barcellona, segnando una doppietta nella gara di andata delle semifinali di champions league, disputata al camp nou contro il liverpool. a fine stagione, che vede i catalani vincere nuovamente la liga, diventa per la sesta volta sia capocannoniere del torneo, grazie ai 36 gol messi a segno, sia vincitore della scarpa d'oro. il 2 dicembre seguente \u00e8 premiato con il sesto pallone d'oro personale, altro primato.\nal termine della stagione 2019-2020, grazie ai 25 gol realizzati, \u00e8 capocannoniere del campionato spagnolo per la settima volta in carriera, superando il precedente record di telmo zarra (6). nella stessa annata della liga fa registrare anche il nuovo primato di assist (21).la stagione 2020-2021 vede messi tagliare altri traguardi: il 20 ottobre 2020, segnando contro il ferencv\u00e1ros, l'argentino diviene il primo calciatore ad andare in rete in sedici edizioni consecutive della uefa champions league; il 22 dicembre 2020 segna il gol numero 644 con la maglia del barcellona, divenendo il calciatore pi\u00f9 prolifico con un solo club nella storia del calcio, superando il precedente primato di pel\u00e9 (643 con il santos). il 17 gennaio 2021, in occasione della finale della supercoppa di spagna persa dal barcellona contro l'athletic bilbao per 3-2, viene espulso sul finale dei tempi supplementari, rimediando il primo cartellino rosso con la maglia del club catalano dopo 753 partite. il 21 marzo supera xavi, divenendo il primatista di presenze (768) con il barcellona. il 17 aprile, realizzando una doppietta nella finale di coppa di spagna vinta per 4-0 contro l'athletic bilbao, diviene il quarto migliore marcatore di tutti i tempi della competizione e si aggiudica per la sesta volta la coppa del re, nonch\u00e9 il trentacinquesimo trofeo in totale con i blaugrana (eguagliando il record di ryan giggs, che vinse altrettanti trofei con il manchester utd).il 1\u00ba luglio, dopo 18 anni consecutivi passati tra le file blaugrana a vari livelli, alla scadenza naturale del suo contratto, rimane ufficialmente svincolato dal barcellona. il 5 agosto seguente il barcellona, con un comunicato ufficiale, annuncia la fine della carriera di messi con il club, nonostante il trovato accordo per un nuovo contratto, a causa di \"problemi finanziari e strutturali\" e adducendo a motivazione i limiti salariali imposti dalla liga.\n\n\n==== il biennio al paris saint-germain ====\n\n\n===== il primo campionato francese e il settimo pallone d'oro (2021-2022) =====\nil 10 agosto 2021 viene ufficializzato il suo trasferimento a parametro zero al paris saint-germain, con cui si accorda fino al 2023, con un'opzione per il prolungamento di un anno. sceglie di indossare la maglia numero 30, la stessa che aveva nei primi anni al barcellona, concessagli in deroga dalla fff su richiesta del club.esordisce ufficialmente in ligue 1 il 29 agosto seguente, in occasione del successo esterno sul reims subentrando nella ripresa a neymar. il 15 settembre, invece, fa il suo debutto in champions con il club parigino, nel pareggio contro il club brugge, raggiungendo di concerto le 150 presenze nelle competizioni europee, mentre il 28 settembre, nella medesima competizione, trova la prima rete, fissando sul 2-0 la gara contro il manchester city. il 20 novembre segna il suo primo gol in campionato, nella vittoria casalinga sul nantes, mentre otto giorni pi\u00f9 tardi, in occasione della vittoria esterna sul saint-\u00e9tienne, fornisce, per la quinta volta in carriera, tre assist nella stessa partita.il 29 novembre 2021, in ragione dei 48 gol segnati nell'anno solare e della vittoria della copa am\u00e9rica 2021 con la nazionale argentina, viene insignito, per la settima volta in carriera, del pallone d'oro. tuttavia, l'argentino trova non poche difficolt\u00e0 nell'adattarsi alla realt\u00e0 parigina, non riuscendo a risultare decisivo nel prosieguo della stagione, anche a causa di una mancata intesa con i compagni e con il tecnico pochettino. il 23 aprile 2022, a seguito del pareggio interno contro il lens, nel quale peraltro messi segna una rete, e dei tredici punti di vantaggio sull'olympique marsiglia a quattro giornate dalla fine, vince il primo campionato francese della sua carriera.\n\n\n===== la supercoppa francese e il secondo campionato (2022-2023) =====\ninizia la stagione 2022-2023 contribuendo con un gol alla vittoria della supercoppa francese ai danni del nantes (4-0). il 21 agosto 2022, nella vittoria per 7-1 contro il lilla, \u00e8 coautore, con un assist per mbapp\u00e9, della rete pi\u00f9 veloce nella storia della ligue 1 (8 secondi di gioco); in tale occasione segna anche il gol del momentaneo 2-0. a fine settembre, con cinque assist e un'altra marcatura, viene nominato giocatore del mese. il 5 ottobre seguente, in occasione della partita di uefa champions league pareggiata con il benfica (1-1), diventa il primo giocatore nella storia della competizione ad aver segnato contro 40 squadre diverse. il 29 ottobre 2022, con un gol e un assist nella vittoria per 4-3 sul troyes, giunge a quota 12 gol in 19 partite, superando lo score totale dell'annata precedente (11). il 26 febbraio 2023, in occasione della vittoria per 3-0 ai danni del marsiglia, segna la sua 700esima rete per i club. l'11 marzo seguente, invece, con un passaggio decisivo per il gol vittoria di mbapp\u00e9 contro il brest (2-1), raggiunge 300 assist serviti in carriera. l'8 aprile, segnando contro il nizza, stabilisce il nuovo record per il maggior numero di reti per club europei (702), superando il precedente primato di cristiano ronaldo (701). il 2 maggio, a seguito di un viaggio non autorizzato in arabia saudita, viene sospeso dal psg per due settimane; il giorno seguente l'argentino comunica di non voler rinnovare il contratto in scadenza il 30 giugno 2023. il 27 maggio realizza la rete nel pareggio esterno con lo strasburgo (1-1), consentendo ai parigini di vincere il campionato con una giornata di anticipo.\n\n\n==== il trasferimento all'inter miami ====\nil 15 luglio 2023, la compagine statunitense dell'inter miami ufficializza la firma sul contratto della pulga, club al quale si lega sino al 2025.\nil 21 luglio, contestualmente all'esordio con il club statunitense, realizza la rete della vittoria (2-1) al 94\u00ba minuto di gioco su calcio di punizione contro il cruz azul in leagues cup. grazie ad un bottino complessivo di 10 gol in 7 partite, trascina la squadra fino alla finale di tale competizione, vinta ai rigori contro il nashville soccer club, primo trofeo nella storia dell'inter miami. il debutto in major league soccer avviene il 26 agosto contro il n.y. red bulls, match valido per la 28\u00aa giornata di campionato; entrato in campo al 60\u00ba minuto di gioco al posto di leonardo campana, realizza la prima rete in campionato all'89\u00b0 grazie all'assist di benjamin cremaschi.\n\n\n=== nazionale ===\n\n\n==== 2005: sudamericano, mondiale u-20 ed esordio in nazionale maggiore ====\nnel mese di gennaio 2005, segnando 5 gol in 9 partite nel sudamericano under-20, vince il bronzo nel torneo e contribuisce alla qualificazione della nazionale argentina al mondiale under-20 tenutosi nell'estate dello stesso anno. qui, segnando 6 gol in 7 partite, contribuisce alla vittoria finale della sua nazionale, divenendo il capocannoniere e venendo eletto miglior giocatore del torneo; inoltre risulta essere l'unico calciatore ad aver segnato in tutte le fasi della competizione: una rete nella fase a gironi contro l'egitto, una rete negli ottavi di finale contro la colombia, una rete ai quarti di finale contro la spagna, una rete in semifinale contro il brasile e la doppietta decisiva nella finale contro la nigeria.\nil commissario tecnico jos\u00e9 pekerman lo convoca nella nazionale maggiore e lo fa debuttare il 7 agosto contro l'ungheria: entrato al 64', messi lascia il campo in lacrime dopo solo 40 secondi, espulso dall'arbitro, il tedesco markus merk, per una gomitata rifilata al difensore vilmos vancz\u00e1k, aggrappatosi alla sua maglia.\n\n\n==== mondiale 2006, copa am\u00e9rica 2007 e olimpiade 2008 ====\nprende parte al mondiale 2006, seppur reduce da un infortunio. esordisce nella seconda partita del girone, giocata contro la serbia, dove entra al 74' sostituendo maxi rodr\u00edguez, diventando il pi\u00f9 giovane giocatore a rappresentare l'argentina in un mondiale. dopo pochi minuti fornisce a hern\u00e1n crespo l'assist vincente e sigla anche il gol finale della vittoria per 6-0.viene convocato per la copa am\u00e9rica 2007, nella quale l'argentina perde la finale contro il brasile. nel corso della competizione segna due reti contro per\u00f9 e messico. compatibilmente con l'et\u00e0, l'anno seguente \u00e8 convocato dal ct della nazionale olimpica, sergio batista, per disputare i giochi di pechino 2008. il 23 agosto guadagna la medaglia d'oro, fornendo a di mar\u00eda l'assist che consente ai sudamericani di imporsi per 1-0 contro la nigeria.\n\n\n==== mondiale 2010 e copa am\u00e9rica 2011 ====\nconvocato dal ct diego armando maradona per il mondiale 2010, messi gioca tutte le partite della competizione, senza mai andare a segno; il 3 luglio, a citt\u00e0 del capo, nei quarti di finale, l'argentina \u00e8 sconfitta per 4-0 dalla germania ed \u00e8 eliminata.\nsimilmente a quanto accaduto al mondiale, durante la copa america 2011 disputa tutte le quattro partite giocate dall'albiceleste, ma non riesce a realizzare alcun gol; serve comunque tre assist. l'argentina, padrona di casa, \u00e8 battuta ai quarti di finale dall'uruguay ai tiri di rigore, dopo che i tempi regolamentari si erano conclusi sul risultato di 1-1.\n\n\n==== mondiale 2014 ====\nanche il nuovo commissario tecnico alejandro sabella decide, come il suo predecessore, di confermare messi capitano dell'albiceleste. il percorso di qualificazione ai mondiali 2014 inizia con il 4-1 contro il cile, vittoria alla quale messi contribuisce con una rete. successivamente messi riesce a segnare per sei partite consecutive mettendo a segno 10 gol che gli permettono di eguagliare il record appartenuto precedentemente a hern\u00e1n crespo. il 15 giugno 2013, nell'amichevole contro il guatemala, supera maradona e raggiunge hern\u00e1n crespo come secondo miglior marcatore della nazionale con 35 reti, dietro al solo batistuta (56 reti). la doppietta del 10 settembre 2013, nella vittoria esterna per 2-5 contro il paraguay, gli permette di superare anche crespo. nonostante l'assenza di messi, l'argentina si qualifica ugualmente prima nel girone di qualificazione ai mondiali, nel quale la pulce risulter\u00e0 essere il secondo miglior marcatore con 10 reti alle spalle dell'uruguaiano luis su\u00e1rez (11 reti).\nmessi segna nella partita d'esordio del mondiale 2014 in brasile, tornando a realizzare una rete in tale competizione dopo 8 anni, e contribuendo al successo della sua argentina per 2-1 sulla bosnia ed erzegovina. il cammino della selezione albiceleste si conclude con la sconfitta per 1-0 in finale maturata dopo i tempi supplementari contro la germania, che non impedisce all'argentino di aggiudicarsi il premio individuale del pallone d'oro del mondiale.\n\n\n==== copa am\u00e9rica 2015 e la copa am\u00e9rica centenario ====\nconvocato per la copa am\u00e9rica 2015, disputatasi in cile, il 20 giugno 2015 raggiunge le 100 presenze in nazionale: messi \u00e8 il pi\u00f9 giovane calciatore argentino della storia a tagliare questo traguardo, quinto in generale dopo javier zanetti, roberto ayala, javier mascherano e diego simeone. nonostante un percorso fatto di sole vittorie, la squadra di martino si arrende anche in quest'occasione in finale, perdendo contro il cile ai calci di rigore, dopo lo 0-0 dei tempi regolamentari. nonostante il solo gol segnato al paraguay su rigore, messi \u00e8 ritenuto il miglior calciatore dell'edizione; tuttavia, decide di non presentarsi a ritirare il premio.nel 2016 viene convocato per la copa am\u00e9rica centenario, che, essendo un'edizione celebrativa, viene disputata negli stati uniti d'america. in questa competizione, dove non riusciva a realizzare una rete su azione da quasi 9 anni, nonostante riposi la prima gara a causa di un infortunio non del tutto superato, subentra a partita in corso e segna una tripletta nel 5-0 inflitto a panama valevole per la seconda giornata. durante i quarti di finale, nella sfida contro il venezuela, segna il gol del momentaneo 3-0, agganciando cos\u00ec in vetta alla classifica dei marcatori all-time con la maglia dell'albiceleste gabriel batistuta, fermo a 54 centri. si ripete pochi giorni pi\u00f9 tardi, marcando una delle 4 reti con cui l'argentina si qualifica alla finale sconfiggendo gli stati uniti padroni di casa e grazie alla quale approda, in solitaria, in cima alla lista dei marcatori della selecci\u00f3n argentina. come nell'edizione precedente della copa am\u00e9rica, in finale l'argentina si ritrova contro il cile: dopo lo 0-0 dei tempi regolamentari e di quelli supplementari, ai rigori messi fallisce il primo tiro dal dischetto e l'albiceleste perde dagli undici metri 4-2.al termine del match messi annuncia il suo ritiro dalla nazionale, ma dopo un colloquio avuto con il nuovo ct edgardo bauza il giocatore decide di tornare a vestire la maglia della selecci\u00f3n.\n\n\n==== mondiale 2018 ====\ntornato in nazionale, messi \u00e8 convocato per la prima gara delle qualificazioni sudamericane al campionato mondiale 2018, contro il venezuela.alla vigilia dell'ultimo turno delle eliminatorie, l'argentina occupa il sesto posto del girone sudamericano, rischiando cos\u00ec, per la prima volta da messico 1970, di restare clamorosamente fuori dalla fase finale del mondiale. il 10 ottobre 2017 messi realizza una tripletta decisiva per consentire all'albiceleste di rimontare e battere l'ecuador a quito (dove peraltro gli argentini non vincevano dal 2001): grazie ai suoi gol, la nazionale si qualifica per la rassegna iridata e messi diventa il primatista di gol nelle qualificazioni sudamericane, con 21 reti, insieme all'uruguaiano luis su\u00e1rez, superando nella graduatoria il connazionale hern\u00e1n crespo.\nmessi esordisce nella fase finale del mondiale di russia il 16 giugno, fallendo un calcio di rigore nella partita pareggiata contro l'islanda (1-1). nella sfida successiva, persa nettamente contro la croazia (0-3), il talento albiceleste non emerge, portando la squadra a un passo da una prematura eliminazione; tuttavia nella terza e ultima partita del girone, grazie anche ad un suo gol, l'argentina si impone sulla nigeria per 2-1 centrando la qualificazione agli ottavi di finale, dove viene estromessa dalla francia, al termine di una rocambolesca partita conclusasi 4-3 in favore dei transalpini.\n\n\n==== copa am\u00e9rica 2019 e copa am\u00e9rica 2021 ====\nconvocato per la copa am\u00e9rica 2019, nel corso della manifestazione raggiunge il terzo posto e segna un solo gol, nel pareggio per 1-1 contro il paraguay ai gironi. nella finalina contro il cile viene espulso a seguito di un alterco con gary medel.disputa con l'argentina la copa am\u00e9rica 2021, tenutasi in brasile. nella terza gara dell'albiceleste, disputata e vinta contro il paraguay, sale al primo posto della classifica di presenze in nazionale, uguagliando javier mascherano con 147 partite giocate. l'11 luglio, ancora prima della finale, la conmebol lo elegge miglior giocatore della manifestazione alla pari di neymar; poche ore dopo gioca e vince la finale (contro i padroni di casa), che vede gli argentini trionfare per 1-0 grazie al gol di \u00e1ngel di mar\u00eda. non andando a segno nella partita decisiva, messi conclude la competizione a quota 4 reti, di cui 2 nel successo per 4-1 contro la bolivia ai gironi, vincendo anche il titolo di miglior marcatore alla pari del colombiano luis d\u00edaz.\n\n\n==== qualificazioni al mondiale 2022 e coppa dei campioni conmebol-uefa 2022 ====\nil 9 settembre 2021, in occasione del successo per 3-0 contro la bolivia nelle qualificazioni al campionato mondiale del 2022, realizza una tripletta che gli consente di superare pel\u00e9 e diventare il miglior marcatore nella storia delle nazionali sudamericane.il 1\u00ba giugno 2022, in qualit\u00e0 di campione del sud america, disputa e si aggiudica la terza edizione della coppa dei campioni conmebol-uefa 2022, nota anche come finalissima 2022, battendo 3-0 l'italia, campione d'europa in carica e fornendo un assist per il secondo goal dell'albiceleste. al termine della partita, verr\u00e0 premiato come migliore in campo dalla uefa.il 5 giugno 2022 segna i 5 gol con cui l'argentina batte, in gara amichevole, l'estonia, diventando il terzo calciatore della selezione argentina a riuscirci, dopo juan marvezzi e jos\u00e9 manuel moreno..\n\n\n==== mondiale 2022 ====\nconvocato per il campionato mondiale, nella fase a gironi va a segno nella sfida persa per 1-2 contro l'arabia saudita e in quella vinta per 2-0 contro il messico. agli ottavi di finale, in occasione della sua millesima partita nel calcio professionistico, realizza un gol nel successo ai danni dell'australia (2-1), per poi ripetersi ai quarti di finale contro i paesi bassi, nella gara in cui fornisce inoltre l'assist per il gol di nahuel molina; la partita, terminata 2-2 dopo i tempi supplementari, si conclude con la vittoria argentina per 4-3 ai tiri di rigore. nella semifinale contro la croazia va nuovamente a segno su calcio di rigore, diventando cos\u00ec il miglior marcatore della nazionale argentina nel campionato mondiale (11 reti totali nelle varie edizioni, superato gabriel batistuta), e fornisce un assist per il gol del definitivo 3-0 di juli\u00e1n \u00e1lvarez. durante la finale, contro la francia, \u00e8 protagonista con una doppietta. la gara, chiusasi sul 3-3 dopo i tempi supplementari, si decide ai tiri di rigore, con l'argentina che si aggiudica il trofeo imponendosi con il risultato di 4-2. al termine della manifestazione viene premiato come miglior giocatore della competizione.\n\n\n==== dopo il mondiale 2022 ====\nal termine della rassegna iridata annuncia di voler continuare a giocare per l'argentina.il 28 marzo 2023 realizza una tripletta nell'amichevole vinta per 7-0 contro cura\u00e7ao, che gli consente di raggiungere quota 102 reti segnate in nazionale; contestualmente diventa il terzo calciatore a realizzare 100 reti con la propria nazione dopo cristiano ronaldo e ali daei. il 15 giugno 2023, nell'amichevole vinta per 2-0 contro l'australia, va a segno dopo 79 secondi di gioco, realizzando il gol pi\u00f9 veloce della propria carriera.\n\n\n== statistiche ==\ntra club, nazionale maggiore, nazionale olimpica e nazionali giovanili, messi ha giocato globalmente 1097 partite, mettendo a segno 848 reti, per una media di 0.77 gol a partita.\n\n\n=== presenze e reti nei club ===\nstatistiche aggiornate al 22 ottobre 2023.\n\n\n=== cronologia presenze e reti in nazionale ===\n\n\n=== record ===\ncalciatore che ha segnato pi\u00f9 gol (91) in un anno solare in competizioni ufficiali (2012).\ncalciatore che ha segnato pi\u00f9 gol (79) in un solo anno solare in competizioni ufficiali nella stessa squadra di club (2012).\ncalciatore che ha segnato il maggior numero di reti con la stessa squadra di club (671).\ncalciatore che ha segnato pi\u00f9 gol (50) nella massima divisione spagnola in un'unica stagione (2011-2012).\nunico calciatore che ha vinto il pallone d'oro per otto volte: nel 2009 (quando il premio era ancora assegnato da france football), dal 2010 al 2012 e nel 2015 (quando il premio della rivista francese, fusosi col fifa world player of the year, aveva dato vita al pallone d'oro fifa), nel 2019 (quando il premio \u00e8 tornato a essere assegnato da france football) e nel 2021 e 2023.\nunico calciatore della massima divisione spagnola ad aver segnato almeno una rete per 16 stagioni consecutivamente.\nmiglior marcatore della supercoppa di spagna (14).\nuno dei due calciatori, insieme a cristiano ronaldo, che hanno realizzato pi\u00f9 triplette (8) in uefa champions league.\ncalciatore che ha realizzato pi\u00f9 triplette (10) in una singola stagione comprendendo tutte le competizioni (2011-2012).\nunico calciatore ad aver segnato 5 reti in una partita della fase a eliminazione diretta di uefa champions league.\nunico calciatore che ha vinto nello stesso anno il pallone d'oro di france football, il fifa world player of the year, il pichichi e la scarpa d'oro (2009).\nunico calciatore che ha segnato in sette competizioni diverse nello stesso anno solare tra squadra di club e nazionale (2015).\nmigliore marcatore di una nazionale sudamericana (106).\nuno dei tre calciatori con pi\u00f9 presenze, insieme a sergio livingstone e zizinho, in coppa america (34).\ncalciatore che ha segnato in pi\u00f9 finali (3) della coppa del mondo per club fifa (2009, 2011, 2015).\nunico calciatore andato a segno per 21 partite consecutive in un campionato professionistico europeo.\nunico calciatore ad aver segnato in tutti e 4 i turni ad eliminazione diretta di un campionato mondiale.\nunico calciatore ad aver segnato almeno 20 reti per tredici stagioni consecutive nella massima divisione spagnola.\nunico giocatore ad aver segnato almeno 30 reti per 9 stagioni nella massima divisione spagnola.\ncalciatore che ha vinto per pi\u00f9 volte la classifica dei marcatori della massima divisione spagnola (8).\ncalciatore che ha segnato pi\u00f9 gol (71) nella fase a gironi di uefa champions league.\ncalciatore che ha segnato pi\u00f9 gol (123) con lo stesso club nelle competizioni uefa per club.\ncalciatore che ha segnato pi\u00f9 gol (120) con lo stesso club in uefa champions league.\ncalciatore straniero con pi\u00f9 presenze (520) nella massima divisione spagnola.\ncalciatore che ha segnato il maggior numero di gol (474) nella massima divisione spagnola.\ncalciatore che ha fornito il maggior numero di assist (191) nella massima serie spagnola.\ncalciatore che ha vinto pi\u00f9 partite (383) nella massima divisione spagnola.\nunico calciatore della storia ad aver segnato almeno 40 reti stagionali per 10 stagioni consecutive.\ncalciatore che ha realizzato pi\u00f9 reti nei cinque principali campionati europei (496).\ncalciatore che ha realizzato il maggior numero di doppiette (133) nella massima divisione spagnola.\ncalciatore che ha realizzato il maggior numero di triplette (36) nella massima divisione spagnola.\ncalciatore che ha realizzato il maggior numero di triplette (8) in una singola stagione della massima divisione spagnola.\ncalciatore che ha segnato almeno un gol al maggior numero di squadre nella massima divisione spagnola (37).\ncalciatore che ha segnato almeno un gol al maggior numero di squadre nella uefa champions league (39).\nunico calciatore ad aver segnato almeno un gol in 18 stagioni consecutive nella uefa champions league.\ncalciatore con pi\u00f9 partite (26) e pi\u00f9 minuti giocati in un mondiale.\n\n\n==== record nel barcellona ====\ncalciatore con pi\u00f9 presenze (778) in competizioni ufficiali.\ncalciatore con pi\u00f9 presenze (520) nella liga.\ncalciatore che ha segnato pi\u00f9 gol (672) in tutte le competizioni ufficiali.\ncalciatore che ha segnato pi\u00f9 gol (127) in tutte le competizioni internazionali.\ncalciatore ad aver realizzato pi\u00f9 gol in una singola edizione di uefa champions league (14)\nuno dei tre calciatori, insieme a xavi e andr\u00e9s iniesta, ad aver vinto il maggior numero di champions league (4).\ncalciatore ad aver realizzato il maggior numero di triplette (48) in competizioni ufficiali.\ncalciatore ad aver segnato pi\u00f9 gol (3) nella supercoppa uefa.\ncalciatore ad aver segnato pi\u00f9 gol insieme a luis su\u00e1rez nella coppa del mondo per club fifa (5).\ncalciatore ad aver vinto pi\u00f9 volte il campionato spagnolo (10).\ncalciatore ad aver vinto pi\u00f9 trofei (35).\n\n\n==== record nel cl\u00e1sico ====\ncalciatore ad aver segnato pi\u00f9 reti (26).\ncalciatore ad aver realizzato pi\u00f9 triplette (2).\ncalciatore straniero con pi\u00f9 presenze (45).\n\n\n==== record nel derbi barcelon\u00ed ====\ncalciatore ad aver segnato pi\u00f9 reti (25).\ncalciatore con pi\u00f9 presenze (35).\n\n\n==== record nella nazionale argentina ====\ncalciatore con pi\u00f9 presenze (178).\ncalciatore che ha segnato pi\u00f9 gol (106).\ncalciatore pi\u00f9 giovane (18 anni e 350 giorni) a scendere in campo in un mondiale, il 10 giugno 2006.\ncalciatore pi\u00f9 giovane (18 anni e 357 giorni) a segnare una rete in un campionato mondiale, il 17 giugno 2006.\ncalciatore pi\u00f9 giovane (22 anni e 363 giorni) a indossare la fascia da capitano.\nuno dei tre calciatori, insieme a juan andr\u00e9s marvezzi e jos\u00e9 manuel moreno, che hanno realizzato 5 gol in una sola partita con l'argentina.\ncalciatore ad aver segnato pi\u00f9 gol in un campionato mondiale (13)\n\n\n== palmar\u00e8s ==\n\n\n=== club ===\n\n\n=== individuale ===\n\n\n== onorificenze ==\n\n\n== note ==\n\n\n== voci correlate ==\ncalciatori per numero di gol realizzati in una singola stagione\ncalciatori per numero di gol realizzati in incontri ufficiali\nclassifica dei marcatori della primera divisi\u00f3n (spagna)\nstatistiche delle competizioni uefa per club\nstatistiche della uefa champions league\n\n\n== altri progetti ==\n\n wikiquote contiene citazioni di o su lionel messi\n wikimedia commons contiene immagini o altri file su lionel messi wikinotizie contiene l'articolo uefa champions league 2011-2012: record di messi nel 7-1 rifilato al bayer, 10 marzo 2012 wikinotizie contiene l'articolo messi sempre pi\u00f9 nella storia: \u00e8 il miglior marcatore del bar\u00e7a, 20 marzo 2012 wikinotizie contiene l'articolo altro record per leo messi: 68 gol in una sola stagione, 3 maggio 2012 wikinotizie contiene l'articolo calcio, ennesimo record di messi: 72 gol in una stagione, 6 maggio 2012 wikinotizie contiene l'articolo messi supera il record di m\u00fcller. pokerissimo di falcao, 11 dicembre 2012 wikinotizie contiene l'articolo lionel messi vince il quarto pallone d'oro consecutivo, 7 gennaio 2013\n\n\n== collegamenti esterni ==\n\n(es, en, ca) sito ufficiale, su messi.com. \n leo messi (canale), su youtube. \n messi cuccittini, lionel andr\u00e9s, su treccani.it \u2013 enciclopedie on line, istituto dell'enciclopedia italiana. \n messi cuccittini, lionel andr\u00e9s, in enciclopedia italiana, istituto dell'enciclopedia italiana, 2013. \n(en) jack rollin, lionel messi, su enciclopedia britannica, encyclop\u00e6dia britannica, inc. \n lionel messi, su uefa.com, uefa. \n(en) lionel messi, su national-football-teams.com, national football teams. \n(de, en, it) lionel messi, su transfermarkt, transfermarkt gmbh & co. kg. \n lionel messi, su it.soccerway.com, perform group. \n lionel messi, su smr.worldfootball.net, heim:spiel medien gmbh. \n(en) lionel messi, su soccerbase.com, racing post. \n(fr) lionel messi, su lequipe.fr, l'\u00e9quipe 24/24. \n(de) lionel messi, su fussballdaten.de, fussballdaten verlags gmbh. \n(en, es, ca) lionel messi, su bdfutbol.com. \n(ru) lionel messi, su footballfacts, footballfacts.ru. \n(en, fr) lionel messi, su olympics.com, comitato olimpico internazionale. \n(en) lionel messi, su olympedia. \n(en) lionel messi, su sports-reference.com, sports reference llc (archiviato dall'url originale il 1\u00ba novembre 2017). \n(es) lionel messi, su as.com. \n(en) lionel messi, su imdb, imdb.com. \n(en) lionel messi, su allmovie, all media network. \n(en) lionel messi, su bfi film & tv database, british film institute (archiviato dall'url originale il 1\u00ba gennaio 2018). \n(en) profilo e statistiche su fcbarcelona.com, su fcbarcelona.com."