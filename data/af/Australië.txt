"hierdie artikel handel oor die land. vir die kontinent, sien australi\u00eb (kontinent).australi\u00eb (engels: australia, [\u0259\u02c8stre\u026ali\u0259, \u0252-], ), amptelik die gemenebes australi\u00eb (commonwealth of australia), is 'n grondwetlike monargie in die suidelike halfrond. australi\u00eb is die sesde grootste land ter w\u00eareld en die enigste wat 'n hele vasteland beslaan \u2013 die australiese kontinent (die w\u00eareld se oudste, kleinste, droogste en platste vasteland). australi\u00eb se staatsgebied sluit daarnaas die eiland tasmani\u00eb en 'n aantal ander eilande in die indiese oseaan, die stille oseaan en die suidelike oseaan in. australi\u00eb se buurlande is indonesi\u00eb, oos-timor en papoea-nieu-guinee in die noorde, die salomonseilande, vanuatu en nieu-kaledoni\u00eb in die noordooste en nieu-seeland in die suidooste. dit is 'n grondwetlike monargie en 'n lid van die britse statebond.'n groot deel van di\u00e9 land is woestynagtig en plat. die vrugbare deel is 'n vlakte in die suidooste, waar die meeste van sy inwoners die hoogs verstedelikte ooskus bevolk. die australiese vasteland word egter reeds vir meer as 42 000 jaar deur australiese inboorlinge bewoon. na verskeie besoeke deur europese ontdekkingsreisigers en handelaars in die 17de eeu, is die oostelike helfte van australi\u00eb in 1770 deur groot-brittanje opge\u00ebis en oorspronklik deur wettelik gestrafte oortreders as deel van die kolonie van nieu-suid-wallis gevestig, beginnende op 26 januarie 1788. soos die bevolking gegroei het en nuwe areas ontdek is, is vyf ander selfregerende britse kolonies tydens die 19de eeu gevestig.\nop 1 januarie 1901 het die ses kolonies saam 'n federasie geword en die australiese gemenebes is gevorm. sedertdien het australi\u00eb 'n stabiele liberale demokratiese politieke stelsel gehandhaaf en bly dit steeds 'n lidstaat van die britse statebond wat die britse monarg as staatshoof erken. die hoofstad van australi\u00eb is canberra, wat gele\u00eb is in die australiese hoofstadgebied (australian capital territory). die bevolking van 26 miljoen is gekonsentreerd in die vastelandse staatshoofstede sydney, melbourne, brisbane, perth en adelaide.\n\n\n== etimologie ==\ndie naam \"australi\u00eb\" is afgelei van die latyn australis wat \"suidelik\" beteken. legendes van 'n \"onbekende land van die suide\" (terra australis incognita) was sedert romeinse tye algemeen in middeleeuse aardrykskunde, maar was nie op enige werklike kennis van die kontinent gebaseer nie.\ndie eerste gebruik van die woord \"australi\u00eb\" in engels is in 1625 gedokumenteer: die woorde \"a note of australia del espiritu santo, written by master hakluyt\" in die boek hakluytus posthumus wat deur samuel purchas gepubliseer is. die nederlandse byvoeglike vorm, \"australische\", is deur die offisiere van die v.o.c. in djakarta (toe batavia) in 1638 gebruik om na die nuut-ontdekte land in die suide te verwys.\n\"australia\" is in 1693 in 'n vertaling van les aventures de jacques sadeur dans la d\u00e9couverte et le voyage de la terre australe gebruik, 'n franse roman uit 1692 deur gabriel de foigny (onder die pennaam jacques sadeur). alexander dalrymple het dit daarna in 1771 gebruik in an historical collection of voyages and discoveries in the south pacific ocean om na die gehele suidelike pasifiese streek te verwys. in 1793 het george shaw en sir james smith zoology and botany of new holland gepubliseer, waarin hulle verwys na \"the vast island, or rather continent, of australia, australasia or new holland\".\ndie naam is gewild gemaak deur die 1814-werk, a voyage to terra australis, deur die navigator matthey flinders, die eerste aangetekende persoon wat om australi\u00eb geseil het. ten spyte van die titel, wat die siening van die britse admiraalskap weerspie\u00ebl het, het flinders die term \"australia\" in sy boek gebruik. die boek was baie gewild en het die term in die volksmond geplaas.\ndie goewerneur van nieu-suid-wallis, lachlan macquarie, het die naam daarna in sy versendings na engeland gebruik en op 12 desember 1817 het hy aan die koloniale kantoor aanbeveel dat dit amptelik in gebruik geneem word. in 1824 het die admiraalskap ingestem dat die kontinent amptelik as \"australia\" bekend sal staan. die eerste kaart waarop die woord \"australi\u00eb\" voorkom is in 1824 in sint petersburg gepubliseer. dit is in krusenstern se \"atlas de l'ocean pacifique\".die woord \"australia\" word in australiese engels uitgespreek as /\u0259.\u02c8st\u0279\u00e6\u026a.lj\u0259, -li\u02d0.\u0259, -j\u0259/.\n\n\n== geskiedenis ==\n\n\n=== vroe\u00eb geskiedenis ===\ndaar word beraam dat die eerste menslike bewoning van australi\u00eb tussen ongeveer 42 000 en 48 000 jaar gelede plaasgevind het. hierdie eerste australi\u00ebrs was moontlik die voorouers van die huidige inheemse australiese volke en het moontlik oor landbr\u00fbe en ander seekruisings vanaf die huidige suidoos-asi\u00eb oorgesteek. meeste van hierdie mense was jagter-versamelaars met 'n ingewikkelde mondelinge kultuur en spirituele waardes wat gebaseer was op 'n eerbied vir di\u00e9 land en 'n geloof in die droomtyd. die torres strait-eilandbewoners, wat aan die melanesiese etniese groep behoort, het die torres strait-eilande en die ver-noordelike dele van queensland bewoon: hulle kulturele gebruike is en bly egter steeds onderskeidelik van die australiese inboorlinge (ook bekend as die aborigines).\n\n\n=== europese verkenning ===\ndie eerste aangetekende europese waarneming van die australiese vasteland was deur die nederlandse navigator, willem janszoon, wat die kus van cape york skiereiland in 1606 waargeneem het. tydens die 17de eeu het die nederlanders die hele westelike en noordelike kuslyne gekarteer en die gebied nieu-holland genoem, alhoewel hulle geen poging gemaak het om hulself in die gebied te vestig nie. in 1770 het james cook langs die oostelike kus geseil en dit gekarteer: hy het dit nieu-suid-wallis genoem en dit vir groot-brittanje opge\u00ebis.\n\n\n=== britse kolonisasie ===\ndie britse kroonkolonie, nieu-suid-wallis, het begin met 'n nedersetting by port jackson wat op 26 januarie 1788 deur kaptein arthur phillip gevestig is. hierdie datum het later australi\u00eb se nasionale dag, australi\u00eb dag, geword. van diemensland, die huidige tasmani\u00eb, is in 1803 gevestig en het in 1825 'n aparte kolonie geword. die verenigde koninkryk het die westelike deel van australi\u00eb in 1829 amptelik ge\u00ebis.\naparte kolonies is gevorm uit dele van nieu-suid-wallis: suid-australi\u00eb in 1836, victoria in 1851 en queensland in 1859. die noordelike gebied (\"northern territory\") is in 1911 gestig toe dit van suid-australi\u00eb geskei het. suid-australi\u00eb is as 'n \"vrye provinsie\" gestig, met ander woorde dit was nooit 'n strafregtelike kolonie nie. victoria en wes-australi\u00eb is eweneens deur vrye setlaars gestig, maar het later vervoerde gevangenes aanvaar.die vervoer van gevangenes na nieu-suid-wallis is in 1848 gestaak nadat plaaslike setlaars 'n veldtog teen die praktyk gevoer het.die bevolking van die australiese inboorlinge was 'n beraamde 350 000 in die tyd van die europese vestiging, maar het sterk afgeneem in die 150 jaar na die aankoms van die setlaars. hierdie afname was hoofsaaklik te wyte aan besmetlike siektes gekombineer met geforseerde verskuiwing van nedersettings en kulturele disintegrasie. die verwydering van kinders van hulle families mag ook tot die daling van die inheemse bevolking bygedra het.\nsulke interpretasies van die inboorlinge se geskiedenis word deur sommige regsgesinde kommentators teengestaan en beskryf as oordrewe, of versin vir politiese of ideologiese redes. die debat staan in australi\u00eb bekend as die \"history wars\" (\"geskiedenisoorlo\u00eb\"). na die 1967 referendum het die federale regering die gesag verkry om beleid te implementeer en wette te maak wat op die inboorlinge van toepassing was. tradisionele eienaarsreg van land (\"native title\") is eers in 1992 erken, toe die hooggeregshof (tydens die saak mabo v queensland (no 2)) die idee van australi\u00eb as terra nullius (\"le\u00eb land\") tydens die tyd van europese nedersetting omgekeer het.\n\nin die 1850's het 'n goudloop in australi\u00eb begin en die eureka stockade-rebellie teen mynlisensiefooie in 1854 is 'n vroe\u00eb voorbeeld van burgerlike ongehoorsaamheid. tussen 1855 en 1890 het die ses kolonies elk verantwoordelike bestuur verkry en het hulle hulle eie sake self bestuur, alhoewel hulle deel van die britse ryk gebly het. die koloniale amp (colonial office) in londen het wel die beheer van sommige sake behou, soos buitelandse sake, verdediging en internasionale verskeping.\n\n\n=== selfregering as gemenebes australi\u00eb ===\nn\u00e1 'n dekade van beplanning, konsultasie en stemmery, is die federasie van die kolonies op 1 januarie 1901 behaal en die gemenebes australi\u00eb is as 'n dominium (vrygewes) van die britse ryk gevorm. die federale hoofstadgebied (\"federal capital territory\"), later hernoem as die australiese hoofstadgebied (act, \"australian capital territory\"), is in 1911 gevorm uit 'n nuwe deel van nieu-suid-wallis om 'n nuwe ligging te bied vir die voorgestelde nuwe federale hoofstad, canberra (melbourne het tussen 1901 en 1927 as tydelike setel van die regering gedien terwyl canberra gebou is).\nbeheer van die noordelike gebied (\"northern territory\") is van die suid-australiese regering na die statebond verskuif in 1911. australi\u00eb het vrywilliglik aan die eerste w\u00eareldoorlog deelgeneem.\n\n\n=== statuut van westminster en tweede w\u00eareldoorlog ===\ndie statuut van westminster van 1931 het meeste van die wetlike skakels tussen australi\u00eb en die verenigde koninkryk formeel be\u00ebindig toe dit in 1942 deur australi\u00eb aangeneem is. die skok van die verenigde koninkryk se nederlaag teen asi\u00eb in 1942 en die bedreiging deur 'n japannese inval het veroorsaak dat australi\u00eb hom tot die verenigde state gekeer het vir bondgenootskap en beskerming. sedert 1951 is australi\u00eb ook 'n milit\u00eare bondgenoot van die verenigde state onder die anzus-verdrag (die verdrag sluit ook nieu-seeland in).\n\n\n=== witimmigrasiebeleide ===\nn\u00e1 die tweede w\u00eareldoorlog het australi\u00eb immigrasie vanuit europa aangemoedig en sedert die 1970's, na die afkondiging van die racial discrimination act (\"rassediskriminasiewet\"), word immigrasie vanuit asi\u00eb en ander nie-europese dele van die w\u00eareld ook aangemoedig. as gevolg hiervan het australi\u00eb se demografie, kultuur en selfbeeld opmerklik verander.\ndie laaste grondwetlike bande tussen australi\u00eb en die verenigde koninkryk is in 1986 verbreek met die australi\u00eb-wet van 1986, wat enige britse rol in die regering van die australiese state be\u00ebindig het, asook regterlike ap\u00e8lle aan die britse geheime raad.'n voorstel om na 'n republikeinse staatsvorm oor te skakel en die britse monarg as staatshoof deur 'n president te vervang, wat deur die parlement aangestel word, is in 1999 deur australiese kiesers met 'n meerderheid van minder as 5% verwerp. sedert die verkiesing van die regering onder eerste minister gough whitlam in 1972, is daar 'n toenemende fokus op die nasie se toekoms as deel van die stille oseaangebied.\n\n\n== geografie ==\naustrali\u00eb se 7 617 930 km\u00b2 vasteland is op die indo-australiese plaat gele\u00eb. di\u00e9 land word omring deur die suidelike oseaan en die stille oseaan en word van asi\u00eb geskei deur die timor- en die arafirassee en die tasmansee. australi\u00eb se kuslyn beloop 34 218 kilometer (dit sluit nie die kuslyne van eksterne gebiede in nie) en het aanspraak op 'n eksklusiewe ekonomiese sone (ees) van 8 148 250  kilometer\u00b2. hierdie ees sluit nie die australiese antarktiese gebied in nie.\ndie groot koraalrif, die w\u00eareld se grootste koraalrif, is 'n kort afstand vanaf die noordoostelike kus gele\u00eb en strek oor 2000 km. mount augustus, gele\u00eb in wes-australi\u00eb, word as die w\u00eareld se grootste monoliet beskou. met 'n hoogte van 2 228 meter is mount kosciuszko, deel van die groot skeidingsgebergte en die australiese alpe, die hoogste berg op die australiese vasteland, alhoewel mawson peak, op die afgele\u00eb heard island, ho\u00ebr strek met 'n hoogte van 2 745 meter. naby mount kosciuszko is mount townsend gele\u00eb, met 'n hoogte van 2 209 meter die tweede hoogste berg op die australiese vasteland.\ndie grootste deel van australi\u00eb is woestynagtig en deels dor. australi\u00eb is ook die platste kontinent, dit het die oudste en onvrugbaarste grond en is die droogste bewoonde vasteland. slegs die suidoostelike en suidwestelike hoeke van die kontinent het 'n matige klimaat. die grootste deel van die bevolking woon langs die matige suidoostelike kuslyn.\ndie landskappe van die noordelike deel van di\u00e9 land, met 'n tropiese klimaat, bestaan uit re\u00ebnwoude, boslande, grasvelde, manglietmoerasse en woestyn. die klimaat word aansienlik be\u00efnvloed deur seestrome, asook el ni\u00f1o se suidelike swaaiing (wat met periodiese droogtes gepaard gaan) en die seisoenale tropiese laagdrukstelsel wat siklone in noord-australi\u00eb teweegbring.\n\n\n== flora en fauna ==\nalhoewel australi\u00eb grotendeels dor en woestynagtig is, dek dit tog 'n verskeidenheid habitatte, van alpynse heides tot tropiese re\u00ebnwoude, en word dit as 'n mega-diverse land herken. vanwe\u00eb die kontinent se ouderdom en die daaropvolgende lae vlakke van vrugbaarheid, asook die sterk wisselende weerpatrone en die langtermynse geografiese isolering, is baie van australi\u00eb se biota (die fauna en flora) uniek en divers. ongeveer 85% van australi\u00eb se bloeiende (blomdraende) plante, 84% van die soogdiere, meer as 45% van die vo\u00ebls en 89% van die matige-sone, langslandige visse is endemies aan di\u00e9 land.baie van australi\u00eb se ekostreke en die spesies wat in hierdie streke woonagtig is, word deur menslike aktiwiteite en ingevoerde, buitelandse plante en dierspesies bedreig. die federale environment protection and biodiversity conservation act 1999 (\"omgewingsbeskerming en bewaring van biodiversiteit akte 1999\") is 'n wettige raamwerk vir die beskerming van bedreigde spesies. talle beskermde areas is geskep onder die nasionale biodiversity action plan (\"biodiversiteit aksieplan\") om unieke ekostelsels te beskerm en te bewaar. 64 moeraslande is onder die ramsar-konvensie geregistreer en 16 w\u00earelderfenisgebiede is vasgestel. australi\u00eb is 13de op die environmental sustainability index se ranglys.meeste australiese houtagtige plantspesies is immergroen en baie van hulle is aangepas aan veldbrande en droogte, soos die verskeie soorte eucalyptusse en akasias. australi\u00eb het 'n ryk verskeidenheid peulgewasse wat floreer in arm grond as gevolg van die simbiose met risobium-bakterie\u00eb en swamwortels. voorbeelde van bekende australiese fauna is monotremata soos die eendbekdier en die mierystervark; talle buideldiere soos die kangaroe, koala, en buidelmuis en vo\u00ebls soos die emoe en kookaburra. die dingo (die australiese wildehond) is ingevoer deur austronesiese mense wat met die australiese inboorlinge handel gedryf het ongeveer 3000 v.c. baie plant- en dierspesies het uitgesterf na die eerste menslike setlaars hulle daar gevestig het; ander, soos die  buidelwolf, het uitgesterf sedert die europese setlaars hulle daar gevestig het.\n\n\n== kultuur ==\nsedert 1788 was die prim\u00eare basis van die australiese kultuur die anglo-keltiese kultuur, alhoewel onderskeibare australiese kenmerke uit die omgewing en die inheemse kultuur ontwikkel het. oor die afgelope 50 jaar was australiese kultuur ook sterk deur amerikaanse popkultuur be\u00efnvloed (veral televisieprogramme en rolprente), asook grootskaalse immigrasie vanuit nie-engelssprekende lande en australi\u00eb se asiatiese bure. die energie en oorspronklikheid van australiese kuns \u2013 letterkunde, rolprente, opera, musiek, skilderwerk, teater, dans en kunshandwerke \u2013 het internasionale erkenning behaal.\n\n\n=== kuns ===\naustrali\u00eb het 'n lang geskiedenis van visuele kunste, beginnende met die rots- en basskilderings van di\u00e9 land se inheemse volke. sedert die europese vestiging is die australiese landskap 'n gewilde tema in kunswerke, soos gesien kan word in die werke van (onder andere) arthur streeton, arthur boyd en albert namatjira. die tradisies van die inheemse australi\u00ebrs word hoofsaaklik mondelings oorgedra en is nou verbind met seremoni\u00eble aktiwiteite en verhale oor die droomtyd. die musiek, dans en kuns van die aborigines het ook 'n kennelike invloed op eietydse australiese visuele en uitvoerende kunste. australi\u00eb het 'n aktiewe tradisie van musiek, ballet en teater: baie van die uitvoerende kunste-maatskappye ontvang openbare fondse deur die federale regering se raad vir die kunste. daar is 'n simfonieorkes in elke hoofstad en 'n nasionale operamaatskappy, opera australia, wat bekendheid verwerf het danksy die beroemde operasangeres, dame joan sutherland.\n\n\n=== letterkunde ===\naustraliese letterkunde word ook deur die landskap be\u00efnvloed: die werke van skrywers soos banjo paterson en henry lawson beskryf die ervaringe in die australiese bosveld. die karakter van 'n koloniale australi\u00eb, soos uitgebeeld in vroe\u00eb letterkunde, resoneer met moderne australi\u00eb en di\u00e9 land se waarneembare beklemtoning van egalisme, kameraadskap en anti-outoritarisme. patrick white was in 1973 die nobelprys vir letterkunde toegeken: hy is tot sover ook die enigste australi\u00ebr wat hierdie prestasie behaal het en hy word erken as een van die belangrikste engelstalige skrywers van die 20ste eeu. australiese engels is een van die groot weergawes van die engelse taal: die spelling en grammatika is hoofsaaklik gebaseer op britse engels, maar bestaan binne-in 'n volkstaal wat unieke woorde en frases bevat; sommige hiervan word vandag ook in standaardengels gekry.\n\n\n=== media ===\naustrali\u00eb het twee openbare uitsaaikorporasies, die australian broadcasting corporation (abc) en die multikulturele special broadcasting service (sbs). verder het di\u00e9 land ook drie kommersi\u00eble televisienetwerke, 'n aantal betaaltelevisiedienste en verskeie openbare, niewinsgewende televisie- en radiostasies. australi\u00eb se rolprentindustrie het beide kritieke en kommersi\u00eble sukses behaal. elke groot stad het daaglikse koerante en daar is twee nasionale daaglikse koerante: the australian en  the australian financial review. volgens verslaggewers sonder grense (vsg) was australi\u00eb in 2006 35ste op 'n lys van lande gerangskik volgens vryheid van die pers. die lae posisie word toegeskryf aan die beperkte diversiteit van kommersi\u00eble media-eienaarskap in australi\u00eb; veral is meeste australiese publikasies onder die beheer van die news corporation en john fairfax holdings.\n\n\n=== sport ===\nsport speel 'n baie belangrike rol in die australiese kultuur en word ondersteun deur 'n klimaat wat buitemuurse aktiwiteite begunstig; 24% australi\u00ebrs ouer as 15 neem gereeld deel aan georganiseerde sportaktiwiteite. op internasionale vlak het australi\u00eb veral sterk spanne in krieket, hokkie, netbal, rugby league en rugby en het hulle ook sterk mededingers in fietsry, roei en swem. ander sporte wat op nasionale vlak gespeel word sluit australiese voetbal, perdewedrenne, sokker en motorwedrenne in. australi\u00eb het as een van net vyf nasies ook aan elke olimpiese somerspele van die moderne era deelgeneem (behalwe vir die olimpiese somerspele 1980 in moskou wat deur verskeie westerse lande geboikot is), asook aan elke statebondspele. di\u00e9 land het ook as gasheer van die olimpiese somerspele 1956 (in melbourne) en die olimpiese somerspele 2000 (in sydney) opgetree en is sedert 2000 onder die top vyf medaljewenners. verder sal die olimpiese somerspele 2032 in brisbane aangebied word. australi\u00eb was ook die gasheer van die britse rykspele 1938 (in sydney), die britse ryk en statebondspele 1962 (in perth), die statebondspele 1982 (in brisbane), die statebondspele 2006 (in melbourne) en die statebondspele 2018 (in goudkus). ander groot internasionale gebeurtenisse wat dikwels in australi\u00eb gehou word sluit die australiese ope in, een van die vier grand slam-tennistoernooie, asook jaarlikse internasionale krieketwedstryde (soos die as) en die formule een australiese grand prix. korporatiewe en regeringsborge vir baie sporte en topatlete is algemeen in australi\u00eb. uitgesaaide sport is gewild: van die gewildste televisieprogramme sluit die olimpiese somerspele en die eindwedstryde van plaaslike en internasionale rugby- en voetbaltoernooie in.die australiese nasionale krieketspan speel sedert 1877 krieket op internasionale vlak en hulle het vir elke krieketw\u00eareldbekertoernooi gekwalifiseer. hulle het di\u00e9 toernooi tot dusver ses keer (in 1987, 1999, 2003, 2007, 2015 en 2023) gewen, meer as enige ander land. australi\u00eb is ook 'n tweemalige wenner van die kampioenetrofee, in 2006 en 2009. saam met nieu-seeland het australi\u00eb ook twee krieketw\u00eareldbekertoernooie aangebied: in 1992 en 2015. die as word as die tradisionele en belangrikste toekenning in internasionale krieket beskou en word sedert 1882/83 tussen engeland en australi\u00eb uitgespeel. tydens die t20i-w\u00eareldbeker 2021 in oman en die verenigde arabiese emirate het australi\u00eb sy eerste t20i-w\u00eareldbekertitel ingepalm, nadat hulle in die eindstryd nieu-seeland met agt paaltjies verslaan het. australi\u00eb het opgetree as gasheer van die t20i-w\u00eareldbeker 2022 wat deur engeland gewen is en hulle sal saam met nieu-seeland die t20i-w\u00eareldbeker 2028 aanbied. nadat australi\u00eb in die w\u00eareldtoetskampioenskap 2021\u20132023-eindstryd indi\u00eb met 209 lopies verslaan het, het hulle die eerste span geword om al die ikr-trofe\u00eb in te palm.die australiese nasionale rugbyspan het aan elke rugbyw\u00eareldbekertoernooi deelgeneem en di\u00e9 toernooi tot dusver twee keer gewen (in 1991 en 1999), wat hulle die derde suksesvolste span net n\u00e1 nieu-seeland se all blacks en suid-afrika se springbokke maak. in australi\u00eb is ook twee rugbyw\u00eareldbekertoernooie beslis: die rugbyw\u00eareldbeker 1987 (saam met nieu-seeland) en die rugbyw\u00eareldbeker 2003 (op sy eie). hulle sal ook die rugbyw\u00eareldbeker 2027 aanbied. daarbenewens ding die wallabies jaarliks by die rugbykampioenskap met die nasionale rugbyspanne van argentini\u00eb, nieu-seeland en suid-afrika mee. as deel van die rugbykampioenskap word die bledisloebeker teen nieu-seeland en die mandela uitdaagplaat teen suid-afrika jaarliks gespeel. tydens die jaarlikse superrugby-klubkampioenskap speel vyf australiese rugbyspanne (brumbies, melbourne rebels, reds, waratahs en western force) teen vyf spanne uit nieu-seeland, asook een span uit fidji en 'n saamgestelde span vir stille oseaan-eilande.sokker is die gewildste klubsport (volgens aantal deelnemers) in australi\u00eb en sedert 1 januarie 2006 ding die australiese nasionale sokkerspan, bekend as die socceroos, in die afc se asiatiese beker mee. hulle het die trofee tot dusver een keer gewen, tydens die tuistoernooi van 2015. tot die aansluiting by die afc in 2006 het australi\u00eb die oseani\u00eb nasies-beker vier keer gewen, die meeste titels net n\u00e1 die nieu-seelandse all whites. die socceroos het tot dusver aan ses fifa sokker-w\u00eareldbekertoernooie deelgeneem (in 1974, 2006, 2010, 2014, 2018 en 2022) en tydens die 2022-toernooi in katar die agtste eindrondte gehaal, maar hulle is deur argentini\u00eb met 2\u20131 verslaan.\n\n\n== demografie ==\n\n\n=== migrasie ===\n\ndie meeste van die beraamde 25 miljoen australi\u00ebrs is afstammelinge van 19de- en 20ste-eeuse europese setlaars, hoofsaaklik van die britse eilande. met die ingang van 2006 was ongeveer 90% van australi\u00eb se bevolking van europese afkoms. australi\u00eb se bevolking het sedert die einde van die eerste w\u00eareldoorlog verviervoudig, aangespoor deur di\u00e9 land se ambisieuse immigrasieprogram. na die tweede w\u00eareldoorlog tot en met 2000 het amper 5,9 miljoen van die totale bevolking hulself as nuwe immigrante in di\u00e9 land gevestig. dit beteken dat byna twee uit elke sewe australi\u00ebrs oorsee gebore is.die getal suid-afrikaanse immigrante het op 30 junie 2011 157 630 beloop \u2013 'n styging van 31 persent sedert 30 junie 2006. suid-afrikaners is tans die agtste grootste migrantegroep in di\u00e9 land. 96 000 van hulle was in augustus 2012 ekonomies aktief. die werkloosheidsyfer van suid-afrikaanse immigrante (4,0 persent) was laer as die nasionale gemiddeld (5,1 persent).\nmeeste immigrante beskik oor nodige vaardighede, maar die immigrasiekwota maak ook voorsiening vir immigrante se familielede en vlugtelinge. in 2001 was die meeste immigrante afkomstig van (in volgorde) die verenigde koninkryk, nieu-seeland, itali\u00eb, vi\u00ebtnam en china. die belangrikste immigrantegroepe uit vastelandse europa was in 2018 italianers (916 121), duitsers (898 674), grieke (378 270), pole (170 374) en kroate (126 270).na die afskaffing van die wit australi\u00eb-beleid in 1973, is 'n aantal regeringsinisiatiewe gestig om rasseharmonie, gebaseer op 'n beleid van multikulturalisme, aan te moedig en te bevorder. in 2005\u201306 het meer as 131 000 mense na australi\u00eb ge\u00ebmigreer, hoofsaaklik uit asi\u00eb en oseani\u00eb. die migrasiemikpunt vir 2006\u201307 was 144 000.\n\n\n=== inheemse bevolking ===\nin 2011 was die inheemse bevolking (die vastelandse aborigines en die torres strait-eilandbewoners) 669 881 (3% van die bevolkingstotaal), 'n aansienlike toename van die 2001-sensus, wat 'n inheemse bevolking van 410 003 aangetoon het. inheemse australi\u00ebrs het ho\u00ebr syfers van gevangenisneming en werkloosheid, laer vlakke onderrig en die lewensverwagting vir beide mans en vroue is 17 jaar minder as di\u00e9 van ander australi\u00ebrs.soos baie ander ontwikkelde lande, is australi\u00eb besig om 'n demografiese verskuiwing na 'n ouer bevolking te maak, met meer afgetredenes en minder mense van 'n werkersouderdom. 'n groot aantal australi\u00ebrs (759 849 in 2002\u20132003) woon buite hulle geboorteland.\n\n\n=== tale ===\nengels is die nieamptelike, nasionale taal en word geskryf en gepraat in 'n onderskeibare weergawe van die engelse taal, wat bekend staan as australiese engels. volgens die 2001-sensus is engels die enigste taal wat in omtrent 80% van die bevolking se huise gepraat word. die tweede mees algemene taal wat tuis gepraat word is chinees (2,1%), italiaans (1,9%) en grieks (1,4%). 'n aansienlike gedeelte van die eerste en tweede generasie immigrante is tweetalig. daar word geglo dat daar tussen 200 en 300 inheemse tale gepraat was teen die tyd wat di\u00e9 land sy eerste kontak met europa gemaak het. van hierdie tale het slegs 70 oorleef, maar 50 daarvan word tans deur uitsterwing bedreig. omtrent 50 000 (0,25%) van die bevolking het 'n inheemse taal as hul eerste taal. australi\u00eb het ook 'n gebaretaal, auslan, wat die eerste taal van ongeveer 6500 dowe mense is.\n\n\n=== godsdiens ===\naustrali\u00eb het geen staatsgodsdiens nie. die 2006-sensus het vasgestel dat 64% van die australiese bevolking hulself as christelik beskou: 26% beskou hulself as rooms-katoliek en 19% as anglikaans. 5% australi\u00ebrs is volgelinge van nie-christelike gelowe en 19% is gekategoriseer onder \"geen godsdiens\" (dit sluit niete\u00efstiese gelowe soos humanisme, ate\u00efsme, agnostisisme en redegeloof in) en 'n verdere 12% het geweier om te antwoord of het nie 'n antwoord gegee wat ge\u00efnterpreteer kon word nie. soos in ander westerse lande is aktiewe kerkbywoning aansienlik laer as die totaal godsdienstiges: weeklikse kerkbywoning is omtrent 1,5 miljoen, of 7,5% van die bevolking.\n\n\n=== onderwys ===\nskoolbywoning is verplig vir kinders tussen die ouderdom van 6 en 15 jaar (tot 16 jaar in suid-australi\u00eb en tasmani\u00eb, en 17 jaar in wes-australi\u00eb), wat bydra tot 'n beraamde volwasse geletterheidsyfer van 99%. regeringsubsidies het die stigting van australi\u00eb se 38 universiteite ondersteun en alhoewel 'n aantal private universiteite ook gestig is, ontvang die meerderheid fondse van die regering. daar is ambagtelike opleidingskolleges, wat op 'n staatstelsel gebaseer is, bekend as tafe-institute (\"technical and further education\"), en baie ambagte bied vakleerlingskappe om nuwe ambagsmanne en -vroue op te lei. ongeveer 58% australi\u00ebrs tussen 25 en 64 jaar oud het ambagtelike of tersi\u00eare kwalifikasies. australi\u00eb se tersi\u00eare slaagsyfer is 49%, die hoogste van al die oeso-lande. die verhouding van internasionale tot plaaslike studente in tersi\u00eare onderrig is ook die hoogste van al die oeso-lande.\n\n\n== politiek ==\ndie gemenebes australi\u00eb is 'n grondwetlike monargie met 'n parlement\u00eare regeringstelsel. koning charles iii is die koning van australi\u00eb, 'n rol wat onderskei word van haar rol as monarg van die ander ryke in die statebond. die koning word op federale vlak deur die goewerneur-generaal verteenwoordig en deur goewerneurs op 'n staatsvlak. alhoewel die australiese grondwet aansienlike uitvoerende gesag aan die goewerneur-generaal gee, word dit normaalweg slegs uitgeoefen na raad van die eerste minister van australi\u00eb. die mees opmerklike uitoefening van die goewerneur-generaal se gesag sonder die aanwysing van die eerste minister was die afdanking van die whitlam-regering tydens die australiese grondwetlike krisis van 1975.daar is drie liggame in die regering:\n\ndie wetgewende liggaam: die parlement van australi\u00eb, bestaande uit die koning, die senaat, en die huis van verteenwoordigers. die koning word verteenwoordig deur die goewerneur-generaal, wie se gesag tot die bekragtiging van wette beperk word.\ndie uitvoerende liggaam: die federale uitvoerende raad, bestaande uit die goewerneur-generaal wat deur uitvoerende raadslede geadviseer word. in die praktyk is die raadslede die eerste minister en die staatsministers.\ndie regterlike liggaam: die hooggeregshof van australi\u00eb en ander australiese federale howe. die staatshowe het in 1986 amptelik van die regterlike komitee van die geheime raad (van brittanje) geskei met die ingebruikneming van die australi\u00eb akte.die tweekamer-parlement bestaan uit die koning, die australiese senaat (die opper kamer) van 76 senatore en 'n huis van verteenwoordigers (die laer kamer) van 151 lede. lede van die laer kamer word verkies deur enkel-lid kiesafdelings, algemeen bekend as \"kiesers\" of \"setels\". setels in die huis van verteenwoordigers word aan deelstate toegewys op basis van die bevolking en elke staat word 'n minimum van vyf setels gewaarborg. in die senaat word elke staat deur 12 senatore verteenwoordig en die gebiede word deur twee senatore verteenwoordig. verkiesings vir beide kamers word elke drie jaar gehou: senatore het oorvleuelende ses-jaar terme en slegs die helfte van die setels word in 'n verkiesing beskikbaar gemaak, tensy die siklus deur 'n dubbele ontbinding onderbreek word. die party met die meerderheid ondersteuning in die huis van verteenwoordigers vorm die regering en di\u00e9 party se leier word die eerste minister.\ndaar is drie groot politieke partye: die australiese arbeidersparty, die liberale party en die nasionale party. onafhanklike lede en verskeie kleiner partye het ook verteenwoordigheid in die australiese parlement verkry, meesal in die opper huise. sedert die 2022-verkiesing is die arbeidersparty aan bewind in canberra, onder leiding van die eerste minister anthony albanese. anthony albanese het die sittende eerste minister scott morrison tydens die 2022-verkiesing op 21 mei 2022 verslaan en hy is vervolgens op 23 mei as eerste minister ingesweer. alle burgers wat 18 jaar en ouer is word verplig om aan elke staats-, gebied- en federale verkiesing deel te neem, behalwe in suid-australi\u00eb.\n\n\n== deelstate en gebiede ==\naustrali\u00eb bestaan uit ses deelstate, twee groot vastelandse gebiede en ander kleiner gebiede.\ndie deelstate is:\n\nnieu-suid-wallis\nqueensland\nsuid-australi\u00eb\ntasmani\u00eb\nvictoria\nwes-australi\u00ebdie twee groot vastelandse gebiede is die noordelike gebied en die australiese hoofstadgebied.\ndie gebiede funksioneer in die meeste opsigte op dieselfde wyse as die deelstate, maar die australiese parlement kan enige van hulle wetgewings herroep. in kontras kan federale wetgewing staatwetgewing slegs in sekere gevalle geroep, soos uiteengesit in artikel 51 van die australiese grondwet; alle oorblywende wetgewende gesag word deur die staatsparlemente behou, dit sluit gesag oor die hospitale, onderwys, polisie, regbank en plaaslike goewerment in.\nelke staat en gebied het ook sy eie wetgewende liggaam: 'n eenkamerstelsel in die noordelike gebied, die australiese hoofstadgebied en queensland, en 'n tweekamerstelsel in die oorblywende deelstate. die laer kamer staan bekend as die wetgewende vergadering (huis van vergadering in suid-australi\u00eb en tasmani\u00eb) en die opper kamer staan bekend as die wetgewende raad. daar word na die regeringshoofde in elke staat en gebied as premiers en hoofministers (respektiewelik) verwys. die koning word in elke staat verteenwoordig deur 'n goewerneur; 'n administrateur in die noordelike gebied en 'n goewerneur-generaal in die hoofstadgebied het elk 'n soortgelyke rol.\naustrali\u00eb het ook 'n aantal kleiner gebiede: die federale regering bestuur 'n aparte area binne-in nieu-suid-wallis, die jervisbaaigebied, as 'n vlootbasis en seehawe vir die nasionale hoofstad. australi\u00eb het ook die volgende bewoonde eksterne gebiede: norfolk-eiland, kerseiland en kokoseilande, en 'n aantal onbewoonde eksterne gebiede: die ashmore- en cartiereilande, die koraalsee-eilande, die heard- en mcdonaldeilande en die australies-antarktiese gebied.\n\n\n== buitelandse betrekkinge en veiligheid ==\noor die afgelope dekades is australi\u00eb se buitelandse beleid sterk gestuur deur drie grondbeginsels:\n\ndie handhawing van noue politieke verbindinge met die verenigde state as sentrale strategiese vennoot wat die veiligheid van australi\u00eb deur die anzus-verdrag waarborg;\ndie uitbou van betrekkinge met asiatiese lande, waarby australi\u00eb 'n konstruktiewe rol in die pasifiese streek wil speel en tegelykertyd aan sy eie identiteit vashou, en\ndie uitbou van multilaterale betrekkinge in internasionale organisasies, waaronder die verenigde nasies (vn). vir die periode 2012/13 is australi\u00eb as niepermanente lid tot die vn se veiligheidsraad verkies.belangrike forums vir die samewerking met asiaties-pasifiese lande is die vsan (vereniging van suidoos-asiatiese nasies) en die stille oseaan-eilande forum. in 2005 het australi\u00eb n\u00e1 sy toetreding tot die vriendskaps- en samewerkingverdrag'n intreesetel by die suid-asi\u00eb-konferensie verseker.\naustrali\u00eb is 'n daarnaas 'n lid van die statebond, waarin die gemenebesregeringshoofde se vergaderings die hoof forum vir samewerking bied. australi\u00eb het ook die liberalisering van internasionale handel met mening ondersteun: di\u00e9 land het die vorming van die cairns-groep en die esasog (ekonomiese samewerking in die asi\u00eb-stille oseaangebied) gelei en is 'n lid van oeso (organisasie vir ekonomiese samewerking en ontwikkeling) en die who (w\u00eareldhandelsorganisasie). australi\u00eb is ook 'n stigtingslid van die verenigde nasies en handhaaf 'n internasionale bystandsprogram waardeur di\u00e9 land hulp aan ongeveer 60 lande verleen. die 2005\u20132006 begroting het a$2,5 miljard vir ontwikkelingshulp voorsien.\naustrali\u00eb se le\u00ebr, die australiese verdedigingsmag, bestaan uit die \"koninklike australiese vloot\" (ran, royal australian navy), die \"australiese le\u00ebr\" (australian army) en die \"koninklike australiese lugmag\" (raaf, royal australian air force), wat gesamentlik uit omtrent 51 000 man bestaan. alle takke van die verdedigingsmag was reeds betrokke in vn- en plaaslike vredehandhawing (mees onlangs in oos-timor, die salomonseilande en soedan), rampverligting en gewapende konflik, insluitende die irak-oorlog in 2003. die regering wys die hoof van die verdedigingsmag uit een van die gewapende diensbedrywe aan; die huidige hoof van die verdedigingsmag is lugmaghoof angus houston. in die 2006\u20132007 begroting is a$22 miljard aan verdediging bestee.australi\u00eb strewe daarna om die stabiliteit en veiligheid van die asiaties-pasifiese streek deur noue samewerking met indonesi\u00eb en ander suidoos-asiatiese lande te verseker en internasionale terrorisme te bestry. di\u00e9 land is 'n lid van die g20 en sedert 2010 ook van asem.\naustrali\u00eb het sowat 3 200 soldate vir vredesoperasies in die buiteland ontplooi, waaronder 1 550 in afghanistan, 800 in die midde-ooste (oorwegend om operasies in afghanistan te ondersteun), 80 op die salomonseilande en troepe vir verskillende vn-missies.\n\n\n== ekonomie ==\n\n\n=== ekonomiese struktuur ===\naustrali\u00eb het 'n welvarende, westerse gemengde ekonomie met 'n per kapita bruto binnelandse produk (bbp) wat ietwat ho\u00ebr is as di\u00e9 van die verenigde koninkryk, duitsland en frankryk ten opsigte van koopkragpariteit. di\u00e9 land is derde gelys in die verenigde nasies se 2006 menslike ontwikkelingsindeks en sesde in the economist se w\u00eareldwye lewenskwaliteitindeks in 2005. die afwesigheid van 'n uitvoerge\u00f6rienteerde vervaardigingsnywerheid is altyd as 'n groot swakheid in die australiese ekonomie beskou. so word die australiese ekonomie deur die dienstesektor oorheers wat byna 80 persent tot die bbp bydra.\ndie belangrikste bedrywe in die dienstesektor is finansies, die bousektor en sakedienste. die land- en mynbousektor se gesamentlike bydrae tot die bbp beloop sowat tien persent, maar desondanks kom ongeveer 70 persent van australi\u00eb se uitvoere uit hierdie twee sektore. die bank- en mynbousektor, wat tesame sowat twintig persent van australi\u00eb se waardeskepping op hulle verenig, bied net 'n relatief klein aantal werksgeleenthede. so word nuwe werksgeleenthede veral in die kleinhandel-, mediese en boubedryf geskep. groeiende bedrywe soos inligtings- en kommunikasietegnologie, elektroniese handel, bio-, nano- en geneeskundige tegnologie speel 'n steeds belangriker rol.\ndie metropolitaanse gebiede van sydney en melbourne aan die ooskus dra die grootste deel tot australi\u00eb se waardeskepping by. di\u00e9 land se ho\u00eb per capita-waardeskepping, wat in 2012 51 659 a$ beloop het, en die ho\u00eb graad van verstedeliking maak van di\u00e9 land 'n aantreklike mark vir verbruiksgoedere.\n\nbron: australian bureau of statistics\n\n\n=== vervaardigingsbedryf ===\ndie australiese vervaardigingsbedryf se swak prestasie word veral aan ho\u00eb arbeidskoste toegeskryf. so het die nywerheidsektor se bydrae tot die ekonomie se waardeskepping van 25 persent in die 1960's gekrimp tot slegs 7 persent in 2012. in di\u00e9 jaar het 12 persent van industri\u00eble ondernemings hul produksie gestaak.\nvolgens die australiese buro vir statistiek beloop arbeidskoste in die vervaardigingsbedryf tans 16 persent van die totale produksiekoste. hul aandeel is betreklik hoog in die drukkery- (29%) en die meubelbedryf (27%), maar aansienlik laer in die metaal- (9%) en chemiese bedryf (14%).\nterwyl sowat sestig persent van alle nywerheidsgoedere plaaslik vervaardig word, speel invoere 'n steeds belangriker rol, veral in die masjienboubedryf (73%) en die tekstielbedryf (62%). die persentasie plaaslik vervaardigde inhoud is veral hoog in die voedsel- en drankebedryf (87%) en die glas- en keramiese bedryf. voedselverwerking lewer die grootste waardeskepping met 18 miljard a$, naas masjienbou (12 miljard a$) en metaalvervaardiging (11 miljard a$).\n\n\n=== motorbedryf ===\nin die laat 19de en vroe\u00eb 20ste eeu het dit gelyk asof australi\u00eb sy eie lewensvatbare motorbedryf sou kon ontwikkel. so het die shearer agricultural machinery company in suid-australi\u00eb reeds voor 1900 'n stoomwa ontwikkel, net soos sy mededinger thomson in melbourne. enkele jare later, kort n\u00e1 die stigting van die australiese gemenebes, het tarrant met die vervaardiging van petrolgedrewe motorvoertuie begin. vervaardigers was destyds optimisties oor die toekoms van motorvervaardiging in australi\u00eb en het 'n aantal pogings onderneem om die bedryf uit te brei. maar hulle is van die begin af deur moeilikhede in die gesig gestaar. die australiese mark het veral vanwe\u00eb sy relatief klein omvang en die groot afstande tussen die groter nedersettings groot uitdagings gebied. so was dit reeds in die vroe\u00eb 20ste eeu goedkoper om massavervaardigde motors van oorsee in te voer.\naustrali\u00ebrs was geesdriftig oor amerikaans-vervaardigde motors soos oldsmobile wat hulle aanvanklik slegs teen ho\u00eb pryse van katalogusse kon bestel, en hulle het dikwels in opstand gekom teen die eerste verkeersre\u00ebls. omstreeks 1910 kon motorvoertuie danksy verbeterde bandtegnologie reeds 'n spoed van 90 km per uur bereik, terwyl munisipaliteite spoedbeperkings van 20 km per uur ingestel het. net soos elders in die w\u00eareld was perdewaens in hierdie tyd nog strawwe mededingers op paaie.\nholden, 'n naam wat later sinoniem met die australiese motorbedryf geword het, was aanvanklik 'n adelaide-gebaseerde koetsmaker en het eers in 1917 omgeskakel na bakwerke vir motorvoertuie. in 1922 het die onderneming reeds 555 bakwerke per maand vir verskillende motorbouers vervaardig. die amerikaanse vervaardiger ford het in hierdie tydperk die eerste australiese monteerfabriek vir sy massavervaardigde model t geopen. pryse het binnekort begin daal sodat middelklasgesinne hul eerste motor kon bekostig. die australiese motorbedryf het sy eerste bloeitydperk beleef.\ndie depressie van die 1930's het die bedryf in 'n swaar krisis gedompel. terwyl holden in 1927 nog 21 000 motors op die australiese mark kon verkoop, het hierdie syfer twee jaar later gedaal tot slegs 4 786. holden is deur bankrotskap gedreig en uiteindelik in 1931 vir slegs 1,75 miljoen australiese pond deur die amerikaanse motorreus general motors (gm) oorgeneem. in 1936 is die eerste monteerfabriek vir motors in port melbourne, victoria geopen.\nhierdie deurbraak was aan druk van regeringskant te danke \u2013 politici in canberra het die plaaslike bedryf se afhanklikheid van ingevoerde onderdele gedurende die tweede w\u00eareldoorlog as sorgwekkend beskou en met die oprigting van 'n nasionale motoraanleg gedreig. gm het onder die politieke druk geswig en begin om 'n australiese sessilinder-motor, die holden 48\u2013215, te ontwikkel wat vanaf november 1948 vir die plaaslike mark vervaardig is. in die volgende jare is jaarliks 20 000 eksemplare vervaardig \u2013 die begin van holden se suksesverhaal.\ndie ander groot motorvervaardigers \u2013 naas gm-holden het ford, chrysler en die britse bmc oor aanlegte in australi\u00eb beskik \u2013 het eweneens begin om plaaslike inhoud te verhoog. tot 95 persent van alle onderdele is plaaslik vervaardig (voorskrifte is later verslap tot 85 persent plaaslike inhoud). hierdie beleid het australi\u00eb in krisistye onafhanklik van invoere gemaak, nuwe werksgeleenthede geskep en immigrante na di\u00e9 land gelok. sessilinder-voertuie was baie gewild in 'n land met groot afstande soos australi\u00eb en het vervolgens 'n standaard geword \u2013 tot die eerste oliekrisis in 1973. ondanks invoer- en ander beskermende tariewe het japanse viersilinder-motors sedertdien steeds meer aanklank by australiese kopers gevind.\ntwee groot japanse vervaardigers, toyota en nissan, het n\u00e1 onderhandelinge met die australiese regering ingestem om plaaslike aanlegte op te rig. in australi\u00eb het hulle egter met ho\u00ebr produksiekoste as in japan en 'n stagnerende mark gesukkel. 'n ander uitdaging was die groot getal motor- en onderdelevervaardigers op die klein australiese mark. teen die middel van die 1980's het vyf vervaardigers jaarliks 400 000 eenhede geproduseer. 'n kwart van alle voertuie is deur holden vervaardig wat in ko\u00f6perasie met die japanse motorbouer isuzu ook 'n kompakmotor ontwikkel het.\nin desember 2013 het holden bekendgemaak dat hulle hul vervaardigingsaanlegte in 2017 sal sluit. toyota australia sal dan die laaste oorblywende motorvervaardiger in australi\u00eb wees nadat ford sy produksie al vroe\u00ebr gestaak het. holden se besluit beteken dat ook talle onderdelevervaardigers hul fabrieksdeure sal moet sluit, en dit plaas sodoende 'n vraagteken oor die toekoms van die plaaslike motorbedryf aangesien dit moontlik nie meer die kritiese massa vir sy handhawing sal h\u00ea nie. tans verskaf die bedryf 6 600 werksgeleenthede in die deelstaat suid-australi\u00eb en 33 000 in victoria. die australiese regering het reeds aangekondig dat geen verdere subsidies vir die bedryf beskikbaar gestel sal word nie. ekonome verwys daarop dat motorvervaardiging in australi\u00eb moontlik nie meer lewensvatbaar sal wees nie.\nin teenstelling met holden, wat hulle hoofsaaklik op die binnelandse mark toegespits het en tot en met 2002 die grootste vervaardiger in di\u00e9 land was, is toyota se produksie uitvoergerig. sewentig persent van plaaslikvervaardigde voertuie word na oorsese bestemmings uitgevoer. holden was daarenteen steeds meer afhanklik van staatsubsidies.\n\n\n=== buitelandse handel ===\nnog tot in die 1990's het die australiese ekonomie ten opsigte van sy in- en uitvoere sterk op die verenigde state en die verenigde koninkryk gefokus. intussen is ekonomiese aktiwiteite veral op die pasifiese streek gerig. terwyl vryehandelsooreenkomste met oorsese lande onderteken is, is daar enkele handelsgeskille met asiatiese lande. so maak japan die verlaging van invoertariewe vir australiese landbouprodukte afhanklik van ho\u00ebr motoruitvoere na australi\u00eb, terwyl die volksrepubliek china in september 2013 'n invoerverbod op verkoelde vleis geplaas het om ekonomiese druk uit te oefen.die belangrikste uitvoergoedere is steenkool, ystererts, goud, ruolie en olieprodukte en aardgas. australi\u00eb is daarnaas besig om sy kapasiteite vir die uitvoer van vloeibare aardgas te vergroot. di\u00e9 land is reeds sedert die middel van die 1980's die grootste steenkooluitvoerder ter w\u00eareld. australi\u00eb se grootste uitvoermarkte sluit japan, die volksrepubliek china, die verenigde state van amerika, suid-korea en nieu-seeland in.daar is tradisioneel 'n tekort op di\u00e9 land se lopende rekening wat in die vroe\u00eb 21ste eeu jaarliks tussen twee en ses persent van die bbp beloop het en sowel met die skuldlas van privaat huishoudings asook omvangryke beleggings in mynbouprojekte verbind word. die belangrikste invoergoedere naas ruolie en geraffineerde olie is voertuie en geneesmiddels.\n\n\n=== ekonomiese ontwikkeling ===\ndie hawke-regering het die proses van ekonomiese hervorming aan die gang gesit deur die australiese dollar vry te laat sweef in 1983 en die finansi\u00eble stelsel gedeeltelik te dereguleer. die john howard-regering het die proses van mikro-ekonomiese hervorming voorgesit deur gedeeltelike deregulering van die arbeidsmark en die privatisering van besighede wat in staatsbesit was, met name die telekommunikasienywerheid. die indirekte belastingstelsel was aansienlik hervorm in julie 2000 met die invoer van 'n 10% goedere- en inkomstebelasting, wat die swaar steun op persoonlike en maatskappybelasting \u2013 nog steeds 'n kenmerk van australi\u00eb se belastingstelsel \u2013 ietwat verminder het.\nmet die ingang van januarie 2007 was 10 033 480 mense ekonomies aktief met 'n werkloosheidskoers van 4,6%. sedert 1996 was inflasie tipies 2\u20133% en basisrentekoerse 5\u20136%.\n\n\n== omgewingsbewaring en klimaatsverandering ==\nveldbrande is 'n natuurlike gebeurtenis in australi\u00eb wat jaarliks voorkom en uitgestrekte gebiede met weivelde en bosse vernietig, maar as gevolg van die veranderende w\u00eareldklimaat het di\u00e9 land merkbaar dro\u00ebr en warmer en geword en het hierdie soort brande intussen 'n ernstige bedreiging vir bewoonde gebiede geword. die veldbrande, wat in februarie 2009 in die deelstaat victoria gewoed het, was die dodelikste ooit met meer as 200 slagoffers. daarnaas is ook duisende woonhuise vernietig.\nstygende waterverbruik en die knellende droogte, waaronder di\u00e9 land sedert 2004 gebuk gaan, stel uitdagings op ekologiese, politieke en ekonomiese gebied. die lae re\u00ebnval en beperkings, wat op besproeiing van landbougrond geplaas is, het 'n uiters negatiewe uitwerking op die landbousektor. groot dele van di\u00e9 land het al weens grondversouting onvrugbaar geword, terwyl die ekostelsel van die murray-darling-bekken \u2013 die grootste rivierstelsel in australi\u00eb \u2013 as gevolg van ho\u00eb waterverbruik ernstig beskadig is en op middeltermyn selfs deur uitdroging bedreig word. die federale regering en die deelstate het in julie 2008 'n gemeenskaplike reddingsplan ter waarde van 3,7 miljard aus-$ vir die bekken aanvaar wat meer as 40 persent van di\u00e9 land se landbougrond behels.\ndie omvang en langdurigheid van die droogte word net soos die toenemende vernieting van die groot australiese koraalrif langs die kuslyn van queensland aan die globale klimaatsverandering toegeskryf. aangesien australi\u00eb tans die grootste per capita-produsent van kweekhuisgasse is en die vorige eerste minister kevin rudd tydens sy verkiesingsveldtog na globale verwarming as die \"grootste uitdaging vir die mensdom\" verwys het, het die australiese regering besluit om die storting van kweekhuisgasse tot 2020 met tussen 5 persent (op nasionale vlak) en 25 persent (binne die raamwerk van 'n internasionale ooreenkoms) te verminder. in 2011 sal 'n nasionale emissiehandelstelsel ingevoer word.\n\n\n== verwysings ==\n\n\n== bronnelys ==\nalgemeen(en)  \"australia\". encyclop\u00e6dia britannica. besoek op 13 september 2022.\n(en)  \"australia\". central intelligence agency. besoek op 13 september 2022.\n\n\n== eksterne skakels ==\n(en)  toerisme-inligting oor australi\u00eb op wikivoyage\n(en)  regerings van australi\u00eb \u2013 ingangspunt vir federale-, staats- en gebiedsregerings\n(en)  webwerf van die australiese regering\n(en)  australian buro vir statistiek\n(en)  kulturele institute in australi\u00eb geargiveer 14 julie 2007 op wayback machine\n(en)  amptelike toerismewerf van australi\u00eb\n(en)  open directory-projek: australi\u00eb geargiveer 13 junie 2006 op wayback machine\n(en)  cia \u2013 the world factbook \u2014 australia geargiveer 17 november 2004 op wayback machine \u2013 die amerkaanse intelligensiediens se feiteboek oor australi\u00eb\n(en)  emigration from britain to australia \u2013 interaktiewe verhaal uit die negentiende eeu\n(en) verken droomwerk in australi\u00eb"