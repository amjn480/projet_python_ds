"l'euro (simbolo: \u20ac, codice iso 4217: eur; afi: /\u02c8\u025buro/; plurale invariabile oppure, meno comunemente, \"euri\") \u00e8 la valuta ufficiale dei paesi della zona euro e quella unica attualmente adottata da 20 dei 27 stati membri dell'unione europea, aderenti all'unione economica e monetaria (uem). la moneta \u00e8 suddivisa in 100 centesimi.\nil nome euro venne scelto al termine del consiglio europeo di madrid del dicembre 1995, per poi essere introdotto il 1\u00ba gennaio 1999, sostituendo con cambio 1:1 la precedente moneta scritturale, l'ecu (european currency unit, unit\u00e0 di conto europea). la circolazione monetaria effettiva ebbe inizio il 1\u00ba gennaio 2002 nei primi dodici paesi che lo adottarono. l'ultima nazione ad aver adottato la valuta \u00e8 stata la croazia il 1\u00ba gennaio 2023, in precedenza vi furono lettonia e lituania, rispettivamente il 1\u00ba gennaio 2014 e il 1\u00ba gennaio 2015.il complesso di questi paesi, detto informalmente zona euro (o anche eurozona o eurolandia), conta una popolazione di oltre 346 milioni di abitanti; prendendo in considerazione anche quei paesi terzi che utilizzano divise legate all'euro, la moneta unica interessa direttamente oltre 480 milioni di persone in tutto il mondo. in aggiunta ai membri dell'eurozona, la moneta unica europea \u00e8 utilizzata anche in altri sei stati europei: quattro microstati (andorra, citt\u00e0 del vaticano, principato di monaco e san marino) hanno adottato l'euro in virt\u00f9 delle preesistenti condizioni di unione monetaria con paesi membri della ue, mentre l'adozione da parte del montenegro e del kosovo \u00e8 stata unilaterale. l'euro \u00e8 la moneta ufficiale anche di alcuni territori d'oltremare britannici, in tutti i dipartimenti d'oltremare, le collettivit\u00e0 d'oltremare e nelle terre australi e antartiche francesi. l'euro \u00e8 inoltre la valuta corrente anche nei territori d'oltremare della spagna (le citt\u00e0 di ceuta e melilla, le isole canarie, la plazas de soberan\u00eda) e del portogallo (azzorre e madera). infine, altre 200 milioni di persone all'incirca usano valute legate all'euro al di fuori dell'europa (principalmente i franchi francesi per l'africa).\nl'euro \u00e8 amministrato dalla banca centrale europea (bce), con sede a francoforte sul meno, e dal sistema europeo delle banche centrali; il primo organismo \u00e8 responsabile unico delle politiche monetarie comuni, mentre coopera con il secondo per quanto riguarda il conio e la distribuzione di banconote e monete negli stati membri.\n\n\n== storia ==\nil 1\u00b0 luglio 1990 viene liberalizzato lo spostamento dei capitali all'intero della cee, realizzando la prima delle quattro libert\u00e0.le fasi di transizione dalle monete locali all'euro vennero stabilite dalle disposizioni del trattato di maastricht (1992) relative alla creazione dell'unione economica e monetaria. la nascita ufficiale della moneta unica europea avvenne il 1\u00ba gennaio 1999, con un comunicato del consiglio dei ministri europei. il debutto dell'euro sui mercati finanziari risale al 1999, mentre la circolazione monetaria ebbe effettivamente inizio il 1\u00ba gennaio 2002 nei dodici paesi dell'unione che per primi hanno adottato la nuova valuta.\nin fase di accettazione, vennero compresi anche gli stati membri i cui parametri avevano dimostrato la tendenza a poter rientrare nel medio periodo all'interno dei criteri stabiliti dal trattato. in particolare, all'italia e al belgio fu permesso di adottare subito l'euro anche in presenza di un rapporto debito/pil largamente superiore al 60%. fra i paesi che avevano chiesto l'adesione alla moneta unica sin dal suo esordio, la grecia era l'unica che non rispettava nessuno dei criteri stabiliti; fu comunque ammessa due anni dopo, il 1\u00ba gennaio 2001, e l'introduzione fisica della nuova valuta nel paese ellenico avvenne contemporaneamente rispetto agli altri undici paesi.\ni tassi di cambio tra le varie divise nazionali e l'euro furono determinati dal consiglio europeo in base ai loro valori sul mercato al 31 dicembre 1998, in modo che un ecu (european currency unit, unit\u00e0 di valuta europea) fosse pari a un euro. essi non furono stabiliti in una data precedente a causa della composizione particolare dell'ecu, il quale era una unit\u00e0 di conto che dipendeva da un paniere di valute comprendenti anche quelle che, come la sterlina britannica, non avrebbero fatto parte dell'euro.\nin italia l'euro venne sperimentato per la prima volta nei comuni di fiesole e pontassieve per sei mesi a partire dal 1\u00ba ottobre 1999.nell'ottobre 2023 la bce lanci\u00f2 la sperimentazione dell'euro digitale, della durata prevista di due anni, in cui l'istituto si propone di trovare un partner privato dell'iniziativa. si tratta di una moneta completamente dematerializzata che consente di effettuare pagamenti istantanei in tutta l'eurozona senza i costi dell'intermediazione bancaria (che nel 70% delle transazioni consiste nei circuiti di pagamento statunitensi come visa e mastercard). i bonifici internazionali divengono immediati e gratuiti, mentre i conti di deposito sono garantiti per qualsiasi importo, anche oltre i 100.000 euro previsti dall'ordinamento italiano come limite di riferimento. l'infrastruttura \u00e8 gestita direttamente dalla bce, che si occupa di trasmettere dei messaggi peer-to-peer dal cloud dell'emittente a quello del beneficiario, in modo simile ai bitcoin.\n\n\n== nome e simbolo ==\n\nil nome \"euro\" fu adottato dal consiglio europeo di madrid del dicembre 1995 per rimpiazzare la sigla ecu (dall'acronimo inglese european currency unit, o \"unit\u00e0 di conto europea\"), sino a quel momento utilizzata nei trattati e che dal 1978 indicava una valuta scritturale di uso interbancario. il nome doveva essere semplice, unico e invariabile. \u00e8 probabile che tale denominazione derivi dall'uso, invalso negli ambienti finanziari britannici, di riferirsi alla vecchia moneta scritturale con l'espressione euro-currency, dove euro sta per european: si tratterebbe dunque di un anglicismo, anche se in italia viene percepito come un accorciamento, in analogia con altre parole che, con composizione neoclassica, usano il confisso euro- tratto da europa (europarlamentare, eurovisione etc.).in alcune lingue si usa normalmente il plurale o il partitivo del nome (esempio: spagna, francia, portogallo), nonostante il sostantivo \"euro\" sulla cartamoneta resti neutrale e non mostri forme plurali.\nla denominazione ecu, indicata nell'articolo 3\u00ba del trattato di maastricht, fu scartata per diverse ragioni linguistiche. aveva un senso in inglese, la lingua nella quale era espresso, e in francese, perch\u00e9 la parola \u00e9cu vuol dire scudo, che era un'antica moneta della francia. la denominazione per\u00f2 non aveva alcun richiamo per gli altri paesi; c'era anzi anche il \"problema della vacca tedesca\": i tedeschi avrebbero dovuto chiamare un ecu ein ecu, che suonava come eine kuh, cio\u00e8, appunto, \"una mucca\".\nil codice internazionale a tre lettere (in base allo standard iso 4217) dell'euro \u00e8 eur. \u00e8 stato disegnato anche un simbolo (glifo) speciale per l'euro (\u20ac). dopo che un sondaggio pubblico aveva ristretto la scelta a due, fu la commissione europea a fare la scelta finale. il vincitore era ispirato dalla lettera greca epsilon (\u03b5), cos\u00ec come a una versione stilizzata della lettera \"e\".\nl'euro \u00e8 rappresentato nel set di caratteri unicode (esadecimale 20ac o decimale 8364, codice mnemonico html: &euro;) cos\u00ec come nelle versioni aggiornate dei tradizionali set di caratteri latini. le nazioni occidentali dovrebbero passare dall'iso 8859-1 (latin 1) all'iso 8859-15 (latin 9) o, ancora meglio, a utf-8 per poter rappresentare questo carattere.\nil \"nome unico\" ha in realt\u00e0 due varianti: la prima riguarda la lingua greca, la seconda la lingua bulgara. la grecia ottenne subito di poter chiamare la moneta unica \u03b5\u03c5\u03c1\u03ce in caratteri ellenici. la bulgaria ottenne durante le negoziazioni per il trattato di lisbona di chiamare la moneta unica \u0435\u0432\u0440\u043e, in caratteri cirillici.\n\n\n== monete e banconote ==\n\n\n=== monete ===\n\ndal 2002 sono in circolazione monete metalliche con otto diversi valori:\nmonete da 1, 2 e 5 centesimi, di colore rame, in acciaio ricoperto di rame;\nmonete da 10, 20 e 50 centesimi, di colore oro, in oro nordico;\nmonete da 1 e 2 euro, bimetalliche, di colore argento/oro.ciascuna moneta \u00e8 caratterizzata da un lato comune a tutti i paesi che hanno adottato l'euro. l'effigie sull'altro lato \u00e8 di competenza sia dei singoli stati che hanno adottato l'euro sia di quelli che possono coniare monete in virt\u00f9 di accordi bilaterali con l'unione europea tramite italia e francia, ovvero san marino, citt\u00e0 del vaticano, principato di monaco e dal 2015 anche il principato di andorra. pertanto, senza considerare quelle commemorative, sono in circolazione 184 diverse monete.\nla finlandia ha deciso di non produrre e di non far circolare le monete da 1 e 2 centesimi, a eccezione di piccole quantit\u00e0 per il collezionismo. dal 2004 anche i paesi bassi non immettono in circolazione monete da 1 e 2 centesimi; tuttavia quelle in circolazione, bench\u00e9 poco utilizzate, mantengono corso legale. ciononostante, le monete di tale valore coniate in altri paesi continuano naturalmente ad avere valore legale all'interno di tutta l'eurozona.\na partire dal 2018, anche l'italia ha cessato di produrre monete da 1 e 2 centesimi, in seguito all'articolo 13-quater della legge 21 giugno 2017, n. 96. la manovra \u00e8 tesa al contenimento della spesa pubblica e il risparmio generato \u00e8 destinato all'ammortamento dei titoli di stato italiani.\n\n\n=== banconote ===\n\nle banconote euro, a differenza delle monete, sono caratterizzate da un aspetto unico valido in tutta la zona euro e sono disponibili in sette tagli, ognuno con colore e dimensione diverse: 5, 10, 20, 50, 100, 200 e 500 euro.ogni taglio presenta una particolare tematica architettonica e storica nel contesto europeo; inoltre gli stili architettonici sono ordinati cronologicamente: pi\u00f9 aumenta l'importo della banconota e pi\u00f9 l'architettura rappresentata sar\u00e0 moderna. per ogni tematica, il fronte della banconota presenta delle porte o delle finestre, mentre il retro raffigura dei ponti.\nconsiderato gli elevati importi che le banconote rappresentano e la potenzialit\u00e0 dell'euro di poter essere utilizzata come valuta di riserva internazionale, nella fase di progettazione \u00e8 stato deciso di applicare sofisticate tecnologie anti-contraffazione. ogni banca centrale dell'unione monetaria europea \u00e8 responsabile per la stampa di uno o due tagli.\nogni taglio reca la firma del presidente della bce:\n\nil 4 maggio 2016 la banca centrale europea ha deciso di sospendere la produzione della banconota da 500 euro, la cui emissione \u00e8 stata interrotta il 27 gennaio 2019 da tutte le banche centrali ad eccezione della deutsche bundesbank e della oesterreichische nationalbank che hanno terminato esattamente tre mesi dopo, il 27 aprile 2019.le banconote da 500 euro che restano in circolazione continuano ad avere corso legale e possono pertanto essere usate come mezzo di pagamento o come riserva di valore per il risparmio. inoltre. le banche, i cambiavalute e i vari operatori commerciali possono reimmetterle in circolazione, infatti, anche questa banconota mantiene il suo valore e potr\u00e0 essere cambiata in qualsiasi momento presso le banche centrali dei paesi della zona euro.in italia chiunque versi in banca o in posta banconote da 500 euro per importi unitari superiori ai 2 500 pu\u00f2 essere segnalato in base alla normativa antiriciclaggio e alle banche \u00e8 richiesto di non distribuirle.\ndal 2013 \u00e8 in corso di emissione la serie europa, che ha sostituito la precedente anno per anno fino al 2019.\n\n\n=== reato di contraffazione ===\nil punto 3 dell'articolo 2 della decisione della banca centrale europea 4/2003 deroga l'articolo sul delitto di contraffazione, la cui pena pu\u00f2 cambiare da stato a stato, e determina alcuni casi particolari in cui la riproduzione \u00e8 consentita.\n\n\n==== italia ====\nl'articolo 460 del codice penale italiano, relativo alla contraffazione di carta filigranata in uso per la fabbricazione di carte di pubblico credito o di valori di bollo, sancisce:\n\n\n== la zona euro ==\n\nal 2023, 20 dei 27 stati membri dell'ue partecipano all'euro: l'insieme di queste nazioni viene frequentemente definito eurozona o eurolandia.\n\ni sette stati membri che non adottano l'euro, elencati qui in ordine crescente per entit\u00e0 del pil assoluto, sono invece: polonia (z\u0142oty polacco), svezia (corona svedese), danimarca (corona danese), romania (leu romeno), repubblica ceca (corona ceca), ungheria (fiorino ungherese), bulgaria (lev bulgaro).\ntra questi, in particolare la danimarca all'atto del suo ingresso nell'allora comunit\u00e0 europea, nel 1973, ottenne un'apposita deroga per continuare a usare la corona danese (in maniera analoga al regno unito, membro dal 1973 al 2020, con la sua sterlina britannica).\ninvece tutti gli stati divenuti membri dopo il 1992, ovvero in seguito al trattato di maastricht e alla trasformazione della ce in ue, sono vincolati dai trattati ad adottare l'euro una volta raggiunti i parametri macroeconomici stabiliti nei trattati stessi.\n\n\n=== requisiti ===\n\nper poter partecipare alla nuova valuta, gli stati membri devono rispettare i seguenti criteri, informalmente detti parametri di maastricht:\n\nun deficit pari o inferiore al 3% del prodotto interno lordo;\nun rapporto debito pubblico/pil inferiore al 60%;\nun tasso di inflazione non superiore di oltre 1,5 punti percentuali rispetto a quello medio dei tre stati membri a pi\u00f9 bassa inflazione;\ntassi d'interesse a lungo termine non superiori di oltre 2 punti percentuali rispetto alla media dei tre stati membri a pi\u00f9 bassa inflazione;\nappartenenza per almeno un biennio ad aec ii.\n\n\n=== allargamento della zona euro ===\n\nl'euro \u00e8 entrato in vigore per la prima volta il 1\u00ba gennaio 1999 in 11 degli allora 15 stati membri dell'unione; a questi si aggiunse la grecia, che rientr\u00f2 nei parametri economici richiesti nel 2000 e fu ammessa nell'eurozona il 1\u00ba gennaio 2001. in questi primi 12 stati l'euro entr\u00f2 ufficialmente in circolazione il 1\u00ba gennaio 2002, sotto forma di monete e banconote.\nnel 2006 un tredicesimo stato, la slovenia, entrata nell'unione nel 2004, dimostr\u00f2 di possedere i parametri economici necessari per l'adesione alla moneta comune e fu ammessa nella zona euro il 1\u00ba gennaio 2007. pochi giorni dopo, il 15 gennaio, il tallero sloveno fu ufficialmente considerato fuori corso. con procedura analoga, nel 2007 malta e cipro, in virt\u00f9 dei propri parametri macroeconomici soddisfacenti, vennero a loro volta ammessi nella zona euro. l'introduzione della divisa comune nei due paesi mediterranei avvenne il 1\u00ba gennaio 2008; il 1\u00ba gennaio 2009 fu invece la volta della slovacchia.\nnel 2010 l'estonia fu la prima delle repubbliche baltiche a soddisfare i requisiti economici richiesti dall'unione europea e la sua richiesta di adesione alla moneta unica venne accettata con effetto dal 1\u00ba gennaio 2011. il 1\u00ba gennaio 2014 anche la lettonia adott\u00f2 l'euro come valuta ufficiale, diventando cos\u00ec il diciottesimo paese dell'eurozona e il secondo del gruppo degli stati baltici ex urss. il 23 luglio 2014, dopo aver verificato il rispetto dei requisiti economici da parte del paese, il consiglio accett\u00f2 la richiesta della lituania di adottare l'euro. la moneta entr\u00f2 in circolazione nella repubblica baltica il 1\u00ba gennaio 2015.nel 2022 \u00e8 stato riconosciuto che anche la croazia soddisfaceva i parametri di maastricht; cos\u00ec la sua richiesta di adozione della moneta unica \u00e8 stata accettata e l'euro \u00e8 entrato in circolazione il 1\u00ba gennaio 2023.\n\n\n== l'eurogruppo e la sepa ==\n\nle questioni connesse strettamente all'unione economica e monetaria vengono discusse da un organismo apposito chiamato eurogruppo, che si riunisce informalmente prima delle riunioni dell'ecofin e a cui partecipano solo gli stati membri dell'eurozona.dal gennaio 2008 \u00e8 poi entrata in vigore l'area unica dei pagamenti in euro, detta anche sepa, iniziativa tesa ad armonizzare nell'area i bonifici, gli incassi e l'uso delle carte, rendendo sempre pi\u00f9 efficiente, sicuro e conveniente il mercato elettronico.\n\n\n== effetti della moneta unica ==\n\nl'effetto principale dell'introduzione della moneta unica \u00e8 l'eliminazione dei rischi e costi di cambio, puntando a creare una optimum currency area (oca); viene inoltre incrementata l'interdipendenza economica e una facilitazione del commercio tra stati membri, apportando benefici a tutti i cittadini dell'eurozona, in quanto l'incremento dei commerci \u00e8 storicamente una delle forze guida della crescita economica.\ninoltre, la moneta unica si inserisce nel piano a lungo termine di un mercato unico all'interno dell'unione.un secondo effetto \u00e8 una riduzione nelle fluttuazioni dei prezzi, ovvero un maggior contenimento dell'inflazione (puntando a mantenerla al 2%) a vantaggio dei grandi detentori di capitali.\nin alcuni stati (tra cui l'italia, francia, paesi bassi, germania, austria, grecia) hanno preso piede movimenti politici cosiddetti euroscettici che chiedono o una revisione dei trattati internazionali (specialmente riguardanti il mes e il fiscal compact) oppure un ritorno alla valuta nazionale con svalutazione della moneta per rendere competitivi, col tasso di cambio, i prodotti per l'esportazione.\nse da un lato questo potrebbe, in teoria, facilitare l'esportazione, per via del nuovo tasso di cambio, dall'altro lato - secondo alcune teorie - gli effetti dell'inflazione annullerebbero questa competitivit\u00e0. salirebbero infatti, sempre per effetto del nuovo tasso di cambio, il costo dei beni e delle materie prime importate e il costo dell'energia e di conseguenza anche il costo di produzione dei beni interni prodotti e anche dei beni esportati. l'aumento dei prezzi poi, come conseguenza, avrebbe un impatto sui redditi con la perdita del potere d'acquisto delle retribuzioni e quindi la riduzione del salario reale. questo provocherebbe, a sua volta, una caduta della domanda d'acquisto interna con la diminuzione della crescita economica e di conseguenza anche un aumento della disoccupazione con i relativi effetti, da questa prodotti, a peggiorare ulteriormente il calo di domanda d'acquisto e della produzione. d'altro canto, \u00e8 stato fatto notare che in alcuni paesi dell'eurozona, dal 2009 al 2014, si \u00e8 gi\u00e0 registrata una caduta dei salari reali superiore a tutti i cali delle retribuzioni verificatisi nell'ultimo trentennio a seguito di abbandoni di regimi valutari.\n\n\n== tassi di cambio dell'euro ==\ndopo l'introduzione dell'euro, il tasso di scambio con le altre valute, specialmente il dollaro, scese pesantemente. alla sua introduzione nel 1999, l'euro era scambiato a 1,18 $. da l\u00ec scese a fine 2000 fino a 0,85 $, per poi risalire all'inizio del 2001 fino a 0,95 $. riprese a scendere fino al minimo storico sotto 0,84 $ nel luglio 2001. alla luce degli scandali contabili delle aziende statunitensi (enron, mci worldcom) le due valute raggiunsero la parit\u00e0 il 15 luglio 2002, e per la fine dello stesso anno l'euro raggiunse gli 1,04 $.\nsi \u00e8 speculato che la forza dell'euro rispetto al dollaro potrebbe incoraggiarne l'uso come valuta di riserva. il 23 maggio 2003, l'euro sorpass\u00f2 la quota iniziale di 1,18 $ e a dicembre 2004 arriv\u00f2 a superare gli 1,36 $. parte della forza dell'euro era dovuta ai tassi di interesse, che in quel periodo erano pi\u00f9 alti in europa rispetto agli stati uniti, e al deficit sempre crescente della bilancia commerciale statunitense. nonostante la federal reserve abbia aumentato il tasso di sconto nel corso del 2005, per far fronte a un probabile rischio d'inflazione, il dollaro non \u00e8 riuscito a migliorare il tasso di cambio con la moneta europea. dal luglio del 2007 la crisi del mercato immobiliare statunitense ha ulteriormente indebolito la posizione della moneta americana che \u00e8 giunta ad aver un tasso di cambio pari 1,37 $/\u20ac.a seguito della decisione intrapresa il 18 settembre 2007 dalla federal reserve di ridurre il tasso di sconto di 50 punti base allo scopo di affrontare la crisi di liquidit\u00e0 dovuta ai mutui subprime, il dollaro si \u00e8 avviato su un percorso di lenta discesa del suo tasso di cambio. come conseguenza di questa politica, ripetutasi nei mesi successivi, dalla seconda met\u00e0 di settembre la moneta europea ha inanellato una serie di record storici nei confronti di quella statunitense, arrivando a toccare la quotazione di 1,60 $/\u20ac il 15 luglio 2008.a partire dall'inizio del 2008 l'euro ha intrapreso un sentiero di ascesa anche nei confronti della sterlina inglese che ha portato la valuta continentale a raggiungere diversi record storici, l'ultimo dei quali si \u00e8 verificato il 30 dicembre 2008 a 0,9804 \u00a3/\u20ac. nei mesi seguenti, invece, la tendenza \u00e8 stata invertita nei confronti di tutte le monete internazionali fino a toccare, ad esempio, gli 1,2037 dollari per euro nel giugno 2010. in seguito, il cambio con la moneta statunitense \u00e8 risalito fino a toccare gli 1,3810 dollari per euro alla fine di ottobre 2011. nel luglio 2017 \u00e8 stato rotto al rialzo un periodo di consolidamento che durava da pi\u00f9 di due anni (gennaio 2015), proprio grazie alla politica di qe.\n\n\n== critiche all'euro ==\n\n\n=== critiche economiche all'euro ===\nle critiche alla moneta unica derivano da economisti appartenenti a diverse scuole di pensiero.i differenziali di inflazione che si sono verificati gi\u00e0 dai primissimi anni di adozione della moneta unica avrebbero portato una diminuzione della competitivit\u00e0 in particolare dei paesi dell'europa meridionale, che in assenza di flessibilit\u00e0 del cambio e dei trasferimenti di cui sopra, non permetterebbe loro di reggere il passo dei paesi nordici. questo meccanismo avrebbe anche contribuito a fomentare i debiti privati e pubblici dei paesi che ne hanno sofferto, i quali li avrebbero peggiorati con politiche deflazionistiche e disinflazionistiche intraprese per ristabilire la minata competitivit\u00e0.\ni fautori di questa teoria si rifanno principalmente al ciclo di frenkel, basandosi sulla similitudine fra alcuni avvenimenti intercorsi nell'eurozona degli ultimi anni e nell'argentina durante il cambio fisso col dollaro.l'altra grande critica alla moneta unica riguarda invece l'austerit\u00e0 che sarebbe implicitamente imposta dai trattati che la regolano. secondo i critici, di stampo prevalentemente keynesiano, i limiti di spesa imposti dal trattato di maastricht prima e dal fiscal compact poi renderebbero difficile per gli stati in recessione una futura crescita duratura, condannandoli a una stagnazione e disoccupazione quasi strutturale. essi sostengono che per non sforare tali parametri (ad esempio quello che obbliga gli stati a non oltrepassare un rapporto del 3% tra deficit e pil, con prospettiva di un futuro pareggio di bilancio), i governi dovranno aumentare la tassazione e/o ridurre i servizi a disposizione dei propri cittadini, aggravando quindi lo stato delle loro economie gi\u00e0 provate.\n\n\n=== personalit\u00e0 che si sono pronunciate contro l'euro ===\ntra i principali economisti a livello internazionale ve ne sono molti che avanzano, o hanno avanzato in passato, forti riserve sugli effetti e sul rapporto costi/benefici della moneta unica, tanto da considerarne l'adozione un fatto pi\u00f9 o meno negativo. tra questi vi sono roger bootle (economista della city di londra), vincitore nel 2012 del wolfson economics prize per lo studio di fattibilit\u00e0 economica sullo smantellamento della zona euro, dominick salvatore (professore alla fordham university di new york), rudi dornbusch (gi\u00e0 professore al massachusetts institute of technology), martin feldstein (professore alla universit\u00e0 di harvard) e i premi nobel milton friedman, amartya sen, joseph stiglitz, paul krugman, christopher pissarides (inizialmente sostenitore dell'euro) e james mirrlees.in diversi paesi europei esiste e si sta allargando un dibattito sull'opportunit\u00e0 di mantenere l'adesione all'euro e all'eurozona. tra i politici, gli economisti, gli accademici maggiormente critici, o addirittura contrari, nei confronti dell'adozione dell'euro si hanno gli ex ministri economici paolo savona (gi\u00e0 professore di economia alla luiss e professore presso l'universit\u00e0 degli studi guglielmo marconi), giuseppe guarino (gi\u00e0 professore di giurisprudenza alla sapienza universit\u00e0 di roma), giorgio la malfa (gi\u00e0 professore di economia all'universit\u00e0 di catania), vincenzo scotti, l'ex commissario europeo frits bolkestein, hans-olaf henkel (gi\u00e0 presidente della confindustria tedesca), e gli economisti alberto bagnai (professore di economia all'universit\u00e0 di pescara), claudio borghi, luigi zingales (professore presso la university of chicago booth school of business), antoni soy (professore all'universit\u00e0 di barcellona), jean-pierre vesperini (professore all'universit\u00e0 di rouen), brigitte granville (professoressa alla queen mary university di londra), peter oppenheimer (gi\u00e0 professore all'universit\u00e0 di oxford) e sergio cesaratto (professore di politica economica all'universit\u00e0 di siena).altri studiosi, come emiliano brancaccio della universit\u00e0 del sannio, hanno segnalato che in caso di tracollo dell'unione monetaria esisterebbero modalit\u00e0 alternative di gestione dell'abbandono dell'euro, ognuna delle quali ricadrebbe in modi diversi sulle diverse classi sociali. questa tesi \u00e8 stata riproposta nel \"monito degli economisti\" pubblicato nel 2013 sul financial times.\n\n\n=== critiche all'euro e partiti euroscettici ===\nle considerazioni degli economisti hanno portato molti partiti europei a schierarsi su posizioni euro-scettiche o euro-critiche, particolarmente dopo la grande recessione e le successive stagnazioni e stag-deflazioni in cui si sono trovate molte nazioni dell'eurozona. con le elezioni del 2014 si sono formati nel parlamento europeo due gruppi chiamati europa delle nazioni e della libert\u00e0 ed europa della libert\u00e0 e della democrazia diretta, i cui membri si sono spesi spesso a favore di un abbandono dell'area valutaria. esponenti di spicco del primo gruppo sono il leader della lega nord matteo salvini e la segretaria del front national marine le pen; nel secondo gruppo, invece, sono confluiti fra gli altri beppe grillo e nigel farage, esponenti di spicco rispettivamente del movimento 5 stelle in italia e del partito indipendentista britannico.\ndal fronte opposto, il gruppi sinistra unitaria europea/sinistra verde nordica non propone un ritorno alle monete nazionali, ma sostiene una forte revisione della politica di austerit\u00e0 che si \u00e8 accompagnata all'adozione della moneta unica. ne fanno parte il leader di syriza alex\u012bs tsipras e quello di podemos pablo iglesias turri\u00f3n. questi tre gruppi parlamentari hanno conquistato in totale 134 seggi, poco meno di un quinto dell'emiciclo di bruxelles.in un sondaggio dell'eurobarometro del giugno 2023 sono stati analizzati i sentimenti dei cittadini dell'unione riguardo alla moneta unica europea, con particolare riferimento ai paesi della ue non ancora aderentivi: \u00e8 emerso che ancora oltre i tre quarti dei cittadini europei approva l'euro, che l'austria sia il paese meno favorevole alla moneta unica tra quelli che lo adottano (67%) e la danimarca in generale (33%). in italia i cittadini favorevoli all'euro sarebbero il 74%.\n\n\n== note ==\n\n\n== bibliografia ==\na. simonazzi, f. vianello, \u201cliberalizzazione finanziaria, moneta unica europea e occupazione\u201d, in: f.r. pizzuti (a cura di), globalizzazione, istituzioni e coesione sociale, donzelli, roma, 1999, isbn 978-88-86175-46-3.\nd. moro, la gabbia dell'euro. perch\u00e9 uscirne \u00e8 internazionalista e di sinistra, imprimatur, reggio emilia, 2018.\n\n\n=== riferimenti normativi ===\ndecreto legislativo 24 giugno 1998, n. 213, in materia di \"disposizioni per l'introduzione dell'euro nell'ordinamento nazionale, a norma dell'articolo 1, comma 1, della legge 17 dicembre 1997, n. 433.\"\nart. 155 della legge 23 dicembre 2000, n. 388, in materia di \"disposizioni per la formazione del bilancio annuale e pluriennale dello stato (legge finanziaria 2001).\"\n\n\n== voci correlate ==\n\n\n=== precedenti unioni monetarie ===\nunione monetaria latina\nunione monetaria scandinava\n\n\n=== altre unioni monetarie ===\nafro (valuta)\n\n\n== altri progetti ==\n\n wikiquote contiene citazioni sull'euro\n wikibooks contiene testi o manuali su quiz sull'euro\n wikizionario contiene il lemma di dizionario \u00abeuro\u00bb\n wikimedia commons contiene immagini o altri file su euro\n\n\n== collegamenti esterni ==\n\n euro, in dizionario di storia, istituto dell'enciclopedia italiana, 2010. \n(it, de, fr) euro, su hls-dhs-dss.ch, dizionario storico della svizzera. \n(en) euro, su enciclopedia britannica, encyclop\u00e6dia britannica, inc. \n unione europea - euro.\n commissione europea - zona euro.\n banca centrale europea - euro.\n banca centrale europea - tasso di cambio.tassi di cambio per eur\n\n\n=== banche centrali dell'eurozona ===\nunione europea:  banca centrale europea.\naustria:  oesterreichische nationalbank. url consultato il 10 marzo 2020 (archiviato dall'url originale l'11 aprile 2019).\nbelgio:  nationale bank van belgi\u00eb / banque nationale de belgique. url consultato il 7 maggio 2020 (archiviato dall'url originale il 6 aprile 2015).\ncroazia:  hrvatska narodna banka.\ncipro:  \u03ba\u03b5\u03bd\u03c4\u03c1\u03b9\u03ba\u03ae \u03c4\u03c1\u03ac\u03c0\u03b5\u03b6\u03b1 \u03c4\u03b7\u03c2 \u03ba\u03cd\u03c0\u03c1\u03bf\u03c5.\nestonia:  eesti pank.\nfinlandia:  suomen pankki.\nfrancia:  banque de france. url consultato l'8 aprile 2020 (archiviato dall'url originale il 20 marzo 2019).\ngermania:  deutsche bundesbank.\ngrecia:  \u03c4\u03c1\u03ac\u03c0\u03b5\u03b6\u03b1 \u03c4\u03b7\u03c2 \u03b5\u03bb\u03bb\u03ac\u03b4\u03bf\u03c2.\nirlanda:  central bank of ireland.\nitalia:  banca d'italia.\nlettonia:  latvijas banka.\nlituania:  lietuvos bankas.\nlussemburgo:  banque centrale du luxembourg.\nmalta:  central bank of malta.\npaesi bassi:  de nederlandsche bank.\nportogallo:  banco de portugal. url consultato il 10 marzo 2020 (archiviato dall'url originale il 3 febbraio 2007).\nslovacchia:  n\u00e1rodn\u00e1 banka slovenska.\nslovenia:  banka slovenije.\nspagna:  banco de espa\u00f1a.\n\n\n=== altre banche centrali ===\nbulgaria:  \u0431\u044a\u043b\u0433\u0430\u0440\u0441\u043a\u0430 \u043d\u0430\u0440\u043e\u0434\u043d\u0430 \u0431\u0430\u043d\u043a\u0430.\ndanimarca:  danmarks nationalbank.\npolonia:  narodowy bank polski.\nregno unito:  bank of england.\nrepubblica ceca:  \u010desk\u00e1 n\u00e1rodn\u00ed banka.\nromania:  banca na\u0163ional\u0103 a rom\u00e2niei.\nsvezia:  sveriges riksbank.\nungheria:  magyar nemzeti bank.\n\n\n=== altri ===\n(de, en) banconote euro, storia e pre euro banconote degli stati membri, su bis-ans-ende-der-welt.net, heiko otto."