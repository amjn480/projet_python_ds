"west ham united f.c. \u00e4r en engelsk professionell fotbollsklubb i \u00f6stra london, grundad 1895. hemmamatcherna spelas p\u00e5 londons olympiastadion. smeknamnet \u00e4r the irons eller the hammers. klubben spelar 2023/24 i premier league.\nklubbens fr\u00e4msta meriter \u00e4r tre segrar i fa-cupen (1963/64, 1974/75 och 1979/80) samt en seger i cupvinnarcupen (1964/65). i engelska h\u00f6gsta divisionen har klubben som b\u00e4st blivit trea (1985/86).\nklubben \u00e4r k\u00e4nd f\u00f6r att fostra blivande stj\u00e4rnor (som klubben dock tvingas s\u00e4lja vidare till storklubbar) som frank lampard, rio ferdinand, joe cole, michael carrick och jermaine defoe. \u00e4ven under 1960-talet fostrades stj\u00e4rnspelare som de tre v\u00e4rldsm\u00e4starna fr\u00e5n 1966 geoff hurst, bobby moore och martin peters.\ntidningen forbes rankade 2015 west ham united som den 19:e rikaste klubben till ett v\u00e4rde av 309 miljoner dollar.\n\n\n== historia ==\n\n\n=== 1900-talet ===\nklubben grundades 1895 under namnet thames ironworks fc, som 1900 ombildades till west ham united f.c. efter att ha spelat i bland annat southern football league blev klubben 1919 medlem av the football leagues andra division. 1922/23 blev klubbens f\u00f6rsta framg\u00e5ngsrika s\u00e4song genom att g\u00e5 upp i h\u00f6gsta divisionen och \u00e4ven n\u00e5 finalen i fa-cupen, vilken var den f\u00f6rsta som spelades p\u00e5 wembley stadium. efter att matchen blivit f\u00f6rsenad p\u00e5 grund av en enorm publiktillstr\u00f6mning, uppskattningsvis omkring 200 000 personer, f\u00f6rlorade west ham mot bolton med 0\u20132.\nklubben h\u00f6ll sig kvar i h\u00f6gsta divisionen till 1932, men tillbringade d\u00e4refter m\u00e5nga \u00e5r i andra divisionen. 1958 gick klubben upp igen och under 1960-talet hade klubben sin mest ber\u00f6mda epok med segrar i fa-cupen 1963/64 och cupvinnarcupen 1964/65. i det engelska vm-laget fr\u00e5n 1966 h\u00f6rde ocks\u00e5 flera west ham-spelare, bland andra bobby moore och geoff hurst, till de mest tongivande. west ham spelade ytterligare en final i europeiska cupvinnarcupen 1976-77, men f\u00f6ll d\u00e4r mot belgiska anderlecht med 2-4. under 1980-talet hade klubben en ny framg\u00e5ngsperiod; 1979/80 vann west ham fa-cupen efter att som division tv\u00e5-klubb skr\u00e4llt med att ha besegrat arsenal i finalen, och 1985/86 gjorde west ham sin b\u00e4sta s\u00e4song n\u00e5gonsin i h\u00f6gsta divisionen med en tredje plats i tabellen. tre \u00e5r senare flyttades klubben dock ned till andra divisionen igen och sedan dess har klubben pendlat fram och tillbaka mellan de tv\u00e5 h\u00f6gsta divisionerna.\n\n\n=== 2000-talet ===\nefter n\u00e5gra \u00e5r i andradivisionen the championship tog sig klubben, genom kvalspel v\u00e5ren 2005, tillbaka till premier league. s\u00e4songen 2005/06 lyckades west ham n\u00e5 nionde plats i premier league samt n\u00e5 finalen i den anrika fa-cupen, d\u00e4r klubben f\u00f6ll mot liverpool p\u00e5 straffar. klubben blev uppm\u00e4rksammad i v\u00e4rlden n\u00e4r de argentinska storstj\u00e4rnorna carlos t\u00e9vez och javier mascherano v\u00e4rvades den 31 augusti 2006. genom en 1\u20130-seger i sista omg\u00e5ngen p\u00e5 bortaplan mot redan klara ligasegrarna manchester united s\u00e4krade west ham nytt kontrakt f\u00f6r s\u00e4songen 2007/08 i premier league, efter en sv\u00e4ngig s\u00e4song.\nden 30 september 2010 kom west ham med ett officiellt bud p\u00e5 att ta \u00f6ver olympiastadion efter sommar-os i london 2012 och den 8 oktober 2010 blev det klart att live nation skulle backa upp west hams f\u00f6rs\u00f6k att ta \u00f6ver stadion. den 11 februari 2011 beslutades det av oplc (olympic park legacy company) att west ham var b\u00e4st l\u00e4mpat till att ta vara p\u00e5 arvet av olympiastadion efter sommar-os i london 2012.west ham f\u00f6rlorade den n\u00e4st sista viktiga matchen 2010/11 borta mot wigan med 2\u20133, vilket gjorde att klubben fick spela i the championship s\u00e4songen 2011/12. senare p\u00e5 kv\u00e4llen meddelades att tr\u00e4naren avram grant f\u00e5tt sparken med omedelbar verkan. den 1 juni 2011 meddelade west ham att sam allardyce var ny tr\u00e4nare f\u00f6r klubben.west ham f\u00f6rlorade redan i f\u00f6rsta omg\u00e5ngen av ligacupen 2011/12 hemma mot league two-klubben aldershot med 1\u20132. scott parker, som blivit framr\u00f6stad till \"hammer of the year\" de tre f\u00f6reg\u00e5ende \u00e5ren, l\u00e4mnade efter fyra s\u00e4songer west ham f\u00f6r att i st\u00e4llet spela f\u00f6r tottenham. west ham slutade p\u00e5 en tredjeplats i divisionen, och fick spela playoff om den sista platsen till premier league. de tog sig till finalen som spelades den 19 maj p\u00e5 wembley stadium, d\u00e4r de m\u00f6tte blackpool. matchen slutade 2\u20131 till west ham, vilket innebar att de skulle spela i premier league s\u00e4songen 2012/13.\nwest ham slutade tia i tabellen f\u00f6rsta \u00e5ret efter \u00e5terkomsten till h\u00f6gsta ligan. i fa-cupen lottades klubben mot manchester united och klarade 2\u20132 hemma men f\u00f6rlorade 0\u20131 borta. west ham slutade p\u00e5 13:e plats i tabellen s\u00e4songen d\u00e4rp\u00e5, men klarade sig kvar. de \u00e5kte ur direkt mot championship-klubben nottingham forest med 0\u20135 borta i fa-cupen, men semifinalplatsen i ligacupen kunde i st\u00e4llet ses som succ\u00e9. efter v\u00e4rvningarna inf\u00f6r 2014/15 fick west ham sin b\u00e4sta h\u00f6sts\u00e4song p\u00e5 29 \u00e5r, d\u00e5 de l\u00e5g p\u00e5 fj\u00e4rde plats dagarna innan jul.\n\n\n== spelare ==\n\n\n=== spelartrupp ===\n\n\n=== utl\u00e5nade spelare ===\n\n\n=== utvecklingslag ===\n\n\n=== utl\u00e5nade spelare ===\n\n\n=== akademilag ===\n\n\n=== pensionerade tr\u00f6jnummer ===\n\n\n== meriter ==\n\n\n=== liga ===\npremier league eller motsvarande (niv\u00e5 1): trea 1985/86\nthe championship eller motsvarande (niv\u00e5 2): m\u00e4stare 1957/58, 1980/81; tv\u00e5a och uppflyttad 1922/23, 1990/91, 1992/93; playoff-vinnare 2004/05, 2011/12\nwestern football league: m\u00e4stare 1906/07\nsouthern football league division 2: m\u00e4stare 1898/99\nlondon league: m\u00e4stare 1897/98\n\n\n=== cup ===\n\n\n==== england ====\nfa-cupen: m\u00e4stare 1963/64, 1974/75, 1979/80; finalist 1922/23, 2005/06\nligacupen: finalist 1965/66, 1980/81\nfa community shield: m\u00e4stare 1964 (delad); finalist 1975, 1980\nfootball league war cup: m\u00e4stare 1939/40\nsouthern professional floodlit cup: m\u00e4stare 1955/56; finalist 1959/60\nessex professional cup: m\u00e4stare 1950/51, 1954/55 (delad), 1958/59; finalist 1951/52, 1957/58\nwest ham charity cup: m\u00e4stare 1895/96; finalist 1896/97\n\n\n==== europa ====\ncupvinnarcupen: m\u00e4stare 1964/65; finalist 1975/76\nintertotocupen: m\u00e4stare 1999\nanglo-italienska ligacupen: finalist 1975\nciutat de barcelona trophy: m\u00e4stare 2013\nguadiana trophy: finalist 2013\nuefa europa conference league: m\u00e4stare 2023\n\n\n=== \u00f6vrigt ===\ninternational soccer league: m\u00e4stare 1963\namerican challenge cup: finalist 1963\n\n\n== hemmaarena ==\nboleyn ground (ocks\u00e5 k\u00e4nd som upton park) ligger i newham i \u00f6stra london och har en kapacitet p\u00e5 35 016. arenan har varit klubbens hemvist sedan 1904.\nf\u00f6re detta ordf\u00f6rande i klubben eggert magn\u00fasson ans\u00e5g att west ham skulle flytta till olympiastadion efter os 2012. han hade st\u00f6d av ordf\u00f6rande och vice ordf\u00f6rande gold och sullivan d\u00e5 de ans\u00e5g det var en naturlig flytt d\u00e5 stadion ligger i newham d\u00e4r west ham hade sin hemvist, men flera intressenter fanns f\u00f6r arenan, bland annat lokalrivalen tottenham. leyton orient var emot en s\u00e5dan flytt d\u00e5 west ham skulle spela mindre \u00e4n tv\u00e5 kilometer fr\u00e5n deras hemmaarena brisbane road. efter ett antal politiska beslut och debatter tog borgm\u00e4staren i london, boris johnson, det slutgiltiga beslutet att west ham ska f\u00e5 spela p\u00e5 arenan fr\u00e5n och med s\u00e4songen 2016/17.\n\n\n== supporterst\u00f6d ==\nwest hams supportrar \u00e4r ber\u00f6mda f\u00f6r att sjunga \"i'm forever blowing bubbles\" d\u00e5 hemmalaget g\u00e5r in p\u00e5 upton park. en tradition som f\u00f6re detta tr\u00e4naren charlie paynter introducerade p\u00e5 slutet av 1920-talet.\nk\u00e4nda west ham-supportrar \u00e4r barack obama, russell brand, keira knightley, steve harris, ray winstone, alfred hitchcock, john cleese, james corden, dave grohl, matt damon, lennox lewis med flera.\n\n\n== rivalitet ==\n\nklubben har en stark rivalitet med ett flertal andra london-klubbar, fr\u00e4mst med tottenham och chelsea. deras v\u00e4rsta och \u00e4ldsta rivaler \u00e4r dock millwall d\u00e5 de kommer fr\u00e5n samma del av london och bildades ungef\u00e4r samtidigt. dessv\u00e4rre har denna rivalitet resulterat i en hel del huliganism genom \u00e5ren.\n\n\n== dyraste nyf\u00f6rv\u00e4rv och f\u00f6rs\u00e4ljningar ==\n\n\n=== topp 10 dyraste nyf\u00f6rv\u00e4rv ===\nspelare i fet stil \u00e4r fortfarande aktiva i west ham united f.c.\nsenast uppdaterad 12 maj 2015\n\n\n=== topp 10 dyraste f\u00f6rs\u00e4ljningar ===\nsenast uppdaterad 12 maj 2015\n\nnot: vid utl\u00e5ningen av carlos t\u00e9vez till manchester united fick west ham united 11 180 000 pund. d\u00e5 det r\u00f6rde sig om ett l\u00e5n och inte en \u00f6verg\u00e5ng finns inte aff\u00e4ren med i listan.\nk\u00e4lla:\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r west ham united fc.\nofficiell webbplats"