"fanny och alexander \u00e4r en svensk dramafilm fr\u00e5n 1982 skriven och regisserad av ingmar bergman och producerad av j\u00f6rn donner. filmen handlar om syskonen fanny och alexander fr\u00e5n den f\u00f6rm\u00f6gna familjen ekdahl i uppsala under b\u00f6rjan av 1900-talet. syskonens far oscar d\u00f6r av ett slaganfall och deras mor emilie gifter om sig med stadens biskop edvard verg\u00e9rus, en \u00e4nkeman som misshandlar alexander p\u00e5 grund av pojkens livliga fantasi.\nbergman menade att fanny och alexander skulle bli hans sista film, och att manuset \u00e4r halvbiografiskt. rollfigurerna alexander, fanny och styvfadern edvard \u00e4r baserade p\u00e5 honom sj\u00e4lv, hans syster margareta och hans far, pr\u00e4sten erik bergman. filmen var en samproduktion mellan sverige, frankrike och v\u00e4sttyskland, och filminspelningen \u00e4gde rum i uppsala och i svenska filminstitutets atelj\u00e9er. dokument\u00e4rfilmen dokument fanny och alexander skildrar inspelningen och processen bakom fanny och alexander.\ninledningsvis planerades fanny och alexander att bli en miniserie, och den klipptes till att bli 312 minuter l\u00e5ng, uppdelad i fyra avsnitt. senare skapades en 188 minuter l\u00e5ng bioversion, som hade v\u00e4rldspremi\u00e4r i sverige den 17 december 1982, medan miniserien b\u00f6rjade s\u00e4ndas p\u00e5 svt den 25 december 1984. miniserien sl\u00e4pptes senare som l\u00e5ngfilm, och b\u00e5de denna version och den kortare bioversionen har visats p\u00e5 biografer \u00f6ver hela v\u00e4rlden. den 312 minuter l\u00e5nga versionen \u00e4r en av de l\u00e4ngsta kommersiella filmer som har visats p\u00e5 vanliga biografer.\nden f\u00f6rsta bioversionen fick flera positiva recensioner av b\u00e5de svenska och internationella filmkritiker. den vann fyra oscar, inklusive en f\u00f6r b\u00e4sta utl\u00e4ndska film, tre guldbaggar, inklusive en f\u00f6r b\u00e4sta film, och andra utm\u00e4rkelser. bergman skrev senare nya halvbiografiska manus, som 1992 l\u00e5g till grund f\u00f6r filmerna den goda viljan, i regi av bille august, och s\u00f6ndagsbarn, i regi av daniel bergman. fanny och alexander har efter bergmans d\u00f6d \u00e4ven bearbetats och satts upp som teaterpj\u00e4s.\n\n\n== handling ==\nfilmen utspelar sig i uppsala mellan 1907 och 1909 med en epilog som utspelar sig 1910. den kretsar kring den f\u00f6rm\u00f6gna familjen ekdahl som domineras av den rika och beg\u00e5vade \u00e4nkan helena och hennes tre s\u00f6ner. den \u00e4ldste sonen oscar driver tillsammans med sin hustru emilie den lokala och familje\u00e4gda teatern. paret har tillsammans de tv\u00e5 barnen fanny och alexander. helenas andra son \u00e4r carl, professor vid uppsala universitet, gift med den tyskf\u00f6dda lydia, och han betraktar sig sj\u00e4lv som misslyckad. den tredje sonen \u00e4r gustav adolf, restaurat\u00f6r och kvinnokarl, som \u00e4r otrogen mot sin hustrun alma och har en f\u00f6rbindelse med emilies barnjungfru maj. paret har de tre barnen petra, jenny och putte. till den n\u00e4rmsta familjen r\u00e4knas \u00e4ven den n\u00e4ra v\u00e4nnen och f\u00f6re detta \u00e4lskaren till helena, rabbinen och bankiren isak jacobi, som driver en antikvitetsbutik.under julaftonen upptr\u00e4der familjen ekdahl med ett julspel i teatern, vilket f\u00f6ljs av en stor julfest. emilie och oscar \u00e4r lyckligt gifta men under repetitionen av hamlet n\u00e5gon vecka senare drabbas oscar pl\u00f6tsligt av ett slaganfall och avlider kort d\u00e4refter. vid olika tillf\u00e4llen dyker senare oscars v\u00e5lnad upp f\u00f6r alexander och helena. ett \u00e5r efter oscars d\u00f6d gifter sig emilie med edvard verg\u00e9rus, \u00e4nkling och biskop i staden. emilie flyttar in med barnen i biskopsg\u00e5rden, d\u00e4r edvard bor tillsammans med sin mor blenda, systern henrietta, fastern elsa och fyra pigor. ett helt nytt liv v\u00e4ntar fanny och alexander. fr\u00e5n att ha levt \u00f6ppet och fritt i en glad, bullrig och k\u00e4rleksfull storfamilj r\u00e5der i biskopens hus k\u00e4rvhet och minuti\u00f6sa regler, som emilie f\u00f6rs\u00f6ker anpassa sig till f\u00f6r barnens skull. f\u00f6rh\u00e5llandet mellan edvard och alexander \u00e4r ytterst laddat, d\u00e5 alexander hittar p\u00e5 ber\u00e4ttelser, vilket leder till att han bestraffas av den str\u00e4nge biskopen. emilie \u00e5ngrar snart sitt beslut att gifta sig med edvard och ber om skilsm\u00e4ssa, vilket edvard inte g\u00e5r med p\u00e5. han hotar henne med att lagen ger honom r\u00e4tten att ta \u00f6ver v\u00e5rdnaden \u00f6ver barnen ifall hon beslutar sig f\u00f6r att g\u00e5 vidare med skilsm\u00e4ssan. samtidigt har resten av familjen ekdahl b\u00f6rjat oroa sig f\u00f6r barnens situation, och emilie bes\u00f6ker sin sv\u00e4rmor helena i hemlighet f\u00f6r att ber\u00e4tta att hon \u00e4r gravid.under emilies fr\u00e5nvaro l\u00e5ser edvard in barnen i deras sovrum som s\u00e4kerhets\u00e5tg\u00e4rd f\u00f6r att f\u00f6rs\u00e4kra sig om att f\u00e5 henne tillbaka. d\u00e4r ber\u00e4ttar alexander en historia i vilken han h\u00e4vdar att han har tr\u00e4ffat v\u00e5lnaderna av edvards d\u00f6da familj, som avsl\u00f6jade att biskopen var ansvarig f\u00f6r deras d\u00f6d. pigan justina rapporterar om alexanders ber\u00e4ttelse f\u00f6r edvard, som svarar med att prygla alexander och l\u00e5sa in honom p\u00e5 vinden. n\u00e4r emilie kommer tillbaka befriar hon alexander, vilket leder till att edvard beordrar emilie att stanna kvar i huset och hotar henne med att hon, f\u00f6r barnens v\u00e4lbefinnande, inte f\u00e5r revoltera eller ta kontakt med ytterv\u00e4rlden. senare anl\u00e4nder isak till biskopsg\u00e5rden, och med sina magiska krafter lyckas han smuggla ut barnen fr\u00e5n huset. de bor en tid hos isak i hans butik tillsammans med hans systerson aron, som driver en dockteater. d\u00e4r ber\u00e4ttar isak en historia om en pojke p\u00e5 vandring mot ett os\u00e4kert m\u00e5l, och alexander fantiserar om edvards d\u00f6d. isaks mystiska systerson ismael f\u00f6rklarar f\u00f6r alexander att dennes fantasi kan bli verklighet om han bara dr\u00f6mmer om den.carl och gustav adolf konfronterar edvard f\u00f6r att f\u00f6rhandla om skilsm\u00e4ssa, och anv\u00e4nder barnen, biskopens skulder och hotet om en offentlig skandal som p\u00e5tryckningsmedel. men edvard \u00e4r orubblig och beg\u00e4r att f\u00e5 tillbaka barnen. emilie \u00e4r nu h\u00f6ggravid och v\u00e4grar att h\u00e4mta tillbaka barnen till biskopsg\u00e5rden. hon ger edvard en kopp buljong med en stor dos brompulver som g\u00f6r honom d\u00e5sig. hon f\u00f6rklarar f\u00f6r honom att n\u00e4r han har somnat kommer hon och barnen att \u00e5terv\u00e4nda till sin familj. edvard hotar med att f\u00f6rf\u00f6lja henne och f\u00f6rst\u00f6ra barnens framtid, men han blir yr av s\u00f6mnmedlet. n\u00e4r emilie dagen efter vaknar upp i helenas l\u00e4genhet, f\u00e5r hon av polisen veta att edvards d\u00f6ende faster elsa hade r\u00e5kat v\u00e4lta en fotogenlampa och orsakat en eldsv\u00e5da. hon sprang genom huset som en brinnande fackla och f\u00f6rs\u00f6kte skaffa hj\u00e4lp fr\u00e5n den sovande edvard. han f\u00f6rm\u00e5dde knuffa bort henne, men lyckades inte sl\u00e4cka l\u00e5gorna fr\u00e5n s\u00e4ngen och nattrocken, varvid han gick en pl\u00e5gsam d\u00f6d till m\u00f6tes.familjen ekdahl \u00e5terf\u00f6renas f\u00f6r dopet av emilies och den framlidne biskopens dotter samt den utom\u00e4ktenskapliga dottern till gustav adolf och maj. gustav adolf h\u00e5ller ett k\u00e4rleksfullt tal d\u00e4r han lyfter fram lyckan i den lilla v\u00e4rlden och livets positiva sidor, och maj beslutar sig f\u00f6r att flytta till stockholm med gustav adolfs dotter petra. alexander st\u00f6ter ihop med biskopens v\u00e5lnad. denne ber\u00e4ttar f\u00f6r alexander att han aldrig kommer att slippa honom helt och h\u00e5llet. emilie \u00e4rver teatern fr\u00e5n oscar. f\u00f6r att hedra helena vill hon s\u00e4tta upp det nya teaterstycket ett dr\u00f6mspel av august strindberg, och f\u00f6rs\u00f6ker \u00f6vertala helena att de borde upptr\u00e4da i den tillsammans p\u00e5 teatern. f\u00f6rst ignorerar helena inbjudan och kallar strindberg f\u00f6r en \"kvinnohatare\", men \u00e4ndrar sig n\u00e4r hon b\u00f6rjar l\u00e4sa ber\u00e4ttelsen f\u00f6r en sovande alexander.\n\n\n== rollista ==\nf\u00f6ljande sk\u00e5despelare medverkar i filmen:\n\n\n== produktion ==\n\n\n=== manus ===\ningmar bergman fick id\u00e9n till fanny och alexander h\u00f6sten 1978, samtidigt som han arbetade p\u00e5 sin film ur marionetternas liv, och han skrev manuset mellan 18 april och 8 juli 1979 p\u00e5 f\u00e5r\u00f6. inspirationsk\u00e4llor f\u00f6r manuset var charles dickens ber\u00e4ttelser, som enligt bergman gav honom inspiration till \"biskopen och hans hus. juden i den fantastiska butiken. barnen som offer. kontrasten mellan en svartvit inst\u00e4ngd v\u00e4rld och ett blommande liv utanf\u00f6r\". en annan inspiration var e.t.a. hoffmanns noveller, inklusive n\u00f6tkn\u00e4pparen som gav bergman utg\u00e5ngspunkten f\u00f6r julfirandet i fanny och alexander.bergman ville att fanny och alexander skulle bli hans sista film, trots att han senare fortsatte med att skriva manus och regissera olika tv-produktioner. f\u00f6r pressen ber\u00e4ttar han att han har best\u00e4mt sig f\u00f6r att g\u00e5 i pension, eftersom han \"inte l\u00e4ngre har n\u00e5gon styrka, vare sig psykiskt eller fysiskt\". manuset var halvbiografiskt och var ett f\u00f6rs\u00f6k av bergman att skildra sina k\u00e4raste minnen fr\u00e5n vad han kallade sin \"lyckliga och privilegierade\" barndom, och rollfiguren alexander ekdahl var t\u00e4nkt att vara en representation av honom sj\u00e4lv som barn. hans minnen av mormoderns l\u00e4genhet utgjorde en s\u00e4rskilt viktig inspiration. om sin barndom kommenterar han:\n\nbergman erinrade sig ocks\u00e5 att n\u00e4r han var tio \u00e5r gammal fick han en laterna magica fr\u00e5n sin moster. i sin sj\u00e4lvbiografi beskrev han projektionsapparaten som ett av hans livs viktigaste f\u00f6rem\u00e5l, och han hade redan tidigare anv\u00e4nt en laterna magica i filmen viskningar och rop, fr\u00e5n 1972.men familjen ekdahl \u00f6verensst\u00e4mmer inte helt med bergman och hans familj. ingmars f\u00f6rh\u00e5llande till sin syster margareta under barndomen skildras genom fanny, som ing\u00e5r i titeln trots att hon inte spelar en lika stor roll som alexander. bergman hade tidigare utformat rollfigurer efter sin mor karin \u00e5kerblom, b\u00e5de som \"jungfru och f\u00f6rf\u00f6rerska\", och rollfiguren emilie ekdahl passar ocks\u00e5 in i den motstridiga beskrivningen.margaretas och ingmars far var erik bergman, en str\u00e4ng pastor som f\u00f6ljde den lutherska l\u00e4ran. rollfiguren edvard verg\u00e9rus \u00e4r baserad p\u00e5 erik, och liksom edvard var erik uppvuxen i en familj som n\u00e4stan helt bestod av kvinnor. erik och ingmar stred ofta mot varandra om \"sanningen\" och \u00e4rligheten, i samma stil som edvard och alexander g\u00f6r i filmen. den ber\u00e4ttelse som alexander f\u00f6rt\u00e4ljer i filmen om att s\u00e4lja sig sj\u00e4lv till en cirkus liknar en ber\u00e4ttelse som ingmar sj\u00e4lv ber\u00e4ttat som barn, och han tilltalades av erik p\u00e5 samma s\u00e4tt som edvard tillr\u00e4ttavisar alexander. men bergman konstaterade ocks\u00e5: \"det har f\u00f6reslagits ... att den tolv\u00e5rige alexander \u00e4r mitt alter-ego. men det \u00e4r inte helt sant. fanny och alexander \u00e4r en ber\u00e4ttelse, en kr\u00f6nika om en familj i medelklassen, kanske i \u00f6vre medelklassen som h\u00e5ller sig n\u00e4ra varandra ... det finns mer av mig i biskopen \u00e4n i alexander. han \u00e4r hems\u00f6kt av sina egna dj\u00e4vlar.\"bergman presenterade projektet f\u00f6r producenten j\u00f6rn donner, som sa att han kunde anskaffa pengarna till budgeten p\u00e5 villkoret att hela produktionen och scenkostymen gjordes av svenskar. donner har ber\u00e4ttat att bergman tvivlade p\u00e5 om kompetensen och den typ av atelj\u00e9er som beh\u00f6vdes fanns i sverige, men han \u00e4ndrade sig s\u00e5 sm\u00e5ningom. den uppskattade budgeten p\u00e5 40 miljoner kronor skulle g\u00f6ra fanny och alexander till den d\u00e5 dyraste svenska filmen. f\u00f6r att f\u00e5 in pengarna samarbetade donner, bergmans bolag cinematograph och svenska filminstitutet med det svenska bolaget sandrew film & teater, det franska bolaget gaumont, det schweiziska bolaget personafilm och det v\u00e4sttyska bolaget tobis filmkunst. bergman f\u00e4rdigst\u00e4llde manuset i oktober 1980 och samlade en budget p\u00e5 7 miljoner amerikanska dollar (ungef\u00e4r 47 miljoner kronor), enligt tidskriften new york.\n\n\n=== rollf\u00f6rdelning ===\n\nfilmprojektet tillk\u00e4nnagavs i oktober 1980 med liv ullmann, max von sydow och erland josephson i n\u00e5gra av huvudrollerna, d\u00e4r von sydow skulle spela rollen som edvard \u2013 biskopen som ingmar ber\u00e4ttade f\u00f6r pressen skulle p\u00e5minna om erik bergman. men f\u00f6rhandlingarna med von sydows agent strandade eftersom von sydow fokuserade p\u00e5 filmroller utanf\u00f6r sverige och kr\u00e4vde ett mycket h\u00f6gt gage. i st\u00e4llet gick rollen som edvard till jan malmsj\u00f6, som bergman tidigare arbetat med i scener ur ett \u00e4ktenskap. enligt malmsj\u00f6 ska von sydow senare ha ber\u00e4ttat att detta var hans livs st\u00f6rsta misstag, och att han beklagat sig \u00f6ver att inte bergman hade kontaktat honom personligen. \u00e5r 1981 tackade \u00e4ven ullmann nej till rollen som emilie p\u00e5 grund av en planeringskonflikt, fast \u00e5r 2013 anm\u00e4rkte hon: \"jag vet fortfarande inte varf\u00f6r jag gjorde det\".\nbertil guve var tio n\u00e4r han fick rollen som alexander. bergman hade sett guve i lasse hallstr\u00f6ms tv-film kom igen och ville kalla in guve f\u00f6r provspelning, trots att guve inte k\u00e4nde till vem bergman var. bergman valde guve utan att ber\u00e4tta historien om fanny och alexander f\u00f6r honom, d\u00e5 han m\u00e4rkte av pojkens fantasi under provspelningen n\u00e4r denne ber\u00e4ttade om hur han hade \"m\u00f6rdat sin morfar\". guve har ocks\u00e5 ber\u00e4ttat: \"jag fr\u00e5gade ingmar senare varf\u00f6r han valde mig. han sa att det var f\u00f6r att jag agerade med mina \u00f6gon\". barnsk\u00e5despelerskan pernilla allwin fick rollen som fanny och n\u00e4r hon och guve f\u00f6rst tr\u00e4ffades betraktade de varandra som rivaler. bergman identifierade sig med denna syskonrivalitet.\u00f6vriga sk\u00e5despelare, som harriet andersson, gunnar bj\u00f6rnstrand och jarl kulle, har varit med i tidigare bergmanfilmer. bj\u00f6rnstrand hade b\u00f6rjat bli dement p\u00e5 grund av alzheimers, vilket gjorde det sv\u00e5rt f\u00f6r honom att memorera sina dialoger, men han fick \u00e4nd\u00e5 en mindre roll i filmen. sk\u00e5despelerskan gunn w\u00e5llgren fick rollen som helena trots att hon led av cancer, och ofta tvingades d\u00f6lja sina sm\u00e4rtor under inspelningen. bj\u00f6rnstrand och w\u00e5llgren gjorde sina sista filmroller i och med fanny och alexander.pernilla august, som fortfarande hette wallgren och studerade p\u00e5 teaterh\u00f6gskolan i stockholm, fick rollen som barnflickan maj vilket blev hennes genombrott. august har ber\u00e4ttat att hon blev inbjuden att se filmmanuset, och att hon inte f\u00f6rstod hur bergman kunde k\u00e4nna till henne. hennes intresse f\u00f6r sk\u00e5despeleri hade v\u00e4ckts n\u00e4r hon s\u00e5g bergmans film viskningar och rop, och hon dr\u00f6mde om att f\u00e5 en filmroll, likt kari sylwans. bergman gav \u00e4ven roller till n\u00e5gra av sina egna barn. mats bergman fick rollen som isaks brorson aron och anna bergman fick rollen som hanna schwartz. linn ullmann skulle spela rollen som alexanders storasyster (som antingen skulle heta amanda eller amalia), men d\u00e5 linns skola v\u00e4grade ge henne ledigt tvingades bergman att ta bort rollfiguren. hans ex-fru k\u00e4bi laretei fick rollen som anna von bohlen, och hans son daniel bergman agerade passare. totalt deltog 60 sk\u00e5despelare med talroller och \u00f6ver 1 200 statister i filmen.\n\n\n=== f\u00f6rproduktion ===\nscenografen anna asp fick sex m\u00e5nader p\u00e5 sig f\u00f6r f\u00f6rberedelser inf\u00f6r produktionsstarten och b\u00f6rjade med att bygga miniatyrmodeller och g\u00f6ra scenritningar. bergman anv\u00e4nde sin mormors bostad i uppsala som modell f\u00f6r familjen ekdahls hem. hon hade en l\u00e4genhet i bostaden, medan den andra tillh\u00f6rde erik bergman och hans familj. asp formgav oscars och emilies l\u00e4genhet i jugendstil. f\u00f6r biskopsg\u00e5rden skapade asp en kuslig design, som fortfarande skulle vara trov\u00e4rdigt som hem \u00e5t en kyrkans man, och l\u00e4t sig inspireras av ett tidningsfotografi av ett slott. f\u00f6r isaks bostad arbetade asp utifr\u00e5n bergmans minnen av en judisk antikvitetshandlare och f\u00f6rs\u00f6kte skapa en labyrintisk inredning.kostymtecknaren marik vos-lundh fick i uppdrag att leda projektet med att skapa 250 kostymer f\u00f6r sk\u00e5despelarna och \u00f6ver 1 000 kostymer f\u00f6r statisterna. hon testade en m\u00e4ngd tygprover f\u00f6r att best\u00e4mma hur de skulle se ut i filminspelningen, och bergman beg\u00e4rde att f\u00e5 se s\u00e5 m\u00e5nga testfilmer han kunde. vos-lundh samarbetade med asp i f\u00e4rgs\u00e4ttningen.\n\n\n=== inspelning ===\n\nfilminspelningen inleddes i uppsala och p\u00e5gick fr\u00e5n den 7 september 1981 till den 22 mars 1982, med sven nykvist som filmfotograf, peter schildt som regiassistent och katinka farag\u00f3 som produktionsledare. filmen skapades i f\u00e4rg (eastman color) och inspelades i vidfilm (1,66:1) med 35 mm film.de f\u00f6rsta inspelningarna gjordes utomhus i uppsala, och stadens kommunpolitiker hade givit teamet till\u00e5telse att dekorera gatorna hur de ville. scenerna spelades in i samma ordning som de f\u00f6rekommer i filmen, och det var f\u00f6rst under produktionen som guve fick veta att huvuddelen av ber\u00e4ttelsen handlade om alexanders konflikt med sin styvfar. under f\u00f6rsta inspelningsdagen best\u00e4mde sig bergman f\u00f6r att iscens\u00e4tta ett kuddkrig, vilket lugnade pernilla augusts scennerver. detta gjorde ocks\u00e5 att bergman blev mer omtyckt av barnsk\u00e5despelarna. guve blev v\u00e4n med b\u00e5de bergman och pernilla allwin, och mellan inspelningarna brukade allwin och guve leka med sina cyklar, vilket smutsade ner deras filmkostymer och filmteamet blev tvunget att snabbt tv\u00e4tta dem. guve hamnade ocks\u00e5 i konflikt med bergman, d\u00e5 han skrattade under en inspelning. bergman tillr\u00e4ttavisade honom och sa att det var \"det mest skandal\u00f6sa, det mest oprofessionella beteendet\" han n\u00e5gonsin upplevt. inspelningarna var ett heltidsarbete under veckorna s\u00e5 guve fick \u00e4gna helgerna \u00e5t skolarbete.om den f\u00f6rsta inspelningsveckan kommenterade bergman:\n\nn\u00e4r de skulle filma utanf\u00f6r uppsala domkyrka, hamnade filmteamet i konflikt med kyrkans domprost om en tv-antenn som man ans\u00e5g borde tas bort inf\u00f6r inspelningen. scenerna utanf\u00f6r biskopsg\u00e5rden spelades in i upplandsmuseet. f\u00f6r inomhusscener anv\u00e4ndes samma dekor i uppsala och i svenska filminstitutets atelj\u00e9er i europa studios i solna och filmhuset i stockholm f\u00f6r att skildra flera platser. teaterscenerna spelades in p\u00e5 s\u00f6dra teatern i stockholm, och scenerna i helenas sommarvilla spelades in i villa bj\u00f6rkudden i saltsj\u00f6-boo i nacka kommun. totalt inspelades 25 timmar av filmmaterial.vid juletid drabbades flera i filmteamet av influensa, vilket gjorde att inspelningen st\u00e4lldes in under tre veckor. n\u00e4r bergman drabbades av influensa och fyrtio graders feber tog hans medarbetare \u00f6ver ansvaret vid inspelningen av oscars begravningsscen, d\u00e4r 500 statister och ett brassband deltog. under n\u00e5gra veckor insjuknade sven nykvist och ersattes under tiden av filmfotografen tony forsberg. vid ett tillf\u00e4lle tr\u00e4ffades n\u00e4stan bergman och nykvist av en travers som r\u00e5kade falla ner \u00f6ver filminstitutets stora atelj\u00e9. under en ishockeymatch slog bertil guve s\u00f6nder sitt ena kn\u00e4. ocks\u00e5 andra i filmteamet r\u00e5kade ut f\u00f6r arbetsrelaterade skador. bland annat fick stuntmannen johan tor\u00e9n, som spelade den brinnande fastern elsa, allvarliga br\u00e4nnskador av spilld napalm, och chefselektrikern ramlade ner i orkesterdiket p\u00e5 s\u00f6dra teatern och br\u00f6t b\u00e5da benen.\nstora delar av filmproduktionen spelades in av bergman och arne carlsson f\u00f6r dokument\u00e4rfilmen dokument fanny och alexander.\n\n\n== filmmusiken ==\ndaniel bell komponerade filmmusiken och arrangerade ocks\u00e5 flera klassiska melodier i filmen, komponerade av johann sebastian bach, ludwig van beethoven, benjamin britten, fr\u00e9d\u00e9ric chopin, anton\u00edn dvo\u0159\u00e1k, jacques offenbach, franz schubert, robert schumann, johann strauss d.y., giuseppe verdi och antonio vivaldi. k\u00e4bi laretei framf\u00f6rde tv\u00e5 melodier p\u00e5 piano i filmen. valser som framf\u00f6rs av filmens rollfigurer \u00e4r \"helan g\u00e5r\", \"hej tomtegubbar\", \"nu \u00e4r det jul igen\" och \"den g\u00e5ng jag var\" av allan bergstrand. i filmens teaterorkester ing\u00e5r, f\u00f6rutom daniel bell som arrang\u00f6r, \u00e4ven gunnar djerf, ebbe eng, folke eng, evert hallmarken, nils kyndel, ulf lagerwall, b\u00f6rje m\u00e5relius och karl nilheim.\n\n\n== tematik och tolkningar ==\nfilmkritikern michiko kakutani pekade p\u00e5 att fanny och alexander delar samma teman, med \u00e4ktenskaps- och familjedrama, som tre av bergmans andra filmer: t\u00f6rst (1949), scener ur ett \u00e4ktenskap (1973) och ur marionetternas liv (1980). filmvetaren linda haverty menade att hon \u00f6verraskades av att bergman anv\u00e4nde sig av fantasielement som v\u00e5lnader och telepati i denna ber\u00e4ttelse som i \u00f6vrigt har formen av en bildningsroman, eftersom de avviker fr\u00e5n den psykologiska skr\u00e4cken i hans tidigare filmer under 1960- och 1970-talen. professor frank gado argumenterade i sin bok the passion of ingmar bergman fr\u00e5n 1986 att fanny och alexander \"egentligen \u00e4r tv\u00e5 filmer, som ut\u00f6ver att de skildrar samma familjemedlemmar best\u00e5r av vitt skilda delar. den gl\u00f6d som v\u00e4rmde publiken str\u00e5lar endast fr\u00e5n ett yttre skikt, men dess k\u00e4rna \u00e4r precis lika kylig som bergmans andra filmer\".\n\n\n=== magi och verklighet ===\nforskaren egil t\u00f6rnqvist tolkade rollfiguren gustav adolf som ett uttryck f\u00f6r sinnlig gl\u00e4dje, medan alexander och isak lever i en v\u00e4rld fylld av \u00f6vernaturlighet och ondska. kritikern dave kehr tolkade filmens sagostil som att filmen \u00e4r skildrad ur alexanders perspektiv, f\u00e4rgad av \"myter och s\u00e4gner\". alexander ser \"syner av v\u00e5lnader eller dr\u00f6mbilder i vardagsverkligheten\", som f\u00f6rfattaren laura hubner beskrev det. dessa sekvensers uppdykande i filmen kan vara av betydelse. efter att alexander blivit bestraffad av edvard f\u00f6r att ha ber\u00e4ttat en historia om hur familjen verg\u00e9rus dog, blir pojken hems\u00f6kt av familjens v\u00e5lnader som f\u00f6rnekar edvards skuld, vilket indikerar att det var edvard som skr\u00e4mde alexander till att ha denna vision. f\u00f6rfattaren mas'ud zavarzadeh rationaliserade dr\u00f6mbilderna som resultatet av att alexander \u00e4r \"en blivande konstn\u00e4r\". zavarzadeh noterade vidare: \"han h\u00e5ller p\u00e5 att skapa en sannare och tryggare verklighet \u00e4n den som omger honom\".slutsatsen som kan dras utifr\u00e5n gustav adolfs tal i slutet av filmen \u00e4r att de flesta i familjen ekdahl inte tillbringar mycket tid med att fundera kring livets mening. zavarzadeh st\u00e4ller \u00e4ven alexander i kontrast till en av dennes farbr\u00f6der, professor carl ekdahl, som i vardagen f\u00f6rlitar sig p\u00e5 logik men som vid ett tillf\u00e4lle f\u00f6rminskas till n\u00e5got l\u00f6jligt, d\u00e5 han underh\u00e5ller barnen med sin prutthumor. pr\u00e4sten caroline krook betonade bergmans skatologiska och barnsliga humor, och att ordet \"skit\" \u00e4r ett \u00e5terkommande ord som yttras av bergman, august strindberg och rollfiguren alexander. t\u00f6rnqvist ans\u00e5g att rollfigurernas efternamn inspirerades av familjen med samma namn i henrik ibsens pj\u00e4s vildanden fr\u00e5n 1884, och att det gjorde namnet ekdal synonymt med rollfigurer som hanterar den illusoriska verkligheten. t\u00f6rnqvist menade vidare att h:et som lagts till familjenamnet i fanny och alexander ger det en mer aristokratisk pr\u00e4gel.huber h\u00e4nvisade till filmvetarna marilyn johns blackwell och t\u00f6rnqvist f\u00f6r att st\u00e4rka hypotesen att alexander, trots titeln, \u00e4r den som har huvudrollen och att fanny har en biroll, och blackwell menade att fantasi \"ofta ses som n\u00e5got manligt\". kehr inst\u00e4mde i att fannys roll \u00e4r en biroll, och menar att alexander p\u00e5verkar handlingen i mindre grad \u00e4n vad de vuxna rollfigurerna g\u00f6r, men forts\u00e4tter \u00e4nd\u00e5 att vara i ber\u00e4ttelsens fokus.ang\u00e5ende alexanders visioner och deras verklighet argumenterade kritikern roger ebert:\n\ni slutet av filmen l\u00e4ser helena ett citat fr\u00e5n pj\u00e4sen ett dr\u00f6mspel av august strindberg fr\u00e5n 1902: \"allt kan ske, allt \u00e4r m\u00f6jligt och sannolikt. tid och rum existerar icke. p\u00e5 en obetydlig verklighetsgrund spinner inbillningen ut och v\u00e4ver nya m\u00f6nster.\" liksom i ett dr\u00f6mspel utforskar fanny och alexander \"livets icke-realitet\". gado f\u00f6reslog att citatet h\u00e4nvisar till minnen och fantasier, och att hela bergmans filmografi skulle kunna vara dr\u00f6mmar som utg\u00f6r delar av en enda stor dr\u00f6m.\n\n\n=== familjekonflikt ===\ness\u00e4isten jarrod hayes fr\u00e5n film quarterly drog slutsatsen att konflikten mellan alexander och edvard \u00e4r en \"sammandrabbning mellan tv\u00e5 titaner\", d\u00e5 edvard \u00e5kallar \"kraften fr\u00e5n en bild \u2013 gud \u2013 medan alexander besitter bildens kraft\". t\u00f6rnqvist observerade att alexanders far oscar b\u00e4r vita kl\u00e4der medan hans styvfar edvard b\u00e4r svarta kl\u00e4der, vilket inneb\u00e4r att de representerar det goda och det onda. krook observerade att oscar f\u00f6rkroppsligar leken och lusten, medan edvard f\u00f6rkroppsligar \"det omutliga sanningskravet och \u00f6vermakten som best\u00e5r i att kunna straffa\", och att bergman vid sextio\u00e5rs\u00e5ldern kunde se b\u00e5da dessa sidor av sin far. filmvetaren amir cohen-shalev p\u00e5pekade ocks\u00e5 kontrasterna mellan oscar och edvard: oscar som \"v\u00e4lmenande och k\u00e4rleksfull, om \u00e4n passiv\", och edvard som en mycket str\u00e4ngare kyrkans man, formad att efterlikna erik bergman. cohen-shalev argumenterade att edvard d\u00f6ljer sina k\u00e4nslom\u00e4ssiga brister med sin borgerliga fasad och sin \"l\u00e4ttvindiga och bejakande fromhet\". samtidigt som edvard \u00e4r of\u00f6rm\u00f6gen att ut\u00e5t sett ge upp sin tro har han i sitt inre redan f\u00f6rlorat den. n\u00e4r han konfronteras med alexander agerar han med inb\u00f6rdes of\u00f6renliga k\u00e4nslor: med \"k\u00e4rlek\" menar han i verkligheten hat; med \"v\u00e4lbefinnande\" menar han f\u00f6rnedring. efter oscars d\u00f6d menar cohen-shalev att emilie v\u00e4ljer att gifta sig med edvard eftersom hon \u00e4r r\u00e4dd inf\u00f6r sin egen tomhet: \"du f\u00f6rst\u00e5r ibland ... har jag undrat om det var n\u00e5got stort fel med mina k\u00e4nslor. jag kunde inte f\u00f6rst\u00e5 varf\u00f6r ingenting gjorde riktigt ont, varf\u00f6r jag aldrig kunde k\u00e4nna mig riktigt glad\". krook ans\u00e5g att emilie hade levt ett liv i l\u00f6gn och ville gifta sig med edvard eftersom hon t\u00f6rstade efter sanningen: \"han sa att vi tillsammans med barnen skulle leva ett liv i guds n\u00e4rhet \u2212 i sanningen. det d\u00e4r med sanningen var nog det viktigaste.\"ber\u00e4ttelsen inneh\u00e5ller flera referenser till william shakespeares pj\u00e4s hamlet. enligt scott-douglas ser alexander oscar spela rollen som v\u00e5lnaden i hamlet innan han d\u00f6r, och d\u00e4refter dyker han upp som en v\u00e5lnad samtidigt som alexander f\u00e5r en v\u00e5ldsam styvfar. detta gjorde att \"teater och verklighet verkar vara oskiljbara\". cohen-shalev menar att oscar f\u00f6rvandlades till en v\u00e5lnad som straff f\u00f6r att han aldrig levde p\u00e5 riktigt, och f\u00f6rlorade sitt liv. t\u00f6rnqvist skriver att \"triangeln\" som utg\u00f6rs av alexander, emilie och edvard uttryckligen f\u00f6rklaras genom emilies h\u00e4nvisning till hamlet, och rollfigurerna hamlet, drottning gertrude och kung claudius: \"spela inte hamlet nu, min gosse. jag \u00e4r inte drottning gertrude, och din sn\u00e4lla styvfar \u00e4r inte kung av danmark, och det h\u00e4r \u00e4r inte kronoborg, trots att det ser s\u00e5 dystert ut.\" precis som gertrude portr\u00e4tteras emilie som otrogen och i bergmans manus indikeras att oscar inte \u00e4r alexanders biologiska far, d\u00e5 oscar i julspelet spelar rollen som josef. enligt helena blev oscar impotent efter fannys f\u00f6delse, varf\u00f6r emilie d\u00e4refter hade diskreta k\u00e4rleksaff\u00e4rer.forskaren arnold l. weinstein skriver att genom att inrama edvard som en \"styvfaderskung\" blir ber\u00e4ttelsen en strid mellan \"barnamord och fadermord\", d\u00e4r edvards d\u00f6d f\u00f6renas med alexanders \"konstn\u00e4rliga och sexuella frig\u00f6relse\". t\u00f6rnqvist menar att alexander uppvisar en \"erotisk attraktion f\u00f6r sin mor\" kombinerat med ett hat gentemot sin styvfar, vilket refererar till oidipuskomplexet. f\u00f6rfattaren viveka nyberg identifierar oidipala teman som genomg\u00e5ende, och f\u00f6resl\u00e5r att alexander tror att han kan ha d\u00f6dat b\u00e5de sin far och sin styvfar f\u00f6r att vinna sin mammas k\u00e4rlek. nyberg beskriver emilie som \"vacker och avskild i lika stor utstr\u00e4ckning\", och hon menar att hon visserligen bryr sig om sina barn men bekymrar sig mer om andra saker. alexanders ber\u00e4ttelse om att bli s\u00e5ld till en cirkus \u00e5terspeglar hans k\u00e4nslor av att mamman f\u00f6rsakar honom. medan alexander ser ut att beundra oscar och dennes fantasi lyssnar han ocks\u00e5 p\u00e5 sina f\u00f6r\u00e4ldrars interaktioner och sover i majs s\u00e4ng, d\u00e4r maj agerar som extramamma och som ett f\u00f6rem\u00e5l f\u00f6r sexuell lust.cohen-shalev beskriver olika cykliska m\u00f6nster i ber\u00e4ttelsen: familjen genomlider \u00e5rstider med tydliga \"symboler, myter och sinnesst\u00e4mningar\", inklusive d\u00f6den p\u00e5 vintern och \u00e5teruppst\u00e5ndelsen p\u00e5 v\u00e5ren; eller en resa d\u00e4r huvudpersonen genomg\u00e5r ett prov i \"t\u00e5rarnas dal\" innan denne uppn\u00e5r en \"lycklig familjef\u00f6rening\". edvard har ocks\u00e5 \"vissa m\u00e4nskliga sidor\", skriver cohen-shalev, d\u00e5 edvard bek\u00e4nner att hans tro bara \u00e4r en mask, och hans brinnande d\u00f6d speglar hans egen liknelse av en mask som inte kan tas av s\u00e5vida inte k\u00f6ttet ocks\u00e5 avl\u00e4gsnas.\n\n\n=== kristendom och judendom ===\nber\u00e4ttelsen om fanny och alexander inleds med en skildring av den svenska julen, som beskrivs genom \"f\u00e4rger, ljud, r\u00f6relser och musik\", och som kritikern royal brown fr\u00e5n cineaste kallade f\u00f6r \"livsbejakande, hednisk kristendom\". detta kontrasteras med edvards kristendom, som dikteras av askes, auktoritarianism och tankar p\u00e5 d\u00f6den, och hur alexander betraktar biskopsg\u00e5rden som ett \u00f6de och kallt f\u00e4ngelse. professor freddie rokem skrev att till skillnad fr\u00e5n edvards \"str\u00e4nga och renl\u00e4riga\" protestantism, kan familjen ekdahl bjuda in juden isak till sin julfest, d\u00e5 han \u00e4r n\u00e4ra v\u00e4n till matriarken helena ekdahl, och att denna v\u00e4nskap \u00e4r \"utopisk\". i isaks hem tar hans brorson aron retzinsky fram en docka av gud, eller en deus ex machina, som alexander blir r\u00e4dd f\u00f6r. han f\u00f6rs\u00f6ker d\u00e5 avdramatisera det skr\u00e4mmande, vilket slutar med att han filosoferar kring hur allvarligt man ska ta det \u00f6vernaturliga. f\u00f6rfattaren harry perridon menade att n\u00e4r alexander s\u00e4ger att gud \"\u00e4r en skit- och pissgud\" syftar han p\u00e5 den kristna guden som han f\u00f6rknippar med v\u00e4rldens lidande. efter detta m\u00e5ste sanna mirakel i bergmans universum komma fr\u00e5n ett annat h\u00e5ll, skrev perridon. krook argumenterade att den tigande och maktl\u00f6se guden \u00e4r ett \u00e5terkommande tema i bergmans verk, och att det som tycks finnas kvar f\u00f6r bergman \u00e4r det heliga i det mellanm\u00e4nskliga.skildringen av judar i sverige kretsar kring isak, vilken filmvetaren rochelle wright anser \u00e4r \"mycket mer nyanserad\" \u00e4n i bergmans tidigare film ber\u00f6ringen (1971). wright skrev att isak inte \u00e4r helt assimilerad i sverige men hans n\u00e4rvaro i landet betraktas som positiv, eftersom han st\u00e5r f\u00f6r fantasi, \"magi och g\u00e5tfullhet\". erland josephson, som spelar isak, beskrev sin roll som en klich\u00e9artad portr\u00e4ttering av en jude, fast med mystiska och tragiska element och med drag fr\u00e5n det judiska folket och deras historia. hayes menade att ber\u00e4ttelsen anspelar p\u00e5 den judiska mystiken och kabbalan genom sin version av \"tid och rymd\". hayes l\u00e4gger fram hypotesen att isaks skrik, och ljuset som omsluter honom efter att ha blivit slagen av edvard, \u00e4r en \u00e5kallan av kabbalas ljus f\u00f6r att besegra ondskan. skriket kan ha en \u00e5kallan p\u00e5 ett \"andligt ingripande\", vilket g\u00f6r att barnen lyckas fly genom att bli osynliga i isaks kista, medan barnen f\u00f6r edvard f\u00f6refaller ligga p\u00e5 golvet i barnens s\u00e4ngkammare. t\u00f6rnqvist l\u00e4gger fram hypotesen att judisk panteism ers\u00e4tter kristendomens tro p\u00e5 \"n\u00e5d och straff\" i ber\u00e4ttelsen. royal brown menar att ekdahls kristendom har mer gemensamt med isaks \"kabbalistiska magi och animism\" \u00e4n med edvards kristendom.\n\nt\u00f6rnqvist menade att ismael \u00e4r \"ett av de mer g\u00e5tfulla elementen\" i fanny och alexander, och han betraktade rollfiguren som en sammansm\u00e4ltning av flera element. ismael, som spelas av stina ekblad, \u00e4r androgyn och talar finlandssvenska. ismael s\u00e4ger ocks\u00e5 till alexander: \"kanske vi \u00e4r samma person? kanske har vi inga gr\u00e4nser? kanske flyter vi genom varandra?\". f\u00f6rfattaren daniel humphrey beskrev ismaels androgyni som f\u00f6rmedlare av \"det queera och fr\u00e4mmande\" men presenterad som andligt identisk med alexander. dessutom kommenterade humphrey att den bibliske ismael \u00e4r o\u00e4kta son till abraham och stamfader till det arabiska folket, och betraktas som \"paradigmatisk\" av b\u00e5de kristna och judar. \u00e4ven august strindberg fattade intresse f\u00f6r rollfiguren ismael. t\u00f6rnqvist po\u00e4ngterade ocks\u00e5 att ismael motsvarar hamlet vad g\u00e4ller utbildning, intelligens, verkligt eller spelat vansinne och antisocial personlighet.hayes kommenterade det s\u00e4tt p\u00e5 vilket ismael h\u00f6ll om alexander och p\u00e5pekade att det var \"alexanders erotiska m\u00f6te med en man/en kvinna/sig sj\u00e4lv\". kritikern robin wood och richard lippe argumenterade att ismael direkt ersatte oscar; avvisad av alexander som n\u00e5gon som inte tj\u00e4nade ett syfte. i st\u00e4llet skapar ismael en k\u00e4nsla av fara och sexuell tvetydighet, d\u00e4r wood och lippe observerade att ismael smekte alexander fysiskt och kysste aron \u00f6mt p\u00e5 l\u00e4pparna. det \u00e4r os\u00e4kert vilken roll ismaels och alexanders ritual kan ha spelat f\u00f6r edvards d\u00f6d. ismael ber\u00e4ttar vad som kommer att h\u00e4nda i framtiden n\u00e4r han beskriver edvards d\u00f6d, men allt detta kan f\u00f6rklaras p\u00e5 ett logiskt s\u00e4tt, d\u00e5 en polis informerar emilie om att edvards d\u00f6d var ett \"ohyggligt sammantr\u00e4ffande av s\u00e4rdeles olyckliga omst\u00e4ndigheter\".\n\n\n== distribution ==\nbergman ville ursprungligen g\u00f6ra fanny och alexander till en miniserie f\u00f6r tv, och senare har den visats b\u00e5de som miniserie och film. den l\u00e4ngre miniserieversionen klipptes f\u00e4rdigt f\u00f6rst, och kan d\u00e4rf\u00f6r betraktas som originalversionen. efter att ha slutf\u00f6rt produktionen var bergman tvungen att klippa ner filmen till 188 minuter f\u00f6r att den skulle kunna visas p\u00e5 bio, och beklagade att man f\u00f6rlorade stora delar av originalversionens fantasielement. han p\u00e5pekade att \"detta var utomordentligt besv\u00e4rande, eftersom jag nu var tvungen att sk\u00e4ra i filmens livsnerver\". bioversionen av filmen, som \u00e4r 188 minuter l\u00e5ng, hade v\u00e4rldspremi\u00e4r i sverige p\u00e5 biografen astoria i stockholm den 17 december 1982 och distribuerades av sandrew film & teater. distributionsr\u00e4ttigheterna s\u00e5ldes till 30 andra l\u00e4nder 1982. filmen hade d\u00e4refter biopremi\u00e4r i frankrike den 9 mars 1983, i v\u00e4sttyskland den 8 oktober 1983 och i usa den 17 juni 1983.den l\u00e4ngre filmversionen \u00e4r 312 minuter. den hade v\u00e4rldspremi\u00e4r i sverige den 17 december 1983 p\u00e5 biografen grand i stockholm, men hade visats tidigare p\u00e5 filmfestivalen i venedig under september samma \u00e5r. den s\u00e4ndes senare som miniserie p\u00e5 svt i fyra avsnitt och fem akter, inklusive prolog och epilog, i olika tidsl\u00e4ngder p\u00e5 bergmans beg\u00e4ran. akterna l\u00f6pte i 92, 40, 37, 60 respektive 90 minuter, med s\u00e4ndningsstart den 25 december 1984. dokument\u00e4rfilmen om produktionen, dokument fanny och alexander hade premi\u00e4r p\u00e5 svenska filminstitutet den 16 september 1984, och visades tillsammans med en tv-repetition av fanny och alexander p\u00e5 svt den 18 augusti 1986. \u00e5r 1991 skrevs 312-minutersversionen av filmen in i guinness rekordbok som en av de l\u00e4ngsta kommersiella filmerna i filmhistorien. hela miniserien visades p\u00e5 svt1 den 2 augusti 2007, avbruten av en 10 minuter l\u00e5ng nyhetss\u00e4ndning, vilket skapade en tv\u00e5delad version av serien. manuset gavs \u00e4ven ut som bok, vilken \u00f6versattes till engelska 1983.i europa sl\u00e4pptes 312-minutersversionen p\u00e5 dvd 2002 av den brittiska distribut\u00f6ren curzon artificial eye, och i sverige sl\u00e4pptes b\u00e5de bio- och tv-versionerna p\u00e5 dvd och blu-ray 2008 av sf home entertainment. i amerika och delar av asien sl\u00e4ppte the criterion collection den 8 november 2011 en blu-ray-utg\u00e5va som inneh\u00e5ller bioversionen, tv-versionen och dokument fanny och alexander.\n\n\n== mottagande ==\n\n\n=== kommersiell respons ===\nenligt kulturskribenten mikael timm s\u00e5gs fanny och alexander av en stor publik p\u00e5 svenska biografer, \u00e4ven f\u00f6r femtimmars-versionen, vilket g\u00f6r den till bergmans mest popul\u00e4ra film i sverige. den s\u00e5lde 374 208 biljetter i frankrike och 165 146 biljetter i tyskland.fanny och alexander drog in totalt 6 783 304 dollar i usa. enligt kritikern vincent canbys gick filmen kommersiellt \"extremt bra\" och hade sin egen nischgrupp, men kunde inte t\u00e4vla med de stora sommarfilmerna som dominerade de 15 topplaceringarna f\u00f6r filmint\u00e4kter i usa under perioden. i topp l\u00e5g jedins \u00e5terkomst (1983). \u00e5r 1992 rankade tidskriften variety fanny och alexander som den 21:a mest inkomstbringande utl\u00e4ndska filmen i usa:s filmhistoria och den femte mest inkomstbringande svenska filmen efter jag \u00e4r nyfiken \u2013 en film i gult och elvira madigan (b\u00e5da fr\u00e5n 1967), k\u00e4re john (1964) och mitt liv som hund (1985).\n\n\n=== kritisk respons ===\nfanny och alexander m\u00f6ttes av god kritik, och i sverige fick filmen mestadels positiva recensioner. filmkritikern lasse bergstr\u00f6m fr\u00e5n expressen gillade dess skildring av den oskarianska tiden. kritikern stig larsson bed\u00f6mde att filmen var bergmans ironiska skildring av sin tidigare filmografi. j\u00f6nk\u00f6pings-posten publicerade en positiv recension den 7 februari 1983, f\u00f6ljt av en andra som publicerades den 21 februari samma \u00e5r d\u00e4r man anklagade filmen f\u00f6r att skapa falsk gl\u00e4dje.\nvincent canbys fr\u00e5n the new york times beskrev filmen som en \"stor, m\u00f6rk, vacker, gener\u00f6s familjekr\u00f6nika\" och kallade sk\u00e5despelarna f\u00f6r \"helgjutet utm\u00e4rkta\". roger ebert tilldelade filmen fyra stj\u00e4rnor och ans\u00e5g att den var \"en stor, sp\u00e4nnande och ambiti\u00f6s film\", som var relaterbar f\u00f6r publiken med en mer specifikt ber\u00e4ttelse \u00e4n i bergmans tidigare studier om religion och k\u00f6n. redaktionen i variety kallade filmen f\u00f6r \"en storslaget producerad tidstypisk film\" som blandar \"elegans med intimitet\". rita kempley fr\u00e5n the washington post betraktade dess ber\u00e4ttelse som gladare \u00e4n i tidigare bergmanfilmer, och lyfte fram ewa fr\u00f6ling och j\u00e4mf\u00f6rde henne med liv ullmann. michiko kakutani fr\u00e5n the new york times j\u00e4mf\u00f6rde filmens \"bildgenerositet\" med shakespeares komedier. robert hatch fr\u00e5n the nation j\u00e4mf\u00f6rde filmen med shakespeares pj\u00e4s stormen som ett sista stort livsverk, fylld av \"magi med samma nonchalanta auktoritet som av sj\u00e4lvaste prospero\". kerry brougher menade att det inte var bergmans magnum opus, men sade att filmen \u00e4nd\u00e5 var \"ett tankev\u00e4ckande, elegant och vackert filmat arbete\". john simon fr\u00e5n national review skrev en negativ recension d\u00e4r han kallade filmen f\u00f6r \"\u00f6verfylld\" och att han var ointresserad av nykomlingarna fr\u00f6ling och guve i bergmans filmografi.ebert lade till filmen i sin lista \u00f6ver great movies 2004 och hyllade den som \"f\u00f6rv\u00e5nansv\u00e4rt vacker\" och ber\u00f6mde sven nykvist f\u00f6r att ha givit den \"f\u00e4rg och v\u00e4rme\". andre dellamorte recenserade criterion collection-utg\u00e5van, och skrev att trots dess l\u00e4ngd p\u00e5 fem timmar var ber\u00e4ttelsen okomplicerad och alltid intressant. the observer citerade den brittiske sk\u00e5despelaren matthew macfadyen som sade att filmen \"visade bara det mest fenomenala sk\u00e5despel jag n\u00e5gonsin sett\". macfadyen tillade att n\u00e4r han studerade i royal academy of dramatic art visades filmen som \"ett exempel att f\u00f6lja \u2013 ett exempel p\u00e5 m\u00e4nniskor som sk\u00e5despelar med varandra\". den polska filmregiss\u00f6ren agnieszka holland ber\u00f6mde filmen 2012 och sade att b\u00e5de barn och intellektuella kan njuta av den och att den ger ett mycket levande portr\u00e4tt av en annan epok. leonard maltin gav filmen fyra stj\u00e4rnor i sin movie guide f\u00f6r 2015 och identifierade dess k\u00e4nslor som \"uts\u00f6kt uttryckta\".pauline kael skrev en mer blandad recension. hon nj\u00f6t av den glada atmosf\u00e4ren men skrev att dess \"konventionalism\" \u00e4r \"ganska chockerande\", vilket tyder p\u00e5 att bergman hade flyttat till den viktorianska tiden f\u00f6r att undkomma sina vanligtvis excentriska \u00e5sikter. kritikern alex cox fr\u00e5n the guardian skrev en negativ recension 2006 och h\u00e4vdade att det inte fanns n\u00e5gon ber\u00e4ttelse under de f\u00f6rsta tv\u00e5 av filmens tre timmar och att analogin till hamlet inte kan framh\u00e4vas d\u00e5 alexander vet att edvard \u00e4r ond, medan hamlet \u00e4r os\u00e4ker ifall v\u00e5lnaden \u00e4r en demon och om claudius \u00e4r oskyldig. cox hade inte sett den l\u00e4ngre versionen, men ans\u00e5g att den kanske var b\u00e4ttre.\u00e5r 1990 utn\u00e4mndes fanny och alexander till den b\u00e4sta filmen fr\u00e5n 1980-talet av sheila benson och michael wilmington fr\u00e5n los angeles times, och benson kallade filmen \"gener\u00f6s, oanst\u00e4ndig, reflekterande och str\u00e5lande livsbekr\u00e4ftande\". den kallades av david ansen fr\u00e5n newsweek f\u00f6r den tredje b\u00e4sta filmen n\u00e5gonsin. \u00e5r 2004 lade the new york times till filmen p\u00e5 sin lista \u00f6ver \"de 1 000 b\u00e4sta filmerna som n\u00e5gonsin gjorts\". filmen \u00e4r en av titlarna i boken tusen svenska klassiker fr\u00e5n 2009. xan brooks i the guardians film season listade filmen som den \u00e5ttonde \"b\u00e4sta konstfilmen genom tiderna\". han beskrev filmen som \"en frodig familjesaga, \u00f6msom oanst\u00e4ndig, fullst\u00e4ndig och annorlunda\" med ett s\u00e4llsynt \u00f6verfl\u00f6d av \"of\u00f6rgl\u00f6mliga biroller\". i sight & sounds listor fr\u00e5n 2012 \u00f6ver de b\u00e4sta filmerna genom tiderna stod fanny och alexander p\u00e5 84:e plats bland kritiker och 16:e plats bland regiss\u00f6rer.p\u00e5 rotten tomatoes har filmen betyget 100 procent, baserat p\u00e5 39 recensioner (p\u00e5 deras s\u00e5 kallade \"tomatometer\") med ett genomsnittligt betyg av 9,00 av 10. webbplatsens kritiska konsensus lyder som f\u00f6ljer: \"ingmar bergman f\u00f6rmedlar barndomens kappl\u00f6pning med en noggrann detaljrikedom och \u00f6verd\u00e5dig inblick i m\u00e4nsklig svaghet i fanny & alexander, ett m\u00e4sterverk som kristalliserar flera av regiss\u00f6rens fr\u00e4msta intressen till en familjeepos.\" p\u00e5 metacritic har filmen betyget 100 av 100, baserat p\u00e5 8 recensioner.\n\n\n=== utm\u00e4rkelser ===\nfanny och alexander nominerades till sex oscar 1984 och vann fyra, inklusive f\u00f6r b\u00e4sta utl\u00e4ndska film. d\u00e5 svenska filminstitutet valde att skicka in filmen f\u00f6r kategorin b\u00e4sta utl\u00e4ndska film blev den inte kvalificerad f\u00f6r att nomineras till b\u00e4sta film. trots det fick fanny och alexander det tredje h\u00f6gsta antalet nomineringar 1984, efter \u00f6mhetsbevis och r\u00e4tta virket (b\u00e5da fr\u00e5n 1983). de fyra vinsterna g\u00f6r fanny och alexander, ihop med filmerna crouching tiger, hidden dragon (2000), pans labyrint (2006) och parasit (2019) till de mest oscarsbel\u00f6nade bland alla icke-amerikanska filmer i oscarsgalans historia,  samt den mest oscarsbel\u00f6nade svenska filmen. filmen blev den tredje och sista filmen d\u00e4r bergman vann priset b\u00e4sta utl\u00e4ndska film, efter jungfruk\u00e4llan (1960) och s\u00e5som i en spegel (1961). bergman deltog inte personligen i galan d\u00e5 han arbetade p\u00e5 en teaterproduktion i m\u00fcnchen, s\u00e5 priset mottogs av hans fru ingrid von rosen och j\u00f6rn donner.p\u00e5 guldbaggegalan 1983 vann filmen tre guldbaggar, d\u00e4r bergman vann pris f\u00f6r b\u00e4sta film och b\u00e4sta regi, och jarl kulle fick guldbaggen f\u00f6r b\u00e4sta manliga huvudroll f\u00f6r sin roll som gustav adolf ekdahl.\n\n\n== efterm\u00e4le ==\nefter fanny och alexander, som blev bergmans sista biofilm, skapade han 1984 tv-filmen efter repetitionen. bergman inledde ocks\u00e5 ett biografiskt projekt som f\u00f6ljde hans f\u00f6r\u00e4ldrar erik och karin \u00e5kerblom och p\u00e5 en presskonferens i augusti 1989 tillk\u00e4nnagav han att han planerade en produktion som kunde betraktas som en uppf\u00f6ljare till fanny och alexander och hans sj\u00e4lvbiografi laterna magica fr\u00e5n 1987. detta resulterande i miniserien och filmen den goda viljan fr\u00e5n 1991 och 1992, i regi av bille august, vilken vann guldpalmen vid filmfestivalen i cannes 1992. bergman uts\u00e5g bille august som regiss\u00f6r under f\u00f6ruts\u00e4ttning att sk\u00e5despelerskan pernilla august skulle spela bergmans mor. kritikern vincent canby identifierade ocks\u00e5 bergmans manus till filmen s\u00f6ndagsbarn, som sl\u00e4pptes 1992 i regi av daniel bergman, som \"en forts\u00e4ttning\" p\u00e5 fanny och alexander och den goda viljan och ifr\u00e5gasatte ifall bergman verkligen hade g\u00e5tt i pension. medan bergmans minnen om erik bergman \u00e4r f\u00f6rd\u00f6mande i fanny och alexander s\u00e5 \u00e4r hans studie om sin far \"mycket mer f\u00f6rl\u00e5tande\" i den goda viljan och s\u00f6ndagsbarn. efter den goda viljan spelade pernilla august \u00e5terigen bergmans mamma i enskilda samtal (1996) och i larmar och g\u00f6r sig till (1997).efter bergmans d\u00f6d 2007 beslutade postnord att hedra regiss\u00f6ren med ett frim\u00e4rke som visar ingmar bergman n\u00e4r han regisserar julmiddagen i filmen. under de tv\u00e5 decennierna efter premi\u00e4ren av fanny och alexander har flera juldekorationer baserade p\u00e5 filmen s\u00e5lts i svenska butiker inf\u00f6r julen. i tjol\u00f6holms slott fr\u00e5n 11 november 2013 till 21 april 2014 uppsattes en vinterutst\u00e4llning med kostymerna fr\u00e5n fanny och alexander. samma sak skedde i hallwylska museet mellan 10 november 2017 och 18 mars 2018, d\u00e4r kostymer fr\u00e5n andra bergmanfilmer ocks\u00e5 var utst\u00e4llda.\n\n\n=== teaterversioner ===\nfanny och alexander har i olika bearbetningar, liksom \u00e4r fallet med m\u00e5nga andra av ingmar bergmans filmmanus, satts upp som teaterpj\u00e4s p\u00e5 flera scener efter bergmans d\u00f6d. f\u00f6rsta produktioner hade premi\u00e4r p\u00e5 nationaltheatret i oslo i november 2009 i regi av kjetil bang-hansen; hansens upps\u00e4ttning blev den st\u00f6rsta kassasucc\u00e9n i nationaltheatrets historia. d\u00e4refter gjorde den f\u00f6rre bergman-medarbetaren stefan larsson en upps\u00e4ttning p\u00e5 aarhus teater i danmark i oktober 2010, f\u00f6ljd av en p\u00e5 dramaten i stockholm i februari 2012, och \u00f6ver 100 f\u00f6rest\u00e4llningar, inklusive g\u00e4stspel, p\u00e5 den nordiska kulturfestivalen p\u00e5 the kennedy center i washington, d.c. 2013. p\u00e5 svenska teatern i helsingfors hade en upps\u00e4ttning premi\u00e4r 15 september 2010 i regi av maria lundstr\u00f6m och tiina puumalainen, en f\u00f6rest\u00e4llning som fick god kritik i b\u00e5de de ledande svenska och de ledande finska tidningarna. i oktober 2012 gjordes en version i linus tunstr\u00f6ms regi p\u00e5 uppsala stadsteater som beskrevs av kulturskribenten nils schwartz som ett \"befriande brott mot den stadf\u00e4sta bergmanska estetiken\". den 30 november 2012 hade en intimare upps\u00e4ttning premi\u00e4r p\u00e5 intiman-scenen p\u00e5 malm\u00f6 stadsteater i regi av maria \u00e5berg. stephen beresford gjorde en upps\u00e4ttning p\u00e5 old vic i london i februari 2018, i regi av max webster och med penelope wilton i rollen som helena ekdahl. mellan 2018 och 2019 satte ingmar bergmans dotter eva bergman upp fanny och alexander p\u00e5 g\u00f6teborgs stadsteater, n\u00e5got som ingick i bergman\u00e5ret. hon baserade sin upps\u00e4ttning p\u00e5 stefan larssons bearbetning av manuset men f\u00f6rlade handlingen till 1930-talet.\n\n\n== kuriosa ==\ni den svenska l\u00e5ngfilmen a music story (2019) spelar jan malmsj\u00f6 en str\u00e4ng fl\u00f6jtl\u00e4rare med maktinflytande; en mycket n\u00e4ra men groteskt karikerad kopia av milj\u00f6n och den roll han hade som den fl\u00f6jtspelande biskopen i fanny och alexanders biskopsg\u00e5rd.\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, fanny and alexander, 1 juli 2019.\n\n\n=== anm\u00e4rkningar ===\n\n\n=== engelska originalcitat ===\n\n\n=== noter ===\n\n\n=== tryckta k\u00e4llor ===\nbergman, ingmar (1990). bilder. norstedt. libris 7155232. isbn 9118931928 \nbrady, ben; lee, lance (1988). \u201ddialogue,theme, values, and moral urgency\u201d (p\u00e5 engelska). the understructure of writing for film and television. austin: university of texas press. isbn 978-0-292-78515-1 \nchabrol, marguerite (2015). \u201dthe return of theatricality in french cinema\u201d (p\u00e5 engelska). a companion to contemporary french cinema. john wiley & sons. isbn 978-1-118-58536-8 \ncohen-shalev, amir (2009) (p\u00e5 engelska). visions of aging: images of the elderly in film. brighton och portland: apollo books. isbn 978-1-84519-280-8 \ngado, frank (1986) (p\u00e5 engelska). the passion of ingmar bergman. duke university press. isbn 978-0-822-30586-6 \ngervais, marc (1999) (p\u00e5 engelska). ingmar bergman: magician and prophet. montreal, kingston, london och ithaca: mcgill-queen's press \u2014 mqup. isbn 978-0-7735-1843-8 \ngradvall, jan, nordstr\u00f6m, bj\u00f6rn, nordstr\u00f6m, ulf, rabe, annina (2009). tusen svenska klassiker: b\u00f6cker, filmer, skivor, tv-program fr\u00e5n 1956 till i dag. stockholm: norstedt. libris 11378554. isbn 978-91-1-301717-4 \n (p\u00e5 engelska) the routledge encyclopedia of films. routledge. 2014. isbn 978-1-317-68261-5 \nhaverty, linda (1988). \u201dstrindbergman: the problem of filming autobiography in bergman's fanny and alexander\u201d (p\u00e5 engelska). literature film quarterly \"16\" (3). \nhayes, jarrod (1997). \u201dthe seduction of alexander behind the postmodern door: ingmar bergman and baudrillard's 'de la s\u00e9duction.'\u201d (p\u00e5 engelska). literature film quarterly \"25\" (1). \nhubner, laura (2007) (p\u00e5 engelska). the films of ingmar bergman: illusions of light and darkness. springer. isbn 0230801382 \nhumphrey, daniel (2013). \u201dconclusion\u201d (p\u00e5 engelska). queer bergman: sexuality, gender, and the european art cinema. austin: university of texas press. isbn 0292743785 \nkael, pauline (2011) (p\u00e5 engelska). 5001 nights at the movies. new york: henry holt and company. isbn 1250033578 \nkehr, dave (2017) (p\u00e5 engelska). movies that mattered: more reviews from a transformative decade. university of chicago press. isbn 022649568x \nkrook, caroline (2017). rastl\u00f6s s\u00f6kare och troende tvivlare: existentiella fr\u00e5gor i filmer av ingmar bergman. stockholm: verbum. libris 21518779. isbn 9789152637159 \nluko, alexis (2015) (p\u00e5 engelska). sonatas, screams, and silence: music and sound in the films of ingmar bergman. routledge. isbn 1135022747 \nmacnab, geoffrey (2009) (p\u00e5 engelska). ingmar bergman: the life and films of the last great european director. i.b.tauris. isbn 0230801382 \nmaltin, leonard (2014) (p\u00e5 engelska). leonard maltin's 2015 movie guide: the modern era. penguin. isbn 0698183614 \nmarker, lise-lone; marker, frederick j. (1992) (p\u00e5 engelska). ingmar bergman: a life in the theater. cambridge university press. isbn 978-0-521-42121-8 \nnyberg, viveka (2005). \u201dshadows of the parental couple: oedipal themes in bergman's fanny and alexander\u201d. i francis grier (p\u00e5 engelska). oedipus and the couple. london och new york: karnac books. isbn 1855759225 \no'sullivan, sean (2014). \u201dingmar bergman, showrunner\u201d (p\u00e5 engelska). serialization in popular culture. routledge. isbn 1134492057 \nperridon, harry (1998) (p\u00e5 engelska). strindberg, ibsen & bergman: essays on scandinavian film and drama offered to egil t\u00f6rnqvist on the occasion of his 65th birthday. shaker publishing. isbn 9042300310 \nqvist, per olov; von bagh, peter (2000) (p\u00e5 engelska). guide to the cinema of sweden and finland. greenwood publishing group. isbn 0313303770 \nrobertson, patrick (1991) (p\u00e5 engelska). guinness book of movie facts and feats. new york: abbeville press. isbn 1558592369 \nrokem, freddie (2012). \u201d'has this thing appeared again tonight?': deus ex machina and other theatrical interventions of the supernatural\u201d (p\u00e5 engelska). things: religion and the question of materiality. fordham university press. isbn 0823239454 \nscott-douglas, amy (2004). \u201ddogme shakespeare\u201d (p\u00e5 engelska). shakespeare, the movie ii: popularizing the plays on film, tv, video and dvd. routledge. isbn 1134457006 \nsegrave, kerry (2004) (p\u00e5 engelska). foreign films in america: a history. jefferson, north carolina och london: mcfarland & company publishers. isbn 0786481625 \nshargel, raphael (2007) (p\u00e5 engelska). ingmar bergman: interviews. university press of mississippi. isbn 1578062187 \nsitney, p. adams (2014) (p\u00e5 engelska). the cinema of poetry. oxford university press. isbn 0199337047 \nsteene, birgitta (2005) (p\u00e5 engelska). ingmar bergman: a reference guide. amsterdam university press. isbn 9053564063 \nsundholm, john (2012) (p\u00e5 engelska). historical dictionary of scandinavian cinema. scarecrow press. isbn 0810855240 \ntimm, mikael (2012). \u201da filmmaker in the borderland: bergman and cultural traditions\u201d (p\u00e5 engelska). ingmar bergman: an artist's journey. skyhorse publishing, inc. isbn 1628720034 \nt\u00f6rnqvist, egil (1995) (p\u00e5 engelska). between stage and screen: ingmar bergman directs. amsterdam university press. isbn 9053561714 \nudovic, ana (2014). generation ego: att fostras i en narcissistisk kultur. ordfront. libris 14746404. isbn 9174414461. https://books.google.se/books/about/generation_ego.html?id=0asbrgeacaaj&redir_esc=y \nvermilye, jerry (2006) (p\u00e5 engelska). ingmar bergman: his life and films. jefferson, north carolina och london: mcfarland & company publishers. isbn 1476612706 \nweinstein, arnold l. (2008) (p\u00e5 engelska). northern arts: the breakthrough of scandinavian literature and art, from ibsento bergman. princeton university press. isbn 0691125449 \nwood, robin; lippe, richard (2012). \u201dcall me ishmael: fanny and alexander\u201d (p\u00e5 engelska). ingmar bergman: new edition. detroit: wayne state university press. isbn 0814338062 \nwright, rochelle (2005). \u201d'immigrant film' in sweden at the millennium\u201d (p\u00e5 engelska). transnational cinema in a global north: nordic cinema in transition. wayne state university press. isbn 0814332439 \nzavarzadeh, mas'ud (1991). \u201dthe political economy of art: ingmar bergman's fanny and alexander\u201d (p\u00e5 engelska). seeing films politically. state university of new york press. isbn 0791405265 \n\n\n== externa l\u00e4nkar ==\n\nfanny och alexander p\u00e5 internet movie database (engelska)\nfanny och alexander p\u00e5 svensk filmdatabas\nfanny och alexander p\u00e5 box office mojo (engelska)\n\nfanny och alexander p\u00e5 rotten tomatoes (engelska)\nfanny och alexander p\u00e5 metacritic (engelska)\nfanny och alexander p\u00e5 svt play"