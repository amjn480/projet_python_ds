"gustav vasa eller gustav i, ursprungligen gustav eriksson, enligt flera k\u00e4llor f\u00f6dd 12 maj 1496, d\u00f6d 29 september 1560 p\u00e5 tre kronor i stockholm, var kung av sverige 1523\u20131560 och riksf\u00f6rest\u00e5ndare 1521\u20131523, under det p\u00e5g\u00e5ende befrielsekriget. hans makttilltr\u00e4de, inlett som ett uppror mot unionskungen kristian ii efter stockholms blodbad, innebar slutet f\u00f6r kalmarunionen. gustav tillh\u00f6rde vasa\u00e4tten, som genom honom blev den f\u00f6rsta monarkiska dynastin som regerade ett enat svenskt kungad\u00f6me som ett arvrike. hans regering k\u00e4nnetecknas av inf\u00f6randet av ett starkt centralstyre i hela riket med en effektiv byr\u00e5krati och en evangelisk statskyrka grundad p\u00e5 luthers l\u00e4ra. \ngustavs roll i inf\u00f6randet av en svensk arvmonarki ses i dag som grundandet av den moderna nationalstaten sverige, och det \u00e4r den 6 juni \u2013 datumet d\u00e5 han valdes till kung av riksdagen i str\u00e4ngn\u00e4s 1523 \u2013 som \u00e4r sveriges nationaldag. han har senare, s\u00e4rskilt fr\u00e5n det sena 1800\u2010talet, upph\u00f6jts till landsfader och har d\u00e4rmed blivit en viktig nationell symbol. i modern historiesyn har gustav i utsatts f\u00f6r en mer kritisk analys d\u00e4r man po\u00e4ngterat hur han med brutala metoder och intensiv propaganda bef\u00e4ste sin makt och r\u00f6jde motst\u00e5ndare ur v\u00e4gen. historikern lars\u2010olof larsson har pekat p\u00e5 att gustav med h\u00e4nsynsl\u00f6shet och maktlystnad i kombination med politisk skicklighet i mycket upptr\u00e4dde i enlighet med den italienske politiske filosofen niccol\u00f2 machiavellis principer f\u00f6r en furstes bef\u00e4stande av sin makt, n\u00e5got som den svenska historieskrivningen ofta uteslutit.\n\n\n== uppv\u00e4xt ==\n\n\n=== h\u00e4rstamning ===\n\ngustav var son till riddaren och riksr\u00e5det erik johansson till rydboholm och cecilia m\u00e5nsdotter (eka). b\u00e5de farfar och farfarsfar var riddare och riksr\u00e5d. vasa\u00e4tten kan ledas tillbaka till 1300\u2010talets uppl\u00e4ndska l\u00e5gfr\u00e4lse och det var f\u00f6rh\u00e5llandevis sent som sl\u00e4kten vann insteg i h\u00f6gfr\u00e4lset med gustavs farfars far, drotsen kristiern nilsson, och dennes bror.i beskrivningen av erik johansson i olika 1500\u2010talsk\u00e4llor med varierande tendens framst\u00e5r han med ett l\u00f6jets skimmer \u00f6ver sig. sin upph\u00f6jda samh\u00e4llsst\u00e4llning till trots visar de bevarade bel\u00e4ggen \u201datt han m\u00e5ste ha varit ett ovanligt svagt nummer inom sin lysande \u00e4tt\u201d, som personhistorikern hans gillingstam uttrycker det. till och med erik johanssons egen brorsdotter birgitta kristiernsdotter karakteriserade denne som \u201den simpel och enfaldig man\u201d.erik johanssons sl\u00e4ktf\u00f6rbindelser inom h\u00f6gfr\u00e4lset var d\u00e4remot f\u00f6r sin tid optimala med riksf\u00f6rest\u00e5ndaren sten sture den \u00e4ldre som morbror och med mormodern som halvsyster till kung karl knutsson (bonde). dessutom blev erik johansson genom sitt gifterm\u00e5l med cecilia m\u00e5nsdotter, dotter till riksr\u00e5det m\u00e5ns karlsson (eka), sv\u00e5ger med riksf\u00f6rest\u00e5ndaren sten sture den yngre; denne var gift med cecilias halvsyster kristina nilsdotter (gyllenstierna). denna sl\u00e4ktf\u00f6rbindelse var sannolikt v\u00e4gledande f\u00f6r utstakandet av den unge gustavs \u00e4mbetsbana.genom sin farmor, birgitta gustavsdotter (sture), h\u00e4rstammade gustav fr\u00e5n kung sverker den yngre; han hade allts\u00e5 kungligt blod i \u00e5drorna, om \u00e4n p\u00e5 l\u00e5ngt h\u00e5ll.\nav gustavs sju syskon dog fyra i ung \u00e5lder och tv\u00e5 dog i dansk f\u00e5ngenskap. systern margareta eriksdotter gifte sig 1516 med joachim bragde (brahe), som avr\u00e4ttades vid stockholms blodbad den 8 november 1520. i detta \u00e4ktenskap f\u00f6ddes sonen per brahe den \u00e4ldre, sedermera riksr\u00e5d och greve. margareta gifte sedan om sig 1525 med greven johan av hoya och bruchhausen.\n\n\n=== de f\u00f6rsta \u00e5ren ===\ngustav f\u00f6ddes troligen 12 maj 1496 p\u00e5 lindholmens g\u00e5rd i orkesta socken. \u00e4ven rydboholms slott, som \u00e4gdes av hans far erik johansson (vasa) och d\u00e4r gustav v\u00e4xte upp, anges ibland som hans f\u00f6delseplats. enligt uppgift skall dock familjen vid tidpunkten f\u00f6r gustavs f\u00f6delse ha vistats p\u00e5 lindholmens g\u00e5rd, som ocks\u00e5 var i familjens \u00e4go. gustavs f\u00f6r\u00e4ldrar \u00e4gde d\u00e4rut\u00f6ver eka g\u00e5rd, eka\u00e4ttens gamla stamgods. sitt f\u00f6rnamn fick gustav troligen fr\u00e5n sin fars morfar; gustav anundsson sture.\nenligt peder svarts kr\u00f6nika (som skrevs p\u00e5 uppdrag av gustav) skickades gustav vid tretton \u00e5rs \u00e5lder till uppsala skola och universitet f\u00f6r att studera, bland annat latin och tyska. han tros ha stannat d\u00e4r i knappt tv\u00e5 \u00e5r. gustav l\u00e4mnade skolan f\u00f6r gott, i vredesmod efter en upptuktelse av sin danske l\u00e4rare, \u201dmagister ivar\u201d. han skall ha drivit sin dolk genom l\u00e4roboken och yttrat: \u201djag t\u00f6r giva dig och din skola tusende dj\u00e4vlar.\u201deftersom andra k\u00e4llor tyder p\u00e5 att han hade d\u00e5liga kunskaper i latin, \u00e4r det oklart i vilken utstr\u00e4ckning han verkligen bedrev universitetsstudier (undervisningsspr\u00e5ket vid uppsala universitet var latin). efter vistelsen i uppsala skickades han till sin sl\u00e4kting riksf\u00f6rest\u00e5ndaren sten sture den yngres hov f\u00f6r utbildning i praktiska ting som hovseder, etikett och f\u00e4ktning. han fick ocks\u00e5 ett slags officersutbildning.\nenligt peder svart hade den unge gustav vid denna tid \"synnerligit umg\u00e4nge\" med hemming gadh, som d\u00e5 satt i stens r\u00e5d. av gad fick gustav \"en ganska stor f\u00f6rfarenhet uti historier, kr\u00f6nikor, b\u00e5de gamle och nye, och j\u00e4mv\u00e4l om v\u00e5re svenske handlingar, huru v\u00e5re naboer [grannar] med de svenske handlat hade, av vilket han icke litet blev uppv\u00e4ckt till ett gott f\u00f6rst\u00e5nd\".enligt traditionell historieskrivning skulle gustav tidigt ha b\u00f6rjat ta del i tidens politiska h\u00e4ndelser och visat mandomsprov i slaget vid v\u00e4dla (vid nuvarande djurg\u00e5rdsbron i stockholm) 1517 och slaget vid br\u00e4nnkyrka 1518. en vanlig uppgift att gustav skulle ha burit riksbaneret i slaget vid br\u00e4nnkyrka \u00e4r mycket os\u00e4ker. den kommer n\u00e4mligen fr\u00e5n en mening i peder svarts kr\u00f6nika som f\u00f6rfattaren hade strukit. att f\u00f6ra riksbaneret var normalt ett hedersuppdrag f\u00f6r en v\u00e4l meriterad riddare, inte f\u00f6r en oerfaren v\u00e4pnare som gustav. mer trov\u00e4rdig \u00e4r skildringen av efterspelet till slaget. kung kristian ii av danmark f\u00f6reslog att om sten sture skickade en gisslan best\u00e5ende av sina fem viktigaste m\u00e4n, skulle kristian komma i land och f\u00f6rhandla vid \u00f6sterhaninge kyrka p\u00e5 s\u00f6dert\u00f6rn. n\u00e4r kristian v\u00e4l f\u00e5tt gisslan seglade han dock hem med den till danmark, det vill s\u00e4ga med olof ryning, hemming gadh, g\u00f6ran siggesson (sparre), lars siggesson (sparre), bengt nilsson (f\u00e4rla) och gustav eriksson (vasa), som var yngst och vid tillf\u00e4llet 22 \u00e5r.\nefter att p\u00e5 detta s\u00e4tt ha f\u00f6rts till danmark av kristian ii, h\u00f6lls gustav i f\u00e5ngenskap p\u00e5 kal\u00f8 slott nord\u00f6st om \u00e5rhus p\u00e5 \u00f6stra jylland. slottet \u00e4gdes av erik banner. gustav \u00e5tnj\u00f6t under vistelsen ganska stor frihet, men detta tillst\u00e5nd av overksamhet ska ha blivit honom allt odr\u00e4gligare ju mer han fick h\u00f6ra ber\u00e4ttas om de stora rustningar som kristian f\u00f6retog i avsikt att underkuva svenskarna. enligt peder svart v\u00e4mjdes han vid danskarnas skryt om hur de sedan skulle \"leva lusen\" i sverige och l\u00e5ta fattiga danskar gifta sig med svenska adels- och borgarfruar: \"av slike f\u00f6rsm\u00e4delser och sarkasmer blev denne gustav eriksson \u00f6verm\u00e5ttan betagen av \u00e4ngslan och gr\u00e4melse, s\u00e5 att honom varken mat eller drick kunde v\u00e4l smaka. hans s\u00f6mn var honom icke heller varken rolig eller s\u00f6t.\"under f\u00e5ngenskapen f\u00f6rs\u00f6kte kristian locka \u00f6ver gisslan p\u00e5 sin sida. det lyckades med olof ryning, hemming gadh och g\u00f6ran siggesson (sparre), medan de \u00f6vriga v\u00e4grade. i september 1519 lyckades gustav fly till l\u00fcbeck. den danske slottsherren lyckades dock sp\u00e5ra upp honom och kr\u00e4vde att flyktingen skulle utl\u00e4mnas. gustav ska ha bevisat att han inte var en verklig f\u00e5nge utan hade blivit bortf\u00f6rd genom svek. han fick ocks\u00e5 skydd av borgm\u00e4staren och r\u00e5det, som var r\u00e4dda att kristian skulle bli alltf\u00f6r m\u00e4ktig och hota l\u00fcbecks viktiga handel i norden. d\u00e4rf\u00f6r ans\u00e5g de det l\u00e4mpligt att hj\u00e4lpa  gustav att \u00e5terv\u00e4nda till sitt hemland. f\u00f6rst efter \u00e5tta m\u00e5nader i denna stad fick han tillf\u00e4lle att resa hem till sverige. under tiden hade kristian besegrat sten sture i slaget p\u00e5 \u00e5sundens is den 19 januari 1520. efter riksf\u00f6rest\u00e5ndarens d\u00f6d den 3 februari 1520 saknade den svenska oppositionen mot den danska kungamakten ledare.\n\n\n== upproret mot kristian ii ==\n\nn\u00e4r gustav vasa landsteg vid stens\u00f6 udde s\u00f6der om kalmar den 31 maj 1520 var kristian ii \u00e4nnu inte obestridd herre \u00f6ver sverige. rikets b\u00e5da huvudf\u00e4stningar, stockholm och kalmar, tillh\u00f6rde \u00e4nnu motst\u00e5ndarna till kristian och gustav blev v\u00e4l mottagen av bef\u00e4lhavaren p\u00e5 kalmar slott, anna eriksdotter (bielke). enligt peder svarts kr\u00f6nika, det vill s\u00e4ga gustavs egen propaganda, var knektarna i kalmar defaitistiska och hotade att ta livet av gustav n\u00e4r han manade till fortsatt motst\u00e5nd. gustav skulle d\u00e4rf\u00f6r inom kort ha flytt fr\u00e5n kalmar och utan framg\u00e5ng fortsatt att f\u00f6rs\u00f6ka uppvigla b\u00f6nderna till motst\u00e5ndskamp. denna beskrivning \u00e4r dock inte trov\u00e4rdig, eftersom kalmar kapitulerade f\u00f6rst tre m\u00e5nader efter hans flykt.\n\ngustav f\u00f6rs\u00f6kte uppenbarligen inte heller ta kontakt med de andra slotten som gjorde motst\u00e5nd mot kristian ii (ut\u00f6ver stockholm \u00e4ven nyk\u00f6ping och stegeborg). vad han gjorde under sommaren 1520 \u00e4r oklart. kanske valde han att g\u00f6mma sig i sm\u00e5land i v\u00e4ntan p\u00e5 den n\u00e4ra f\u00f6rest\u00e5ende freden. n\u00e4r han fick k\u00e4nnedom om den befann han sig i eksj\u00f6trakten.den 3 juni sammankallade kristian ii ett riksm\u00f6te i sitt l\u00e4ger utanf\u00f6r stockholms murar f\u00f6r att f\u00f6rhandla med svenskarna. den 5 september kom man \u00f6verens, allting skulle vara gl\u00f6mt, alla f\u00e5ngar och upprorsm\u00e4n skulle sl\u00e4ppas och f\u00e5 amnesti. sten sture den yngres \u00e4nka, kristina nilsdotter (gyllenstierna), som hade lett f\u00f6rsvaret av stockholm mot danskarna, skulle f\u00e5 h\u00f6rningsholm och hela musk\u00f6 i f\u00f6rl\u00e4ning. hon lovades dessutom tavastehus slott i finland. den 7 september h\u00f6ll kung kristian ii sitt int\u00e5g i stockholm, d\u00e4r alla kyrkklockor ringde f\u00f6r att hylla stadens nye h\u00e4rskare. det skulle dock snart visa sig att hans avsikter var allt annat \u00e4n v\u00e4nskapliga.\nefter sin ankomst till s\u00f6dermanland, d\u00e4r han i september bes\u00f6kte sin sv\u00e5ger joakim brahe och fick bo p\u00e5 t\u00e4rn\u00f6 slott nordv\u00e4st om nyk\u00f6ping, fick gustav veta att \u00e4ven stockholm hade givit sig \u00e5t kristian. joakim brahe var kallad till kung kristians kr\u00f6ning i stockholm. f\u00f6rg\u00e4ves varnade gustav honom f\u00f6r att resa dit. den 4 november kr\u00f6ntes kristian ii till sveriges kung av den \u00e5terinsatte \u00e4rkebiskopen gustav trolle och 8\u20139 november avr\u00e4ttades joakim brahe, gustavs far erik johansson (vasa) och ett \u00e5ttiotal andra i stockholms blodbad.\ngustav eriksson hade begett sig vidare till sin f\u00e4derneg\u00e5rd r\u00e4fsn\u00e4s i n\u00e4rheten av mariefred, d\u00e4r han nu en tid h\u00f6ll sig stilla. i mariefred bes\u00f6kte han den gamle \u00e4rkebiskopen jakob ulvsson f\u00f6r att be om r\u00e5d. \u00e4rkebiskopen lovade att skriva till riksr\u00e5det och utverka \u201den fast f\u00f6rs\u00e4kring\u201d till gustav. d\u00e5, i mitten av november, n\u00e5ddes gustav p\u00e5 r\u00e4fsn\u00e4s av underr\u00e4ttelsen om stockholms blodbad. hans far, tv\u00e5 av hans morbr\u00f6der och flera andra sl\u00e4ktingar hade avr\u00e4ttats; tre av hans systrar, hans mor och hans mormor hade kastats i f\u00e4ngelse i bl\u00e5 tornet i k\u00f6penhamn. alla hans gods och g\u00e5rdar har dragits in. danskarna s\u00f6kte honom i hela landet.\n\n\n=== i dalarna ===\ngustav besl\u00f6t sig genast f\u00f6r att s\u00f6ka st\u00f6d i dalarna f\u00f6r motst\u00e5nd mot det danska v\u00e4ldet. i dalarna hade n\u00e4stan alla vapen och man hade l\u00e4rt sig att uppror l\u00f6nar sig efter b\u00e5de engelbrekt engelbrektssons uppror 1434, samt under sturarnas regim. gustav vasas sl\u00e4kting kettil karlsson (vasa) hade dessutom jagat den gamle kungen kristian i ur landet 1463 med hj\u00e4lp av ett uppb\u00e5d dalkarlar. det var d\u00e4rf\u00f6r inte konstigt att upps\u00f6ka dalkarlarnas st\u00f6d d\u00e5 deras tradition av uppror och som f\u00f6rk\u00e4mpar bland sveriges landskap garanterade allmogens st\u00f6d och var nyckeln till att ant\u00e4nda resterande landskap till full revolt.den 25 november reste gustav mot bergslagen och efter n\u00e5gra dagar befann han sig i dalarna. under de f\u00f6ljande veckorna intr\u00e4ffade de mytomspunna h\u00e4ndelser som f\u00f6rknippas med ortnamnen rankhyttan, orn\u00e4s, sv\u00e4rdsj\u00f6, isala, marn\u00e4s, r\u00e4ttvik, mora, utmeland och s\u00e4len. han s\u00e4gs ha jagats av fiendens utskickade och flera g\u00e5nger varit n\u00e4ra att falla i deras h\u00e4nder, men alltid r\u00e4ddats av uppoffrande, trogna m\u00e4n och kvinnor, samtidigt som han l\u00e4nge f\u00f6rg\u00e4ves manat till uppror (se gustav vasas \u00f6den och \u00e4ventyr i dalarna).\nnya underr\u00e4ttelser om h\u00e4ndelserna i stockholm fick slutligen morakarlarna p\u00e5 andra tankar. p\u00e5 den \u00f6stg\u00f6tske fogden lasse olssons uppmaning skickade de, enligt traditionen, tv\u00e5 skidl\u00f6pare efter gustav, som var p\u00e5 v\u00e4g till norge. de kom ikapp gustav vid s\u00e4len och fick honom med sig tillbaka till mora. till minnet av denna h\u00e4ndelse \u00e5ks varje \u00e5r vasaloppet mellan s\u00e4len och mora. det \u00e4r dock oklart om den mytomspunna f\u00f6rsta skidl\u00f6pningen verkligen \u00e4gde rum. enligt bland annat herman lindqvist kunde gustav sj\u00e4lv inte \u00e5ka skidor; det kunde inga unga adelsm\u00e4n vid den tiden. han f\u00f6rklarar d\u00e4rf\u00f6r historien om den blivande kungens skidflykt som en myt.[k\u00e4lla beh\u00f6vs]i mora uts\u00e5g morakarlarna och s\u00e4ndebud fr\u00e5n n\u00e4rliggande socknar gustav, endast 24 \u00e5r gammal, till \u201dh\u00f6vitsman \u00f6ver dalarna och meniga sveriges rike\u201d (januari 1521). s\u00e5 inleddes upproret mot kristian ii som kom att utk\u00e4mpas med lasse olsson som h\u00f6vitsman \u00f6ver gustav erikssons h\u00e4r.\n\n\n=== upprorets ledare ===\ngustav fick 16 livvakter som han kunde styra \u00f6ver, men han hade ingen flotta, inga kanoner, inga slott eller borgar. upproret r\u00f6rde sig dock s\u00f6derut och h\u00e4ren bestod snart av mer \u00e4n tusen man. s\u00e5v\u00e4l kopparbergets gruva som v\u00e4ster\u00e5s er\u00f6vrades och plundrades och gustav trolle och hans 200 ryttare tvingades fly. den upprorsr\u00f6relse, som p\u00e5 detta s\u00e4tt utgick fr\u00e5n siljanssocknarna och som snart engagerade det \u00f6vriga dalarna, utbredde sig med stor hastighet till de andra landskapen. i slutet av april 1521 var gustav eriksson herre \u00f6ver dalarna, g\u00e4strikland, v\u00e4stmanland och n\u00e4rke med undantag av slotten; h\u00e4lsingarna beslutade sig ocks\u00e5 till slut f\u00f6r att hj\u00e4lpa gustav.\nhan avb\u00f6jde ett erbjudande om uppg\u00f6relse och fri lejd till stockholm. vid midsommartiden stod han utanf\u00f6r stockholm, men hans bondeh\u00e4r kunde d\u00e4remot inte storma staden. lars siggesson (sparre), som ocks\u00e5 varit gisslan hos kristian ii men som g\u00e5tt \u00f6ver till danskarnas sida, gick nu tillbaka till den svenska upprorssidan och gustav eriksson, liksom \u00e4ven hans brask och ture j\u00f6nsson (tre rosor).\n\np\u00e5 en herredag i vadstena i slutet av augusti 1521 erk\u00e4ndes gustav eriksson av g\u00f6talandskapen som sveriges rikes h\u00f6vitsman och riksf\u00f6rest\u00e5ndare. samtidigt l\u00e4mnade den regering som tillsatts av kristian ii sverige, p\u00e5 flykt undan arm\u00e9n som slog l\u00e4ger i rotebro och botkyrka socken. p\u00e5 vintern gick bef\u00e4lhavaren p\u00e5 stegeborg, berend von melen, \u00f6ver till den nye riksf\u00f6rest\u00e5ndarens sida och slottet stegeborg f\u00f6ll i h\u00e4nderna p\u00e5 upprorsarm\u00e9n. emellertid dr\u00f6jde det \u00e4nnu till 1523 innan riket fullst\u00e4ndigt var i gustavs h\u00e4nder. brist p\u00e5 bel\u00e4gringsmateriel och krigs\u00f6vat manskap gjorde att det var sv\u00e5rt att inta de fasta slotten. enda s\u00e4ttet var att sv\u00e4lta ut de f\u00f6rsvarande, en metod som kunde anv\u00e4ndas effektivt mot f\u00e4stningar vid havet f\u00f6rst n\u00e4r gustav i mitten av 1522 fick underst\u00f6d av fartyg fr\u00e5n l\u00fcbeck.\nden 17 juni 1523 intogs stockholm och gustav eriksson gjorde sitt int\u00e5g i staden p\u00e5 midsommardagen den 24 juni. i juli samma \u00e5r kapitulerade kalmar f\u00f6r gustavs trupper och den oktober 1523 f\u00f6ll de sista f\u00e4stena i finland. gustav eriksson hade lett st\u00f6rsta delen av kriget som riksf\u00f6rest\u00e5ndare och avslutade det som kung.\n\n\n== gustav vasa som kung ==\ngustav eriksson blev utsedd till kung p\u00e5 riksdagen i roggeborgen i str\u00e4ngn\u00e4s 6 juni 1523. bland annat till minne av detta firar sverige sin nationaldag den 6 juni. f\u00f6rst 12 januari 1528 blev han kr\u00f6nt i uppsala domkyrka. genom att gustav uts\u00e5gs till kung, hade den provisoriska nationella styrelse som uppr\u00e4ttats d\u00e5 sten sture den \u00e4ldre ett halvt \u00e5rhundrade tidigare utsetts till riksf\u00f6rest\u00e5ndare, \u00f6verg\u00e5tt till att bli helt stadigvarande.\n\n\n=== reformationen ===\n\ngustav vasa f\u00f6rs\u00f6kte nu g\u00f6ra denna f\u00f6r\u00e4ndring till n\u00e5got annat \u00e4n enbart ett namnbyte. reformationen gav honom m\u00f6jlighet till detta. genom den kunde han undanr\u00f6ja kyrkan som en makt som dittills varit ett hinder f\u00f6r att utveckla en stark statsmakt i sverige, bland annat genom kyrkans starka ekonomiska st\u00e4llning som jord\u00e4gare etc., som den f\u00e5tt genom alla g\u00e5vor och donationer liksom genom den r\u00e4ttighet kyrkan hade att f\u00e5 ta ut skatt fr\u00e5n f\u00f6rsamlingarnas inv\u00e5nare (tionde som det beskrivs i bibeln).\nhan upptr\u00e4dde dock inte som en agitator f\u00f6r de reformatoriska \u00e5sikterna, eller som en f\u00f6rtryckare av de motsatta. att han redan under sin regerings f\u00f6rsta \u00e5r intog denna st\u00e4llning berodde troligen p\u00e5 att han ins\u00e5g att det endast var inom den gamla kyrkan som man kunde finna de ekonomiska medel som kr\u00e4vdes f\u00f6r att stadga och ordna det nya styrelseskicket.\n\n\n=== reduktionen ===\n\ngustav vasas f\u00f6rsta direkta slag mot kyrkan bestod i att genomdriva de beslut som fattades p\u00e5 riksdagen i v\u00e4ster\u00e5s 1527. dessa beslut avs\u00e5g huvudsakligen att st\u00e4lla en del av det h\u00f6gre pr\u00e4sterskapets inkomster till kungens f\u00f6rfogande. de till\u00e4mpades sedan s\u00e5 att en stor del av de gods, fr\u00e5n vilka dessa inkomster kom, indrogs till kronan. denna \u00e5tg\u00e4rd utstr\u00e4cktes under senare delen av kung gustavs regering \u00e4ven till annat som tillh\u00f6rde kyrkan. genom besluten i v\u00e4ster\u00e5s erk\u00e4ndes \u00e4ven kungen som kyrkans \u00f6verhuvud i st\u00e4llet f\u00f6r p\u00e5ven, och \u00e5tg\u00e4rder fr\u00e5n gustavs senare tid syftade till att ordna den kyrkliga styrelsen efter samma grunder som den v\u00e4rldsliga. med avseende p\u00e5 kyrkans l\u00e4ra g\u00e4llde den 1527 stadgade grundsatsen, att guds ord skulle rent predikas, och f\u00f6r kunskap om guds ord h\u00e4nvisades vid kyrkom\u00f6tet i \u00f6rebro 1529 endast till den heliga skrift. n\u00e5gon n\u00e4rmare best\u00e4mmelse gavs inte. f\u00f6rsta helsvenska bibeln, gustav vasas bibel, utkom 1541. i kyrkobruken gjordes f\u00f6rst 1544 \u00e4ndringar i protestantisk riktning.\n\n\n=== utrikespolitik ===\nen anledning till att gustav st\u00e4llde krav p\u00e5 att f\u00e5 kyrkans egendom var att sverige hade blivit beroende av l\u00fcbeck, som hade gett st\u00f6d till landet under befrielsekriget och d\u00e4rmed hade stora fordringar p\u00e5 den svenska kronan. dessutom hade l\u00fcbeck lyckats f\u00e5 privilegier som gav kontroll \u00f6ver sveriges handel. sedan skulden till l\u00fcbeck blivit betald omintetgjorde kung gustav det inflytande som grundade sig p\u00e5 handelsprivilegierna genom sitt deltagande i grevefejden, vilken f\u00f6r alltid gjorde slut p\u00e5 den tyska hansans v\u00e4lde \u00f6ver sveriges handel och gav m\u00f6jlighet till en sj\u00e4lvst\u00e4ndig utveckling av denna. i denna strid samarbetade gustav med kristian iii av danmark. med anledning av de faror som hotade dem fr\u00e5n deras gemensamme fiende, kejsar karl v (sv\u00e5ger till den sedan 1532 f\u00e5ngne kristian ii), sl\u00f6t de b\u00e5da kungarna senare, 1541, ett formellt f\u00f6rbund. men sedan faran fr\u00e5n det h\u00e5llet var \u00f6ver, framtr\u00e4dde gammal misstro mellan sverige och danmark med ny styrka (efter 1544), och gustav befarade under sina senare \u00e5r till och med att ett krig med danmark skulle bryta ut. med sveriges \u00f6stra granne, ryssland, f\u00f6rdes under hans sista tid verkligen ett krig (1554\u20131557), utan att det dock ledde till n\u00e5gon \u00e4ndring i gr\u00e4nserna emellan de b\u00e5da rikena.\n\n\n=== centralisering ===\nliksom kung gustav beredde sverige m\u00f6jligheten till en sj\u00e4lvst\u00e4ndig utrikespolitik, s\u00e5 \u00f6ppnade hans regering ett nytt skede \u00e4ven i dess inrikespolitiska utveckling, fr\u00e4mst genom stadgandet och utvecklandet av kungastatens r\u00e4tt och makt gentemot de enskilda intressena. av de hinder som f\u00f6rut m\u00f6tt utvecklandet av en stark kungamakt, undanr\u00f6jdes ett, d\u00e5 hierarkin krossades genom reformationen. adeln, som hade f\u00f6rsvagats av kristian ii:s handlingar, gjordes av gustav i till bundsf\u00f6rvant och tj\u00e4nare \u00e5t kungamakten.\nreduktionen av de kyrkliga godsen och inkomsterna st\u00e4llde tillg\u00e5ngar till kronans f\u00f6rfogande, som gav gustav m\u00f6jlighet att ge kungamakten en fast finansiell grund. denna st\u00e4rkte han genom att till\u00e4mpa delvis nya principer f\u00f6r villkoren f\u00f6r att ge bort l\u00e4n och f\u00f6r att best\u00e4mma skatter. han skapade inga nya former f\u00f6r ut\u00f6vandet av kungamakten, utan ut\u00f6vade ett st\u00f6rre inflytande fr\u00e4mst genom sin personlighet att kontrollera detaljer. trots att kungamakten under hans regering genomgick en s\u00e5 genomgripande f\u00f6r\u00e4ndring medf\u00f6rde den bara en enda f\u00f6r\u00e4ndring i lagens statsr\u00e4ttsliga best\u00e4mmelser, men en mycket viktig s\u00e5dan: stadgandet om ett inf\u00f6rande av arvrike (1540, 1544). i samband med detta best\u00e4mde han \u00e4ven att hertigd\u00f6men inom riket skulle ges \u00e5t hans yngre s\u00f6ner.\nh\u00e4rtill bidrog gustav vasas tyska r\u00e5dgivare. kungens fr\u00e4mste r\u00e5dgivare under de f\u00f6rsta \u00e5ren hade varit laurentius andre\u00e6, men i b\u00f6rjan av 1530\u2010talet f\u00f6ll han i on\u00e5d hos gustav vasa. en kort tid tr\u00e4dde olaus petri i hans st\u00e4lle, men f\u00f6ll \u00e4ven han i on\u00e5d och ersattes snart av wulf gyler, vilken inledde raden av tyska r\u00e5dgivare. gyler f\u00f6ll i on\u00e5d och flydde utomlands, och ersattes av conrad von pyhy, vilken \u00e4ven han f\u00f6ll i on\u00e5d och f\u00e4ngslades, och d\u00e5 ersattes av georg norman.\n\n\n=== kungen och b\u00f6nderna ===\nalla uppskattningar av sveriges befolkning f\u00f6re mitten av 1700\u2010talet \u00e4r mycket os\u00e4kra, men man tror sig veta att det svenska riket hade ungef\u00e4r en halv miljon inv\u00e5nare i den v\u00e4stra rikshalvan och 200 000 i finland baserat p\u00e5 den jordabok \u00f6ver g\u00e5rdar och egendomar som gustav i l\u00e4t uppr\u00e4tta. det var bara drygt fem procent av dessa som levde i st\u00e4derna. sverige var allts\u00e5 ett rike best\u00e5ende av huvuddelen b\u00f6nder, ett faktum som gustav var mycket v\u00e4l rustad att nyttja. en hel del korrespondens finns bevarad fr\u00e5n kungen, som tycks, p\u00e5 ett mycket personligt s\u00e4tt, ha engagerat sig i b\u00f6nders produktion och jordbrukets effektivisering i sverige. gustav utf\u00e4rdade bland annat ett mandat till b\u00f6nderna p\u00e5 \u00f6land om hur de skulle sk\u00f6ta sina g\u00e5rdar. till exempel skulle allt h\u00f6 vara inne vid sankt olofs dag den 29 juli och all s\u00e4d b\u00e4rgad senast vid sankt bartolomei dag den 24 augusti. f\u00f6ljdes inte detta p\u00e5bud kunde man v\u00e4nta sig str\u00e4nga b\u00f6ter.\n\n\n=== uppror ===\nutvecklingen skedde dock inte utan motst\u00e5nd \u2013 i synnerhet mot reformationen, men ocks\u00e5 mot det h\u00e5rdare skatteuttaget \u2013, och regimen utmanades av ett flertal uppror: i dalarna 1524\u20131525, 1527\u20131528 och 1531\u20131533 (se dalupproren), och \u00e4ven om den s\u00e5 kallade daljunkern, troligen sten stures son nils stensson sture, bidrog till oroligheterna i det andra s\u00e5 lyckades kungen med diplomatiska medel varje g\u00e5ng \u00e5terta kontrollen innan han straffade de skyldiga. p\u00e5 liknande s\u00e4tt stillade han 1529 v\u00e4stg\u00f6taherrarnas uppror.\ndet v\u00e4rsta hotet mot kungens makt kom dock \u00e5ren 1542\u20131543, under dackefejden, n\u00e4r b\u00f6nder fr\u00e5n sm\u00e5land, \u00f6land, \u00f6stra v\u00e4sterg\u00f6tland och s\u00f6dra \u00f6sterg\u00f6tland reste sig mot kungen och under l\u00e5ng tid h\u00f6ll kontrollen \u00f6ver dessa delar av riket (undantaget st\u00e4derna kalmar och j\u00f6nk\u00f6ping). till slut kunde dock kungen med hj\u00e4lp av v\u00e4rvade knektar \u00e5terta kontrollen \u00f6ver landskapen, h\u00e4rja dackes hembygd, f\u00f6rdriva hans sl\u00e4ktingar och kollektivt bestraffa inv\u00e5narna i landskapet.\n\n\n== \u00e4ktenskap ==\nden 24 september 1531 gifte sig gustav vasa i stockholm med prinsessan katarina av sachsen-lauenburg, som emellertid avled redan fyra \u00e5r senare, den 23 september 1535, efter att den 13 december 1533 ha f\u00f6tt den blivande erik xiv. rykten p\u00e5stod att gustav sj\u00e4lv slog ihj\u00e4l henne med en yxhammare, men dessa uppgifter kommer enbart fr\u00e5n hans fiender, och mots\u00e4gs av uppgifter fr\u00e5n kristian iii av danmark som sett henne falla omkull under en dans kort tid innan hon avled. en unders\u00f6kning av hennes kranium visade heller inga sp\u00e5r av v\u00e5ld, \u00e4ven om slutsatsen var n\u00e5got os\u00e4ker p\u00e5 grund av delvis l\u00e5ngt skriden f\u00f6rmultning.redan den 1 oktober 1536, p\u00e5 \u00e5rsdagen av drottning katarinas jordf\u00e4stning, gifte gustav om sig p\u00e5 uppsala slott med margareta eriksdotter (leijonhufvud). en inbjudan till br\u00f6llopet finns bevarad: st\u00e4lld till slottsloven p\u00e5 l\u00e4ck\u00f6 slott, lars kafle: \"h\u00e4lsning med gud, min k\u00e4re lars kafle, att du ville omaka dig och komma till v\u00e5rt br\u00f6llop med jungfru margareta eriksdotter n\u00e4sta s\u00f6ndag efter michaelis, att g\u00f6ra dig glad med oss och flera av v\u00e5ra v\u00e4nner. vi vilja med dem dela, vad gud f\u00f6rl\u00e4nat.\"\n\nefter att margareta, som framf\u00f6tt tio barn, avlidit den 26 augusti 1551 gifte gustav 1552 om sig med den 40 \u00e5r yngre katarina stenbock, som var systerdotter till kungens f\u00f6rra hustru. \u00e4ktenskapet m\u00f6tte motst\u00e5nd fr\u00e5n det svenska pr\u00e4sterskapet p\u00e5 grund av sl\u00e4ktskapet. men gustav lyckades driva igenom sin vilja \u00e4ven i detta fall. f\u00f6rst \u00f6vertygade han r\u00e5det att godk\u00e4nna \u00e4ktenskapet och sedan \u00f6vertalade han biskoparna att ge sitt godk\u00e4nnande. dock lyckades kungen inte \u00f6vertala \u00e4rkebiskopen att f\u00f6rr\u00e4tta vigseln. \u00e4ktenskapet med drottning katarina blev barnl\u00f6st. \n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== d\u00f6d och begravning ==\nn\u00e4r gustav vasa k\u00e4nde slutet nalkas kallade han vid midsommartid 1560 till ett riksm\u00f6te stockholm f\u00f6r att ta avsked av det svenska folket och redog\u00f6ra f\u00f6r vad han utr\u00e4ttat som kung. han intog sin tron med de \u00e4ldsta s\u00f6nerna vid sin sida; den yngste, den nio\u00e5rige karl, stod vid faderns kn\u00e4n. det blev kungens sista offentliga framtr\u00e4dande, och talet avbr\u00f6ts d\u00e5 och d\u00e5 av t\u00e5rar.d\u00e4refter l\u00e4stes kungens testamente upp, i vilket han \u00f6verl\u00e4mnade sveriges krona till sin \u00e4ldste son och gav de yngre s\u00f6nerna betydande arvshertigd\u00f6men. johan tilldelades sydv\u00e4stra finland, medan karl fick s\u00f6dermanland, n\u00e4rke och v\u00e4rmland. p\u00e5 detta vis blev sverige i sj\u00e4lva verket delat mellan flera furstar. gustav hade dock inte gl\u00f6mt folkunga\u00e4ttens br\u00f6drastrider, utan f\u00f6rmanade s\u00f6nerna entr\u00e4get att \"s\u00e5som k\u00e4re br\u00f6der varannan \u00e4lska och endr\u00e4ktige bliva\". testamentet godk\u00e4ndes och stadf\u00e4stes av st\u00e4nderna.gustav vasa avled den 29 september 1560 i sin kammare p\u00e5 slottet tre kronor i stockholm. han blev f\u00f6rmodligen 64 \u00e5r gammal. den officiella d\u00f6dsorsaken var \u201dcholera\u201d men det kan eventuellt ha varit dysenteri eller tyfus; alla dessa sjukdomar orsakas av bakterier som infekterar tarmarna. \nkungens begravning \u00e4gde rum i december 1560. gustav vasa hade utsett uppsala domkyrka till gravkyrka. domkyrkan var landets fr\u00e4msta helgedom och flera av kungens anf\u00e4der hade begravts p\u00e5 platsen. gustav vasa blev den f\u00f6rste svenske kungen som gravsattes i kyrkan. den 17 december avgick begravningst\u00e5get med 2 000 deltagare i riktning mot uppsala. f\u00e4rden tog tre dygn och den 21 december var man framme vid domkyrkan. kyrkorummet var upplyst av tusentals ljus och f\u00f6rgyllda dekorationer prydde v\u00e4ggarna. biskopen i v\u00e4ster\u00e5s och gustav vasas personlige kr\u00f6nik\u00f6r peder svart h\u00f6ll ett \u00f6ver tv\u00e5 timmar l\u00e5ngt griftetal, d\u00e4r han talade om den avlidne som en god kristen och helig kung. \u00e4rkebiskopen laurentius petri f\u00f6rr\u00e4ttade d\u00e4refter jordf\u00e4stningen och h\u00f6ll en tr\u00f6stepredikan.gustav vasa och hans gem\u00e5ler ligger begravda i vasakoret i kyrkan. gravvalvet best\u00e5r av tv\u00e5 kammare. i den ena vilar kungen tillsammans med sina tre drottningar katarina av sachsen\u2010lauenburg, margareta leijonhufvud och katarina stenbock. i den andra vilar hans son johan iii med sin ena drottning gunilla bielke. den rikt dekorerade gravtumban som idag st\u00e5r i kyrkan kom till \u00e5r 1583. tumbans sidor \u00e4r utsmyckade med sveriges riksvapen och de enskilda landskapens vapen. bilderna p\u00e5 landskapsvapnen \u00e4r de \u00e4ldsta k\u00e4nda \u00e5tergivningarna av dessa som finns bevarade.p\u00e5 1830\u2010talet m\u00e5lade konstn\u00e4ren johan gustaf sandberg sju fresker med motiv ur gustav vasas liv p\u00e5 v\u00e4ggarna i koret. de f\u00f6rest\u00e4ller slaget vid br\u00e4nnkyrka 1518, gustavs vistelse l\u00fcbeck 1519\u201320, hans flykt till dalarna 1521, talet till dalkarlarna vid mora kyrka, den f\u00f6rsta svenska bibel\u00f6vers\u00e4ttningen 1541, samt kungens avsked till st\u00e4nderna f\u00f6re sin d\u00f6d 1560. \n\n\n== person och efterm\u00e4le ==\n\n\n=== utseende och personlighetsdrag ===\ngustav vasas s\u00e4tt att styra var genom personlig maktut\u00f6vning. han var kraftfull i sin maktut\u00f6vning och inte s\u00e4llan h\u00e4nsynsl\u00f6s, och l\u00e4t ibland h\u00f6gre intressen st\u00e5 tillbaka f\u00f6r det omedelbart praktiskt nyttiga. gustav var en god talare, sj\u00e4lv inte l\u00e4rd men v\u00e4rderade bildning och s\u00e5g till att ge sina s\u00f6ner god utbildning. medicinskt finns osteologiska uppgifter om att han var cirka 173 centimeter, hade en sv\u00e5r tandinfektion och eventuellt n\u00e5gon form av benr\u00f6ta. vid \u00f6ppningen av gustav vasas grav i uppsala domkyrka 1945 konstaterades att underk\u00e4ken n\u00e4stan helt saknade t\u00e4nder.gustavs systerson per brahe beskriver honom (vid 30\u201340 \u00e5rs \u00e5lder) s\u00e5 h\u00e4r:\n\nper brahe n\u00e4mnde ocks\u00e5 att kungen hade en stor passion f\u00f6r musik och \u00e4lskade att lyssna b\u00e5de p\u00e5 s\u00e5ng och musikinstrument. han uppges ocks\u00e5 sj\u00e4lv ha varit en skicklig musiker som b\u00e5de kunde sjunga och spela. hans favoritinstrument var lutan, \"och var ingen den afton, n\u00e4r han var ensam, utan han \u00f6vade sig ju d\u00e4rupp\u00e5\", skriver brahe.samtida listor \u00f6ver hovpersonalen visar att kungen \u00e5r 1532 hade tv\u00e5 italienska \"lutenister\" i sin tj\u00e4nst, \"store jeronimo\" och \"lille jeronimo\", som tj\u00e4nade 50 mark var om \u00e5ret. \u00e5r 1553 hade antalet musiker \u00f6kat till 23 och inkluderade f\u00f6rutom \"lutenister\" \u00e4ven fl\u00f6jtspelare, trumslagare, trumpetare, harpspelare och violinister. i samband med de b\u00e5da italienarna kan n\u00e4mnas en \u00e4nnu mer ovanlig f\u00f6reteelse i norden, n\u00e4mligen den svarta afrikanen antonius bl\u00e5man eller morian, som \u00e5r 1527 bev\u00e4pnades med en hillebard och d\u00e4rmed fungerade som en slags drabant. \u00e4nnu \u00e5r 1540 fanns denne afrikan i gustav vasas tj\u00e4nst.enligt per brahes och andras vittnesb\u00f6rd hade gustav vasa \"ett \u00f6vernaturligt gott minne. vad han hade h\u00f6rt en g\u00e5ng eller tv\u00e5, det kunde han aldrig sedan f\u00f6rgl\u00f6mma.\" han ska ha kunnat minnas namnen p\u00e5 alla byar han rest igenom och namnen p\u00e5 b\u00f6nderna som bodde d\u00e4r. \"fick han r\u00e4tt syn upp\u00e5 n\u00e5gon person, d\u00e5 skulle han grant k\u00e4nna igen honom, om han icke hade sett honom p\u00e5 tio eller tjugu \u00e5r\", skriver brahe.\n\n\n=== bilden av gustav vasa ===\nbeskrivningarna av gustav vasa har varierat igenom tiderna. tv\u00e5 av kungens skarpaste kritiker under hans egen livstid var berend von melen och wulf gyler. von melen var en tysk legotruppsanf\u00f6rare som flydde fr\u00e5n sverige 1525. han beskrev kungen som en svekfull skurk som st\u00e4ndigt var redo att st\u00f6ta dolken i ryggen p\u00e5 sina gamla anh\u00e4ngare. gyler arbetade en period som sekreterare \u00e5t kungen. \u00e4ven han karakteriserade gustav som en blodt\u00f6rstig och h\u00e4mndgirig tyrann som regelm\u00e4ssigt l\u00e4t l\u00f6nnm\u00f6rda oppositionella och personligen misshandlade sina fogdar och skrivare f\u00f6r minsta misstanke om korruption och inkompetens.under nationalismen p\u00e5 1800\u2010talet togs gustav vasa som symbol f\u00f6r sveriges enande och s\u00e5gs som en stor nationalhj\u00e4lte. det var i denna nationalistiska anda som man best\u00e4mde sig f\u00f6r att h\u00e5lla vasaloppet i b\u00f6rjan av 1920\u2010talet och som ett kn\u00e4ckebr\u00f6dsfabrikat fick namnet wasa. efter andra v\u00e4rldskriget har historieskrivningen ist\u00e4llet varit mer till hans nackdel, och s\u00e4rskild kritik mot forna tiders historieskrivare gavs av vilhelm moberg. han menade att kungen var en furste som styrde riket efter machiavelliska principer, och en usel regent som i k\u00f6lvattnet efter att h\u00f6gadeln d\u00f6dats under unionsstriderna och att en ny kyrka inf\u00f6rts, ensam kunde tillskansa sig makt och rikedomar.\nenligt lilla uppslagsboken, tryckt 1974, var gustav \u201dej bokligt l\u00e4rd men en s\u00e4llsynt praktisk beg\u00e5vning, god stilist och talare samt kraftfull men h\u00e4nsynsl\u00f6s, h\u00e4ftig och sjukligt misst\u00e4nksam\u201d.\n\n\n=== titlar, ordnar och utm\u00e4rkelser ===\n\nfr\u00e5n ca. 1540 anv\u00e4ndes titeln \u201dsveriges, g\u00f6tes och vendes konung\u201d (lat. rex sueorum, gothorum et vandalorum, vilket de svenska kungarna bar fram till 1973. [1]\nriddare av franska mikaelsorden\n\n\n=== minnesm\u00e4rken ===\nstaty utanf\u00f6r riddarhuspalatset i stockholm (1773, avt\u00e4ckt midsommaraftonen 1774, modellerad av pierre hubert l'archev\u00eaque)\nstaty p\u00e5 mora strand (1903, av anders zorn)\nstaty p\u00e5 hemv\u00e4rnets stridsskola i v\u00e4llinge, framf\u00f6r slottet. en kopia i mindre storlek av zorns staty i mora.\nstaty i kvarnparken i g\u00e4vle (av ida matton. statyn tillkom f\u00f6r att minna om att g\u00e4vle som en av sveriges f\u00f6rsta st\u00e4der, ansl\u00f6t sig till gustav vasas frihetsr\u00f6relse 1521. den avt\u00e4cktes 1924. p\u00e5 granitsockeln finns inristat i guld \u201dgustaf eriksson vasa 1521. d\u00e5 tr\u00e4dde d\u00e4r fram gullh\u00e5rig en yngling knappt tjugo\u00e5rig.\u201d under finns vasak\u00e4rven och de tre svenska regaliekronorna.)byster av honom finns uppst\u00e4llda p\u00e5:\n\nuppsala slotts borgg\u00e5rd (modellerad av bengt erland fogelberg)\nv\u00e4ster\u00e5s (modellerad av carl gustaf qvarnstr\u00f6m).\nstens\u00f6 (1851, modellerad efter johan tobias sergel; numera flyttad till stadsparken intill kalmar slotten minnessten restes p\u00e5 lindholmens s\u00e4tesg\u00e5rd 1866. utmelandsmonumentet \u00e4r en byggnad i mora till 300\u2010\u00e5rsminnet av gustav i:s d\u00f6d, monumentet invigdes den 29 september 1860.\ni nordiska museet finns en kolossalstod av m\u00e5lat tr\u00e4 skapad av carl milles. i en v\u00e4ggm\u00e5lning i nationalmuseum har carl larsson skildrat hans int\u00e5g i stockholm 1523.\ngustav vasa avbildades 1989\u20132015 p\u00e5 den svenska tusenkronorssedeln.\n\n\n== \u00e4ttlingar och sl\u00e4kt ==\n\n\n=== barn ===\ni tv\u00e5 av sina \u00e4ktenskap fick gustav vasa sammanlagt elva barn av vilka nio n\u00e5dde vuxen \u00e5lder.\nbarn med katarina av sachsen-lauenburg:\n\nerik xiv (1533\u20131577), kung av sverige 1560\u20131568barn med margareta eriksdotter (leijonhufvud):\n\njohan iii (1537\u20131592), kung av sverige 1568\u20131592\nkatarina (1539\u20131610), g.m. greve edzard ii av ostfriesland\ncecilia (1540\u20131627), g.m. markgreve kristoffer ii av baden-rodemachern\nmagnus (1542\u20131595), hertig av \u00f6sterg\u00f6tland\nkarl (f\u00f6dd och d\u00f6d 1544)\nanna (1545\u20131610), g.m. greve georg johan i av pfalz-veldenz\nsten (1546\u20131547)\nsofia (1547\u20131611), g.m. hertig magnus ii av sachsen-lauenburg\nelisabet (1549\u20131597), g.m. hertig kristofer av mecklenburg\nkarl ix (1550\u20131611), riksf\u00f6rest\u00e5ndare 1599\u20131604 och kung av sverige 1604\u20131611\n\n\n=== antavla ===\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\n\u00e4ldre vasatiden\nvasaslott\nvasa\u00e4tten\nvendes konung\ngustav vasas \u00e4ttlingar\n\n\n== referenser ==\n\n\n=== noter ===\n\n\n=== k\u00e4llor ===\ngustaf i (gustaf vasa) i nordisk familjebok (andra upplagan, 1909)\ncarlquist, gunnar, red (1932). svensk uppslagsbok. bd 11. malm\u00f6: svensk uppslagsbok ab \ngillingstam, hans (1952\u20131953). \u00e4tterna oxenstierna och vasa under medeltiden: sl\u00e4kthistoriska studier. stockholm: [almqvist & wiksell]. libris 8075012 \ngillingstam hans, red (2001). \u00e4ldre svenska fr\u00e4lsesl\u00e4kter: \u00e4ttartavlor. [bd] 2. h. 1. stockholm: riddarhusdirektionen. libris 8398579 \ngissy, peter (2003). sveriges kungar och drottningar. stockholm: bonnier carlsen \ngrill erik, red (1967\u20131968). svenskt biografiskt lexikon bd 17, geijer\u2013hall. stockholm: svenskt biografiskt lexikon. libris 9322282 .\nlagerqvist, lars o.; \u00e5berg nils (1993). gustav eriksson (vasa) i dalarna 1520\u20131521:  minnen, myter och monument (2., rev. uppl.). stockholm: vincent. libris 7762046. isbn 91\u201087064\u201011\u20101 \nlarsson, lars\u2010olof (2002). gustav vasa \u2013 landsfader eller tyrann?. stockholm: prisma. libris 8595623. isbn 91\u2010518\u20103904\u20100 \n lilla uppslagsboken. malm\u00f6: f\u00f6rlagshuset norden ab, nordens boktryckeri. 1974 \nlundequist, nils (1828). \u201dstockholms stads historia, fr\u00e5n stadens anl\u00e4ggning till n\u00e4rwarande tid\u201d. zacharias haeggstr\u00f6m. https://stockholmskallan.stockholm.se/post/11545. \ng\u00f6ransson, g\u00f6te (1984). gustav vasa och hans folk. h\u00f6gan\u00e4s: bra b\u00f6cker. libris 437196 \nnorborg, lars\u2010arne (red.); hentzel, roland (1955). kungsord fr\u00e5n gustav vasa till gustav vi adolf. stockholm: natur och kultur \nringmar, richard (2002). gustaf eriksson vasa: kung, kamrer, koncernchef : \u00e5terblick p\u00e5 en monark av guds n\u00e5de. stockholm: atlantis. libris 8462869. isbn 91\u20107486\u2010647\u20108 .\nweibull, lauritz (1928). \u201dgustaf vasa om biskopligt st\u00e5nd och stockholms blodbad\u201d. scandia \u2013 tidskrift f\u00f6r historisk forskning 1 (2):  sid. 313\u2013314. issn 0036\u20105483. https://journals.lub.lu.se/scandia/article/view/1565/1269. l\u00e4st 25 december 2011. \n\n\n== vidare l\u00e4sning ==\nandre\u00e6 (svart), peder; ed\u00e9n, nils (1912). konung gustaf is kr\u00f6nika. stockholm: ljus. libris 442353 \nandre\u00e6 (svart), peder; westin, gunnar t. (1964). gustav vasas kr\u00f6nika. levande litteratur. stockholm: natur och kultur. libris 8074717. isbn 99\u20100208799\u2010x \nlagerqvist, lars o. (1996). \u201dekonomen p\u00e5 tronen: gustav vasa hade fast grepp om 1500\u2010talets penningpolitik\u201d. popul\u00e4r historia (lund : popul\u00e4r historia, 1991\u2013) 1996:5,:  sid. 8\u201313 : ill.. issn 1102-0822. http://www.popularhistoria.se/artiklar/ekonomen-pa-tronen/.  libris 2220315\nlarsson, olle (2008). \u201dgustav vasa \u2013 revolt\u00f6ren som byggde en nation\u201d. popul\u00e4r historia (nr. 3). \nroberts, michael; matz, richard (1970). gustav vasa. stockholm: norstedt. libris 8080006 \nschultze, johan reinhold (1780). minne af glorwyrdigst i \u00e5minnelse, konung gustaf den f\u00f6rstes wistande i dalarne 1520 och 1521 : med kopparstycken. stockholm: carlbohm. libris 18739405. http://urn.kb.se/resolve?urn=urn:nbn:se:kb:eod-2408676 \nskantze, margareta (2019). d\u00e4r brast ett \u00e4delt hj\u00e4rta \u2013 kung kristian ii och hans v\u00e4rld. karlskrona: arakne f\u00f6rlag. sid. 282\u2013328. libris v5dngt87s63kvnv2. isbn 9789197868136 \nsvalenius, ivan (1950, rev. uppl.1963). gustav vasa. stockholm: wahlstr\u00f6m & widstrand\ntroels\u2010lund, troels frederik; fabricius, knud (1945). dagligt liv i norden p\u00e5 1500\u2010talet. 2, bondg\u00e5rdar och borgarhus. stockholm: bonnier. libris 634243 \nwestin, gunnar t. (1971). maktkamp i senmedeltidens sverige: uppsatser och studier. stockholm: natur och kultur. libris 21046 \n\n\n=== urkunder ===\n\n\n==== konung gustaf den f\u00f6rstes registratur ====\n 1, 1521\u20131524. handlingar r\u00f6rande sveriges historia. f\u00f6rsta serien. stockholm. 1861. libris 17174936. http://hdl.handle.net/2077/37430 \n 2, 1525. handlingar r\u00f6rande sveriges historia. f\u00f6rsta serien. stockholm. 1864. libris 17209375. http://hdl.handle.net/2077/37548 \n 3, 1526. handlingar r\u00f6rande sveriges historia. f\u00f6rsta serien. stockholm. 1865. libris 19508854. http://hdl.handle.net/2077/44514 \n 4, 1527. handlingar r\u00f6rande sveriges historia. f\u00f6rsta serien. stockholm. 1868. libris 19508037. http://hdl.handle.net/2077/44469 \n 5, 1528. handlingar r\u00f6rande sveriges historia. f\u00f6rsta serien. stockholm. 1871. libris 19539818. http://hdl.handle.net/2077/44965 \n 6, 1529. handlingar r\u00f6rande sveriges historia. f\u00f6rsta serien. stockholm. 1875. libris 22272938. http://hdl.handle.net/2077/44965 \n 7, 1530\u20131531. handlingar r\u00f6rande sveriges historia. f\u00f6rsta serien. stockholm: norstedts. 1877. libris 20829944. http://hdl.handle.net/2077/52377 \n 8, 1532\u20131533. handlingar r\u00f6rande sveriges historia. f\u00f6rsta serien. stockholm: norstedts. 1883. libris 20834597. http://hdl.handle.net/2077/52404 \n 9, 1534. handlingar r\u00f6rande sveriges historia. f\u00f6rsta serien. stockholm. 1885. libris 20912432. http://hdl.handle.net/2077/53239 \n 10, 1535. handlingar r\u00f6rande sveriges historia. f\u00f6rsta serien. stockholm. 1887. libris 20912445. http://hdl.handle.net/2077/53241 \n 11, 1536\u20131537. handlingar r\u00f6rande sveriges historia. f\u00f6rsta serien. stockholm. 1888. libris 21794501. http://hdl.handle.net/2077/54139 \n 12, 1538\u20131539. handlingar r\u00f6rande sveriges historia. f\u00f6rsta serien. stockholm. 1890. libris 21822816. http://hdl.handle.net/2077/54221 \n 13, 1540\u20131541. handlingar r\u00f6rande sveriges historia. f\u00f6rsta serien. stockholm. 1891. libris 21915475. http://hdl.handle.net/2077/54396 \n 14, 1542. handlingar r\u00f6rande sveriges historia. f\u00f6rsta serien. stockholm. 1893. libris 22283502. http://hdl.handle.net/2077/54982 \n 15, 1543. handlingar r\u00f6rande sveriges historia. f\u00f6rsta serien. stockholm. 1893. libris 22126126. http://hdl.handle.net/2077/54713 \n 16, 1544. handlingar r\u00f6rande sveriges historia. f\u00f6rsta serien. stockholm. 1895. libris 22521641. http://hdl.handle.net/2077/56077 \n 17, 1545. handlingar r\u00f6rande sveriges historia. f\u00f6rsta serien. stockholm. 1896. libris 22661465. http://hdl.handle.net/2077/56271 \n 18 1546\u20131547. handlingar r\u00f6rande sveriges historia. f\u00f6rsta serien. stockholm. 1900. libris 5fg6mcdk3w7pk1fg. http://hdl.handle.net/2077/57379 \n 19 1548. handlingar r\u00f6rande sveriges historia. f\u00f6rsta serien. stockholm. 1901. libris js0r045vgvf0vjdq. http://hdl.handle.net/2077/58193 \n 20 1549. handlingar r\u00f6rande sveriges historia. f\u00f6rsta serien. stockholm. 1902. libris gqxpx31pdjjzsskx. http://hdl.handle.net/2077/58194 \n 21 1550. handlingar r\u00f6rande sveriges historia. f\u00f6rsta serien. stockholm. 1903. libris 19p6qm6gzdr9w9bs. http://hdl.handle.net/2077/58607 \n 22 1551. handlingar r\u00f6rande sveriges historia. f\u00f6rsta serien. stockholm. 1904. libris kt9vfsnnhpg44sch. http://hdl.handle.net/2077/58775 \n 23, 1552. handlingar r\u00f6rande sveriges historia. f\u00f6rsta serien. 1905. libris 1bz44xllzksk9wv3. http://hdl.handle.net/2077/59660 \n 24, 1553\u20131554. handlingar r\u00f6rande sveriges historia. f\u00f6rsta serien. 1906. libris 1bz4db4xztddgwjq. http://hdl.handle.net/2077/59666 \n 25, 1555. handlingar r\u00f6rande sveriges historia. f\u00f6rsta serien. stockholm. 1910. libris 1b5f87szz2pst2qw. http://hdl.handle.net/2077/60261 \n 26, 1556. handlingar r\u00f6rande sveriges historia. f\u00f6rsta serien. 1911. libris dpq04b2fbpjlhls4. http://hdl.handle.net/2077/60773 \n 27, 1557. handlingar r\u00f6rande sveriges historia. f\u00f6rsta serien,. 1913. libris p0ct9zcqm19n6l71. http://hdl.handle.net/2077/61832 \n 28, 1558. handlingar r\u00f6rande sveriges historia. f\u00f6rsta serien. 1914. libris gr799zw4dm3h2cxf. http://hdl.handle.net/2077/62181 \n 29, 1559\u20131560. handlingar r\u00f6rande sveriges historia. f\u00f6rsta serien. 1916. libris r3p3bmwhpp302ssh. http://hdl.handle.net/2077/62660 \n\n\n== externa l\u00e4nkar ==\n wikimedia commons har media som r\u00f6r gustav vasa.\ufeff\n\ngustav vasa-f\u00f6reningen\ngustav vasa i libris\n3d\u2010modell av gustav vasas hj\u00e4lm med maskvisir\n\u201dgustav vasa\u201d. biografiskt lexikon f\u00f6r finland. helsingfors: svenska litteraturs\u00e4llskapet i finland. 2008\u20132011. urn:nbn:fi:sls-4039-1416928956645"