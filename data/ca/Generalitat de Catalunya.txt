"la generalitat de catalunya (castell\u00e0: generalidad de catalu\u00f1a, occit\u00e0: generalitat de catalonha) \u00e9s el sistema institucional en qu\u00e8 s'organitza pol\u00edticament l'autogovern de catalunya. \u00e9s integrada pel parlament de catalunya, la presid\u00e8ncia de la generalitat, el govern i les altres institucions de l'administraci\u00f3.\nt\u00e9 el seu origen en les diputacions permanents creades per governar l'administraci\u00f3 entre reunions de les corts als diferents territoris de la corona d'arag\u00f3 i que donaren lloc a la diputaci\u00f3 del general del principat de catalunya (1359), a la diputaci\u00f3 del general del regne d'arag\u00f3 (1362) i a la diputaci\u00f3 del general del regne de val\u00e8ncia (1412). la seva seu oficial \u00e9s el palau de la generalitat de catalunya a la ciutat de barcelona.\n\n\n== hist\u00f2ria ==\n\n\n=== antecedents ===\nla generalitat de catalunya t\u00e9 els seus or\u00edgens en les corts catalanes, les quals, durant el regnat de jaume i el conqueridor (1208\u20131276), es reunien convocades pel rei com a representatives dels estaments socials de l'\u00e8poca. sota pere ii el gran (1276\u20131285) les corts reials catalanes prengueren forma institucional. el rei s'oblig\u00e0 a celebrar \u00abgeneral cort\u00bb cada any. les corts exercien funcions de consell i tamb\u00e9 legislatives per mitj\u00e0 dels tres \u00abbra\u00e7os\u00bb que les componien: l'eclesi\u00e0stic (clerecia), el militar (noblesa) i el popular o cambra reial (viles i ciutats sotmeses directament al govern del rei). el conjunt era anomenat \u00ablo general de cathalunya\u00bb.\nel primer pas cap a la instituci\u00f3 de la generalitat es produeix a les corts celebrades a monts\u00f3 (l'arag\u00f3) l'any 1289, quan \u00e9s designada una \u00abdiputaci\u00f3 del general\u00bb, comissi\u00f3 temporal per recaptar el \u00abservei\u00bb o tribut que els \u00abbra\u00e7os\u00bb concedien al rei a petici\u00f3 seva. aquest impost es coneixia popularment com drets de general o generalitats, nom que es va exportar a fran\u00e7a on es van crear les g\u00e9n\u00e9ralit\u00e9s, districtes fiscals. amb el temps el nom ofici\u00f3s de generalitat va acabar suplantant el nom oficial de diputaci\u00f3 del general.\n\n\n=== la generalitat medieval ===\n\nla pau i la treva de d\u00e9u era un moviment social promogut el segle xi com a resposta de l'esgl\u00e9sia i els camperols a les viol\u00e8ncies perpetrades per nobles feudals. es pot considerar l'origen de les corts catalanes.\nla ciutat natal, llavors, delimitava un espai protegit de viol\u00e8ncia feudal. no obstant aix\u00f2, per garantir la conviv\u00e8ncia del clima, cal anar m\u00e9s enll\u00e0, establint una autoritat que prohibia la pr\u00e0ctica de qualsevol tipus d'acte violent en qualsevol part del territori. aquest va ser l'objectiu de les assemblees de pau i treva de d\u00e9u, la primera de les quals, a les comarques catalanes, va tenir lloc a toluges (rossell\u00f3), el 1027, sota la presid\u00e8ncia de l'abat oliba, en nom del bisbe berenguer d'elna, absent de la di\u00f2cesi perqu\u00e8 estava en peregrinaci\u00f3.\nun altre precedent medieval: la diputaci\u00f3 de la generalitat de catalunya, on \u00abgeneral\u00bb significa la comunitat pol\u00edtica dels catalans i no el rang militar), que el 1931 els legisladors consideraven oport\u00fa invocar com a base legitimadora per a l'autogovern contemporani.\nel passat pol\u00edtic de catalunya com a comunitat territorialment diferenciada amb institucions representatives i aut\u00f2nomes pr\u00f2pies, respecte al poder sobir\u00e0 de la sobirania catalana pr\u00f2pia (988\u20131283), monarquies aragoneses (1283\u20131516) i monarquies castellanes (1516\u20131808) i de l'estat constitucional espanyol (des de 1812), es pot dividir en quatre etapes, separades per tres grans pauses en l'ordre legal / p\u00fablic.\n\n\n==== primera abolici\u00f3 ====\nles institucions catalanes que depenien de la generalitat es van abolir en el que actualment es coneix a catalunya com a catalunya del nord, un any despr\u00e9s de la signatura del tractat dels pirineus al segle xvii, que va transferir el territori de la sobirania catalana a la francesa.\ndespr\u00e9s, a principis del segle xviii, a mesura que es van aprovar els nous decrets a castella, la instituci\u00f3 va ser abolida tamb\u00e9 a tot el territori catal\u00e0.\n\n\n==== primera restauraci\u00f3 ====\nla generalitat de catalunya va ser restaurada a la part meridional de catalunya i va donar la seva moderna funci\u00f3 pol\u00edtica i representativa com a govern regional de catalunya el 1932, durant la segona rep\u00fablica espanyola.\ndespr\u00e9s que la coalici\u00f3 de dreta guany\u00e9s les eleccions espanyoles el 1933, els l\u00edders d'esquerres de la generalitat de catalunya es van rebel\u00b7lar contra les autoritats espanyoles, i es va suspendre temporalment de 1934 a 1936.\n\n\n==== segona abolici\u00f3 ====\nel 1939, quan la guerra civil espanyola va acabar amb la derrota de la rep\u00fablica, la generalitat de catalunya va ser abolida i va romandre suspesa durant la dictadura franquista fins a l'any 1977. el president de la generalitat de l'\u00e8poca, llu\u00eds companys, va ser torturat i executat l'octubre del 1940 pel delicte de \u00abrebel\u00b7li\u00f3 militar\u00bb.\n\n\n==== segona restauraci\u00f3 ====\nla successi\u00f3 de presidents de la generalitat es va exiliar a l'exili des de 1939 fins a 1977, quan josep tarradellas va tornar a catalunya i va ser reconegut com el president leg\u00edtim del govern catal\u00e0. tarradellas, quan va tornar a catalunya, va pronunciar: \u00abciutadans de catalunya, ja s\u00f3c aqu\u00ed\u00bb, reassumint els poders auton\u00f2mics de catalunya, una de les nacionalitats hist\u00f2riques d'espanya.\ndespr\u00e9s d'aix\u00f2, es van transferir els poders atorgats a la generalitat de catalunya d'acord amb la constituci\u00f3 espanyola de 1978 i es va aprovar l'estatut d'autonomia de catalunya despr\u00e9s d'aprovar-se tant per refer\u00e8ndum a catalunya com pel parlament.\n\nel 1356 esclat\u00e0 la guerra dels dos peres entre la corona d'arag\u00f3 governada per pere el cerimoni\u00f3s, i la corona de castella governada per pere i de castella. pere el cerimoni\u00f3s va haver de fer front a una llarga i dura guerra llevant armades per mantenir les posicions de la corona a la mediterr\u00e0nia, principalment a sardenya, i organitzar al final del regnat la defensa de catalunya davant les amenaces de les companyies mercen\u00e0ries procedents de fran\u00e7a. el car\u00e0cter omnipresent de la guerra es tradu\u00ed en cont\u00ednues mobilitzacions generals i en la necessitat d'aixecar o reformar les muralles de les ciutats. les noves t\u00e0ctiques b\u00e8l\u00b7liques difoses a la segona meitat del segle xiv exigien un equipament militar m\u00e9s complex i sofisticat i el recurs cada cop m\u00e9s freq\u00fcent a l'artilleria. tot plegat feu incrementar enormement les despeses relacionades amb la nova forma de fer la guerra del segle xiv, despeses que no podien ser cobertes amb els recursos patrimonials de la monarquia del casal d'arag\u00f3 generat basant-se en les tributacions dels habitants de les terres del reialenc. es feia necessari bastir un sistema fiscal, desconegut fins aleshores, que grav\u00e9s tots els s\u00fabdits fossin de la jurisdicci\u00f3 que fossin.\nper\u00f2 el sistema constitucionalista caracter\u00edstic de la corona d'arag\u00f3 impedia al sobir\u00e0 imposar una nova legislaci\u00f3 fiscal per la seva sola voluntat reial. com qualsevol altra legislaci\u00f3 calia negociar-la amb la representaci\u00f3 dels tres bra\u00e7os del terra a trav\u00e9s de la convocat\u00f2ria de corts en cadascun dels respectius estats. les corts o parlamentum eren l'\u00f2rgan legislatiu de cada estat de la corona d'arag\u00f3 i eren una assemblea que reunia el rei amb els tres estaments de cada estat: nobles, eclesi\u00e0stics i s\u00edndics de les principals ciutats i viles reials. aquest \u00f2rgan legislatiu havia nascut en el segle anterior, durant el regnat de pere el gran i arrib\u00e0 a la seva maduresa pol\u00edtica durant el tres-cents arran de les reiterades convocat\u00f2ries degudes al finan\u00e7ament de les guerres de la monarquia. en el cas del principat de catalunya es convocava a la celebraci\u00f3 de les corts catalanes.\nel conflicte b\u00e8l\u00b7lic feu que les corts generals de catalunya de 1358\u20131359 fossin obertes a barcelona, continuades a vilafranca del pened\u00e8s i closes a cervera. en aquesta darrera es pact\u00e0 un important donatiu al rei per tal de finan\u00e7ar la guerra contra castella i repel\u00b7lir les invasions castellanes al regne d'arag\u00f3 i al regne de val\u00e8ncia. aix\u00ed mateix es pact\u00e0 el 19 de novembre la designaci\u00f3 de 12 diputats, 4 per cada bra\u00e7, amb atribucions executives en mat\u00e8ria fiscal i els respectius o\u00efdors de comptes, a fi de formar la diputaci\u00f3 del general del principat de catalunya com a representaci\u00f3 dels tres bra\u00e7os que s'havien reunit en les corts. aquesta comissi\u00f3 per\u00f2, esdevingu\u00e9 permanent a fi de recaptar el donatiu a catalunya i gestionar el deute p\u00fablic reial a llarg termini sense la intervenci\u00f3 ni del sobir\u00e0 ni dels seus oficials reials. la comissi\u00f3 permanent, la diputaci\u00f3 del general de catalunya, estava sota l'autoritat del diputat eclesi\u00e0stic, a qui es considerava el president de la generalitat; el primer fou berenguer de cru\u00eflles, bisbe de girona.\na l'interregne de 1410\u20131412 produ\u00eft a la mort de mart\u00ed l'hum\u00e0 i amb el nomenament de ferran i com a rei, la generalitat feu un pas important en el seu autogovern. si la generalitat havia nascut com una \u00abdelegaci\u00f3 entre corts\u00bb, de mica en mica havia anat assumint responsabilitats pol\u00edtiques i de defensa del territori, ajudant al rei i disposant de les seves pr\u00f2pies armes navals. aquesta posici\u00f3 menys subordinada, juntament amb la feble posici\u00f3 inicial del rei, permet refor\u00e7ar normativament els drets de catalunya i fer una compilaci\u00f3 de les constitucions catalanes. a les corts de barcelona del 4 de gener de 1413, el rei accepta una reforma que dona autonomia a la generalitat en el nomenament dels seus diputats sense intervenci\u00f3 reial ni aprovaci\u00f3. a m\u00e9s, regula la durada dels mandats, el proc\u00e9s electoral i les substitucions dels diputats.\n\n\n=== la generalitat moderna ===\n\ndurant el primer mig segle de vida l'organisme va conservar el seu car\u00e0cter d'organisme fiscal i financer, per\u00f2 a partir de les reformes de 1413 va anar adquirint cada vegada m\u00e9s compet\u00e8ncies pol\u00edtiques. es configur\u00e0 aix\u00ed l'estructura pol\u00edtica del principat de catalunya bastida basant-se en les corts o parlamentum, que emetia nova legislaci\u00f3 a trav\u00e9s del pactum entre la terra i el rei, i la diputaci\u00f3 del general de catalunya designada del parlamentum que exercia el poder executiu sobre les seves compet\u00e8ncies econ\u00f2miques i pol\u00edtiques. a les seves inicials funcions economicoadministratives s'hi afeg\u00ed l'execuci\u00f3 de les decisions pactades en les corts catalanes, vetllar perqu\u00e8 les constitucions catalanes i altres lleis de catalunya fossin respectades pel rei i els seus oficials, i publicar o interpretar els acords pactats en les corts. aquest creixent protagonisme de la diputaci\u00f3 del general amb jurisdicci\u00f3 pol\u00edtica, judicial i militar, culmin\u00e0 durant la guerra civil catalana (1462-1472) quan la instituci\u00f3 s'enfront\u00e0 militarment contra el rei de la dinastia trast\u00e0mara joan ii d'arag\u00f3. la guerra acab\u00e0 quan finalment el monarca ratific\u00e0 l'exist\u00e8ncia de la diputaci\u00f3 del general. a partir d'aleshores es produ\u00ed un notori redre\u00e7 i desplegament de l'administraci\u00f3. es consolid\u00e0 una instituci\u00f3 nascuda de les guerres exteriors i confirmada amb les guerres interiors que buscava solucions a partir dels acords pactats en corts. al segle xvii novament la generalitat de catalunya desencaden\u00e0 la guerra quan davant el creixent autoritarisme mon\u00e0rquic del per\u00edode de 1593-1652, el projecte centralista del favorit comte duc d'olivares conculcant les constitucions catalanes culmin\u00e0 amb la guerra dels segadors. la guerra detur\u00e0 novament els projectes autoritaris de la monarquia, per\u00f2 supos\u00e0 una regressi\u00f3 per a l'\u00e0mbit competencial de la instituci\u00f3. a les corts de 1455, i per evitar el nepotisme olig\u00e0rquic, s'introdu\u00ed el sistema d'insaculaci\u00f3: els diputats sortints elegien dotze candidats d'entre els quals se'n triava un a l'atzar.\n\nferrando primer en la cort de barcelona, any m.cccc.xiij. cap. de corr. iij.\nsupplica la dita corr, que vos senyor, e la senyora reyna, e vostre illustre primogenit, e vostres, e lurs successors, paguets, e maners, e fa\u00e7ars pagar los drets del dit general, com sie senyor evident cosa, lo dit general redundar en gran vitalitat, e honor de vostra reyal corona. plau al senyor rey de si mateix, de la reyna, e de sos fills. (de drets del general\u2013 tit. xxvi, llibre iv de las constitucions de cathalunya)durant els segles xv i xvi la generalitat va construir edificis a les diverses ciutats del pa\u00eds a fi de recaptar impostos:\n\ncasa de la generalitat (barcelona) al portal de sant antoni\ncasa de la generalitat (girona)\npalau de la generalitat (perpiny\u00e0)\ncasa de la generalitat (tortosa)el 1641, pau claris 94\u00e8 president de la generalitat de catalunya, proclam\u00e0 la rep\u00fablica catalana, i poc despr\u00e9s, llu\u00eds xiii de fran\u00e7a \u00e9s proclamat comte de barcelona.\n\n\n=== abolici\u00f3 per felip v l'any 1714 ===\nencara que a la guerra de successi\u00f3 la generalitat ocup\u00e0 un lloc secundari, ja que fou la junta de bra\u00e7os la que tenia el comandament, s'havia posicionat en favor de la causa austriacista aixecant un regiment, els decrets de nova planta de felip v, el 16 de gener del 1716, liquidaren de fet la instituci\u00f3 centen\u00e0ria, transgredint les constitucions catalanes.\n\n\n=== la junta superior de catalunya ===\n\nla junta superior de govern del principat de catalunya va ser l'organisme de govern aut\u00f2nom que govern\u00e0 a catalunya entre el 1808 i 1812 durant la guerra del franc\u00e8s. els seus precedents s\u00f3n les juntes de corregiment que s'organitzaren per tal de combatre la invasi\u00f3 francesa, essent la primera a constituir-se la de lleida, que convoc\u00e0 als representants de les altres per tal de formar una junta superior de catalunya. constitu\u00efda la junta superior de govern del principat de catalunya aquesta s'autodeclar\u00e0 com a deposit\u00e0ria de les facultats tant de la reial audi\u00e8ncia de barcelona com del poder legislatiu. aix\u00ed mateix tamb\u00e9 nomen\u00e0 el capit\u00e0 general de catalunya i impos\u00e0 tributs per finan\u00e7ar la guerra aixecant i finan\u00e7ant tropes per lluitar contra els francesos. fou suprimida per ordre de les corts de cadis (1812), i en lloc seu fou creada una te\u00f2rica diputaci\u00f3 provincial de catalunya que es constitu\u00ed el 30 de novembre de 1812, mentre en la pr\u00e0ctica el territori de catalunya era ocupat per les tropes franceses i era annexionat al primer imperi franc\u00e8s. el 1820, durant el trienni liberal, es torn\u00e0 a reclamar la constituci\u00f3 de la diputaci\u00f3 provincial de catalunya enmig del debat sobre l'organitzaci\u00f3 provincial amb una creixent influ\u00e8ncia dels principis uniformistes jacobins dins del pensament liberal espanyol. a la mort de ferran vii l'estructuraci\u00f3 del regne constitucional d'espanya (1833\u20131874) es bas\u00e0 en el model de divisi\u00f3 provincial aprovat pel decret de 30 de novembre de 1833, de resultes del qual l'hist\u00f2ric territori de catalunya quedava esquarterat definitivament en quatre prov\u00edncies espanyoles.\n\n\n=== restauraci\u00f3 carlina ===\n\nel pretendent carl\u00ed carles vii va cridar a la revolta el 15 d'abril de 1872 i va ser escoltat pel pa\u00eds basc i catalunya on dispos\u00e0 de la col\u00b7laboraci\u00f3 de ramon cabrera. un dels motius que va emp\u00e8nyer catalunya a sumar-se a la revolta va ser la promesa de restituci\u00f3 dels furs catalans i la restauraci\u00f3 de la generalitat de catalunya abolits el 1714 per felip v. el pretendent carl\u00ed carles viii impuls\u00e0 el 1872 la lluita a catalunya enviant-hi el seu germ\u00e0 alfons carles de borb\u00f3. les tropes dels carlins catalans comandades per rafael tristany prengueren vic, manresa i olot davant la impot\u00e8ncia i desesperaci\u00f3 del govern de madrid. aquestes conquestes oferiren als carlins el domini d'una basta part de tota la catalunya interior mentre les forces lleials al govern de madrid amb prou feines tenien capacitat per assegurar les ciutats costaneres.\nel primer acte simb\u00f2lic de la restauraci\u00f3 de les institucions constitucionals pr\u00f2pies de catalunya fou la jura dels furs. seguidament i a fe de restaurar les institucions constitucionals de catalunya abolides despr\u00e9s del 1714 els carlins restauraren oficialment la diputaci\u00f3 general de catalunya l'1 d'octubre de 1874. en fou declarat president el general rafael tristany, que jur\u00e0 els furs a olot, i aquest seria seguit despr\u00e9s per francesc savalls. la restituci\u00f3 de la diputaci\u00f3 general de catalunya es va aconseguir gr\u00e0cies al decret que el pretendent carl\u00ed carles vii havia signat el 26 de juliol de 1874 on confirmava la promesa de restauraci\u00f3 de les antigues llibertats de catalunya. la seu de la diputaci\u00f3 va quedar establerta provisionalment a sant joan de les abadesses, localitat des d'on es public\u00e0 el bolet\u00edn oficial del principado de catalu\u00f1a des del desembre de 1874 al mar\u00e7 de 1875.el decret de constituci\u00f3 de la diputaci\u00f3 de catalunya signat a estella\u2013lizarra per carles vii constava de vint articles que forjaven clarament els pilars de la recuperaci\u00f3 de les llibertats catalanes. aix\u00ed l'article sis\u00e8 declarava a la diputaci\u00f3 com l'\u00f2rgan competent per imposar impostos i recaptar-los. l'article set\u00e8 l'autoritzava a poder realitzar empr\u00e8stits. l'article vuit\u00e8 donava poders a la diputaci\u00f3 per nomenar i substituir alcaldes i corporacions municipals. l'article nov\u00e8 l'autoritzava a nomenar els funcionaris. el des\u00e8 a crear cossos policials i a tenir cura de l'ex\u00e8rcit. el dotz\u00e8 posava el servei de correus i tel\u00e8graf sota l'autoritat de la diputaci\u00f3 de catalunya. el tretz\u00e8 confirmava la diputaci\u00f3 per a procurar per la instrucci\u00f3 p\u00fablica. el catorz\u00e8 instava la diputaci\u00f3 a crear en el m\u00ednim espai de temps la reial audi\u00e8ncia de catalunya amb dues sales i tres magistratures cadascuna. segon d'historiador jaume grau \u00abla restauraci\u00f3 carlina retornava a catalunya impostos, just\u00edcia, municipis, policia, ex\u00e8rcit, ensenyament, funcionaris, tot un seguit de poders competencials que catalunya avui en dia encara no ha recuperat. ning\u00fa no pot negar que una de les motivacions principals que impulsava els carlins catalans era la recuperaci\u00f3 de les llibertats perdudes el 1714\u00bb.la lluita continu\u00e0 fins que a madrid fou proclamat com a rei d'espanya alfons xii, perqu\u00e8 despr\u00e9s de la batalla de montejurra el 17 de febrer de 1876 el pretendent carl\u00ed carles vii va haver de passar a fran\u00e7a i poc despr\u00e9s alfons xii entrava a pamplona. la derogaci\u00f3 dels decrets de nova planta de felip v i la restauraci\u00f3 de la generalitat de catalunya es donava per acabada i es consolidava el per\u00edode hist\u00f2ric conegut per restauraci\u00f3 borb\u00f2nica (1874\u20131931).\n\n\n=== la mancomunitat de catalunya ===\n\nla mancomunitat de catalunya esdevingu\u00e9 la instituci\u00f3 d'autogovern de catalunya entre el 1914 i el 1925 durant el per\u00edode de la restauraci\u00f3 borb\u00f2nica (1874\u20131931), esdevenint alhora tant successora de la generalitat moderna, com precursora de la generalitat contempor\u00e0nia.\nel 1833 el secretari d'estat de foment javier de burgos havia dissenyat un nou organigrama estatal uniforme pel regne constitucional d'espanya estructurant-lo en 49 petites prov\u00edncies espanyoles centralitzades des de madrid. aquestes noves prov\u00edncies van ser batejades amb el nom de les seues capitals (excepte els territoris forals de navarra, \u00e0laba, guip\u00fascoa i biscaia). les prov\u00edncies estaven administrades per una diputaci\u00f3 provincial i no tenien cap mena de lligam entre elles, desapareixent per tant el concepte administratiu de regi\u00f3. aquest fou el r\u00e8gim imperant a l'espanya liberal malgrat els intents dels carlins de restablir les institucions d'autogovern de les regions hist\u00f2riques. no fou fins al 1914 quan s'aconsegu\u00ed, mitjan\u00e7ant la unificaci\u00f3 de les quatre diputacions provincials catalanes \u2014diputaci\u00f3 de barcelona, diputaci\u00f3 de girona, diputaci\u00f3 de tarragona i diputaci\u00f3 de lleida\u2014 restablir un \u00f2rgan administratiu per a tota catalunya: la mancomunitat de catalunya. el proc\u00e9s de la seua creaci\u00f3 ja es va endegar el 1911, per b\u00e9 que el congreso de los diputados la va autoritzar amb unes compet\u00e8ncies molt retallades. el 18 de desembre del 1913 el rei sign\u00e0 la llei de mancomunitat provincials i la mancomunitat de catalunya es formalitz\u00e0 el 6 d'abril del 1914.\nla mancomunitat de prov\u00edncies catalanes estava formada per una assemblea que aplegava els 96 diputats provincials catalans a les corts espanyoles, aix\u00ed com pel consell format per 8 consellers i el president. la seva acci\u00f3 pol\u00edtica va estar regida pel consens entre les diferents orientacions presents, fossin o no catalanistes. el seu primer president fou enric prat de la riba (1914\u20131917), seguit per josep puig i cadafalch (1917\u20131923). els dos primers presidents de la instituci\u00f3 eren membres de la lliga regionalista i varen dur a terme una important tasca de creaci\u00f3 d'infraestructures de camins i ports, obres hidr\u00e0uliques, ferrocarrils, tel\u00e8fons, benefic\u00e8ncia i sanitat. la mancomunitat impuls\u00e0 una campanya a favor del projecte d'estatut d'autonomia de catalunya de 1919, tot i que finalment no va tirar endavant. tamb\u00e9 varen emprendre iniciatives per augmentar els rendiments agr\u00edcoles i forestals introduint millores tecnol\u00f2giques, de serveis i educatives i varen potenciar els ensenyaments tecnol\u00f2gics necessaris per a la ind\u00fastria catalana. en aquesta direcci\u00f3 es va crear el servei geogr\u00e0fic, el servei geol\u00f2gic i la secci\u00f3 de tel\u00e8fons amb l'objectiu de fer arribar el tel\u00e8fon a tots els racons de catalunya. tamb\u00e9 es cre\u00e0 la secci\u00f3 de ferrocarrils secundaris i els ferrocarrils de la mancomunitat de catalunya per a la construcci\u00f3 del ferrocarril metropolit\u00e0 transversal de barcelona i el servei meteorol\u00f2gic de catalunya. es fund\u00e0 la biblioteca de catalunya, l'escola industrial, l'escola superior de belles arts, l'escola superior d'alts estudis comercials, l'escola de bibliotec\u00e0ries, l'escola superior d'agricultura, l'escola del treball i l'institut d'estudis catalans, sota l'impuls del qual pompeu fabra redact\u00e0 les normes ortogr\u00e0fiques (1913), la gram\u00e0tica catalana (1918), i el diccionari general de la llengua catalana, que no va poder veure la llum fins al 1932. el darrer president fou alfons sala (1923\u20131925), ja sota el r\u00e8gim dictatorial del general miguel primo de rivera que acab\u00e0 per abolir la instituci\u00f3 d'autogovern catalana el 1925. la tasca i modernitat de la mancomunitat de catalunya serv\u00ed de model per quan es restabl\u00ed la generalitat de catalunya el 1931.\n\n\n=== la generalitat contempor\u00e0nia ===\n\nel 1931 el sistema de la restauraci\u00f3 borb\u00f2nica (1874\u20131931) era esgotat. l'any anterior els partits pol\u00edtics republicans d'espanya s'havien posat d'acord en el pacte de sant sebasti\u00e0 a fi de preparar un disseny global per a l'imminent canvi de r\u00e8gim que inclo\u00efa l'abolici\u00f3 de la monarquia, la proclamaci\u00f3 de la rep\u00fablica espanyola i autonomia pol\u00edtica per a catalunya. arran de les eleccions municipals de 12 d'abril de 1931, que determinaren la caiguda de la monarquia, francesc maci\u00e0, l\u00edder d'esquerra republicana de catalunya \u2014partit triomfador a catalunya\u2014 proclam\u00e0 de manera unilateral \u00abla rep\u00fablica catalana com a estat de la federaci\u00f3 ib\u00e8rica\u00bb el dia 14 d'abril, poques hores abans que a madrid es proced\u00eds a proclamar la segona rep\u00fablica espanyola. aquesta proclamaci\u00f3 preocup\u00e0 el govern provisional de la segona rep\u00fablica espanyola que envi\u00e0 en avi\u00f3 a barcelona el dia 18 d'abril els ministres fernando de los r\u00edos, marcel\u00b7l\u00ed domingo, i llu\u00eds nicolau d'olwer. va ser el malagueny de los r\u00edos qui va proposar el nom de \u00abgeneralitat\u00bb per al govern regional catal\u00e0, reminisc\u00e8ncia de la instituci\u00f3 medieval, tot i que les funcions d'ambdues s\u00f3n totalment diferents. aix\u00ed doncs, el consell format a barcelona es reconvert\u00ed, despr\u00e9s d'intenses converses, en govern de catalunya.\naquesta generalitat provisional presidida pel mateix francesc maci\u00e0 i composta per un govern provisional de catalunya (1931\u20131932), una assemblea de representants dels municipis (diputaci\u00f3 provisional de la generalitat) i uns comissaris que, en qualitat de delegats del govern, s'encarregaven dels serveis pertanyents a les suprimides diputacions provincials de girona, tarragona i lleida, mentre que s'establia la seu de la generalitat al palau de la pla\u00e7a sant jaume. els diputats catalans elaboraren un projecte d'estatut a n\u00faria aprovat en refer\u00e8ndum el 2 d'agost de 1931 i modificat i aprovat a les corts espanyoles el 9 de setembre de 1932. amb l'estatut aprovat, el 20 de novembre de 1932 es varen fer les eleccions al parlament de catalunya (1932) per constituir les institucions i formar el govern de catalunya (1932\u20131933) amb francesc maci\u00e0 ratificat com a president de la generalitat de catalunya i llu\u00eds companys com a president del parlament de catalunya.\n\nel 25 de desembre de 1933 mor\u00ed francesc maci\u00e0 i el parlament nomen\u00e0 companys com a successor, el qual va exercir el c\u00e0rrec fins al final de la guerra civil espanyola excepte el par\u00e8ntesi de suspensi\u00f3 de l'estatut que va d'octubre de 1934 a febrer de 1936, ocasionat pels fets del sis d'octubre. al capdavant del parlament a companys el succe\u00efren joan casanovas i maristany fins al 1938, i despr\u00e9s josep irla i bosch. l'estatut interior de catalunya de 25 de maig de 1933 va deixar fixades les institucions auton\u00f2miques i les relacions entre elles, i es configur\u00e0 el consell executiu, encap\u00e7alat pel president de la generalitat \u2014o per un conseller primer, com a delegat de l'anterior\u2014 i format per consellers titulars dels departaments de l'administraci\u00f3. el trasp\u00e0s dels serveis d'ordre p\u00fablic permet\u00e9 eliminar els governadors civils i don\u00e0 lloc a la junta de seguretat de catalunya que coordinava les accions auton\u00f2mica i estatal en aquesta \u00e0rea, i el tribunal de cassaci\u00f3, amb jurisdicci\u00f3 sobre les mat\u00e8ries civils i administratives de compet\u00e8ncia auton\u00f2mica.\nel 6 d'octubre, en resposta a l'entrada de les dretes de la ceda al govern espanyol, el president companys va proclamar unilateralment un \u00abestat catal\u00e0 de la rep\u00fablica federal espanyola\u00bb per\u00f2 la insurrecci\u00f3 va ser ven\u00e7uda el mateix dia pel capit\u00e0 general de catalunya, i companys destitu\u00eft i empresonat. entre octubre de 1934 i febrer de 1936, l'estatut va ser susp\u00e8s pel govern de madrid i la presid\u00e8ncia de la generalitat fou ocupada per persones designades pel govern central amb el t\u00edtol de governadors generals de catalunya: francisco jim\u00e9nez arenas, manuel portela valladares, el republic\u00e0 radical joan pich i pon, eduardo alonso, el cedista valenci\u00e0 ignasi villalonga, i el lliguista f\u00e8lix escalas. amb el triomf del front popular a les eleccions de 16 de febrer de 1936 es va aixecar la suspensi\u00f3 de l'estatut i companys va tornar a ser president de la generalitat.\nel cop i l'aixecament militar del 18 de juliol de 1936 provoc\u00e0 l'inici de la guerra civil espanyola. el general francisco franco va abolir la generalitat quan entr\u00e0 el 1938 a catalunya per lleida, per b\u00e9 que la generalitat republicana va seguir actuant fins a l'entrada de les tropes franquistes el gener de 1939. un cop acabada la guerra civil espanyola de 1936\u20131939, la generalitat es va exiliar. el nou r\u00e8gim franquista reprodu\u00ed la repressi\u00f3 de felip v i, a m\u00e9s, abol\u00ed les institucions de la generalitat. el seu president, llu\u00eds companys, defensor de la legalitat constitucional republicana, fou detingut amb la col\u00b7laboraci\u00f3 nazi de la gestapo, li va ser aplicada l'extradici\u00f3 i el van tornar a espanya, on va ser jutjat en consell de guerra, condemnat a mort i afusellat al castell de montju\u00efc (1940). mort el president companys, josep irla, darrer president del parlament catal\u00e0, es feu c\u00e0rrec de la presid\u00e8ncia de la generalitat a l'exili fins que, l'any 1954, el va succeir josep tarradellas, tamb\u00e9 a l'exili. novament, el centralisme impos\u00e0 els governadors civils i les diputacions provincials, i al palau de la generalitat s'instal\u00b7l\u00e0 un cop m\u00e9s la diputaci\u00f3 de barcelona. aquesta divisi\u00f3 provincial ignorava la divisi\u00f3 territorial comarcal, tradicional a catalunya.\n\n\n=== restauraci\u00f3 de la generalitat contempor\u00e0nia ===\nel 4 de gener de 1977, durant la transici\u00f3 democr\u00e0tica espanyola, es cre\u00e0 per decret el consell general de catalunya. despr\u00e9s de les eleccions legislatives espanyoles del 15 de juny de 1977 el president exiliat de la generalitat josep tarradellas i joan es va reunir amb el president del govern espanyol, adolfo su\u00e1rez, per negociar el restabliment de la generalitat. el 29 de setembre de 1977 el president del govern espanyol derog\u00e0 la llei franquista de 1938 que havia abolit les institucions catalanes d'autogovern i restabl\u00ed provisionalment la generalitat de catalunya en virtut del reial decret llei 41/1977, abans per tant de l'aprovaci\u00f3 de la constituci\u00f3 espanyola de 1978. dies despr\u00e9s, el 17 d'octubre de 1977, es nomen\u00e0 a josep tarradellas com a president provisional de la generalitat i a frederic rahola i d'espona com a conseller de presid\u00e8ncia. tarradellas form\u00e0 un govern de concentraci\u00f3 (1977\u20131980) amb dotze consellers per tal de redactar l'estatut d'autonomia de catalunya de 1979 que seria aprovat en refer\u00e8ndum el novembre de 1979. finalment va convocar eleccions al parlament de catalunya (1980) i als comicis convocats el 20 de mar\u00e7 de 1980 foren elegits els primers 135 diputats del parlament de catalunya, que qued\u00e0 constitu\u00eft el 10 d'abril. finalment amb l'elecci\u00f3 del president del parlament i del president de la generalitat qued\u00e0 format el primer govern estatutari i la generalitat de catalunya qued\u00e0 total i novament constitu\u00efda.\n\n\n=== aplicaci\u00f3 de l'article 155 ===\nel 27 d'octubre de 2017, el parlament de catalunya va aprovar l'inici dels tr\u00e0mits per a constituir la rep\u00fablica catalana. el govern espanyol, en aplicaci\u00f3 de l'article 155 de la constituci\u00f3, va dissoldre el parlament i va assumir les funcions de presid\u00e8ncia i del govern. el 21 de desembre del 2017 es van celebrar eleccions al parlament, on els partits independentistes van revalidar la seva majoria parlament\u00e0ria. el 30 de juny de 2018, despr\u00e9s de m\u00e9s de 7 mesos, es va aixecar l'article 155.\n\n\n=== la generalitat post-155 ===\nel govern de catalunya 2018-2021 va ser presidit per quim torra fins al 28 de setembre del 2020, i per pere aragon\u00e8s de forma interina despr\u00e9s de la seva inhabilitaci\u00f3, dictada pel tribunal suprem per desobeir l'ordre de la junta electoral central de retirar una pancarta a favor dels presos pol\u00edtics del balc\u00f3 del palau de la generalitat abans de les eleccions generals espanyoles d'abril de 2019. les eleccions al parlament de catalunya de 2021 es van convocar en exhaurir-se el termini legal per nomenar un nou president de la generalitat. el 15 de gener, a causa de la crisi sanit\u00e0ria es va deixar sense efecte la convocat\u00f2ria i es van posposar al 30 de maig de 2021, per\u00f2 una resoluci\u00f3 del tsjc va mantenir en vigor la data del 14 de febrer. i el 21 de maig de 2021, fou investit pere aragon\u00e8s i garcia president de la generalitat de catalunya, amb 74 vots afirmatius contra 61 vots negatius.\n\n\n== la generalitat en l'actualitat ==\nen l'actualitat, segons l'estatut de catalunya, la generalitat de catalunya \u00e9s el sistema institucional en qu\u00e8 s'organitza pol\u00edticament l'autogovern de catalunya. est\u00e0 formada pel parlament de catalunya, pel consell executiu o govern, per la presid\u00e8ncia de la generalitat i per les altres institucions que l'estatut i les lleis estableixen.\nla generalitat compta amb m\u00e9s de 200.000 treballadors p\u00fablics per atendre el funcionament dels serveis que li s\u00f3n propis. la majoria treballa en serveis d'atenci\u00f3 directa a les persones i s\u00f3n docents, personal sanitari o es dediquen a l'\u00e0mbit de l'administraci\u00f3 i els serveis.\n\n\n=== el parlament ===\n\nel parlament de catalunya representa el poble de catalunya. exerceix la potestat legislativa, aprova els pressupostos de la generalitat i controla i impulsa l'acci\u00f3 pol\u00edtica i de govern. exerceix, aix\u00ed mateix, les altres compet\u00e8ncies que li s\u00f3n atribu\u00efdes per l'ordenament jur\u00eddic i en especial per l'estatut de catalunya.\n\n\n=== el president de la generalitat ===\n\nel president de la generalitat de catalunya t\u00e9 la m\u00e9s alta representaci\u00f3 de la generalitat i dirigeix l'acci\u00f3 del govern. tamb\u00e9 t\u00e9 la representaci\u00f3 ordin\u00e0ria de l'estat a catalunya.\n\n\n=== el govern ===\n\nel consell executiu de catalunya o govern \u00e9s l'\u00f2rgan superior col\u00b7legiat que dirigeix la pol\u00edtica i l'administraci\u00f3 de la generalitat de catalunya. \u00e9s aix\u00ed mateix titular de la funci\u00f3 executiva i de la potestat reglament\u00e0ria.\nexisteixen delegacions territorials del govern de la generalitat a barcelona, girona, lleida, tarragona, terres de l'ebre (tortosa), catalunya central (manresa), alt pirineu i aran (tremp), i el pened\u00e8s (vilafranca del pened\u00e8s).\n\n\n=== el consell de garanties estatut\u00e0ries ===\n\nel consell de garanties estatut\u00e0ries de la generalitat de catalunya (antigament consell consultiu) \u00e9s un organisme de car\u00e0cter consultiu que dictamina, en els casos que la llei estableix, sobre l'adequaci\u00f3 a l'estatut d'autonomia dels projectes o proposicions de llei sotmesos a debat i aprovaci\u00f3 del parlament. vetlla a m\u00e9s, en la seva actuaci\u00f3, per l'observan\u00e7a i l'acompliment de la constituci\u00f3 i de l'estatut de catalunya.\n\n\n=== el s\u00edndic de greuges ===\n\nel s\u00edndic de greuges t\u00e9 la funci\u00f3 de protegir i defensar els drets i les llibertats que reconeixen la constituci\u00f3 i l'estatut. amb aquesta finalitat supervisa l'activitat de la generalitat, la dels organismes p\u00fablics o privats vinculats que en depenen, la de les empreses privades que gestionen serveis p\u00fablics o acompleixen activitats d'inter\u00e8s general o universal. aix\u00ed mateix, supervisa l'activitat de l'administraci\u00f3 local de catalunya i dels organismes que en depenen.\n\n\n=== la sindicatura de comptes ===\n\nla sindicatura de comptes \u00e9s l'\u00f2rgan fiscalitzador extern dels comptes, de la gesti\u00f3 econ\u00f2mica i del control d'efici\u00e8ncia de la generalitat, dels ens locals i de la resta del sector p\u00fablic de catalunya.\n\n\n=== el consell de l'audiovisual de catalunya ===\n\nel consell de l'audiovisual de catalunya \u00e9s l'autoritat reguladora independent en l'\u00e0mbit de la comunicaci\u00f3 audiovisual p\u00fablica i privada. el consell actua amb plena independ\u00e8ncia del govern en l'exercici de les seves funcions.\n\n\n=== la comissi\u00f3 jur\u00eddica assessora ===\n\nla comissi\u00f3 jur\u00eddica assessora \u00e9s l'alt \u00f2rgan consultiu del govern de la generalitat de catalunya. exerceix les seves funcions amb autonomia org\u00e0nica i funcional, per tal de garantir-ne l'objectivitat i la independ\u00e8ncia, d'acord amb l'estatut d'autonomia i la constituci\u00f3.\n\n\n=== delegacions a catalunya ===\n2003. obertura de la casa de la generalitat a perpiny\u00e0.\n\n\n=== delegacions als pa\u00efsos catalans ===\n2009. obertura de l'espai llull a l'alguer\n\n\n=== delegacions a l'exterior ===\n\nla generalitat, a m\u00e9s de comptar amb una representaci\u00f3 a madrid disposa d'una xarxa de delegacions a l'exterior, a l'empara dels articles 193 i 194 de l'estatut d'autonomia.\nl'any 2017, durant el per\u00edode d'intervenci\u00f3 de la generalitat de catalunya per part del govern d'espanya, en aplicaci\u00f3 de l'article 155, la majoria de delegacions van ser tancades. a partir del 2018, amb la retirada de l'aplicaci\u00f3 d'aquest article, el govern de catalunya 2018 va comen\u00e7ar el proc\u00e9s de reobertura de la xarxa de delegacions. en concret, actualment la generalitat t\u00e9 vint-i-una delegacions del govern a l'exterior.\n\n\n== cronologia ==\n\n\n=== govern ===\n\n\n=== caps de llista amb representaci\u00f3 ===\nsegons alexa, el lloc web gencat.cat \u00e9s el 42\u00e8 lloc web m\u00e9s popular d'espanya.\n\n\n== vegeu tamb\u00e9 ==\npol\u00edtica de catalunya\nhist\u00f2ria de catalunya\nhist\u00f2ria del dret catal\u00e0\nconstitucions catalanes\narxius de la generalitat de catalunya\nbiblioteques especialitzades de la generalitat de catalunya\nmancomunitat de catalunya\npressupostos de la generalitat de catalunya\nllei d'organitzaci\u00f3, procediment i r\u00e8gim jur\u00eddic de l'administraci\u00f3 de la generalitat de catalunya\nreglament de l'administraci\u00f3 de la generalitat de catalunya\nvegueries\ndelegaci\u00f3 del govern espanyol a catalunya\n\n\n== refer\u00e8ncies ==\n\n\n== enlla\u00e7os externs ==\nlloc web oficial de la generalitat de catalunya"