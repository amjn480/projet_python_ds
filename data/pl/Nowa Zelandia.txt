"nowa zelandia (ang. new zealand [nju:\u02c8zi:l\u0259nd], maor. aotearoa [a\u0254\u02c8t\u025ba\u027e\u0254a], kraj d\u0142ugiej bia\u0142ej chmury) \u2013 pa\u0144stwo wyspiarskie po\u0142o\u017cone na po\u0142udniowo-zachodnim pacyfiku, w australazji, na po\u0142udniowy wsch\u00f3d od australii. sk\u0142ada si\u0119 z dw\u00f3ch g\u0142\u00f3wnych wysp (p\u00f3\u0142nocnej i po\u0142udniowej) oraz szeregu mniejszych, w tym wyspy stewart i wysp chatham. w sk\u0142ad nowej zelandii (a dok\u0142adniej w sk\u0142ad kr\u00f3lestwa stowarzyszeniowego nowej zelandii, po\u0142\u0105czonego uni\u0105 personaln\u0105 z wielk\u0105 brytani\u0105 i innymi kr\u00f3lestwami stowarzyszeniowymi) wchodz\u0105 r\u00f3wnie\u017c terytoria stowarzyszone z now\u0105 zelandi\u0105 lub od niej zale\u017cne: wyspy cooka i niue, kt\u00f3re s\u0105 samorz\u0105dne oraz tokelau i dependencja rossa. stolic\u0105 jest wellington, natomiast najwi\u0119kszym miastem jest auckland, w kt\u00f3rym mieszka 1,5 mln os\u00f3b (ok. 29% ludno\u015bci pa\u0144stwa).\n\n\n== nazwa ==\nodkrywca nowej zelandii, \u017ceglarz holenderski abel tasman, nazwa\u0142 j\u0105 \u201estaaten landt\u201d, tzn. ziemia stan\u00f3w, na cze\u015b\u0107 \u00f3wczesnych stan\u00f3w generalnych. nazwa \u201enieuw zeeland\u201d \u2013 nowa zelandia, pojawi\u0142a si\u0119 23 lata p\u00f3\u017aniej na mapie holenderskiej z 1665. pochodzi ona od nazwy holenderskiej prowincji zelandia.\n\n\n== po\u0142o\u017cenie ==\npunktem skrajnie p\u00f3\u0142nocnym jest przyl\u0105dek p\u00f3\u0142nocny (ang. cape reinga) na wyspie p\u00f3\u0142nocnej \u2013 34\u00b025\u203244\u2033s, najdalej na po\u0142udnie wysuni\u0119ty jest przyl\u0105dek po\u0142udniowo-zachodni na wyspie stewart \u2013 47\u00b017\u203224\u2033s. najdalej na zach\u00f3d le\u017cy przyl\u0105dek zachodni na wyspie po\u0142udniowej \u2013 166\u00b025\u203239\u2033e, a najdalej na wsch\u00f3d \u2013 przyl\u0105dek wschodni na wyspie p\u00f3\u0142nocnej \u2013 178\u00b032\u203259\u2033e. rozci\u0105g\u0142o\u015b\u0107 nowej zelandii z p\u00f3\u0142nocy na po\u0142udnie wynosi ok. 1500 km, a ze wschodu na zach\u00f3d \u2013 ok. 200 km. od s\u0105siednich kontynent\u00f3w i wysp dziel\u0105 j\u0105 znaczne odleg\u0142o\u015bci.\nodleg\u0142o\u015bci od nowej zelandii:\n\naustralia \u2013 1600 km\nantarktyda \u2013 2400 km\nfid\u017ci \u2013 2131 km\npanama \u2013 12 100 km\nsan francisco \u2013 10 940 km\ntahiti \u2013 4348 km\nvalparaiso \u2013 9327 km\nnumea \u2013 1488 kmnowa zelandia jest najodleglejszym od polski pa\u0144stwem i po\u0142o\u017cona jest niedaleko jej antypod\u00f3w.\n\n\n== historia ==\ndo ok. 1280 roku nowa zelandia by\u0142a bezludna, kiedy to z wysp oceanii zacz\u0119li przyp\u0142ywa\u0107 i osiedla\u0107 si\u0119 maorysi. najpierw zasiedlili wysp\u0119 po\u0142udniow\u0105, a potem kolejne l\u0105dy.\neuropejskim odkrywc\u0105 wysp by\u0142 holenderski podr\u00f3\u017cnik abel tasman, kt\u00f3ry przy pr\u00f3bie wysadzenia za\u0142ogi 18 (niekt\u00f3re \u017ar\u00f3d\u0142a podaj\u0105 19) grudnia 1642 roku w p\u00f3\u0142nocnej cz\u0119\u015bci wyspy po\u0142udniowej zosta\u0142 zaatakowany przez tubylc\u00f3w, co sko\u0144czy\u0142o si\u0119 \u015bmierci\u0105 czterech ludzi. po tym wydarzeniu odp\u0142yn\u0105\u0142, a miejsce nieudanego l\u0105dowania nazwa\u0142 zatok\u0105 morderc\u00f3w (nid. moordenaarsbaai), znan\u0105 dzi\u015b jako golden bay (pol. z\u0142ota zatoka). kolonizacja rozpocz\u0119\u0142a si\u0119 po 127 latach, kiedy w 1769 l\u0105d zosta\u0142 ponownie odkryty przez brytyjskiego podr\u00f3\u017cnika i odkrywc\u0119 jamesa cooka. pierwszymi osadnikami byli g\u0142\u00f3wnie przybyli z australii po\u0142awiacze fok i wieloryb\u00f3w, a jednym z pierwszych zamieszkanych na d\u0142u\u017cej miejsc \u2013 ob\u00f3z w pobli\u017cu fiordu dusky sound le\u017c\u0105cego w najdalej wysuni\u0119tym na zach\u00f3d punkcie wyspy po\u0142udniowej (lata 90. xviii wieku).\npierwsze kilkadziesi\u0105t lat to czas konflikt\u00f3w mi\u0119dzy maorysami a brytyjskimi kolonizatorami (sk\u0142adaj\u0105cymi si\u0119 w wi\u0119kszo\u015bci ze z\u0142odziei, morderc\u00f3w i gwa\u0142cicieli zes\u0142anych z wi\u0119zie\u0144 na terenie wielkiej brytanii). najkrwawszy mia\u0142 miejsce w 1809 roku po tym, jak s\u0142u\u017c\u0105cy jako marynarz na angielskim statku boyd maoryski w\u00f3dz te ara zosta\u0142 wych\u0142ostany za niepos\u0142usze\u0144stwo. kilka dni po zej\u015bciu na l\u0105d w whangaroa za\u0142oga boyda (oko\u0142o 70 os\u00f3b) zosta\u0142a niemal ca\u0142kowicie wymordowana i zjedzona przez wsp\u00f3\u0142plemie\u0144c\u00f3w \u017c\u0105dnego rewan\u017cu te ary. na wie\u015b\u0107 o masakrze i spaleniu statku przebywaj\u0105cy w nowej zelandii europejczycy zaatakowali mylnie pos\u0105dzonych o rze\u017a anglik\u00f3w mieszka\u0144c\u00f3w wioski rangihoua, zabijaj\u0105c od 16 do 60 z nich. w wyniku tych zdarze\u0144 zaprzestano podr\u00f3\u017cy do nowej zelandii na kolejne kilka lat.\ndopiero 6 lutego 1840 podpisano porozumienie pomi\u0119dzy 500 przyw\u00f3dcami maoryskich plemion a reprezentacj\u0105 brytyjskiej korony. by\u0142 to \u201etraktat waitangi\u201d, uwa\u017cany przez historyk\u00f3w za dokument tworz\u0105cy now\u0105 zelandi\u0119. na pami\u0105tk\u0119 tamtego wydarzenia, co roku 6 lutego obchodzi si\u0119 \u015bwi\u0119to narodowe \u201ewaitangi day\u201d. jednak podpisanie porozumienia nie zako\u0144czy\u0142o spor\u00f3w mi\u0119dzy maorysami a europejczykami i dochodzi\u0142o do wielu zbrojnych potyczek. potyczki te w ii po\u0142owie xix wieku przekszta\u0142ci\u0142y si\u0119 w dwie krwawe wojny przegrane przez maorys\u00f3w.\nod 1856 roku nowa zelandia posiada w\u0142asny rz\u0105d, w ramach brytyjskiej kolonii. w 1907 uzyska\u0142a status dominium, a w 1947 sta\u0142a si\u0119 w pe\u0142ni niepodleg\u0142ym pa\u0144stwem.\n\n\n=== udzia\u0142 w wojnach \u015bwiatowych ===\nw latach 1914\u20131918, do anzac (korpus australijsko-nowozelandzki) wst\u0105pi\u0142o 100 tysi\u0119cy m\u0119\u017cczyzn, by walczy\u0107 po stronie aliant\u00f3w.\nw czasie i wojny \u015bwiatowej straci\u0142o \u017cycie prawie 17 tysi\u0119cy nowozelandczyk\u00f3w (\u00f3wczesna ludno\u015b\u0107 nowej zelandii wynosi\u0142a ok. 1 mln os\u00f3b). przyczyn\u0105 by\u0142 b\u0142\u0105d dow\u00f3dztwa: desant na turecki p\u00f3\u0142wysep gallipoli, podczas kt\u00f3rego od 25 kwietnia 1915 (dzi\u015b obchodzonego jako dzie\u0144 anzac) do czasu ewakuacji osiem miesi\u0119cy p\u00f3\u017aniej zgin\u0119\u0142o tam 8587 \u017co\u0142nierzy z australii i nowej zelandii.\n3 wrze\u015bnia 1939 nowa zelandia \u2013 w \u015blad za wielk\u0105 brytani\u0105 \u2013 wypowiedzia\u0142a wojn\u0119 niemcom. podczas ii wojny \u015bwiatowej wcielono do armii 200 tysi\u0119cy obywateli. wzi\u0119li oni udzia\u0142 w kampaniach: przeciwko japonii na pacyfiku (pod dow\u00f3dztwem macarthura), w afryce p\u00f3\u0142nocnej, we w\u0142oszech i na krecie (grecja). zgin\u0119\u0142o ponad 10 tysi\u0119cy walcz\u0105cych.\n\n\n== polityka ==\njednoizbowy, 120-osobowy parlament (izba reprezentant\u00f3w) wybierany jest mieszanym systemem proporcjonalnym na 3 lata. cztery mandaty s\u0105 zastrze\u017cone dla maorys\u00f3w. po\u0142ow\u0119 pozosta\u0142ych mandat\u00f3w rozdziela si\u0119 w zale\u017cno\u015bci od poparcia, jakie zdob\u0119dzie dane ugrupowanie w osobnym g\u0142osowaniu \u201epartyjnym\u201d, reszta cz\u0142onk\u00f3w parlamentu reprezentuje okr\u0119gi wyborcze.\ngubernator generalny (przedstawiciel brytyjskiego monarchy) wyznacza premiera stoj\u0105cego na czele parlamentarnej wi\u0119kszo\u015bci. premier z kolei ustala sk\u0142ad gabinetu odpowiedzialnego przed parlamentem.\nnajwy\u017cszym organem w\u0142adzy jest rada wykonawcza, w sk\u0142ad kt\u00f3rej wchodz\u0105 gubernator generalny oraz gabinet rz\u0105du. na jego czele stoi premier.\n\n\n=== ustr\u00f3j polityczny ===\nnowa zelandia jest monarchi\u0105 konstytucyjn\u0105 bez konstytucji (oficjalny status dominium brytyjskiego) o parlamentarno-gabinetowym systemie rz\u0105d\u00f3w, cz\u0142onkiem brytyjskiej wsp\u00f3lnoty narod\u00f3w. pa\u0144stwo nie posiada konstytucji w rozumieniu europejskim. podobnie jak w wielkiej brytanii, za ustaw\u0119 zasadnicz\u0105 s\u0142u\u017cy zbi\u00f3r akt\u00f3w prawnych uchwalanych w r\u00f3\u017cnym czasie i cz\u0119sto sprzecznych ze sob\u0105. g\u0142ow\u0105 pa\u0144stwa jest brytyjski monarcha, kt\u00f3ry jest reprezentowany przez gubernatora generalnego. jest on wybierany w porozumieniu monarchy i rz\u0105du nowej zelandii na pi\u0119cioletni\u0105 kadencj\u0119.\n\n\n=== g\u0142\u00f3wne partie polityczne ===\nlabour party (partia pracy, za\u0142. 1916);\nprogressive party (za\u0142. 2002);\nnational party (partia narodowa \u2013 konserwatywna, za\u0142. 1936);\nalliance party (partia sojuszu);\nact \u2013 association of consumers and taxpayers (stowarzyszenie konsument\u00f3w i podatnik\u00f3w);\ngreen party (partia zielonych);\nunited future party (partia zjednoczonej przysz\u0142o\u015bci);\nnew zealand first party (partia najpierw nowa zelandia);\nm\u0101ori party.\n\n\n=== podzia\u0142 administracyjny ===\nterytorium nowej zelandii dzieli si\u0119 na 16 region\u00f3w oraz miasta i okr\u0119gi. wyspy chatham stanowi\u0105 oddzielny okr\u0119g, niew\u0142\u0105czony do \u017cadnego regionu.\n\n\n=== terytoria zale\u017cne ===\ndependencja rossa \u2013 terytorium zale\u017cne\nniue \u2013 samorz\u0105dne terytorium stowarzyszone\ntokelau \u2013 terytorium zale\u017cne\nwyspy cooka \u2013 samorz\u0105dne terytorium stowarzyszone\n\n\n== si\u0142y zbrojne ==\nnowa zelandia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi.\nwojska nowozelandzkie w 2014 roku liczy\u0142y 8,6 tys. \u017co\u0142nierzy zawodowych oraz 2,4 tys. rezerwist\u00f3w (brak obowi\u0105zkowej s\u0142u\u017cby wojskowej). wed\u0142ug rankingu global firepower (2014) nowozelandzkie si\u0142y zbrojne stanowi\u0105 85. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 1,9 mld dolar\u00f3w (usd).\nsi\u0142y l\u0105dowe licz\u0105 4500 os\u00f3b s\u0142u\u017cby czynnej oraz 2500 os\u00f3b s\u0142u\u017cby pomocniczej (w tym 2000 \u017co\u0142nierzy obrony terytorialnej). w sk\u0142ad si\u0142 l\u0105dowych wchodz\u0105 g\u0142\u00f3wnie jednostki lekkiej piechoty (kr\u00f3lewski nowozelandzki regiment piechoty) oraz piechoty zmechanizowanej (kr\u00f3lewski nowozelandzki korpus pancerny), a tak\u017ce jednostki artyleryjskie (kr\u00f3lewski nowozelandzki regiment artyleryjski), in\u017cynieryjne (kr\u00f3lewski nowozelandzki regiment in\u017cynieryjny), logistyczne (kr\u00f3lewski nowozelandzki regiment logistyczny), medyczne (kr\u00f3lewski nowozelandzki korpus medyczny) oraz wywiadowcze (nowozelandzki korpus wywiadowczy).\nsi\u0142y l\u0105dowe dysponuj\u0105 m.in. 105 bojowymi wozami piechoty nzlav, 24 haubicami l118 oraz 350 lekkimi wozami terenowymi pinzgauer.\nmarynarka wojenna liczy 2100 os\u00f3b i dysponuje 2 fregatami rakietowymi klasy anzac oraz 4 przybrze\u017cnymi kutrami patrolowymi i 2 morskimi kutrami patrolowymi. opr\u00f3cz tego marynarka wojenna dysponuje r\u00f3wnie\u017c 5 morskimi \u015bmig\u0142owcami wielozadaniowymi sh-2 seasprite, kt\u00f3re u\u017cywane s\u0105 na 2 fregatach, a tak\u017ce w przysz\u0142o\u015bci na 2 morskich kutrach patrolowych.\nlotnictwo liczy 2523 osoby oraz oko\u0142o 50 samolot\u00f3w i \u015bmig\u0142owc\u00f3w. g\u0142\u00f3wnie s\u0105 to samoloty p-3 orion, c-130 hercules oraz \u015bmig\u0142owce uh-1h iroquois oraz bell 47 sioux. w chwili obecnej \u015bmig\u0142owce uh-1 iroquois wymieniane s\u0105 na \u015bmig\u0142owce agusta 109, natomiast \u015bmig\u0142owce bell 42 sioux zast\u0119powane s\u0105 \u015bmig\u0142owcami nh90.\nw chwili obecnej lotnictwo nowozelandzkie nie posiada w s\u0142u\u017cbie czynnej samolot\u00f3w my\u015bliwsko\u2013szturmowych. program zakupu 28 samolot\u00f3w f-16 zosta\u0142 wstrzymany w 2001, natomiast samoloty a-4k oraz aermacchi mb-339c zosta\u0142y wycofane z czynnej s\u0142u\u017cby i s\u0105 zmagazynowane w hangarach.\nnowozelandzka armia i jej gotowo\u015b\u0107 bojowa s\u0105 przedmiotem krytyki zar\u00f3wno na wyspach, jak i ze strony najbli\u017cszych s\u0105siad\u00f3w.\nw czerwcu 2008 australijskie media otwarcie o\u015bmieszy\u0142y nowozelandzk\u0105 armi\u0119 twierdz\u0105c, \u017ce do podbicia tego zak\u0105tka \u015bwiata wystarczy\u0142by jeden z lepiej zorganizowanych gang\u00f3w motocyklowych z sydney. krytyka ta jest w du\u017cej cz\u0119\u015bci nieuzasadniona, pomijaj\u0105c demonta\u017c zdolno\u015bci ofensywnych lotnictwa w 2001. nowozelandzkie si\u0142y zbrojne to armia wprawdzie niewielka, ale nowoczesna i dobrze wyposa\u017cona, co udowadnia bior\u0105c udzia\u0142 w wielu operacjach wojskowych (afganistan) i misjach stabilizacyjnych (timor wschodni).\n\n\n== geografia ==\nnowa zelandia to pa\u0144stwo wyspiarskie po\u0142o\u017cone w po\u0142udniowo-zachodniej cz\u0119\u015bci oceanu spokojnego, 1600 km na po\u0142udniowy wsch\u00f3d od australii. obejmuje wyspy: po\u0142udniow\u0105 (150,5 tys. km\u00b2) i p\u00f3\u0142nocn\u0105 (114,7 tys. km\u00b2) rozdzielone cie\u015bnin\u0105 cooka, oraz szereg ma\u0142ych (m.in. stewart, kermadec, chatham, campbell). do nowej zelandii nale\u017c\u0105 tak\u017ce trzy zamorskie terytoria w oceanii: tokelau, niue oraz wyspy cooka (dwa ostatnie s\u0105 pa\u0144stwami stowarzyszonymi).\npowierzchnia wysp jest mocno zr\u00f3\u017cnicowana. na wyspie po\u0142udniowej znajduj\u0105 si\u0119 alpy po\u0142udniowe, z najwy\u017cszym szczytem \u2013 g\u00f3r\u0105 cooka (3754 m n.p.m.) i najwi\u0119kszym lodowcem tasmana o d\u0142ugo\u015bci ok. 29 km. na wyspie p\u00f3\u0142nocnej istnieje szereg pasm g\u00f3rskich ci\u0105gn\u0105cych si\u0119 r\u00f3wnolegle do r\u00f3wnin u wybrze\u017cy. w centralnej cz\u0119\u015bci wyspy mie\u015bci si\u0119 kilka sto\u017ck\u00f3w wulkanicznych (3 czynne), gejzery i wiele gor\u0105cych \u017ar\u00f3de\u0142.\nze wzgl\u0119du na trwaj\u0105c\u0105 od milion\u00f3w lat izolacj\u0119 oko\u0142o 80% flory nowej zelandii stanowi\u0105 gatunki endemiczne, niespotykane nigdzie indziej. naturalne ekosystemy budowane przez gatunki rodzime zajmuj\u0105 wsp\u00f3\u0142cze\u015bnie jednak tylko 10\u201315% powierzchni wysp.\nze zwierz\u0105t wyst\u0119puj\u0105: 2 gatunki nietoperzy, ok. 30 gatunk\u00f3w gad\u00f3w, w tym endemiczny tuatara (hatteria), ptaki nielotne: takahe, papuga kakapo i kiwi oraz papuga kea, \u017cyj\u0105ca w pokrytych \u015bniegiem alpach po\u0142udniowych. poza nietoperzami nie ma naturalnie wyst\u0119puj\u0105cych ssak\u00f3w. du\u017ce zagro\u017cenie dla gatunk\u00f3w endemicznych stanowi\u0105 zwierz\u0119ta sprowadzone przez osadnik\u00f3w, m.in.: koty, psy, szczury, kr\u00f3liki.\nklimat podzwrotnikowy morski, opady r\u00f3wnomiernie rozmieszczone w ci\u0105gu roku.\n\u015brednia temperatura powietrza i \u015brednie opady dla stolicy kraju wynosz\u0105: w styczniu +16 \u00b0c i 74 mm, w lipcu +8 \u00b0c i 130 mm.\n\n\n=== wyspy ===\nwyspa p\u00f3\u0142nocna,\nwyspa po\u0142udniowa,\nwyspa stewart,\nwyspy chatham,\nwyspy kermadec,\nwyspy antypod\u00f3w,\nwyspy auckland.\n\n\n== demografia ==\n\n\n=== wi\u0119ksze miasta ===\nnajludniejsze miasta w nowej zelandii:\n\nstruktura wiekowa:\n0-14 = 20,9%,\n15-64 = 66,5%,\n>64 = 12,6%.\nprzyrost naturalny: 0,971%\n\n\n=== struktura etniczna ===\nw spisie z 2018 roku 69,7% mieszka\u0144c\u00f3w nowej zelandii zidentyfikowa\u0142o si\u0119 etnicznie jako europejczycy, a 16,5% jako maorysi. inne g\u0142\u00f3wne grupy etniczne obejmuj\u0105 ludno\u015b\u0107 azjatyck\u0105 (15,8%, g\u0142\u00f3wnie chi\u0144czycy i hindusi) i pacyfiku (9%, g\u0142\u00f3wnie samoa\u0144czycy). ludno\u015b\u0107 r\u00f3\u017cnych ras z ameryki liczy\u0142a 1,1%. inne grupy (afryka\u0144czycy, australijczycy) obejmuj\u0105 mniej ni\u017c 1% ludno\u015bci. w ostatnich latach populacja sta\u0142a si\u0119 bardziej zr\u00f3\u017cnicowana. wed\u0142ug spisu ludno\u015bci z 1961 r. nowa zelandia obejmowa\u0142a 92% europejczyk\u00f3w i 7% maorys\u00f3w.\n\n\n=== religia ===\nspis ludno\u015bci z 2018 roku wykaza\u0142, \u017ce odsetek niewierz\u0105cych wzr\u00f3s\u0142 do 49%. chrze\u015bcija\u0144stwo nadal jest najpopularniejsz\u0105 religi\u0105 w nowej zelandii, ale od dziesi\u0119cioleci traci zwolennik\u00f3w. odsetek chrze\u015bcijan spad\u0142 do 38% w 2018 r.\nimigracja i zmiany demograficzne w ostatnich dziesi\u0119cioleciach przyczyniaj\u0105 si\u0119 do wzrostu religii mniejszo\u015bciowych.\nstruktura religijna w 2018 roku:\n\nbrak religii \u2013 48,2%,\nchrze\u015bcija\u0144stwo \u2013 37,0%:\nkatolicy \u2013 10,0%,\nanglikanie \u2013 6,7%,\nnieokre\u015bleni \u2013 6,6%,\nkalwini \u2013 5,2%,\nzielono\u015bwi\u0105tkowcy \u2013 1,8%,\nmetody\u015bci \u2013 1,6%,\nmormoni \u2013 1,1%,\nbapty\u015bci \u2013 0,8%,\newangelikalni i nowonarodzeni \u2013 0,8%,\n\u015bwiadkowie jehowy \u2013 0,4%,\nodmowa odpowiedzi \u2013 6,7%,\nhindui\u015bci \u2013 2,6%,\nreligie maorys\u00f3w (r\u0101tana, ringat\u016b) \u2013 1,3%,\nmuzu\u0142manie \u2013 1,3%,\nbuddy\u015bci \u2013 1,1%,\nsikhowie \u2013 0,9%,\ninne religie \u2013 0,9%.\n\n\n== gospodarka ==\ngospodarka nowej zelandii nale\u017cy do najbardziej zr\u00f3\u017cnicowanych ze wszystkich pa\u0144stw oceanii. jej podstaw\u0105 s\u0105 hodowla owiec i byd\u0142a oraz uprawa zb\u00f3\u017c, warzyw i owoc\u00f3w. du\u017ce znaczenie maj\u0105 rybo\u0142\u00f3wstwo i le\u015bnictwo (nowa zelandia to jeden z wi\u0119kszych eksporter\u00f3w drewna mi\u0119kkiego oraz miazgi i tarcicy na \u015bwiecie). najwa\u017cniejszymi ga\u0142\u0119ziami produkcji s\u0105: przemys\u0142 spo\u017cywczy, maszynowy, metalowy, \u015brodk\u00f3w transportu, chemiczny, drzewny, papierniczy, w\u0142\u00f3kienniczy. pa\u0144stwo posiada r\u00f3wnie\u017c w\u0142asny przemys\u0142 wydobywczy \u2013 z surowc\u00f3w naturalnych wyst\u0119puj\u0105 tu w\u0119giel kamienny i gaz ziemny. przy 32 proc. udziale eksportu w dochodach bud\u017cetu pa\u0144stwa najwi\u0119kszymi atutami nowej zelandii w handlu zagranicznym s\u0105: mi\u0119so i przetwory mi\u0119sne, produkty mleczne oraz produkty gospodarki le\u015bnej. importowane s\u0105 przede wszystkim maszyny i elektronika, samochody i ropa naftowa. g\u0142\u00f3wnymi partnerami handlowymi nowej zelandii s\u0105: australia, japonia, wielka brytania i usa.\nw roku 2008 nowa zelandia zaj\u0119\u0142a 1. miejsce w rankingu kraj\u00f3w nieskorumpowanych, jest najmniej skorumpowanym i korupcjogennym pa\u0144stwem na \u015bwiecie.\n\n\n=== emisja gaz\u00f3w cieplarnianych ===\nw 2018 g\u0142\u00f3wnym gazem cieplarnianym emitowanym z nowej zelandii by\u0142 metan, a emisja podtlenku azotu, cho\u0107 mniejsza ni\u017c dwutlenku w\u0119gla, r\u00f3wnie\u017c by\u0142a do\u015b\u0107 du\u017ca. emisja gaz\u00f3w fluorowanych by\u0142a niedu\u017ca. ze wzgl\u0119du na wzrost emisji dwutlenku w\u0119gla, jego udzia\u0142 w drugiej dekadzie xxi w. sta\u0142 si\u0119 podobny do udzia\u0142u emisji metanu.\n\n\n== transport ==\n\n\n=== transport drogowy ===\ndr\u00f3g wielopasmowych jest ma\u0142o, na og\u00f3\u0142 znajduj\u0105 si\u0119 tylko mi\u0119dzy du\u017cymi miastami.\nistnieje dobrze rozbudowana miejska i mi\u0119dzymiastowa komunikacja autobusowa.\nzasady ruchu:\n\nobowi\u0105zuje ruch lewostronny,\nust\u0119puje si\u0119 pojazdom nadje\u017cd\u017caj\u0105cym z lewej strony,\ndopuszczalne pr\u0119dko\u015bci: 100 km/h w terenie niezabudowanym, 50 km/h w zabudowanym.w dunedin znajduj\u0105 si\u0119 najbardziej strome ulice na \u015bwiecie. nachylenie baldwin street wynosi 38%.\n\n\n=== transport lotniczy ===\nnowa zelandia ma bezpo\u015brednie po\u0142\u0105czenia lotnicze z wyspami pacyfiku, wszystkimi wielkimi miastami australii, wieloma we wschodniej azji, a tak\u017ce miastami w ameryce p\u00f3\u0142nocnej i ameryce po\u0142udniowej.\ng\u0142\u00f3wnym portem lotniczym jest auckland international airport w mangere, 24 km na po\u0142udniowy zach\u00f3d od centrum auckland. mi\u0119dzynarodowe lotnisko w hamilton obs\u0142uguje przede wszystkim linie nowozelandzkie i po\u0142\u0105czenia z australi\u0105. lotnisko w stolicy kraju \u2013 wellington \u2013 ma ograniczone mo\u017cliwo\u015bci przyjmowania samolot\u00f3w odrzutowych ze wzgl\u0119du na zbyt kr\u00f3tkie pasy startowe. g\u0142\u00f3wnym portem lotniczym wyspy po\u0142udniowej jest christchurch.\nnowozelandzkie linie lotnicze:\n\nair new zealand\njetconnect\norigin pacific airways (przeloty krajowe)\njetstarw du\u017cych miastach oraz w rejonach turystycznych dost\u0119pne s\u0105 tak\u017ce helikoptery.\n\n\n=== transport wodny ===\nwyspy p\u00f3\u0142nocna i po\u0142udniowa s\u0105 skomunikowane nowoczesnymi po\u0142\u0105czeniami promowymi. promy p\u0142ywaj\u0105 mi\u0119dzy wellington i picton. podr\u00f3\u017c trwa 2\u20133 godziny. przeprawa promowa przez cie\u015bnin\u0119 cooka uwa\u017cana jest za jedn\u0105 z najbardziej malowniczych na \u015bwiecie.\nnow\u0105 zelandi\u0119 odwiedza wiele statk\u00f3w wycieczkowych, ale nie dzia\u0142aj\u0105 \u017cadne regularne zagraniczne linie pasa\u017cerskie.\n\n\n== kultura ==\ngwiazd\u0105 rozs\u0142awiaj\u0105c\u0105 now\u0105 zelandi\u0119 na ca\u0142ym \u015bwiecie jest z racji swego maoryskiego pochodzenia sopranistka kiri te kanawa. ponadto z nowej zelandii pochodzi neil finn, lider znanego rockowego zespo\u0142u crowded house. wcze\u015bniej wraz z bratem timem gra\u0142 w bardzo popularnej w kraju w latach 70. i 80. xx wieku grupie split enz. najs\u0142ynniejsza pisarka nowozelandzka to janet frame, bohaterka biograficznego filmu, anio\u0142 przy moim stole. z nowej zelandii pochodzi te\u017c re\u017cyser m.in. trylogii w\u0142adca pier\u015bcieni, peter jackson. w specyficzny spos\u00f3b sw\u00f3j kraj promuj\u0105 dwaj komicy \u2013 jemaine clement i bret mckenzie, tworz\u0105cy folkowo \u2013 komediowe duo flight of the conchords. jest to jednocze\u015bnie tytu\u0142 serialu, w kt\u00f3rym obydwaj wyst\u0119puj\u0105, wsp\u00f3\u0142tworz\u0105 scenariusz i do kt\u00f3rego pisz\u0105 muzyk\u0119. przedstawia on perypetie dw\u00f3ch nowozelandczyk\u00f3w, kt\u00f3rzy przybywaj\u0105 do nowego jorku, by odnie\u015b\u0107 sukces jako folkowy zesp\u00f3\u0142. okazuje si\u0119 to trudnym zadaniem, zw\u0142aszcza przy niekompetentnym mened\u017cerze, organizuj\u0105cym koncerty np. w windzie. cho\u0107 spos\u00f3b promocji jest raczej nietypowy (nieustaj\u0105ce przycinki australijczyk\u00f3w, wy\u015bmiewanie nowozelandzkiego akcentu czy zwracanie si\u0119 do g\u0142owy rz\u0105du per \u201ebrian, the prime minister\u201d), niew\u0105tpliwie przyczynia si\u0119 do pog\u0142\u0119bienia powszechnej wiedzy o tym kraju, znanym do tej pory jedynie jako scenografia do ekranizacji dzie\u0142a tolkiena pt. w\u0142adca pier\u015bcieni.\nw nowej zelandii znajduj\u0105 si\u0119 3 obiekty wpisane na list\u0119 \u015bwiatowego dziedzictwa unesco, s\u0105 to: nowozelandzkie wyspy subantarktyczne, rezerwat przyrody te wahipounamu oraz park narodowy tongariro.\n\n\n== zobacz te\u017c ==\nwsp\u00f3lnota narod\u00f3w\nlista \u015bwiatowego dziedzictwa unesco w nowej zelandii\n\n\n== przypisy ==\n\n\n== linki zewn\u0119trzne =="