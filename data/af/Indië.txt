"indi\u00eb (hindi: \u092d\u093e\u0930\u0924, bh\u0101rat; engels: india), amptelik die republiek indi\u00eb (hindi: \u092d\u093e\u0930\u0924 \u0917\u0923\u0930\u093e\u091c\u094d\u092f, bh\u0101rat ga\u1e47ar\u0101jya, [\u02c8b\u02b1a\u02d0\u027e\u0259t\u032a], ; engels: republic of india), is 'n republiek in suid-asi\u00eb. met 'n bevolking van 1 407 563 842 (2021) is dit die tweede mees bevolkte land ter w\u00eareld, n\u00e1 die volksrepubliek china.\nindi\u00eb is op die indiese subkontinent gele\u00eb en is vir die grootste deel 'n skiereiland, wat in die weste aan die arabiese see, in die suide aan die indiese oseaan en in die ooste aan die golf van bengale grens. in die noorde grens di\u00e9 land (van wes na oos) aan pakistan, die volksrepubliek china (tibet), nepal, bhoetan, mianmar en bangladesj. ten suidooste van indi\u00eb in die indiese oseaan is die eilandnasie sri lanka en ten suidweste is die maledive gele\u00eb. indi\u00eb se andaman- en nicobar-eilande deel 'n maritieme grens met thailand en indonesi\u00eb in die andamanse see.\ndie hoofstad van indi\u00eb is nieu-delhi en die grootste stad is mumbai. indi\u00eb is 'n federale republiek wat bestaan uit 28 deelstate, 6 uniegebiede en 1 nasionale hoofstadgebied. indi\u00eb is 'n multi-etniese land en die meesbevolkte demokrasie ter w\u00eareld.\nindi\u00eb het tussen 1858 en 1947 deel uitgemaak van brits-indi\u00eb en met die verdeling van indi\u00eb het dit van sy buurland pakistan geskei. indi\u00eb is 'n lidland van die britse statebond met 'n president as staatshoof. sedert die verdeling van indi\u00eb veg indi\u00eb teen pakistan en die volksrepubliek china oor beheer van die voormalige prinsstaat kasjmir, wat tot dusver tot vyf oorlo\u00eb oor die verdeelde gebied gelei het.\n\n\n== naam ==\ndie vedanta het geen naam gegee vir indi\u00eb nie. die naam indi\u00eb is afgelei van sindhu, die plaaslike naam vir die rivier indus (van die sanskrit stam ind: druppel). die ou ari\u00ebrs het di\u00e9 land \u0101ry\u0101varta (\u0906\u0930\u094d\u092f\u093e\u0935\u0930\u094d\u0924) genoem, wat ook sentraal-asi\u00eb ingesluit het. die sanskrit-woord arya beteken 'respek almal' en in later tye 'iemand van die eerste drie kaste' (in tegenoverstelling tot '\u015b\u016bdra'). omgekeerd beteken an\u0101rya 'iemand van die oorspronklike donkerkleurige bevolking' wat ook dasa of dasyu genoem. (die rig veda doen daar enigsins denigrerend oor maar dit oorspronklike volk is vanuit die ou sumeri\u00eb met meluhha of mleccha aangedui, wat verwys na die indusvalleibeskawing.) die woord varta beteken in sanskrit 'verplaatsingsgebied', 'land', 'verblyf', 'kostwinning' of 'bestaansmiddel'. die afkorting varta is tot barta verbaster en later tot bh\u0101rat ([\u02c8b\u02b1a\u02d0r\u0259t\u032a] .\ndie perse het ('n deel van) di\u00e9 land hindoestan ([\u0266\u026and\u032a\u028a\u02c8st\u032aa\u02d0n] ), di\u00e9 land van die indus, genoem. dit is deur die grieke tot indi\u00eb (\u03b9\u03bd\u03b4\u03b9\u03b7) gewysig. die verskillende politieke partye het wel ander voorkeursname vir di\u00e9 land soos hindoestan, hindu rashtra en bharat. die naam bharat sou afstam van twee ou konings wat bharata genoem word. die naam hindoestan word amptelik opgegee na die onafhanklikheid op 15 augustus 1947. die naam word nog wel gebruik in die daaglikse spraakgebruik. 'n gewilde patriotiese lied, geskryf deur 'n indi\u00ebse moslem, muhammad iqbal, begin met die sin: \"sare jahaan se acchaa, hindustan hamaaraa\" (onse hindoestan is beter as die res van die w\u00eareld).\ndie term indi\u00eb het veral gebruiklik geword in navolging van die engelse benaming. die term indi\u00eb is 'n lang tyd gebruiklik in belgi\u00eb, maar word na nederlands voorbeeld nou ook geleidelik vervang deur india. indi\u00eb het in die noorde sinoniem geword vir nederlands-indi\u00eb, wat in werklikheid op indonesi\u00eb dui.\n\n\n== geografie ==\nindi\u00eb se geografie word gekenmerk deur die himalaja in die verre noorde, die ganges-, indus- en brahmaputra-vlaktes in die weste, noorde en ooste asook die wes- en oos-ghats. kangchenjunga is met 'n hoogte van 8 586 m indi\u00eb se hoogste berg en is in die deelstaat sikkim gele\u00eb.\nindi\u00eb se heilige rivier, die ganges, is ook di\u00e9 land se langste river, gevolg deur die godavari, die ganges-sytak yamuna, narmada en die krisjna.\n\n\n== geskiedenis ==\n\n\n== ekonomie ==\nindi\u00eb is ekonomies in opkoms. in die 1960's was daar nog bitter armoede en selfs hongersnode, maar di\u00e9 land is nou n\u00e1 china een van die grootste opkomende ekonomiese magte, lid van die brics en die groep van 20.\n\n\n== demografie ==\n\n\n=== amptelike tale van indi\u00eb ===\n\n\n==== amptelike tale (sentraal administratief) ====\nhindi\nengels (samewerkende amptelike taal)\n\n\n==== erkende nasionale tale van indi\u00eb (geskeduleerde lys vir amptelike gebruik) ====\nassamees (amptelike taal van assam)\nbengaals (amptelike taal van tripura en wes-bengale)\nbodo (amptelike taal van assam)\ndogri (amptelike taal van jammu en kasjmir)\nengels (amptelike taal van nagaland)\ngujarati (amptelike taal van dadra en nagar haveli, daman en diu en gujarat)\nhindi (amptelike taal van arunachal pradesh, andaman- en nicobar-eilande, bihar, chandigarh, chhattisgarh, delhi, haryana, himachal pradesh, jharkhand, madhya pradesh, rajasthan, uttar pradesh en uttaranchal)\nkannada (amptelike taal van karnataka)\nkasjmiri (amptelike taal van jammu en kasjmir)\nkonkani (amptelike taal van goa)\nmaithili (amptelike taal van bihar)\nmalayalam (amptelike taal van kerala en lakshadweep)\nmanipuri (meithei) (amptelike taal van manipur)\nmarathi (amptelike taal van maharashtra)\nnepalees (amptelike taal van sikkim)\noerdoe (amptelike taal van jammu en kasjmir, en ook sommige distrikte in andhra pradesh, delhi en uttar pradesh)\noriya (amptelike taal van orissa)\npandjabi (amptelike taal van pundjab, tweede amptelike taal van delhi)\nsanskrit\nsantali\nsindhi\ntamil (amptelike taal van tamil nadu en pondicherry)\ntelugu (amptelike taal van andhra pradesh)\n\n\n=== religie ===\nin indi\u00eb bly sowat 195 miljoen moslems (14,2% van die totale indiese bevolking), die hoogste moslembevolking in 'n nie-islamitiese land en amper dieselfde aantal moslems as in pakistan. indi\u00eb beskik oor die derde hoogste moslembevolking w\u00eareldwyd, dwarsdeur die land, en met sowat 300 000 aktiewe moskees meer as enige ander land, selfs meer as in die islamitiese w\u00eareld. net in indonesi\u00eb bly meer moslems.\n\n\n== sport ==\ndie meeste en gewildste sportsoorte wat in indi\u00eb beoefen word, het hul oorsprong in die verenigde koninkryk en tydens die bestaan van brits-indi\u00eb op die indiese subkontinent gevestig.\nveldhokkie is die naasgewildste sportsoort, word as indi\u00eb se nasionale sport beskou en is ook di\u00e9 land se suksesvolste olimpiese sportsoort: die indiese nasionale hokkiespan het tot dusver agt goue, een silwer en twee bronsmedaljes tydens olimpiese somerspele verower. indi\u00eb het die hokkiew\u00eareldbeker in 1975 gewen en was die naaswenner van die hokkiew\u00eareldbeker 1973. indi\u00eb het ook drie van di\u00e9 toernooie gehuisves: in 1982, 2010 en 2018.\nkrieket is indi\u00eb se gewildste sport. die indiese nasionale krieketspan het die krieketw\u00eareldbekertoernooi in 1983 en 2011 gewen, asook in 2003 en 2023 as naaswenner ge\u00ebindig. daarbenewens het indi\u00eb die t20i-w\u00eareldbeker 2007 in suid-afrika gewen, die kampioenetrofee 2002 met sri lanka gedeel en die kampioenetrofee 2013 gewen. hulle het ook die asiatiese beker in 1984, 1988, 1990, 1995, 2010, 2016, 2018 en 2023 gewen. indi\u00eb het ook twee keer die eindstryd van die w\u00eareldtoetskampioenskap gehaal, maar in 2021 teen nieu-seeland en in 2023 teen australi\u00eb verloor. die indiese premierliga (ipl) word beskou as die gewildste krieketliga w\u00eareldwyd en lok veral toeskouers van die indiese subkontinent, maar ook uit suid-afrika, die britse eilande en wes-indi\u00eb. as gevolg van die tydsverskil met australi\u00eb en nieu-seeland en die nagtelike uitsaai van wedstryde is die ipl in di\u00e9 twee lande minder gewild.indi\u00eb was gasheer of medegasheer van verskeie internasionale sportgeleenthede: die suid-asiatiese spele in 1951 en 1982; die krieketw\u00eareldbekertoernooie in 1987, 1996, 2011, 2023 en 2031; die kampioenetrofee in 2006 en 2029; die t20i-w\u00eareldbeker in 2016 en 2026; die hokkiew\u00eareldbeker in 2010 en die statebondspele in 2010. van 2011 tot 2013 is die indiese grand prix op die buddh internasionale renbaan in uttar pradesh aangebied, al drie wedrenne is deur sebastian vettel gewen.\n\n\n== sien ook ==\namateur radio society of india\n\n\n== verwysings ==\n\n\n== bronnelys ==\nalgemeen(en)  \"india\". encyclop\u00e6dia britannica. besoek op 28 julie 2022.\n(en)  \"india\". central intelligence agency. besoek op 28 julie 2022.\n\n\n== eksterne skakels ==\n wikiwoordeboek het 'n inskrywing vir indi\u00eb.\n(en)  toerisme-inligting oor indi\u00eb op wikivoyage\n(en)  (hi)  amptelike webwerf van die indiese regering"