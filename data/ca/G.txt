La G és la setena lletra de l'alfabet català i cinquena de les consonants. Rep el nom de ge. Els romans usaven la C, K i Q per a escriure el so /k/; la C havia adoptat també el so /g/, i el professor Espuri Carvili Ruga va donar difusió a la lletra G, que ja es coneixia anteriorment, per diferenciar la consonant gutural g de la C, afegint-li una petita lletra gamma a la C, i la va inserir entre la F i la H, per analogia a l'ordre de l'alfabet grec (que allà tenia la zeta Z entre digamma F i eta H).


== Fonètica ==
Representa el fonema oclusiu velar sonor /g/ davant les lletres a (gas), o (gos), u (agut, l (gla) i r (gra). Per convenció ortogràfica, hom recorre al dígraf gu per a representar aquest fonema davant de e (guerra) i i (guineu). També hom recorre al dígraf gü amb dièresi a la ü, per a representar-lo quan va seguit del fonema wau seguit alhora de e o de i (és a dir, /gwe/ (aigües), /gwi/ (pingüí).
Representa la fricativa postalveolar sonora de l'alfabet fonètic internacional davant les lletres e (gerro) i i (ginesta). Excepcionalment, pot representar el fonema prepalatal africat en mots com desig, mig i trepig i altres que contenen el dígraf ig.


== Significats de G ==
Bioquímica: en majúscula, és la elsímbol de la guanina i de la glicina.
Cronologia: En els calendaris catalans, és l'abreviatura de gener
Física:
en la física clàssica, en minúscula, és el símbol de l'acceleració de la gravetat a la Terra a nivell de la mar (aprox. 9,8 m/s²).
en mecànica quàntica, en majúscula, en el sistema d'unitats absolutes de Planck, és la constant gravitacional.
en física quàntica, en majúscula és el símbol del gravitó.
en física quàntica, en minúscula és el símbol del gluó.
Música: En la notació musical germànica equival a la nota sol. Hi havia un grup de pop espanyol molt conegut anomenat "Hombres G"
Sexologia: El punt G és un punt erogen femení molt sensible
SI: en majúscula, símbol de giga. En minúscula, de gram
Com a inicial de "grup" està molt present a la premsa (el G8 o països més industrialitzats del món, per exemple)(lol)


== Símbols derivats o relacionats ==


== Referències ==

Viccionari