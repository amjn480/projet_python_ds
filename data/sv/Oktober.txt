Oktober är årets tionde månad i den gregorianska kalendern och har 31 dagar. Den innehåller årets 274:e till 304:e dag (275:e till 305:e vid skottår). På grund av vårt sommartidssystem är den också årets längsta månad – en timme längre än de övriga månaderna med 31 dagar – eftersom man i oktober återgår till normaltid. Namnet kommer från latinets october, den åttonde månaden – i den äldre romerska kalendern (fram till 153 f.Kr.) var denna månad nämligen årets åttonde.
Oktober kallades förr slaktmånad i Sverige (se gammelnordiska kalendern), i Danmark för sædemåned (sådden utfördes då) och i Tyskland Weinmonat ("vinmånad"). I modern tid förekommer smeknamnet "spöktober", vilket syfter på månadens högtider: halloween och allhelgonahelgen (allhelgonaafton, allhelgonadagen, alla själars dag), vilka båda har teman av efterliv och spöken.


== Det händer i oktober ==


=== Högtider ===
Bröstcancer uppmärksammas i många länder under oktober. 
2 oktober är festen för skyddsänglar.
4 oktober hölls i Sverige åren 1983–1991 demonstrationer bland dem som var emot löntagarfonder. Den 4 oktober är även Djurens dag och har varit det sedan 1931 och startades av ekologer i Florens i Italien för att uppmärksamma att djurarter hotades av utrotning. Numera firas Djurens dag för att påminna om vikten av djurens välmående och för att belysa djurens situation.  Sedan 1999 är även 4 oktober kanelbullens dag i Sverige.
5 oktober är Världslärardagen.
Columbus Day, firas i USA den andra måndagen i oktober.
Den 7 oktober firas i katolska kyrkan rosenkransen med en egen dag i helgonkalendern, Vår Fru av Rosenkransen.
I Kanada firas thanksgiving den andra måndagen i oktober.
Den 17 oktober är den Internationella dagen för utrotande av fattigdom.
Halloween firas den 31 oktober.


=== Sport ===


==== Skidsport ====
Inom skidåkningen inleds bland annat världscupen i längdåkning och världscupen i utförsåkning i slutet av månaden.


==== Triathlon ====
Inom triathlon hålls varje år VM-finalen i Ironman på Hawaii.


== Samband ==
Oktober börjar alltid på samma veckodag som januari, om det inte är skottår.


== Referenser ==


== Externa länkar ==
 Wikimedia Commons har media som rör Oktober.