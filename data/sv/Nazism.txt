"nationalsocialism (tyska nationalsozialismus), \u00e4ven nazism, \u00e4r en fascistisk ideologi som i grunden har f\u00f6rest\u00e4llningen om att det egna folket och nationen som kollektiv har ett h\u00f6gre v\u00e4rde i f\u00f6rh\u00e5llande till den enskilde. den nazistiska uppfattningen av folket eller \"rasen\" vilar p\u00e5 en rasistisk grund d\u00e4r vissa \"m\u00e4nniskoraser\" \u00e4r \u00f6verl\u00e4gsna andra. den \"ariska rasen\" och de germanska folken s\u00e5gs som h\u00f6gst st\u00e5ende i rashierarkin. \"fienderasen\" var de s\u00e5 kallade untermenschen (underm\u00e4nniskorna), som ofta kallades \"massorna fr\u00e5n \u00f6st\", vilket fr\u00e4mst innefattade judar, slaver, polacker och romer, men \u00e4ven handikappade och homosexuella. de \"raser\" och individer som beskrivs som avvikande och onormala anses vara fiender till nationen och folket. nazisterna rationaliserade med rasbiologi och socialdarwinism att tyskarna hade en biologisk r\u00e4tt att eliminera och f\u00f6rslava de underl\u00e4gsna. i praktiken omsattes det till en krigsmaskin med sikte p\u00e5 \u00f6steuropa, generalplan ost, f\u00f6r att krossa \"jude-bolsjevikerna\" och f\u00f6r att ut\u00f6ka tyskarnas lebensraum.i sin praktiska politiska utformning bygger \u00e5sk\u00e5dningen p\u00e5 ledarprincipen vilken genomf\u00f6rs i en stark centralstat d\u00e4r det fr\u00e4msta uttrycket f\u00f6r folket \u00e4r dess ledare. nazisterna avvisade demokrati och parlamentarism. i sin ekonomiska politik ans\u00e5g sig nazisterna som antikapitalistiska och antisocialistiska. de ville nationalisera stora f\u00f6retag och ena tyskland i en \"folkgemenskap\" d\u00e4r tillh\u00f6righeten till det tyska folket stod \u00f6ver religion, ideologi och klasstillh\u00f6righet.nationalsocialismen var den ideologi som dominerade politiken mellan 1933 och 1945 i tyskland, \u00e4ven k\u00e4nt som nazityskland eller tredje riket. landet styrdes d\u00e5 av nationalsocialistiska tyska arbetarepartiet (nationalsozialistische deutsche arbeiterpartei, nsdap). det tyska folkets ledare, f\u00fchrer, var adolf hitler. hans skrift mein kampf och de tjugofem punkterna i nsdap:s partiprogram var grundl\u00e4ggande f\u00f6r nationalsocialismen.\n\n\n== ledaren i den nationalsocialistiska och fascistiska ideologin ==\nledarprincipen (f\u00fchrerprincipen) var ideologins centrala grundsats. den h\u00f6gsta ledningen och makten inom staten l\u00e5g hos en person \u2013 ledaren \u2013 som hade hela ansvaret och folket var hans f\u00f6lje. folkviljan ans\u00e5gs komma b\u00e4ttre till sin r\u00e4tt i en ledarstat \u00e4n i en demokrati och en ledarstat representerade den sanna folkstyrelsen. i ledarstaten beh\u00f6vdes inga fria meningsbrytningar, val eller majoritetsbeslut. ledaren framst\u00e4lldes som ett uttryck f\u00f6r folkviljan och folkets ande, folksj\u00e4len, f\u00f6rkroppsligades hos ledaren.\nledarstaten hade en str\u00e4ngt hierarkisk uppbyggnad som var baserat p\u00e5 ett enpartisystem och st\u00f6dd bland annat av en intensiv, likriktad propaganda, censur och hemlig polis. till sin hj\u00e4lp hade den h\u00f6gste ledaren en utvald elit best\u00e5ende av en rad andra ledare som var och en ansvarade f\u00f6r sitt eget speciella omr\u00e5de. den politiska ledningen gjorde i praktiken anspr\u00e5k p\u00e5 totalt herrav\u00e4lde \u00f6ver alla samh\u00e4llslivets f\u00f6rh\u00e5llanden, och ledaren blev f\u00f6rem\u00e5l f\u00f6r en n\u00e4stan religi\u00f6s dyrkan.\ni likhet med tysklands f\u00fchrer kallades i de fascistiska l\u00e4nderna ledaren i italien (mussolini) duce, i spanien (franco) caudillo och i rum\u00e4nien (antonescu) conducator.\n\n\n== nazismens framv\u00e4xt ==\nnazismen v\u00e4xte fram under den tyska weimarrepubliken, den redan fr\u00e5n b\u00f6rjan problemfyllda demokratin som startade efter kejsar wilhelm ii:s abdikation och flykt till holland i november 1918 och den kort d\u00e4rp\u00e5 f\u00f6ljande freden efter f\u00f6rsta v\u00e4rldskriget. i versaillesfreden i juni 1919 mellan de i kriget allierade staterna och tyskland \u00e5lades tyskland att betala stora skadest\u00e5nd i pengar och materiel till segermakterna,tysklands arm\u00e9 reducerades starkt och man fick \u00e4ven l\u00e4mna ifr\u00e5n sig stora och viktiga landomr\u00e5den. dessutom tvingades tyskland att ta p\u00e5 sig hela skulden f\u00f6r kriget.\nefterkrigstyskland drabbades av en h\u00e5rt anstr\u00e4ngd ekonomi och en hyperinflation vilket gjorde att landet inte kunde betala krigsskadest\u00e5ndet enligt fredsavtalet. fransm\u00e4nnen och belgarna accepterade inte att inbetalningarna uteblev och besatte d\u00e4rf\u00f6r 1923 hela ruhromr\u00e5det  f\u00f6r att sj\u00e4lva ta ut skadest\u00e5ndet. ur denna situation v\u00e4xte missn\u00f6jesgrupper fram i hela tyskland, alltifr\u00e5n revolution\u00e4ra bolsjeviker till h\u00f6gerinriktade friskyttar best\u00e5ende av f\u00f6re detta milit\u00e4rer. ur denna m\u00e5ngfald bildades dap (senare nsdap, det nationalsocialistiska tyska arbetarepartiet) i en \u00f6lk\u00e4llare i m\u00fcnchen. vid ett \u00f6lk\u00e4llarm\u00f6te hos \"tyska arbetarpartiet\" (dap) 1919 blev adolf hitler s\u00e5 irriterad \u00f6ver en person som tyckte att bayern skulle l\u00e4mna tyskland, att han h\u00f6ll ett gl\u00f6dande f\u00f6rsvarstal. partiledaren karl harrer blev imponerad och erbj\u00f6d hitler en plats i partiet. hitler blev d\u00e4refter snabbt partiets viktigaste person. under en tid i f\u00e4ngelse skrev han boken \"mein kampf\" som kom ut med del i \u00e5r 1925 och del ii \u00e5r 1926. \n\n\n== ledning och organisation ==\nnsdap hade en hierarkisk, men ocks\u00e5 ofta tv\u00e5delad ledning p\u00e5 m\u00e5nga poster. denna uppdelning fanns p\u00e5 m\u00e5nga poster p\u00e5 h\u00f6g och mellanniv\u00e5 \u2013 till exempel hade krigsmakten (wehrmacht) fram till december 1941 f\u00e4ltmarskalk walter von brauchitsch som \u00f6verbef\u00e4lhavare medan krigsmaktens \u00f6verkommando okw (oberkommando der wehrmacht) hade f\u00e4ltmarskalk wilhelm keitel som chef. \u00e4ven hitlers st\u00e4llf\u00f6retr\u00e4dare som f\u00fchrer, martin bormann, fick konkurrera med riksmarskalk hermann g\u00f6ring och reichsf\u00fchrer-ss heinrich himmler om att vara ledarens andreman. systemet gav adolf hitler m\u00f6jlighet att styra genom att s\u00f6ndra. s\u00e5 var fallet vid utrensningen av ernst r\u00f6hm och hans organisation sa (sturmabteilung) som i h\u00f6g grad hj\u00e4lpt hitler under nsdap:s tid som marginellt oppositionsparti (1924\u20131930). under de l\u00e5nga knivarnas natt m\u00f6rdades r\u00f6hm och sa neutraliserades genom att beordras \"ta semester\".\nsom motpol till krigsmakten instiftades waffen-ss. f\u00f6r att ytterligare f\u00e5 missbel\u00e5tna officerare att inte fullt ut veta vilka som var h\u00f6gsta officerare fick ss ett helt separat tj\u00e4nstegradssystem d\u00e4r till exempel general i wehrmacht motsvarade obergruppenf\u00fchrer inom waffen-ss (och \u00f6verste (oberst) motsvarade standartenf\u00fchrer inom waffen-ss).\n\n\n== nazismen i europa ==\nhitlers m\u00e5l liknade den marxist-leninistiska l\u00e4ran, n\u00e4mligen att man ville n\u00e5 folket, arbetarna. detta skulle dock inte vara ett internationellt v\u00e4rldsomfattande m\u00e5l, utan hela det tyska folket skulle samlas f\u00f6r att d\u00e4refter kunna expandera sitt livsrum (lebensraum), det vill s\u00e4ga territorium. hitler \u00f6nskade att denna expansion helt och h\u00e5llet skulle riktas \u00f6sterut. det var fr\u00e4mst de nordslaviska folken som tyskland skulle er\u00f6vra till en del och kolonisera och f\u00f6rslava i andra hand. polen och sovjetunionen var de l\u00e4nder som hitler hade i \u00e5tanke. \ni \u00f6sterrike och bland tjeckoslovakiens tyskar fanns redan f\u00f6re hitler nationalsocialistiska partier. efter nazisternas makttilltr\u00e4de i tyskland underst\u00f6ddes de fr\u00e5n detta land men f\u00f6rbj\u00f6ds och uppl\u00f6stes.\n\u00e4ven holland och danmark hade sina nationalsocialistiska partier. under andra v\u00e4rldskriget samarbetade de med tyskarna. i norge hette motsvarande organisation nasjonal samling.\nsverige hade en m\u00e5ngfald nazistiska organisationer, men ingen n\u00e5dde verklig betydelse. de viktigaste var svenska nationalsocialistiska partiet (snsp) 1931\u20131936 under birger furug\u00e5rd, nationalsocialistiska blocket under martin ekstr\u00f6m och nationalsocialistiska arbetarpartiet (nsap) 1933\u20131950 under sven olov lindholm, sedan 1938 ben\u00e4mnt svensk socialistisk samling.\nunder kriget visade sig de tyska ockupationsherrarna mycket olika gentemot de l\u00e4nder och folk som tyskland hade besegrat. b\u00e4st behandling fick danmark och nederl\u00e4nderna men \u00e4ven i belgien och frankrike behandlades folken avsev\u00e4rt anst\u00e4ndigare \u00e4n de i norr och \u00f6ster. respektive ockuperat land eller omr\u00e5de var dock starkt beroende av den lokale protektorns syn p\u00e5 saker och ting. \ni norge hade tyskarna hj\u00e4lp av f\u00f6rr\u00e4daren vidkun quisling och den \u00e5ldrade f\u00f6rfattaren knut hamsuns f\u00f6rs\u00f6k att tala med hitler om situationen i norge. norges \"protektor\" josef terboven var avsev\u00e4rt h\u00e5rdare \u00e4n sin motsvarighet i danmark, werner best. best \u00f6nskade samarbete med den er\u00f6vrade nationen och l\u00e4t till och med danskarna h\u00e5lla folketingsval. f\u00f6re krigets stora v\u00e4ndpunkt, slaget vid stalingrad, m\u00e4rktes varken den tyska ockupationsmakten eller motst\u00e5ndsr\u00f6relsen i n\u00e5gon h\u00f6gre grad, medan terboven f\u00e4ngslade och avr\u00e4ttade norrm\u00e4n efter behag redan fr\u00e5n ockupationens inledning den 9 april 1940. i tjeckien, eller b\u00f6hmen och m\u00e4hren som nazisterna kallade landet sedan sudetomr\u00e5det inf\u00f6rlivats med tyskland, och i slovakien d\u00e4r ett nazistiskt kontrollerat \"sj\u00e4lvstyre\" inf\u00f6rts, hade tyskarna ett ambiti\u00f6st program f\u00f6r att \"f\u00f6rtyska\" den mest ariska delen av b\u00f6hmen och m\u00e4hrens befolkning. b\u00f6hmen och m\u00e4hren stod s\u00e5lunda inte med bland de omr\u00e5den som skulle f\u00f6rintas eller f\u00f6rslavas. men protektorn reinhard heydrichs h\u00e5rda metoder (som vida \u00f6verskred protektorn \u00f6ver \"restpolen\", generalguvernatet warchau (warschawa), hans frank) gjorde honom personligen extremt fruktad och hatad.\n\n\n== nazismen och fascismen ==\nfr\u00e5gan om likheter och skillnaderna mellan den italienska fascismen och den tyska nazismen \u00e4r invecklad och omtvistad. enligt den traditionella synen fr\u00e5n historievetenskapen \u00e4r nazism och fascism tv\u00e5 distinkta ideologier med olika egenskaper och utm\u00e4rkande drag. en annan syn \u00e4r att det finns en allm\u00e4n fascistisk ideologi, inom vilken b\u00e5de den italienska fascismen och den tyska nationalsocialismen (tillsammans med andra fascistiska r\u00f6relser i t.ex. rum\u00e4nien) ryms. enligt id\u00e9n om en gemensam fascistisk ideologi s\u00e5 kretsar fascismen i sin k\u00e4rna runt en radikal ultranationalism som s\u00e4tter nationen och folket f\u00f6re alla andra politiska m\u00e5l, samt runt en id\u00e9 om nationens \u00e5terf\u00f6delse. ultranationalismen kan yttra sig p\u00e5 olika s\u00e4tt och olika fascistiska r\u00f6relser kan ha olika f\u00f6rst\u00e5elser av vad \"nationens \u00e5terf\u00f6delse\" ska medf\u00f6ra, samtidigt som de har ett gemensamt ideologiskt ursprung.till skillnad fr\u00e5n den italienska fascismen var antisemitismen en mycket viktig fr\u00e5ga f\u00f6r nazismen. bland andra skillnader m\u00e4rks fr\u00e5nvaron av en nazistisk motsvarighet till fascismens stora r\u00e5d, vilket avsatte mussolini efter f\u00f6rlusten av sicilien sommaren 1943. italien var dessutom en monarki under hela den fascistiska epoken. en folkomr\u00f6stning strax efter kriget f\u00f6rvandlade med mycket knapp marginal efterkrigsitalien till en republik. i det fascistiska spanien restaurerades ocks\u00e5 den 1930 avskaffade monarkin \u00e5r 1943, \u00e4ven om kronprinsen inte skulle f\u00e5 bli kung f\u00f6rr\u00e4n efter francos d\u00f6d. \ndet fanns ocks\u00e5 en brett prolet\u00e4rt inslag i nazismen, och projekt som att l\u00f6sa massarbetsl\u00f6sheten stod h\u00f6gt p\u00e5 nazismens program. den tyska infrastrukturen f\u00f6rb\u00e4ttrades kraftigt efter makt\u00f6vertagandet, till exempel genom byggande av motorv\u00e4gar och expresst\u00e5g. med hot om f\u00f6rstatligande st\u00e4lldes omfattande krav p\u00e5 n\u00e4ringslivet att tillm\u00f6tesg\u00e5 de politiska kraven. p\u00e5 ungef\u00e4r samma s\u00e4tt fungerade dagstidningscensuren. v\u00e4nstertidningar f\u00f6rbj\u00f6ds tidigt, de egna som v\u00f6lkischer beobachter styrdes direkt av propagandadepartementet, liksom radion och den gryende televisionen. den borgerliga pressen fick skriva ungef\u00e4r som f\u00f6rut, men skulle de allm\u00e4nna orderna inte f\u00f6ljas fick tidningsredaktionerna snabbt bes\u00f6k av partifunktion\u00e4rer eller gestapo. \ni mein kampf avsl\u00f6jar hitler dock inte n\u00e5gra djupare tankar om allians med sin forna fiende fr\u00e5n f\u00f6rsta v\u00e4rldskriget, som nu er\u00f6vrat tysktalande delar av alperna (sydtyrolen). inte heller tycks hitler se upp till den italienske kollegan mussolini (som inlett sin politiska bana som renodlad socialist). det \u00e4r vad som g\u00e5r att utl\u00e4sa ur hitlers tankar under sin tid i f\u00e4ngelse 1924\u20131925. det var f\u00f6rst senare, n\u00e4r nazismen blivit stadsb\u00e4rande diktatur i tyskland och alla eventuella hot blivit undanr\u00f6jda sommaren 1934 som hitler b\u00f6rjade fundera \u00f6ver allierade inf\u00f6r det revanschistiska krig han planerade som italien kom fram som en eventuell milit\u00e4r allierad. \nmedan antisemitismen var en av den tyska nazismens mest b\u00e4rande punkter, s\u00e5 var antisemitism \u00e5tminstone inte till en b\u00f6rjan i fokus f\u00f6r den italienska fascismen. i takt med att p\u00e5tryckningarna fr\u00e5n det tyska nazistpartiet blev starkare s\u00e5 v\u00e4xte sig antisemitismen i italien ocks\u00e5 starkare. det var f\u00f6rst 1938 som antijudiska lagar antogs i italien och fram till 1938 kunde judar \u00e4ven g\u00e5 med i det italienska fascistpartiet. nazismen hade \u00e4ven en tydligt prolet\u00e4r sida som saknas inom fascismen. tyska folket (ej judar) skulle f\u00e5 arbete och mat. allm\u00e4nfolkliga projekt som bil till alla genom volkswagen och gigantiska hotellkomplex vid \u00f6stersj\u00f6kusten \u00e4r exempel p\u00e5 detta, \u00e4ven om kriget och det ty livsrummet stod h\u00f6gre upp p\u00e5 agendan. motsvarande saknades inom den italienska fascismen. \nfascismen l\u00e4t ocks\u00e5 marknaden f\u00e5 styra ekonomin medan den nazistiska ekonomin inte gick ihop. nazisterna l\u00e4t rika direkt\u00f6rer slippa diverse nationaliseringsprojekt mot att de l\u00f6d order fr\u00e5n det nazistiska partiet, nsdap. ekonomin i det nazistiska tyskland sk\u00f6ttes som en kommandoekonomi. hitler personligen avskydde all form av ekonomi. beh\u00f6vde till exempel flottan fyra nya slagskepp fick de privat\u00e4gda varven producera dem till det pris nsdap fastslog. m\u00e5nga nationalekonomer har h\u00e4vdat att tyskland som stat skulle ha g\u00e5tt i konkurs om inte andra v\u00e4rldskriget brutit ut. nazisterna tycktes aldrig drabbas av ekonomiska problem ens mot slutet av kriget d\u00e5 landet \u00f6delades \u2013 f\u00f6rst\u00f6rda dammar och fabriker byggdes ofta upp f\u00f6rbluffande snabbt igen. vid krigsslutet var dock staten bankrutt och \u00f6verbel\u00e5nad trots systematisk och storskalig plundring av er\u00f6vrade l\u00e4nder och dess befolkningar (vilket \u00e4ven inbegrep miljontals slavarbetare). ekonomin slutade d\u00e5 helt att fungera och tyskarna gick till stor del \u00f6ver till byteshandel fram till dess att d-marken inf\u00f6rdes \u2013 i praktiken en devalvering med 90 %. \nytterligare en avg\u00f6rande skillnad mot b\u00e5de den italienska och spanska fascismen var att de spanska fascisterna var f\u00f6respr\u00e5kare f\u00f6r monarki och de italienska beh\u00f6ll den. s\u00e5 var fallet inte alls i nazityskland. d\u00e4r beh\u00f6vdes enbart \"der f\u00fchrer\", ledaren adolf hitler. och \u00e4ven om till exempel julius streicher i n\u00fcrnberg under mellankrigstidens f\u00f6rsta \u00e5r umgicks med ungef\u00e4r samma tankar och id\u00e9er som adolf hitler hade knappast nazismen blivit vad den blev utan just adolf hitler.\ninom den internationella vetenskapliga forskningen anv\u00e4nds idag ben\u00e4mningen 'fascism' som en \u00f6vergripande term f\u00f6r den grupp av extremnationalistiska r\u00f6relser som uppstod i m\u00e5nga av mellankrigstidens europeiska l\u00e4nder och de id\u00e9komplex som dessa konkretiserade i politisk form, i italien under namnet fascism och i tyskland under namnet nationalsocialism. vissa \u00e5tskillnader kan dock g\u00f6ras: den italienska fascismen kom aldrig att bli fullt teoretiskt utbildad medan d\u00e4remot nazistiska t\u00e4nkare gav ut en rad ideologiska skrifter av st\u00f6rre tyngd. en annan skillnad g\u00e4ller definitionen av staten; fascisterna ans\u00e5g staten, som en delvis metafysisk f\u00f6reteelse, vara det grundl\u00e4ggande f\u00f6r all politik, f\u00f6r nazisterna var det \"folkstaten\" som intog denna plats. folket definierades h\u00e4r i f\u00f6rsta hand i en raslig dimension; adolf hitler skrev i mein kampf: \"s\u00e5lunda \u00e4r en folkstats h\u00f6gsta uppgift att g\u00f6ra allt f\u00f6r bevara de ursprungliga raselement vilka ger upphov till kultur.\"[k\u00e4lla beh\u00f6vs] f\u00f6r nazisterna var s\u00e5ledes tanken om \"blodet och jorden\" (blut und boden) central liksom id\u00e9n om \"folkgemenskapen\" (volksgemeinschaft), n\u00e5got som i sin tur kr\u00e4vde \"livsrum\" (lebensraum). angreppet p\u00e5 sovjetunionen 1941 s\u00e5gs d\u00e4rf\u00f6r av nazisterna som ett raskrig.\nden r\u00f6relse hitler hade anslutit sig till 1919 hade sina ideologiska r\u00f6tter i den s\u00e5 kallade v\u00f6lkisch-nationalismen och antisemitismen samt i reaktionen efter tysklands sammanbrott och nederlag i f\u00f6rsta v\u00e4rldskriget; n\u00e5gra av nazisternas mest framtr\u00e4dande medlemmar (inklusive partigrundaren anton drexler), som gottfried feder, alfred rosenberg och rudolf hess hade alla bakgrund i h\u00f6gerradikala kretsar (se deutsche vaterlandspartei respektive thules\u00e4llskapet). till r\u00f6relsen ansl\u00f6t sig ocks\u00e5 medlemmar fr\u00e5n de paramilit\u00e4ra frik\u00e5rer (freikorps) som sattes upp i samband med de tyska kommunistiska och socialistiska revolutionsf\u00f6rs\u00f6ken 1918\u20131919, som exempelvis ehrhardt-brigaden. dessa utgjorde d\u00e4refter ocks\u00e5 stommen i partiets s\u00e5 kallade stormavdelning, sa.\n\n\n== ideologi ==\nnazismen var inte en monolitisk r\u00f6relse, utan snarare en kombination av flera ideologier och grupper som enades i sin frustration \u00f6ver versaillesf\u00f6rdraget och vad som ans\u00e5gs vara en judisk/kommunistisk konspiration f\u00f6r att f\u00f6r\u00f6dmjuka tyskland. \u00e4ven utan nazismen anses det dock ha varit mest en tidsfr\u00e5ga innan den tredje stora uppg\u00f6relsen mellan tyskland och frankrike skulle \u00e4ga rum. med \"den f\u00f6rsta uppg\u00f6relsen\" avses fransk-preussiska kriget 1870\u201371 som startades av den franske kejsaren napoleon iii, men som preussen, hessen med flera tyskspr\u00e5kiga stater vann, och som utmynnade i tysklands enande.\nnsdap beskrev sig sj\u00e4lvt som ett prolet\u00e4rt nationalistiskt parti, och vid tiden anklagade konservativa opponenter s\u00e5som en organisation f\u00f6r industriella arbetsgivare partiet f\u00f6r att vara \"totalit\u00e4rt, terroristiskt, konspiratoriskt och socialistiskt.\"bland nyckelelementen f\u00f6r nazismen fanns antiparlamentarism, etnisk nationalism, rasism, korporativism, kollektivism antisemitism, antikommunism, opposition gentemot ekonomisk och politisk liberalism, en rasdefinierad och konspirationsteoretisk syn p\u00e5 finanskapitalism och judebolsjevism (nazistisk ben\u00e4mning p\u00e5 kommunism), och totalitarism.\nbegreppet \"nationalsocialism\" har \u00e4ven anv\u00e4nts p\u00e5 andra h\u00e5ll i europa, men d\u00e5 med helt eller till stor del andra f\u00f6rtecken \u00e4n vad det tyska nsdap och adolf hitler stod f\u00f6r, med undantag f\u00f6r de nazistpartier som d\u00f6k upp i fr\u00e4mst skandinavien efter nsdap:s extrema valframg\u00e5ng 1930. ett exempel \u00e4r den svenske statsvetaren och politikern rudolf kjell\u00e9n som redan i b\u00f6rjan av 1900-talet anv\u00e4nde uttrycket nationalsocialism, men d\u00e5 bara som motsats till internationalen. ett annat exempel \u00e4r det redan 1897 bildade tjeckiska nazistiska partiet som fanns kvar \u00e4nnu under mellankrigstiden i det d\u00e5 oberoende tjeckoslovakien. det var ett radikalt v\u00e4nsterparti och hade ingenting mer \u00e4n namnet gemensamt med s\u00e5dana partier som nu betecknas som nazistiska.i nazistpartiets, hela tiden of\u00f6r\u00e4ndrade, partiprogram fr\u00e5n 1920 \u2013 de 25 punkterna \u2013 \u00e5terkom tv\u00e5 teman: dels motst\u00e5ndet mot versaillesfreden, dels nationalismen. de fr\u00e4msta punkterna p\u00e5 programmet var kraven om uppr\u00e4ttandet av ett nytt stor-tyskland (punkt 1), fredsf\u00f6rdragens upph\u00e4vande och tyskland likst\u00e4llighet med andra nationer (punkt 2) samt krav p\u00e5 land och jord (punkt 3). i programmet omdefinierade nazisterna \u00e4ven medborgarskapsbegreppet \u2013 medborgare, eller \"folkkamrat\", kunde endast den vara som var av \"tyskt blod\" (punkt 4), och man konstaterade explicit att ingen jude d\u00e4rf\u00f6r kunde vara folkkamrat. man yrkade vidare p\u00e5 att den romerska r\u00e4tten, som ans\u00e5gs tj\u00e4na den \"materialistiska v\u00e4rldsordningen\", skulle avskaffas till f\u00f6rm\u00e5n f\u00f6r en s\u00e5 kallad allm\u00e4n tysk folkr\u00e4tt (punkt 19). betr\u00e4ffade religionens plats i samh\u00e4llet sade man sig efterstr\u00e4va frihet f\u00f6r alla trosbek\u00e4nnelser, men bara s\u00e5 l\u00e4nge dessa inte stod i strid med den \"germanska rasens sedlighets- och moralk\u00e4nsla\", och man propagerade f\u00f6r en \"positiv kristendom\" som skulle bek\u00e4mpa den \"judisk-materialistiska andan\", i enlighet med grundsatsen: allm\u00e4nnytta f\u00f6re egennytta (punkt 24). i partiprogrammets sista punkt f\u00f6rordade nazisterna en starkare central regeringsmakt, som skulle ges \"obetingad auktoritet\", samt bildandet av en ny \"st\u00e5nds- och yrkeskammare\" det vill s\u00e4ga en folkrepresentation byggd p\u00e5 korporativa principer. \nnazisterna var \u00e4ven, i synnerhet under de s\u00e5 kallade kamp\u00e5ren p\u00e5 1920-talet, uttalat antikapitalistiska och den \u201dsocialism\u201d som \u00e5terfanns i partiets namn utvecklades ocks\u00e5 p\u00e5 det ekonomiska omr\u00e5det. s\u00e5 kr\u00e4vde 25-punktsprogrammet \"brytandet av r\u00e4nteslaveriet\" (punkt 11), f\u00f6rstatligandet av truster, det vill s\u00e4ga marknadsdominerande f\u00f6retagsgrupper, (punkt 13, jfr. usa:s antitrustlagstiftning fr\u00e5n samma tid) samt, f\u00f6r skapandet och uppr\u00e4tth\u00e5llandet av en \"sund medelklass\", \"kommunalisering av st\u00f6rre varuhus\", och \"deras uthyrande p\u00e5 billiga villkor till sm\u00e5f\u00f6retagare\", som skulle gynnas vid leveranser till staten, delstaterna och kommunerna (punkt 16). nazisterna sade sig ocks\u00e5 vilja ha del av vinsterna i storf\u00f6retagen (punkt 14), men efter det nazistiska makt\u00f6vertagandet 1933 sl\u00f6t realpolitikern hitler, som v\u00e4rnade r\u00e4tten till privategendom, en \u00f6verenskommelse med \u00e4garna till de tyska storf\u00f6retagen, som i nazismen s\u00e5g en motvikt till kommunismen. dessa st\u00e4llde sig bakom det kommande nazistiska makt\u00f6vertagandet och i geng\u00e4ld upph\u00f6rde allt tal om f\u00f6rstatligande fr\u00e5n hitlers sida. den efterf\u00f6ljande nazistiska ekonomiska politiken f\u00f6rdes ocks\u00e5 till stora delar enligt marknadsliberala principer, om \u00e4n med betydande regleringar och statlig kontroll \u2013 \"en totalit\u00e4r form av kapitalism\", som det ben\u00e4mnts av den amerikanske ekonomihistorikern dudley dillard. 1933 hade \u00e4ven den tyska arbetarr\u00f6relsens fackf\u00f6reningar avskaffats. ist\u00e4llet sammanf\u00f6rdes arbetsgivare och arbetstagare i den s\u00e5 kallade arbetsfronten (deutsche arbeitsfront), under statens ledning. detta var en del av nazisternas korporativa str\u00e4vanden f\u00f6r att \u00f6vervinna den socialistiska (marxistiska) klasskampen, bland annat utvecklad av hitler i \u201dmein kampf\u201d. 1934 timade \"de l\u00e5nga knivarnas natt\" d\u00e5 hitler definitivt gjorde upp med partiets v\u00e4nsterfalang, f\u00f6retr\u00e4dd av s\u00e5dana som den \"socialrevolution\u00e4re\" gregor strasser, anh\u00e4ngare av den korporativa staten  (k\u00f6rperschaftstaat), och ernst r\u00f6hm, och dennes krav p\u00e5 en kommande \"andra revolution\". partiets ekonomisk-politiske talesman i riksdagen sedan 1924, gottfried feder (f\u00f6rfattare till punkt 11), avpolletterades likas\u00e5 1936, och f\u00f6rlorade hela sitt inflytande.\np\u00e5 det sociala omr\u00e5det ville nazisterna \u2013 enligt 1920 \u00e5rs partiprogram \u2013 se en \"storslagen utbyggnad av \u00e5ldringsv\u00e5rden\" (punkt 15), detsamma g\u00e4llde utbildningsv\u00e4sendet (punkt 20), och man ivrade f\u00f6r \"folkh\u00e4lsans h\u00f6jande genom skydd \u00e5t m\u00f6drar och barn\" och st\u00f6d \u00e5t alla f\u00f6reningar, som \u00e4gnade sig \u00e5t \"fysisk ungdomsfostran\" (punkt 21). nazisternas socialpolitik var emellertid inte generellt inriktad utan grundades huvudsakligen p\u00e5 frivillighet och v\u00e4lg\u00f6renhet, till exempel i form av den s\u00e5 kallade vinterhj\u00e4lpen (winterhilfswerk) \u2013 \"g\u00e4rningens socialism\", som det kallades \u2013 och ekonomiska bidrag kunde endast tillkomma \"v\u00e4rdiga\" och \"\u00e4rftligt friska personer\" som uppfyllde nazismens politiska, sociala och rasm\u00e4ssiga kriterier. ett system som historikern peter englund omtalat som \"en groteskt f\u00f6rvr\u00e4ngd skrattspegelversion av v\u00e4lf\u00e4rdsstaten /.../ en d\u00e4r kravet p\u00e5 arbete \u00e5t alla f\u00f6rvandlats till lagstadgad arbetsplikt f\u00f6r alla, en d\u00e4r de f\u00f6rtj\u00e4nta, de sunda, de starka, de r\u00e4tta, dras in i en trygg och n\u00e4ra volksgemeinschaft, styrt av en allsm\u00e4ktig stat, en stat som skyddar och v\u00e5rdar de egna med ena handen samtidigt som den andra handen motar iv\u00e4g de udda, de fr\u00e4mmande, de andra\". rashygienen, eutanasin (aktiv d\u00f6dshj\u00e4lp) och de m\u00e5nga f\u00f6rintelsel\u00e4gren under andra v\u00e4rldskriget (den \"slutgiltiga l\u00f6sningen av judefr\u00e5gan\" med mera) b\u00f6r i detta sammanhang ocks\u00e5 uppm\u00e4rksammas. den \"nordiska rasens\" ledaranspr\u00e5k kr\u00e4vde, enligt nazisterna, de minderv\u00e4rdigas och \"blodsblandningarnas\" utrensning, i enlighet med, vad de ben\u00e4mnde, \"naturens aristokratiska lag\" (jfr. socialdarwinism)\nstatlig planering och totalitarism \u00e4r vad nazismen eller nazismen har gemensamt med exempelvis stalinism[k\u00e4lla beh\u00f6vs], och i likhet med det fascistiska italien genomf\u00f6rde och anv\u00e4nde sig nazisterna av planekonomiska l\u00f6sningar; n\u00e4mnas kan framf\u00f6r allt 1936 \u00e5rs fyra\u00e5rsplan f\u00f6r den tyska rustningsindustrin. (denna ekonomiska modell \u00e4r mest k\u00e4nd f\u00f6r sin extrema variant under stalinismen i sovjetunionen.) nazisternas antikapitalism och grundl\u00e4ggande syn p\u00e5 ekonomi kom v\u00e4l till uttryck i hitlers \u201dmein kampf\u201d, n\u00e4r denne talade om tysklands ekonomiska utveckling och den \u201dskadliga\u201d industrialisering den gett upphov till \u2013 bondest\u00e5ndets f\u00f6rsvagning, storstadsproletariatets framv\u00e4xt et cetera. (\u201dfolkkroppens sjukdomar\u201d):\n\n\n=== rasteori ===\n\n\n=== diskussionen om nazism ===\ni boken ideologier (2002) skriver statsvetaren stig-bj\u00f6rn ljunggren: \"s\u00e5 fort nazismen diskuteras brukar borgerliga och socialister tvista om var dessa l\u00e4ror egentligen h\u00f6r hemma. adolf hitler g\u00e5r runt som svarta maja i det ideologiska pratet. h\u00e4r finns nog inget \"r\u00e4tt\" svar, utan det handlar om en bed\u00f6mningsfr\u00e5ga. kanske \u00e4r det s\u00e5, att nazismen \u00e4r en blandideologi. den upptar s\u00e5v\u00e4l konservativa som socialistiska id\u00e9er.\" (sj\u00e4lv betecknar ljunggren hitler som en \"revolution\u00e4r \u2013 ett slags konservativ radikal\" och \"vision\u00e4r p\u00e5 traditionens grund\".)\nden norske statsvetaren \u00f6yvind \u00f6sterud har pekat p\u00e5 att det tyska nazistpartiet i sitt uppbyggnadsskede var \"sm\u00e5borgerligt och antimodernistiskt\" och innehade en betydande \"tvetydighet i f\u00f6rh\u00e5llande till traditionell auktoritet\". det ville \"\u00e5teruppr\u00e4tta en traditionell idyll, mot upprivande konflikter och klasskamp, men ersatte samtidigt traditionella eliter med ett nytt karismatiskt ledarskap, blev aggressivt krigsdyrkande i maktposition, och anv\u00e4nde v\u00e5ldsmedel mot inre fiender\" och \"l\u00f6ftet om att \u00e5teruppr\u00e4tta en balanserad f\u00f6rindustriell samh\u00e4llsordning blev aggressivt antidemokratiskt\".den amerikanske sociologen seymour m. lipset har \u00e5 sin sida, efter konstaterandet av de fascistiska partiernas f\u00f6rankring i den l\u00e4gre medelklassen talat om \"centrum-extremism\" (centre extremism). israelen zeev sternhell, som fr\u00e4mst studerat den franska fascismen, i ni droite, ni gauche (1983; 'varken h\u00f6ger eller v\u00e4nster'), har talat om det revolution\u00e4ra centrumet \u2013 fascismen som revolution\u00e4r i sitt f\u00f6rkastande av den parlamentariska demokratin, men samtidigt centruminriktad i f\u00f6rs\u00f6ken att finna en medelv\u00e4g mellan kapitalism och kommunism. en organisk nationalism kombinerad med en form av \"antimarxistisk socialism\", i motsatsst\u00e4llning till s\u00e5v\u00e4l liberalism som marxism och demokrati.amerikanen och fascismforskaren roderick stackelberg p\u00e5minner i sin hitler's germany (1999) att k\u00e4rnan i all socialism utg\u00f6rs av egalitarismen, j\u00e4mlikhetsstr\u00e4vandena. dessa \u00e4r och har alltid varit en av den politiska v\u00e4nstern fr\u00e4msta paroller, alltifr\u00e5n franska revolutionens och jakobinernas dagar (jfr. 1789 \u00e5rs id\u00e9er). de egalit\u00e4ra principerna om j\u00e4mlikhet och alla m\u00e4nniskors lika v\u00e4rde f\u00f6rkastades d\u00e4remot helt av nazisterna, med sin rasism, som tv\u00e4rtom var h\u00f6gst antiegalit\u00e4ra och antiindividualistiska i sina v\u00e4rderingar. stackelberg menar d\u00e4rf\u00f6r att om h\u00f6ger-v\u00e4nsterskalan (som just uppstod ur det franska konventet och dess deputerades inb\u00f6rdes placering) \u00f6ver huvud taget ska ha n\u00e5gon relevans s\u00e5 m\u00e5ste fascismen/nazismen per definition placeras l\u00e4ngst till h\u00f6ger p\u00e5 denna skala. han h\u00e4vdar likaledes att man heller inte \"kan f\u00f6rklara fascismen om man misslyckas med att inplacera denna r\u00f6relse i sin historiska kontext av de europeiska konservativas l\u00e5nga kamp mot demokratin, b\u00e5de i sin liberala och socialistiska variant\".i sverige utkom redan 1936 den d\u00e5varande socialdemokraten, senare liberalen, publicisten och dn-redakt\u00f6ren herbert tingsten med boken nazismens och fascismens id\u00e9er, vilka han menade var extrema former av konservatism.) tingsten p\u00e5pekade bland annat, aprop\u00e5 den nazistiska anv\u00e4ndningen av socialistbegreppet, att \"m\u00e5nga tyska politiker som f\u00f6re 1933 bek\u00e4mpade socialismen och arbetade f\u00f6r konservativa id\u00e9er, anv\u00e4nde utan att ha \u00e4ndrat sina \u00e5sikter de nazistiska formuleringarna. de uppt\u00e4ckte, att de i sj\u00e4lva verket sedan l\u00e4nge hyllat den 'sanna socialismen'\". han h\u00e4nvisade vidare i sitt arbete till den tyska nazismens (och italienska fascismens) sociala ursprung och de sociala klassers intressen de faktiskt tj\u00e4nade. han fann att de var borgerliga skikt som f\u00f6rt fram nazismen till seger, och att det var borgerligheten som vann p\u00e5 den politik som de facto f\u00f6rdes. i marxistisk mening \u00e4r socialismen dessutom n\u00e5got som i f\u00f6rsta hand p\u00e5verkar produktionsordningen i ett samh\u00e4lle. i det nazistiska samh\u00e4llet var det inte s\u00e5 att arbetsgivare och kapital\u00e4gare missgynnades, tv\u00e4rtom vann de p\u00e5 regimskiftet. de beh\u00f6vde ju inte l\u00e4ngre frukta strids\u00e5tg\u00e4rder fr\u00e5n fria fackf\u00f6reningar. dessutom var nazisterna klart uttalade antimarxister, marxismen, som enligt dem, var grundbulten i den f\u00f6rhatliga s\u00e5 kallade judiska bolsjevismen.\nefter tysklands angrepp p\u00e5 sovjetunionen den 22 juni 1941, ett angrepp som br\u00f6t det avtal om non-aggression som de b\u00e5da staterna ing\u00e5tt i augusti 1939 (molotov-ribbentroppakten) f\u00f6rutsp\u00e5dde den d\u00e5varande justitieministern karl gustaf westman i sin dagbok, den 25 juni 1941: \"det \u00e4r sj\u00e4lvklart att tyskland i v\u00e5rt land kommer att betraktas inte som motsatt demokratierna utan som motsatt ryssland.\"[k\u00e4lla beh\u00f6vs] det vill s\u00e4ga att nazismen inte skulle s\u00e4ttas som folkstyrets motpol utan liksom ett h\u00f6gerparti kommunismens. nationalekonomen, \u00f6sterrikaren f. a. hayek, som i england 1944 utkom med skriften v\u00e4gen till tr\u00e4ldom, d\u00e4r han f\u00f6r \u00f6vrigt v\u00e4nde sig till \"socialister i alla partier\" och propagerade mot socialismen, planhush\u00e5llningen och v\u00e4lf\u00e4rdsstaten, som han associerade med hitlerv\u00e4ldet,, var av den uppfattningen att nazismen i likhet med kommunismen hade en gemensam v\u00e4rdegrund i kollektivismen.[1] \nnazismen var heller inte monarkistisk eller samh\u00e4llsbevarande (i borgerlig mening), som den traditionella konservatismen k\u00e4nnetecknades av, men heller ej republikansk, och med den s\u00e5 kallade f\u00fchrerprincipen f\u00f6renades nazismen med klassisk absolutism, och efter makt\u00f6vertagandet 1933 manifesterade nazisterna (vid ceremonin i potsdam) kontinuiteten med det tidigare wilhelminska kejsard\u00f6met, grundlagt p\u00e5 den brandenburg-preussiska milit\u00e4rstaten \u2013 \"f\u00f6rebilden till och k\u00e4rnan i det nya riket\", som hitler skrev i mein kampf. i nazityskland utsattes \u00e4ven fredrik ii (den store\u201d) f\u00f6r en formlig kult av den nazistiska propagandan, och efter andra v\u00e4rldskriget menade m\u00e5nga att nazismen hade sina f\u00f6rklaringar i den preussiska mentaliteten; militarismen, \u00e4mbetsmanna- och polismentaliteten, kombinationen av arrogans s\u00e5v\u00e4l som underd\u00e5nighet. en amerikansk publikation, utgiven i tyskland efter krigsslutet h\u00e4vdade till och med att \"utan den preussiska paradmarschen inget sa, utan de l\u00e5nga karlarna inget ss, utan gatloppet inga koncentrationsl\u00e4ger\".den socialism nazisterna talade om \u00e4r vad som i modern nationalism kallas nationell solidaritet. adolf hitler beskrev socialisten som \"var och en, som inte k\u00e4nner n\u00e5got h\u00f6gre m\u00e5l \u00e4n sitt folks v\u00e4l\". joseph goebbels beskrev socialismen som \"folkgemenskap eller kamratskap\". wilhelm frick skrev att \"socialism \u00e4r oavl\u00e5tligt f\u00f6rverkligande av en inre h\u00e5llning, som ej beg\u00e4r n\u00e5got f\u00f6r det egna jaget och \u00e4r beredd att g\u00f6ra allt f\u00f6r folket\". en annan ledande nazist sade att socialismen inte \u00e4r en produktionsordning, utan en sedlig f\u00f6rpliktelse. se \u00e4ven citatet nedan under rubriken \"f\u00f6rh\u00e5llandet till socialism\". \nmed anledning av utgivningen av hel\u00e9ne l\u00f6\u00f6ws bok nazismen i sverige 1924\u20131979 (ordfront 2004) kritiserade recensenten i svenska dagbladet, historikern och f\u00f6re detta clart\u00e9-ordf\u00f6randen h\u00e5kan arvidsson, l\u00f6\u00f6ws analys av nazismens ideologi, och framh\u00f6ll att nazismen inte endast var \"rasistisk, antisemitisk och nationell. den var ju m\u00e4rkligt nog ocks\u00e5 socialistisk och antiborgerlig. \"i diskussionen av r\u00f6relsens karakt\u00e4r har jag ofta tyckt att denna sida hos r\u00f6relsen kommit i skymundan.\" [2] uppfattningen av nazismen som socialistisk korresponderar bland annat med dess id\u00e9m\u00e4ssiga motst\u00e5nd mot den internationella kapitalismen (eller med nazistisk vokabul\u00e4r: \"internationella judekapitalet\") det vill s\u00e4ga det ekonomisk-politiska system som vid 1700-talets slut inledde moderniseringsprocessen: industrialiseringen; liberaliseringen; materialiseringen; demokratiseringen; den patriarkala norm- och samh\u00e4llsstrukturens nivellering. den ultrakonservativa reaktionen mot denna process \u2013 \"fascismens f\u00f6rsta fas\" som forskaren ernst nolte kallat den \u2013 och som alltifr\u00e5n 1900-talets b\u00f6rjan f\u00f6retr\u00e4ddes av den yttersta h\u00f6gern (jfr. tyska alldeutscher verband franska action fran\u00e7aise, svenska ungh\u00f6gern och s\u00e5 vidare), blev \u00e4ven en av grundvalarna f\u00f6r nazismen. n\u00e5gon entydig och av alla omfattande definition av det nazistiska tankegodset l\u00e5ter sig d\u00e4rf\u00f6r sv\u00e5rligen g\u00f6ras.\nen plausibel f\u00f6rklaring till begreppsf\u00f6rvirringen torde dock delvis st\u00e5 att s\u00f6ka i sammanblandningen mellan utopisk socialism respektive marxism, och den i tyskland under 1800-talets sista decennier utvecklades katedersocialismen (\u00e4ven ibland \"statssocialismen\"), med den nationalistiske ekonomen adolph wagner som framtr\u00e4dande apologet. denna riktning pr\u00e4glades av en p\u00e5taglig antiliberalism och den betonade ist\u00e4llet statens roll, samtidigt som den, i samh\u00e4llsbevarande syfte, ivrade f\u00f6r sociala reformer, som ett s\u00e4tt att st\u00e4vja den socialistiska arbetarr\u00f6relsens klasskamp. den kom att f\u00e5 avsev\u00e4rt inflytande under otto von bismarcks tid som rikskansler 1871\u201390, under uppbyggnaden av det s\u00e5 kallade sociala kungad\u00f6met (sic!); s\u00e5 kunde till exempel den h\u00f6gborgerlige bismarck h\u00e4vda att det tyska kejsard\u00f6met var i behov av \"\u00e4nnu mer socialism\" samtidigt som han med repression bek\u00e4mpade socialdemokratin. senare, under 1900-talet, kom nazisterna att beteckna adolph wagner (vid sidan av de tyska konservativa 1800-talsekonomerna adam m\u00fcller och friedrich list)  som en av sina ekonomiska l\u00e4rors f\u00f6reg\u00e5ngsm\u00e4n. den tyske historikern hans-ulrich wehler har, i sin das deutsche kaiserreich 1871\u20131918 (1973), sett 1930-talets nazistiska politik som ett \"resultat av djupt rotade kontinuiteter i just denna historia\". fr\u00e5gan om tysklands sonderweg mellan demokrati, socialism och kapitalism och har flitigt diskuterats i tyskland, inte minst under den s\u00e5 kallade historikerstriden i slutet p\u00e5 1980-talet, d\u00e5 med just n\u00e4mnde wehler och ernst nolte som huvuddeltagare.\nefter f\u00f6rsta v\u00e4rldskriget f\u00f6rekom i tyskland vid sidan av nazismen andra h\u00f6gerextrema och radikalkonservativa str\u00f6mningar (jfr. \"den konservativa revolutionen\"), som bland annat uttrycktes genom kulturhistorikern arthur moeller van den bruck, som 1923 skev om ett kommande tredje rike i das dritte reich, och filosofen oswald spengler. dessa f\u00f6respr\u00e5kande en s\u00e4rskild antimaterialistisk och idealistisk \"tysk socialism\" \u2013 till skillnad fr\u00e5n den, vad man ans\u00e5g,  engelska socialismen (karl marx levde och verkade i london). denna \"socialism\" skulle vara j\u00e4mf\u00f6rbar med traditionell tysk konservatism.[3] de tysksocialistiska str\u00f6mningar korresponderade \u00e4ven med den nazistiska r\u00f6relsen; 1922 ansl\u00f6ts just ett s\u00e5dant tysksocialistiskt parti, deutsch-sozialistischen partei  till nsdap, och 1936 f\u00f6rklarade hitler, i det officiella partiorganet v\u00f6lkischer beobachter, att han var \"den mest konservative revolution\u00e4ren i v\u00e4rlden\".\n\n\n=== f\u00f6rh\u00e5llandet till liberalism ===\ni stig-bj\u00f6rn ljunggrens inledning till 1992 \u00e5rs svenska upplaga av \"mein kampf\" (volym 1 och 2) skriver han under sp\u00f6rsm\u00e5let \"var hitler h\u00f6ger eller v\u00e4nster?\" bland annat f\u00f6ljande efter att f\u00f6rst konstaterat att nazismen var en blandning av olika ideologier:\n\nut\u00f6ver hitler sj\u00e4lv fanns ett f\u00e5tal nazistiska \"ideologiska t\u00e4nkare\". den mest utpr\u00e4glade av dessa var alfred rosenberg, som i \u00f6vrigt tillh\u00f6rde nsdap:s h\u00f6gsta skikt och d\u00f6mdes till d\u00f6den och avr\u00e4ttades i n\u00fcrnberg i oktober 1946. \nhan skrev i sin bok der mythus des 20. jahrhunderts fr\u00e5n 1930 (det tjugonde \u00e5rhundradets myt, d\u00e4r tjugonde \u00e5rhundradet avser 1900-talet.) \n\n\n=== f\u00f6rh\u00e5llandet till socialism ===\ndet svenska uppslagsverket nationalencyklopedin skriver att nazismen inledningsvis hade \"ambitioner att f\u00f6rverkliga en statssocialism p\u00e5 nationell basis\". i m\u00e5ngt och mycket betydde detta \u00f6vergripande statlig planering av de ekonomiska angel\u00e4genheterna snarare \u00e4n exempelvis fattigdomsbek\u00e4mpning. i kontrast till den samtida socialismen var nazismen en specifikt tysk nationell politisk teori, det fanns allts\u00e5 inte som hos socialismen en prolet\u00e4r internationalism. nationalencyklopedin skriver vidare om nationalsocialism att \"nazismen hyllade ledaren, uttryckt i en l\u00e5ngtg\u00e5ende kult av \"der f\u00fchrer\" adolf hitler, partiet, r\u00f6relsen, folket och kamratskapet. gemenskap, sj\u00e4lvf\u00f6rverkligande, kampberedskap och offervilja var h\u00f6gt v\u00e4rderade egenskaper. nazismen tog \u00e4ven avst\u00e5nd fr\u00e5n individualism, kapitalism samt liberala r\u00e4ttigheter och v\u00e4rderingar.\" gregor strasser och otto strasser och deras f\u00f6ljare strasseristerna har ansetts tillh\u00f6ra partiets v\u00e4nsterfalang. joseph goebbels, en av hitlers n\u00e4rmaste m\u00e4n, har ocks\u00e5 r\u00e4knats till partiets v\u00e4nsterflygel. i en debatt om nazism 1925 argumenterade goebbels f\u00f6r att v\u00e4gen till nationell frig\u00f6relse f\u00f6rst m\u00e5ste g\u00e5 genom socialism.[k\u00e4lla beh\u00f6vs] han h\u00e4vdade vid det tillf\u00e4llet att hitler var p\u00e5 god v\u00e4g att ansluta sig till den f\u00f6rest\u00e4llningen. \u00e5r 1926 uppr\u00f6rdes goebbels av hitlers karakterisering av socialism som \"en judisk skapelse\", hans deklarering att sovjetunionen m\u00e5ste krossas samt hitlers f\u00f6rs\u00e4kran att privat egendom inte skulle exproprieras av den nazistiska regeringen.nazisternas partipamflett fr\u00e5n 1920 har setts som uttryck f\u00f6r en form av socialism. men n\u00e5got nazistiskt politiskt program i egentlig mening har aldrig existerat. i pamfletten fanns bland annat krav p\u00e5 nationalisering av f\u00f6renade f\u00f6retag (truster), kommunalisering av storvaruhus, avskaffande av inkomster \"som f\u00f6rv\u00e4rvats utan arbete och m\u00f6da\" samt en lag om expropriation av privat mark f\u00f6r allm\u00e4nnyttiga \u00e4ndam\u00e5l.den liberale nationalekonomen friedrich von hayek menar i sin bok \"v\u00e4gen till tr\u00e4ldom\" att kommunismen och nazismen har ett gemensamt ursprung, och argumenterar f\u00f6r att \u00f6vergripande statlig planering p\u00e5verkar de demokratiska fri- och r\u00e4ttigheterna negativt. sovjetunionen och kominterns officiella st\u00e5ndpunkt var \u00e5 andra sidan att nazism och fascism var en kapitalistisk reaktion p\u00e5 leninismens framg\u00e5ngar. \nadolf hitler har uttalat:\n\novanst\u00e5ende citat visar att hitler var emot avskaffandet av privat \u00e4gande. andra ser nazism som antikapitalistisk och framh\u00e5ller att det privata n\u00e4ringslivet i nazityskland var underordnat den nationella planhush\u00e5llningen.\n\n\n=== arv fr\u00e5n bolsjevism ===\nbolsjevikerna, som tog makten i ryssland genom oktoberrevolution 1917, har l\u00e4mnat ett tungt bidrag till 1900-talets politiska metoder: enpartistaten, den allsm\u00e4ktiga politiska polisen och det moderna koncentrationsl\u00e4gret. det senare skiljer sig fr\u00e5n sina f\u00f6reg\u00e5ngare genom att det var permanent, riktat mot en inre fiende och fyllde en ekonomisk funktion f\u00f6r makthavarna.i m\u00fcnchen skapades 1919 organisationen aufbau vereinigung, en f\u00f6rening i vilken vita emigranter (flyktingar fr\u00e5n sovjetunionen) och nationalistiska (v\u00f6lkisch) tyskar ingick  organisationen syftade till en rekonstruktion av \u00f6steuropa och ville st\u00f6rta bolsjevikerna, \u00e5teruppr\u00e4tta tsard\u00f6met, st\u00f6rta den demokratiska regimen i tyskland samt bek\u00e4mpa den internationella judendomen, som enligt aufbaus konspiratoriska teori hotade att er\u00f6vra v\u00e4lden och enligt vilken judiskt kapital och bolsjevikerna stod i maskopi. hitler kom att mellan 1920 och 1923 n\u00e4ra samarbeta med aufbau och d\u00e4rut\u00f6ver f\u00f6rel\u00e5g det ocks\u00e5 en viss personalunion mellan aufbau och nazistpartiet. aufbau var dock inte anti-slaviskt och \u00e4ven hitler, som \u00e4nnu inte hade fullt utvecklat sin tankar om behovet av tyskt lebensraum, ans\u00e5g att ryssland/\u00f6steuropa och tyskland hade gemensamma intressen, st\u00f6dde aufbau och fick i sin tur finansiellt st\u00f6d.aufbau, som inte bara var antibolsjevikiskt utan ocks\u00e5 v\u00e5ldsamt antisemitiskt kom att p\u00e5verka nazistpartier ideologiskt och taktiskt. ledande personer i aufbau beundrade bolsjevikernas centralisering och militarisering.  hitler, som hyste g\u00e4ngse socialistiska \u00e5sikter  s\u00e5 sent som 1919, och hos vilken man f\u00f6re 1919 har sv\u00e5rt att p\u00e5visa antisemitiska uttalande \n, kom att utveckla sin f\u00f6rest\u00e4llning om judisk bolsjevism mycket genom denna organisation, som ocks\u00e5 bibringade  honom uppfattningen att sovjetunionen var en judisk diktatur.\n\n\n=== nazistisk nationalism ===\nnazism har starka inslag av nationalism. inom nationalsocialistisk nationalism kopplar man samman nation, etnicitet och politiskt styrelseskick under parollen; ett land, ett folk, en ledare (ein reich, ein volk, ein f\u00fchrer). nationalsocialistisk nationalism bygger \u00e4ven p\u00e5 socialdarwinism och h\u00e4vdar att de olika nationerna b\u00f6r kriga med varandra f\u00f6r att avg\u00f6ra vilket folk som ska \u00f6verleva.\n\n\n=== viktiga inslag i den tyska nazistiska politiken ===\nlebensraum: punkt 3 i tjugofempunktsprogrammet \"wir fordern land und boden (kolonien) zur ern\u00e4hrung unseres volkes und ansiedlung unseres bev\u00f6lkerungs\u00fcberschusses.\" \u2013 r\u00e4tten f\u00f6r tyskland att expandera p\u00e5 andra staters bekostnad, fr\u00e4mst i \u00f6ster.\nheim ins reich \u2013 r\u00e4tten f\u00f6r tyskland att inkorporera alla tysktalande omr\u00e5den med tyska riket (punkt 1 i programmet).\nantisemitism; medborgarskap endast till personer med tysk etnicitet; inga medborgerliga r\u00e4ttigheter \u00e5t judar (punkt 4 i programmet)\ntotalitarism; den parlamentariska demokratin ers\u00e4tts av den s\u00e5 kallade nordiska ledarprincipen.\nstopp f\u00f6r invandringen till tyskland.\nlikaber\u00e4ttigande (gleichberechtigung) f\u00f6r tyskland (med referens till versaillesfreden).\n\n\n== mein kampf ==\n\nden tyska nazismens obestridde ledare och stora f\u00f6rgrundsgestalt var adolf hitler, f\u00f6dd i \u00f6sterrike och tysk medborgare f\u00f6rst 1932. i sin bok mein kampf, 1925, redog\u00f6r hitler f\u00f6r sin syn p\u00e5 de m\u00e4nskliga raserna. han tolkar historien som en kamp mellan raserna d\u00e4r det \u00e4r arierna (ett n\u00e5got dunkelt begrepp som mer eller mindre sammanfaller med den vita rasen; judar \u00e4r dock definitionsm\u00e4ssigt uteslutna), vars k\u00e4rna utg\u00f6rs av den nordiska rasen, som \u00e4r \u00f6verl\u00e4gsna alla andra folk och utg\u00f6r det enda verkligt kulturframbringande elementet i m\u00e4nsklighetens historia.  den nazistiska rasl\u00e4ran utvecklades vidare av ett antal rasbiologer till den rasistiska ideologi som till\u00e4mpades under andra v\u00e4rldskriget.\nvidare kallar hitler i mein kampf humanitet f\u00f6r \u201den blandning av dumhet, feghet och inbilskhet\u201d. han deklarerar att demokratin m\u00e5ste \u201davl\u00e4gsnas och st\u00f6rtas\u201d, kallar riksdagen f\u00f6r \u201dett av m\u00e4nsklighetens v\u00e4rsta f\u00f6rfallssymptom\u201d och s\u00e4ger att \"ett skamligare gunstlingsv\u00e4lde \u00e4n den demokratiska republikens, har aldrig existerat i tysk historia\". hitler f\u00f6raktade majoritetsbeslut och hyllade \u201dledarskapsprincipen\u201d, det vill s\u00e4ga den ledare som hade styrka nog att ta makten hade ocks\u00e5 r\u00e4tt att h\u00e4rska \u00f6ver dem som betraktades som svaga.\n\n\n== historik och utbredning ==\n\n\n=== historisk bakgrund ===\nden tyska nazismen var mycket starkt influerad av de revanschistiska str\u00f6mningar som fanns i landet efter versaillesfreden. freden ans\u00e5gs vara h\u00f6ggradigt or\u00e4ttvis, och det tyska nationalsocialistiska partiet ville ha uppr\u00e4ttelse -\"r\u00e4ttvisa \u00e5t det tyska folket\". nazisterna kr\u00e4vde \u00e4ven livsutrymme och r\u00e4tten att expandera \u00e4ven ut\u00f6ver en justering av vad versaillesfreden kunde \u00e5stadkomma. mycket av t\u00e4nkandet kan h\u00e4rledas till v\u00f6lkischr\u00f6relsen och till vetenskapliga uppfattningar under 1920-talet och 1930-talet, s\u00e4rskilt socialdarwinismen men \u00e4ven den nya geopolitiken, grundad av rudolf kjell\u00e9n, med dess tankar om \"livsrum\". \ni tyskland h\u00e4mtades inspiration fr\u00e5n fascismen i italien. hitlers uppror i m\u00fcnchen 1923 (\u00e4ven kallad \u00f6lhallskuppen) var avsedd att f\u00f6ljas av en marsch mot berlin, varigenom tysklands d\u00e5varande regering skulle st\u00f6rtas, precis som mussolini tidigare hade hotat att g\u00f6ra i italien. men d\u00e4r mussolini hade lyckats, misslyckades hitler emellertid, och det skulle dr\u00f6ja ytterligare ett decennium innan han kom till makten. tre \u00e5r f\u00f6re kuppf\u00f6rs\u00f6ket i m\u00fcnchen bildades det tyska nazistpartiet (nsdap). \nfr\u00e5n kuppf\u00f6rs\u00f6ket i m\u00fcnchen till makttilltr\u00e4det tio \u00e5r senare \u00f6kade medlemsantalet till n\u00e4stan 900 000 medlemmar. denna period kallades av nazisterna sj\u00e4lva i deras historieskrivning f\u00f6r kampfasen.\n\n\n=== genombrottet i tyskland och nazismens offer ===\npartiets medlemsk\u00e5r b\u00f6rjade p\u00e5 allvar att v\u00e4xa efter 1926 som en effekt av den \u00f6kande ekonomiska instabiliteten i landet. jordbrukarbefolkningen fick en stark betoning av att vara ryggraden i den \"tyska folkstammen\". men det var 1930, d\u00e5 den ekonomiska depressionen utbr\u00f6t, som nsdap fick sitt stora genombrott. \ndet nationalsocialistiska partiet v\u00e4xte fr\u00e5n 18,3 procent av r\u00f6sterna 1930 till 37,3 procent av r\u00f6sterna i valet den 31 juli 1932. arbetsl\u00f6sheten l\u00e5g d\u00e5 p\u00e5 30 procent och var d\u00e4rmed den h\u00f6gst noterade arbetsl\u00f6sheten i v\u00e4rlden. i ett nyval den 6 november 1932 gick nazistpartiet tillbaka till 33,1 procent. den 30 januari 1933 bj\u00f6d h\u00f6gerpartierna in nazisterna till regeringssamarbete och hitler uts\u00e5gs till rikskansler. den 5 mars h\u00f6lls s\u00e5 ytterligare ett val. trots en mycket omfattande f\u00f6rf\u00f6ljelse av kommunister och socialdemokrater inf\u00f6r valet lyckades hitler inte f\u00e5 egen majoritet. valresultatet stannade vid 43,9 procent. arton dagar senare, den 23 mars, r\u00f6stade den tyska riksdagen i st\u00e4llet igenom en lag som gav den nationalsocialistiska regeringen hela den lagstiftande makten. r\u00f6stsiffrorna var 441 mot 94. samtliga borgerliga partier, inklusive liberalerna r\u00f6stade f\u00f6r. de 94 var alla socialdemokrater.  kommunisterna hade d\u00e5 redan h\u00e4ktats. \nhitlers maktut\u00f6vning utvecklades till en totalit\u00e4r s\u00e5dan. den nazistiska kontrollen \u00f6ver alla delar av samh\u00e4llet var mycket omfattande. andra politiska partier, oppositionella samt den judiska befolkningen utsattes f\u00f6r skoningsl\u00f6sa f\u00f6rf\u00f6ljelser och utrotning. det v\u00e4lutbyggda systemet av f\u00f6rintelsel\u00e4ger, koncentrationsl\u00e4ger och arbetsl\u00e4ger fungerade som ett effektivt s\u00e4tt att avr\u00e4tta och avskilja individer och grupper som av regimen ans\u00e5gs ej \u00f6nskv\u00e4rda. dessa kunde vara homosexuella, transpersoner, personer med fysisk eller intellektuell funktionsneds\u00e4ttning, politiska motst\u00e5ndare, religi\u00f6sa minoriteter som jehovas vittnen, eller etniska minoriteter som slaver, judar och romer. den industriella och systematiska f\u00f6rintelsen \u00e4r exceptionell och o\u00f6vertr\u00e4ffad i hela m\u00e4nsklighetens historia.\nsedan nazisterna suttit vid makten sex \u00e5r br\u00f6t andra v\u00e4rldskriget ut, ett krig som slutade med tysklands villkorsl\u00f6sa kapitulation. sedan dess har nazismen s\u00e5v\u00e4l som alla dess symboler med mera varit f\u00f6rbjudna i tyskland.\ntrots ideologiskt motst\u00e5nd mot kommunismen kunde hitler ing\u00e5 ett icke-aggressions-, v\u00e4nskaps- och handelsavtal med sovjetunionen (se molotov-ribbentroppakten) som g\u00e4llde f\u00f6r \u00e5ren 1939\u20131941, och h\u00f6ll ryggen fri f\u00f6r tyskland under invasionen av polen och v\u00e4steuropa. det finns \u00e4ven uppgifter om samarbete mellan nkvd och gestapo, bland annat 7 december 1939 med ett sammantr\u00e4de i polska zakopane med m\u00e5l att utrota polsk motst\u00e5ndsr\u00f6relse.  ett annat exempel p\u00e5 samarbete \u00e4r n\u00e4r nkvd \u00f6verl\u00e4mnade den tyska kommunisten margarete buber-neumann till gestapo 1940.sammanfattningsvis utrotades ca 6 miljoner judar (67 % av den judiska befolkningen i de ockuperade l\u00e4nderna och tyskland) samt flera miljoner fr\u00e5n andra grupper \u2013 romer, kommunister, socialister, jehovas vittnen, slaver, motst\u00e5ndsm\u00e4n, homosexuella med mera och folk fr\u00e5n de ockuperade omr\u00e5dena.\n\n\n=== nazismen i andra l\u00e4nder ===\n inspirerade av id\u00e9erna fr\u00e5n tyskland och de tyska nazisternas politiska framg\u00e5ngar bildades nazistpartier och nazistinfluerade partier i m\u00e5nga andra l\u00e4nder, fr\u00e4mst i europa. detta skedde redan p\u00e5 1920-talet. se \u00e4ven svensk nazism.\n\n\n=== nynazism ===\n\nefter en stark nedg\u00e5ng efter andra v\u00e4rldskrigets slut har under vissa perioder s\u00e5 kallad \"nynazism\" blivit starkare i m\u00e5nga l\u00e4nder, s\u00e4rskilt i slutet av 1980-talet och b\u00f6rjan av 1990-talet. \u00e4ven ryssland, ett land vars folk klassats som rasm\u00e4ssigt i genomsnitt l\u00e4gre st\u00e5ende (ryska barn som uppvisade \"nordiska\" rasegenskaper var dock avsedda f\u00f6r germanisering i tyska internatskolor) av de tyska nazisterna, har i dag nynazistiska r\u00f6relser. \u00e4ven i usa, ett land som under andra v\u00e4rldskriget bek\u00e4mpade det d\u00e5 naziststyrda tyskland, f\u00f6rekommer nynazistiska r\u00f6relser.\n\n\n== nazistisk konst och kultur ==\ni nazityskland utvecklades konst, litteratur och arkitektur enligt klassiska och romantiska traditioner som propagandaverktyg f\u00f6r staten och kulturb\u00e4rare f\u00f6r v\u00e4stv\u00e4rlden och den ariska rasen, medan modernism betraktades som \"urartad konst\". nazistisk arkitektur var ett exempel.\n\n\n== listor ==\n\n\n=== k\u00e4nda tyska nationalsocialister ===\n\n\n=== k\u00e4nda svenska nationalsocialister ===\nsven-olov lindholm\nbirger furug\u00e5rd\nklas lund\nmagnus s\u00f6derman\ndaniel h\u00f6glund\nmalte welin\n\n\n== se \u00e4ven ==\nnynazism\nfascism\nrasism\nf\u00f6rintelsen\nnazityskland\nhistorikerstreit\nkoncentrationsl\u00e4ger i nazityskland\nnazism i sverige\n\n\n== referenser ==\n\nwahlb\u00e4ck, krister, regeringen och kriget. ur statsr\u00e5dens dagb\u00f6cker 1939\u201341 (sthlm 1972)\n\n\n=== litteratur ===\nbra b\u00f6ckers lexikon, uppslagsordet \"planhush\u00e5llning\", 2000. isbn 91-7119-812-1\ntingsten, herbert med flera: \"tidens lexikon \u2013 koncentrerad uppslagsbok\". tidens f\u00f6rlag stockholm.\n\n\n== externa l\u00e4nkar ==\n wikisource har originalverk relaterade till  nsdap:s partiprogram. \n\n wikimedia commons har media som r\u00f6r nazism.\n\nstockholms universitets nationalismprojekt\nartikel i aftonbladet om tv\u00e5 nynazistiska flickor i usa"