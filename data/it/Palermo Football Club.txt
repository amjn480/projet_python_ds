"il palermo football club, meglio noto come palermo (afi: /pa\u02c8l\u025brmo/), \u00e8 una societ\u00e0 calcistica italiana con sede nella citt\u00e0 di palermo, militante in serie b, secondo livello del campionato italiano di calcio.\nvincitore di 5 titoli dello stesso campionato cadetto, ha conquistato una coppa italia serie c nel 1992-1993. per tre volte ha disputato anche la finale della coppa italia maggiore, uscendo sconfitta in tutte e tre le occasioni negli anni 1974, 1979 e 2011.\nriguardo le partecipazioni alle competizioni uefa per club, la societ\u00e0 si \u00e8 qualificata cinque volte alla coppa uefa/europa league.\nla figc considera il palermo 18\u00ba nella graduatoria dei criteri di punteggio della tradizione sportiva della federazione, mentre si posiziona 16\u00ba nella classifica perpetua della serie a, categoria nel quale ha raggiunto i suoi migliori risultati sportivi negli anni 2000, chiudendo 3 campionati al quinto posto.\n\n\n== storia ==\n\n\n=== la fondazione e gli anni pionieristici ===\nla storia del palermo ha ufficialmente inizio il 1\u00ba novembre 1900, grazie al contributo della comunit\u00e0 inglese in citt\u00e0 e di ignazio majo pagano, un giovane che aveva conosciuto il calcio in inghilterra e che aveva deciso di importare questo nuovo sport nella natia palermo. primo presidente \u00e8 il viceconsole inglese a palermo edward de garston, primo capitano e allenatore george edward samuel blake, che dello stesso consolato era funzionario. blake, sette anni prima, aveva anche preso parte alla fondazione del genoa. un ruolo nel primo palermo lo ebbe certamente pure joseph isaac spadafora whitaker. nacque cos\u00ec l'anglo-palermitan athletic and foot-ball club, rinominato poi, nel 1907, palermo foot-ball club.\nnei primi anni vinse dei trofei limitati a delle squadre del sud italia, come la coppa whitaker o la coppa lipton. nel 1915, con l'entrata dell'italia nella prima guerra mondiale, la societ\u00e0 ferm\u00f2 ogni sua attivit\u00e0; il 16 febbraio 1920, con la denominazione di unione sportiva palermo, risorse dalle sue ceneri attraverso una tra le compagini cittadine minori, il \"racing fbc\", visto il maggior blasone del precedente club, partecipando in seguito a competizioni locali, regionali e interregionali, allora giocate completamente a natura dilettantistica.\n\n\n=== dal ventennio fascista allo sbarco degli alleati ===\nnel corso della stagione 1926-1927, che fu anche la prima a vedere il professionismo nel calcio, per mezzo della carta di viareggio, gravi difficolt\u00e0 finanziarie indussero la squadra a ritirarsi dalle scene calcistiche appena riqualificate e a fondersi poi, nel 1928, con i concittadini della \"vigor\". all'unificazione dei campionati del 1929, il palermo part\u00ec dalla prima divisione, il terzo livello del campionato italiano di calcio dell'epoca. in tre annate arriv\u00f2 nella massima categoria della piramide calcistica italiana, esordendovi in assoluto nell'edizione 1932-1933 e rimanendovi per le successive tre stagioni.\nnel 1941 accadde un'altra fusione societaria, fra il palermo e la unione sportiva juventina palermo. il nuovo sodalizio, che ripart\u00ec dalla serie c 1941-1942, ottenne la promozione nella serie b 1942-1943. venne successivamente sospeso, dal medesimo torneo, a causa della preparazione dello sbarco in sicilia durante la seconda guerra mondiale. al termine del conflitto nella propria area di regione, vinse il campionato siciliano bellico, per poi approdare nella divisione nazionale 1945-1946.\n\n\n=== dal secondo dopoguerra fino agli anni novanta ===\nnel periodo che va dal secondo dopoguerra sino ai primi anni '70, il palermo gioca sei campionati consecutivi in serie a dal 1948-49 al 1953-54, continuando poi ad alternarsi tra la serie b e la serie a con ben cinque promozioni dalla b alla a in meno di venticinque anni, con due campionati cadetti vinti. negli anni settanta, sotto la presidenza di renzo barbera, giunse inoltre, per due volte, a un passo dalla vittoria della coppa italia, perdendo una contestata finale con il bologna e una con la juventus.\nun momento critico della storia rosanero fu quando, l'8 settembre 1986, il palermo venne radiato dalla figc dopo aver accumulato ingenti debiti. la societ\u00e0, in seguito, dichiarata fallita dal tribunale di palermo dieci giorni dopo la radiazione, scomparve definitivamente, ma, grazie all'interessamento di politici e imprenditori dell'epoca, in particolare del sindaco leoluca orlando, del ministro per gli affari regionali carlo vizzini e del presidente di sicindustria salvino lagumina, il 7 gennaio 1987 venne costituita l'unione sportiva palermo, chiamata a raccogliere l'eredit\u00e0 dell'estinto sodalizio siciliano. il neonato palermo, poi presieduto proprio dal dott. lagumina, ottenne, in deroga dalla figc, l'iscrizione diretta alla serie c2 per l'edizione 1987-1988.\nle annate successive vedono il club raggiungere la serie b e, dopo tre finali perse, vincere una coppa italia serie c nel 1992-1993. gli anni '90 si concluderanno con la permanenza in c.\n\n\n=== gli anni duemila ===\nl'era zamparinila svolta arriv\u00f2 alla fine della stagione 2001-2002, quando, il 21 luglio dell'estate seguente, maurizio zamparini subentr\u00f2 all'allora patron franco sensi, acquistando il pacchetto azionario di maggioranza. in sole due stagioni il club torn\u00f2 in massima serie dopo trentun anni di assenza e a trentadue anni dalla promozione precedente. nell'anno del ritorno in serie a, il palermo, guidato dal tecnico francesco guidolin, da matricola si qualifica, per la prima volta nella sua storia, alla coppa uefa, traguardo ottenuto anche nelle due annate successive. sotto la guida di delio rossi, nella stagione 2009-2010 la squadra torna a centrare l'obiettivo europeo e batte diversi record. in due occasioni manca la qualificazione ai preliminari della uefa champions league per soli due punti di distacco dal quarto posto: nel primo caso nella serie a 2005-2006 (dopo la sentenza su calciopoli) e nel secondo caso proprio nella serie a 2009-2010. nella stagione 2010-2011 i rosanero raggiungono la terza finale di coppa italia della loro storia, a distanza di trentadue anni da quella precedente, ma subiscono ancora una sconfitta, stavolta contro l'inter. il palermo si salva tranquillamente nella stagione della serie a 2011 - 2012. \nal termine della stagione 2012-2013, il palermo lascia la scena del massimo livello calcistico italiano dopo nove stagioni, con cinque qualificazioni alle competizioni europee e una finale di coppa nazionale. l'anno successivo il club rosanero ritorna subito in serie a vincendo il campionato di serie b 2013-2014 con cinque giornate d'anticipo e 86 punti, aggiudicandosi per la prima volta la coppa ali della vittoria.\nil 17 ottobre 2016, nel torneo di serie a 2016-2017, il palermo disputa, contro il torino, la sua millesima partita in massima serie. la stagione termina per\u00f2 con una nuova retrocessione dopo tre stagioni consecutive in cui il palermo rimase in serie a dal 2014 al 2017.\nal termine del campionato di serie b 2018-2019 i siciliani, dopo due stagioni consecutive disputate in serie b dal 2017 al 2019, vengono esclusi dai play-off per una penalizzazione di 20 punti, inflitta per illeciti amministrativi commessi dal 2014 al 2017. il 12 luglio 2019 vengono estromessi dalla figc dalla categoria di appartenenza per inadempienze finanziarie. tre mesi dopo, la societ\u00e0 \"u.s. citt\u00e0 di palermo\" viene definitivamente dichiarata fallita dal tribunale di palermo.\n\nl'era mirri e city football groupil 24 luglio il sindaco di palermo leoluca orlando assegna il titolo sportivo della squadra rosanero alla hera hora s.r.l. degli imprenditori palermitani dario mirri e antonino di piazza e viene iscritta nel campionato di serie d.la stagione 2019-2020 \u00e8 segnata dall'interruzione del campionato a causa della pandemia di covid-19, il 9 marzo 2020. anche le restanti otto gare del palermo sono rinviate a data da destinarsi e poi definitivamente annullate. l'8 giugno il consiglio federale decide per la promozione in serie c dei rosanero, trovandosi il club siciliano al primo posto della classifica prima dell'interruzione. il 16 luglio 2020 assume la denominazione palermo football club.. al barbera il 12 giugno 2022, in seguito alla vittoria sul calcio padova nei playoff (durante i quali \u00e8 stato sempre fatto soldout e la richiesta era tale che il portale vivaticket ha registrato 120 mila richieste per partita, ovviamente di gran lunga superiore al massimo numero di spettatori del barbera), il palermo ottiene la promozione in serie b.\nil 4 luglio 2022, la societ\u00e0 diventa ufficialmente di propriet\u00e0 del city football group per l'80% delle quote, il restante 20% resta in mano alla societ\u00e0 di mirri ed al gruppo \"amici rosanero\". la holding, di propriet\u00e0 dello sceicco mansur bin zayd al nahyan, controlla tra gli altri manchester city e new york city. il 27 luglio 2022 l'allenatore del palermo silvio baldini ed il ds renzo castagnini annunciano le dimissioni a causa di problemi interni. per le gare di coppa italia contro la reggiana ed il torino va temporaneamente in panchina il tecnico della primavera stefano di benedetto, mentre l'incarico temporaneo di direttore sportivo viene affidato a leandro rinaudo.\nil 7 agosto 2022, dopo un'attenta selezione da parte del city football group, viene ufficializzato eugenio corini come nuovo allenatore, mentre di benedetto, dopo una eccellente ma breve avventura sulla panchina della prima squadra, torna ad allenare la primavera. leandro rinaudo viene invece ufficializzato come direttore sportivo del palermo il 20 ottobre 2022.\nil 3 novembre 2023 il palermo entra a far parte dell'associazione dei club europei (eca) un passo importante verso l'internazionalizzazione del club.\n\n\n== cronistoria ==\n\n\n== colori e simboli ==\n\n\n=== colori ===\ninizialmente, i colori della squadra erano il rosso e il blu e, soltanto nel 1907, si scelsero i celebri colori sociali rosa e nero. su questa decisione sono sorte diverse leggende: la pi\u00f9 diffusa racconta che il rosso e il blu si stinsero in rosa e nero a causa di un candeggio sbagliato, ma il fatto che analoghe storie circolino sulle nascite delle maglie di altri club mina la credibilit\u00e0 di questa versione. pi\u00f9 realisticamente il rosa e il nero potrebbero rappresentare il rosolio e l'amaro prodotti dalla famiglia di joseph whitaker, da bere rispettivamente dopo una vittoria e dopo una sconfitta. l'ipotesi pi\u00f9 accreditata resta una lettera inviata nel 1905 da giuseppe airoldi a whitaker, convincendolo a cambiare i colori sociali in rosa e nero, come metafora del dolce e dell'amaro a causa dei risultati alterni. la colorazione venne comunque cambiata solo il 27 febbraio 1907.\ndopo il primo scioglimento della societ\u00e0 palermitana, causato dalla prima guerra mondiale, il 16 febbraio 1920 valentino colombo, dirigente del racing fbc, squadra dai colori sociali bianco-blu, trasform\u00f2 la denominazione di quest'ultima in unione sportiva palermo: l'annata a venire si adotteranno nuovamente le tinte rosanero. nel 2007, annata del centesimo compleanno della divisa rosanero, la maglia del palermo \u00e8 entrata nella top 50 delle maglie pi\u00f9 belle della storia del calcio, classifica redatta da un gruppo di giornalisti britannici e pubblicata dal quotidiano londinese the times.\n\n\n==== anni e denominazioni ====\n\n\n=== simboli ufficiali ===\n\n\n==== stemma ====\nil palermo ha modificato pi\u00f9 volte il proprio stemma. il primo fu realizzato nel 1920, stesso anno in cui la federazione italiana giuoco calcio imponeva l'adozione di un marchio societario: esso era costituito da uno scudo bicolore bianco-blu con banda trasversale a caratteri neri \"palermo f.b.c.\", tutto in virt\u00f9 dei colori del \"racing f.b.c.\". nel 1921, gli sfondi dello scudo furono poi ritoccati in rosanero. nel 1929 venne adottato un rombo rosanero in pieno stile futurista, a opera del pittore giuseppe \"pippo\" rizzo, su commissione del barone luigi bordonaro di gebbiarossa.nel 1932, in occasione della storica conquista della serie a, il presidente barresi fa rinnovare il distintivo sostituendo il rombo con un'aquila dorata, simbolo della citt\u00e0, che tiene fra gli artigli un ramoscello di ulivo, segno di pace, mentre nel 1947 il presidente stefano la motta introduce per la prima volta un'aquila sullo sfondo rosanero. nel 1979, il palermo adotta un nuovo stemma societario realizzato dal nuovo sponsor tecnico, l'azienda romana pouchain: un aquilotto stilizzato all'interno di un rombo.nel 1987, dopo la rinascita della societ\u00e0, il simbolo utilizzato \u00e8 un'aquila bianca sullo scudo a simboleggiare la purezza. nel 1991, durante la presidenza di giovanni ferrara, viene introdotta l'aquila dalle ali spiegate, mentre tre anni dopo, in occasione della ridenominazione in \"u.s. citt\u00e0 di palermo\" vista la sponsorizzazione stipulata con il comune, l'aquila torna ad avere di nuovo le ali rivolte verso il basso. il simbolo adottato nel 2000, sotto la presidenza di sergio d'antoni, \u00e8 invece composto da un'aquila dorata, con ali spiegate in parte bianche, su sfondo rosa-nero; i colori sono divisi da una diagonale e la forma dello stemma \u00e8 uno scudo, con l'intestazione della societ\u00e0 in alto. tale logo si \u00e8 classificato settimo nella lista dei venti loghi calcistici pi\u00f9 belli del mondo stilata dal quotidiano britannico daily mail.nel 2019, con la rifondazione della squadra, arriva un nuovo stemma: questa volta compare la testa di un'aquila sovrapposta alla lettera p, iniziale del nome della citt\u00e0 di palermo, completata da un'ala stilizzata di colore rosa-nero e dalla parola palermo di colore dorato (quest'ultima a volte omessa). il 22 agosto 2021 la societ\u00e0 rende noto che \"tutti i loghi storici sono stati registrati dal palermo f.c.\".\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== inno ====\nnella stagione 2004-2005, con la partecipazione in serie a della squadra, la cantautrice pia tuccitto scrive l'inno \"palermo facci sognare\", cantata insieme all'amico roberto superchi e distribuito in allegato al quotidiano. il brano divent\u00f2, dal 20 febbraio 2005, la sigla ufficiale di presentazione della squadra al programma televisivo quelli che il calcio su rai tre. il 26 agosto 2019, viene presentata la canzone rosanero amore vero, scritta da salvatore ficarra e lello analfino, egli stesso cantante del pezzo. si ricordano comunque diversi brani, come quello scritto dal musicista manno e pubblicato dalla casa editrice palermitana alfano, in occorrenza della prima promozione in massima serie della storia del palermo, quello interpretato da giovanni alamia e tony sperandeo, all'indomani della rinascita dopo il fallimento del 1987, dal titolo u sapuri ri gol (in italiano il sapore dei gol), o vari brani scritti da rino martinez con la collaborazione di alcuni giocatori del momento.\n\n\n==== mascotte ====\nnegli anni 2000 la squadra ha avuto una mascotte di nome kur\u00f2, un aquilotto con una maglietta numerata \"04\", anno del ritorno in serie a del sodalizio (il 2004 appunto).\n\n\n== strutture ==\n\n\n=== stadio ===\n\nil palermo gioca le sue partite casalinghe allo stadio renzo barbera, da sempre di propriet\u00e0 del comune. precedentemente, dalla prima fondazione ufficiale della compagine le disputava in un terreno chiamato varvaro, situato nello spazio tra le vie notarbartolo, marchese ugo e piersanti mattarella - precisamente dove oggi si trovano la corte dei conti di palermo e le aree retrostanti - e soprannominato 'u pantanu (il pantano in italiano) a causa del suo cattivo drenaggio durante le piogge; dal 16 marzo 1914 al 3 gennaio 1932 allo stadio ranchibile, poi abbandonati visto che erano divenuti inadeguati per le esigenze crescenti della squadra. talvolta occorreva anche fare ricorso a campi d'emergenza, pochissimi, realizzati da sodalizi privati.\nlo stadio venne inaugurato il 24 gennaio 1932 con il nome \"stadio del littorio\" e, nello stesso giorno, si gioc\u00f2 inoltre la prima partita ufficiale nell'impianto sportivo, disputata contro l'atalanta e vinta 5-1. il 27 giugno 1937 fu rinominato \"stadio michele marrone\", in memoria del calciatore palermitano fregiato della medaglia d'argento al valor militare e morto nella guerra civile spagnola.\nall'inizio del secondo dopoguerra, lo stadio cambi\u00f2 denominazione, anche se non ufficialmente, in \"stadio la favorita\", trovandosi all'interno del parco omonimo che da viale del fante conduce al quartiere balneare di mondello, ai piedi del monte pellegrino. in quegli anni fu anche ristrutturato, rimuovendo la pista da corsa e aggiungendo due curve che aumentarono la sua capacit\u00e0 a 30.000 posti a sedere. nel 1984 fu ulteriormente ampliato a 55.000 posti, con la costruzione del secondo anello delle curve e della gradinata. in occasione del mondiale d'italia '90, lo stadio fu rivisitato con l'aggiunta di sedili e con la diminuzione della capacit\u00e0 a 36.422 posti. mentre vi si svolgevano questi lavori, la squadra rosanero fu costretta a giocare le sue partite interne nel campo della non troppo vicina citt\u00e0 di trapani, tuttavia le gare avevano, al loro seguito, un consistente pubblico proveniente dal capoluogo isolano. durante la ristrutturazione del 1989, cinque dipendenti morirono il 30 agosto a causa del collasso di una sezione dello stadio. il 18 settembre del 2002 lo stadio cambi\u00f2 di nuovo nome in \"stadio renzo barbera\", in onore del celeberrimo presidente del palermo dal 1970 al 1980, deceduto nelle prime ore del 19 maggio dello stesso anno.\nnel corso della sua gestione, il presidente del palermo maurizio zamparini aveva pi\u00f9 volte proposto la costruzione di un nuovo impianto polifunzionale con diversi servizi, quali cinema multisala, palestre, ristoranti, una clinica, skybox, attivit\u00e0 commerciali varie ed un museo dello sport. l'area scelta per la costruzione del nuovo stadio sarebbe stata individuata dove sorge il velodromo paolo borsellino, a breve distanza da un centro commerciale di propriet\u00e0 dello stesso zamparini. su questo tema l'amministrazione comunale si era divisa, in quanto il velodromo era un impianto di recente costruzione, per il quale l'amministrazione doveva pagare ancora le rate del mutuo. nei primi mesi del 2009 erano stati fatti i primi passi avanti da parte dell'amministrazione comunale in favore del nuovo progetto. questi sforzi avevano portato, nel dicembre seguente, alla presentazione ufficiale, da parte del palermo calcio al comune di palermo, alla regione siciliana e al coni, del nuovo impianto. l'investimento oneroso sarebbe stato tra i 300 e i 400 milioni di euro, per uno stadio di circa 34.000 posti a sedere con circa 0,80 metri quadrati per spettatore. il 14 novembre 2011 era stato presentato il progetto virtuale.\n\n\n=== centro di allenamento ===\n\nper vent'anni, dal 2003 al 2023, il palermo si \u00e8 allenato presso il campo tenente onorato, struttura di propriet\u00e0 dell'esercito italiano che si trova nel quartiere boccadifalco di palermo. in quanto area militare, non era possibile assistere agli allenamenti se non muniti del pass per i giornalisti.\ndall'agosto 2023 gli allenamenti della prima squadra si svolgono presso il centro sportivo palermo f.c. city football academy (cfa) a torretta, struttura di propriet\u00e0 della societ\u00e0. mentre risultano completati i due campi in erba e la \u201cclub house\u201d per i pasti, palestra e spogliatoi sono per ora ospitati in una struttura temporanea, in attesa del completamento dell\u2019edificio principale previsto entro la fine del 2023, con nuovi spogliatoi, palestra, magazzini, sale mediche per trattamenti e fisioterapia e una sala conferenze.\n\n\n== societ\u00e0 ==\nil club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\ndal sito ufficiale della societ\u00e0.\n\n\n=== sponsor ===\n\n\n=== settore giovanile ===\nil settore giovanile del palermo \u00e8 formato da 6 squadre: primavera, under 17 nazionale, under 16 regionale, under 15 nazionale, under 14 regionale, esordienti 2009 ed esordienti 2010.\ntra i trofei conquistati: la coppa allievi professionisti nella stagione 1997-1998, il campionato nazionale dante berretti nella stagione 2000-2001, il campionato primavera 1 del 2008-2009, due campionati giovanissimi regionali consecutivi nelle annate 2011-2012 e 2012-2013. inoltre nel 2017-2018 il palermo vince il nuovo campionato primavera 2 e la supercoppa primavera 2.\nla formazione primavera ha partecipato 17 volte al torneo di viareggio, con 29 vittorie, 19 pareggi e 22 sconfitte (113 gol fatti e 74 subiti).nella stagione 2013-2014 la squadra raggiunge per la prima volta la semifinale del torneo di viareggio, perdendo ai tiri di rigore contro i belgi dell'anderlecht, mentre gli allievi nazionali raggiungono per la prima volta le finali scudetto. nella stagione 2015-2016, invece, raggiunge la finale del torneo di viareggio, poi persa contro la juventus. numerosi i premi individuali ottenuti: fabrizio alastra miglior portiere dell\u2019edizione 2014, accursio bentivegna capocannoniere dell\u2019edizione 2015, leonardo marson miglior portiere dell\u2019edizione 2016, antonino la gumina capocannoniere e miglior giocatore del 2016. sempre a livello individuale, davis curiale \u00e8 stato il capocannoniere del campionato primavera nel 2006/2007.\n\n\n=== sezione femminile ===\na partire dalla stagione 2019-2020, la societ\u00e0 costituisce la propria sezione femminile, rilevando il titolo sportivo della squadra di calcio della ludos, partecipante al campionato di serie c.la stagione successiva il palermo trova nuovamente l'accordo con la societ\u00e0 di calcio femminile, rinominata associazione sportiva dilettantistica palermo, per la partecipazione alla serie b.\n\n\n== diffusione nella cultura di massa ==\nil palermo conobbe un momento di grande notoriet\u00e0 durante la presidenza di raimondo lanza di trabia, all'inizio degli anni cinquanta. lanza di trabia, uomo che godeva di importanti e prestigiose amicizie internazionali e che fu al centro del gossip dell'epoca, port\u00f2 a palermo giocatori di grande talento come il danese helge bron\u00e9e e fu considerato l'inventore del calciomercato in senso moderno. la sua tragica e prematura morte a roma nel 1954 ha ispirato domenico modugno per la canzone vecchio frack. inoltre, su di lui sono stati scritti molti saggi e romanzi.\nriferimenti cinematografici al palermo si trovano in vari film prodotti in italia. tra i pi\u00f9 celebri audace colpo dei soliti ignoti, tu la conosci claudia? e nati stanchi. inoltre sono stati girati due documentari sul club: uno da rai trade nel 2000, in occasione del centenario della societ\u00e0 e un altro da sky italia nel 2004, per la promozione in serie a a 32 anni di distanza dall'ultima.\ndurante la breve presidenza baccaglini, il palermo \u00e8 stato protagonista di un \"gemellaggio\" con force india, scuderia anglo-indiana di formula 1 che aveva appena adottato una livrea rosa. in tale occasione i due piloti della scuderia, sergio p\u00e9rez ed esteban ocon, hanno anche indossato la maglia della societ\u00e0 siciliana. nello stesso periodo il palermo ha guadagnato la copertina di vogue enfants, supplemento di moda per bambini che fa capo al periodico di fama mondiale vogue, probabilmente nell'ambito di una campagna pubblicitaria legata a una kermesse estiva organizzata da dolce & gabbana nel capoluogo siciliano.\n\n\n== allenatori e presidenti ==\n\n\n=== allenatori ===\n\ndi seguito l'elenco degli allenatori a partire dal 1921 ad oggi.\n\n\n=== presidenti ===\n\nil palermo ha avuto molti presidenti illustri e dalle personalit\u00e0 molto spiccate sin dalle origini. societ\u00e0 fondata da ignazio majo pagano, presidente dal 1904 al 1908, il primo presidente fu edward de garston. luigi majo pagano, figlio di ignazio, fu presidente nel 1935.altra personalit\u00e0 spiccata fu quella di raimondo lanza di trabia, di famiglia nobiliare, che \u00e8 stato anche definito il \"padre del calciomercato moderno\", al quale \u00e8 stata dedicata la famosa canzone di domenico modugno, vecchio frack.renzo barbera, esponente dell'alta borghesia palermitana, industriale del latte, fu il presidente della promozione in serie a e delle prime due finali di coppa italia negli anni settanta: uomo appassionato, arriv\u00f2 anche ad ipotecare molte sue propriet\u00e0 per pagare gli stipendi ai giocatori.dal 2002 al 2017 il presidente \u00e8 stato maurizio zamparini, imprenditore friulano che rilev\u00f2 il pacchetto azionario di maggioranza da franco sensi, per una cifra tra i 18 e i 22 milioni di euro; la sua \u00e8 stata la presidenza pi\u00f9 duratura della storia del club rosanero.\na partire dal 2017 si susseguono diversi cambi ai vertici del club, nel tentativo di vendere la societ\u00e0 da parte di maurizio zamparini: a marzo la propriet\u00e0 raggiunge un accordo con l'italoamericano paul baccaglini, del gruppo integritas capital, per la cessione dell'intero pacchetto azionario entro il 30 aprile seguente. lo stesso baccaglini viene immediatamente nominato presidente ma, dopo alcune proroghe, il passaggio di propriet\u00e0 non si concretizza e nel mese di luglio baccaglini decade dalla carica. nel dicembre 2018 viene ufficializzata una nuova cessione del 100% delle quote, stavolta a un gruppo britannico: la sport capital investments ltd. i nuovi acquirenti non riescono per\u00f2 a far fronte ai propri obblighi e al pagamento di stipendi e fornitori, cos\u00ec il 14 febbraio 2019 avviene la retrocessione delle quote dell'intero pacchetto azionario a daniela de angeli, storica segretaria di zamparini, col direttore sportivo rino foschi che diventa il nuovo presidente. il 3 maggio viene sancita un'ulteriore cessione dell'intero pacchetto azionario alla societ\u00e0 sporting network srl, che fa capo alla arkus network; il vice presidente vicario e presidente di confindustria sicilia delegazione di palermo alessandro albanese diventa il nuovo presidente.dopo la rifondazione del 2019, il nuovo presidente \u00e8 dario mirri.di seguito l'elenco dei presidenti a partire dall'anno di fondazione.\n\n\n== calciatori ==\n\n\n=== capitani ===\n\nil primo capitano della squadra panormita fu l'inglese george blake. tra gli stranieri: il ceco \u010destm\u00edr vycp\u00e1lek \u00e8 stato il primo capitano straniero di una squadra di serie a. tra i siciliani che hanno vestito la fascia di capitano: luigi ingrassia, gaetano conti, ignazio arcoleo e giacomo modica. tra i capitani che hanno vestito la fascia per pi\u00f9 stagioni: gennaro santillo, roberto biffi, eugenio corini e fabrizio miccoli.. la fascia di capitano \u00e8 attualmente detenuta dall'attaccante matteo brunori.\n\n\n=== vincitori di titoli ===\n\n\n==== campioni del mondo ====\n andrea barzagli  (germania 2006)\n cristian zaccardo  (germania 2006)\n fabio grosso  (germania 2006)\n simone barone  (germania 2006)\n\n\n==== vincitori della copa am\u00e9rica ====\n abel hern\u00e1ndez  (copa am\u00e9rica 2011)\n\n\n==== vincitori del campionato d'europa under-21 ====\n robin quaison  (repubblica ceca 2015)\n\n\n==== medaglie al torneo olimpico ====\n mariano gonz\u00e1lez  (atene 2004) (oro)\n andrea gasbarroni  (atene 2004) (bronzo)\n andrea barzagli  (atene 2004) (bronzo)\n\n\n=== capocannonieri ===\ncapocannonieri della serie bcarlo radice (1931-1932), aurelio pavesi de marco (1947-1948), santiago vernazza (1958-1959), gianni de rosa (1981-1982), luca toni (2003-2004)capocannonieri della serie cmatteo brunori (2021-2022)\n\n\n=== altri titoli individuali ===\ncarmelo di bella: seminatore d'oro: 1967/1968\nsimon kj\u00e6r: calciatore danese dell'anno (2009)\njavier pastore: migliore calciatore giovane aic (2010)\nfederico balzaretti: gran gal\u00e0 del calcio aic (2012)\nsilvio baldini: panchina d'oro serie c: 2021-2022\n\n\n=== contributo alle nazionali di calcio ===\n\n\n=== sala d'onore ===\nnel 2020 la societ\u00e0 ha chiesto ai propri tifosi di votare gli 11 giocatori pi\u00f9 rappresentativi della storia rosanero. tra i giocatori votati:\n stefano sorrentino\n federico balzaretti\n andrea barzagli\n fabio grosso\n eugenio corini\n josip ili\u010di\u0107\n javier pastore\n lamberto zauli\n paulo dybala\n fabrizio miccoli\n luca toni\nallenatore:  francesco guidolin\n\n\n== palmar\u00e8s ==\n\n\n=== competizioni nazionali ===\nserie b: 5 1931-1932, 1947-1948, 1967-1968, 2003-2004, 2013-2014 coppa italia serie c: 1 1992-1993\n\n\n=== altre competizioni ===\nprima divisione: 11929-1930 (girone d)serie c: 11941-1942 (girone finale b)serie c1: 21992-1993 (girone b), 2000-2001 (girone b)serie c2: 11987-1988 (girone d)serie d: 12019-2020 (girone i)whitaker challenge cup: 21907, 1908lipton challenge cup: 51910, 1912, 1913, 1914, 1915coppa pasqua sportiva trofeo dei mille: 11910coppa federale siciliana: 11920campionato siciliano: 11944-1945torneo di tunisi: 11923\n\n\n=== competizioni giovanili ===\n campionato primavera 1: 1 2008-2009campionato primavera 2: 1 2017-2018 (girone b)supercoppa primavera 2: 1 2018 campionato nazionale dante berretti (lnp-a): 12000-2001coppa allievi professionisti: 11997-1998campionato giovanissimi regionali: 22011-2012, 2012-2013\n\n\n=== onorificenze ===\n stella d'oro al merito sportivo: 1973\n\n\n== statistiche e record ==\n\n\n=== partecipazioni ai campionati ===\nnelle stagioni intercorse dall'introduzione dell'odierna struttura dei campionati italiani, basata su tre leghe professionistiche con la fondazione del direttorio divisioni superiori nel 1926, in tre anni (1927-1928, 1940-1941, 1986-1987) il palermo \u00e8 rimasto inattivo per fallimento: nei primi due casi il suo posto venne preso da club cittadini, nei quali la matricola rosanero poi conflu\u00ec, militanti in tornei antesignani dell'odierna serie c, tanto che ai sensi delle noif della figc si potrebbero aggiungere altre due stagioni di terza serie al sovrastante computo (per un totale di 16 annate), mentre solo nell'ultimo caso si assistette ad un totale anno sabbatico nella vita calcistica palermitana, ad eccezione per\u00f2 del proprio girone eliminatorio di coppa italia di quella stagione, poich\u00e9 fu radiata il giorno dopo l'ultima gara eliminatoria della competizione, dunque a pochi giorni dall'avvio di campionato, durante il cui inizio venne dichiarata fallita. nelle particolari edizioni 1928-1929 e 1945-1946 la classificazione \u00e8 stata determinata in ossequio alle determinazioni ufficiali della figc sui titoli sportivi: nel primo caso la compagine rosanero \u00e8 stata esclusa dai titoli di divisione nazionale a e b, unificati attribuiti nel 1928 dall'allora presidente leandro arpinati; nel secondo caso \u00e8 stata ammessa con il titolo di b, assegnato dalla federcalcio.\nper quanto riguarda invece l'antico ordinamento di lega sud, il palermo partecip\u00f2 a cinque campionati di prima divisione dal 1921 al 1926.\n\n\n=== statistiche di squadra ===\n\n\n=== statistiche individuali ===\ndi seguito le top 10 dei primatisti di presenze e reti del palermo in tutte le competizioni ufficiali, ossia campionati e coppe.\nin grassetto i giocatori ancora in attivit\u00e0 con la maglia del club rosanero. dati aggiornati al 16 dicembre 2023.\n\n\n== tifoseria ==\n\n\n=== storia ===\nla maggior parte dei tifosi del palermo proviene dall'omonima citt\u00e0 metropolitana, ma anche dall'estero, soprattutto nei luoghi interessati da forte immigrazione siciliana, come gli stati uniti d'america. altri invece, che vivono a solingen, in germania, hanno fondato una squadra dal nome \"fc rosaneri\". la squadra rosanero \u00e8 da sempre molto popolare in gran parte della sicilia occidentale e tra gli emigranti siciliani stabilitisi nel nord italia, risultando una delle compagini con pi\u00f9 seguito di sostenitori nelle partite in trasferta.\n\nil numero degli abbonati allo stadio non ha mai superato la decina di migliaia fino alla stagione 2003-2004, all'epoca ultimo anno di serie b dell'era zamparini. in seguito, nella prima stagione in serie a dopo 31 anni, i tifosi rosanero hanno fatto registrare il record di oltre 33.000 abbonamenti, cio\u00e8 quasi l'intera capacit\u00e0 dello stadio renzo barbera.secondo un sondaggio effettuato dall'istituto di ricerca \"demos & pi\" e poi pubblicato dal quotidiano de la repubblica nel 2008, la squadra contava circa 1.470.000 tifosi in italia, posizionandosi all'interno della top ten (precisamente alla posizione numero 8) tra le squadre italiane con pi\u00f9 tifosi.\nprima dell'inizio dell'annata 2009-2010, la societ\u00e0 ha ritirato la maglia numero 12 in segno di riconoscimento verso i tifosi palermitani, considerati il 12\u00ba uomo in campo.il 13 luglio 2012 la tifoseria del palermo \u00e8 stata riconosciuta come la pi\u00f9 corretta della stagione 2011-2012 in massima serie, ottenendo il riconoscimento trofeo fair-play \"gaetano scirea\", istituito dal consiglio della lega serie a.\n\n\n=== gemellaggi e rivalit\u00e0 ===\n\ni tifosi del palermo sono legati a quelli del lecce da un pluriennale gemellaggio che induce molti tifosi delle due squadre a sventolare vessilli dell'altra squadra durante le partite. questo rapporto ha resistito, consolidandosi, anche a un delicato match decisivo per la promozione nella serie a 2003-2004, all'ultima giornata della serie b 2002-2003, terminato 3-0 per i salentini. un altro caso in particolare \u00e8 che, secondo alcune voci, al fallimento del palermo avvenuto nel 1986, si oppose all'interno della lega calcio l'allora presidente del lecce franco jurlano: da questo episodio sarebbe nata la storica \"fratellanza\".altro forte gemellaggio vi \u00e9 con il padova, resistito anche per la finale playoff serie c del 2022. nel corso della serie b dell'anno successivo il palermo ha avuto in trasferta alcuni tifosi padovani a supporto.\naltre tifoserie con le quali gli ultras rosanero hanno rapporti di stima e amicizia sono quelle di licata, marsala, mazara, akragas, cesena, foggia, feralpisal\u00f2, napoli  e roma mentre, a livello internazionale, con quelle di de graafschap e kaiserslautern.\nla rivalit\u00e0 storica e pi\u00f9 sentita iniziata negli anni 1930 e maturata principalmente per ragioni di campanilismo e sportive, \u00e8 col catania. al punto da rendere frequenti gli scontri tra le due tifoserie in occasione del derby di sicilia. tale contrasto nasce agli inizi della storia dei due club, allorquando si giocavano le prime amichevoli, per acuirsi negli anni ottanta, quando, il 23 maggio 1982 (serie b 1981-1982), il palermo perse a tavolino il derby col catania alla \"favorita\", dopo che l'etneo renato miele fu colpito alla testa da un oggetto lanciato da un tifoso rosanero (il calciatore non disput\u00f2 la gara), ma imponendosi sul campo con un gol di giampaolo montesano. l'apice si raggiunse il 2 febbraio 2007 (serie a 2006-2007), con gli scontri di catania fra tifosi etnei e polizia, durante i quali rimase ucciso l'ispettore capo di polizia filippo raciti. sempre in ambito regionale, vi sono anche degli asti, per\u00f2 meno accesi, con il messina e col trapani (quest\u2019ultima tifoseria gemellata con quella del catania).pessimi rapporti, nati i primi anni ottanta durante l'era zamparini, esistono con la juventus (inaspriti dalla sconfitta in finale di coppa italia 1978-1979), dovuti alla numerosa presenza di juventini nel capoluogo siciliano. per simili ragioni, pessimi rapporti con l'inter e il milan.negli anni novanta vi erano dei gemellaggi, poi interrotti con la reggina e con la salernitana (con la quale i reggini sono storicamente gemellati).\naltre inimicizie sono quelle con acireale, bari, brescia, cagliari, catanzaro, cosenza, crotone, fiorentina, lazio, perugia, savoia, ternana, triestina, taranto,  venezia, verona, modena e l.r. vicenza.una delle rivalit\u00e0 pi\u00f9 sentite \u00e8 quella con il frosinone, in seguito agli episodi della finale play-off di serie b della stagione 2017-18.\n\n\n== organico ==\n\n\n=== rosa 2023-2024 ===\nrosa e numerazione sono aggiornate al 12 settembre 2023.\n\n\n=== staff tecnico ===\n\n\n== note ==\n\n\n== bibliografia ==\n vincenzo prestigiacomo, giuseppe bagnati e vito maggio, il palermo: una storia di cento anni, palermo, corrado rappa editore, 2001,  p. 232. prefazione di candido cannav\u00f2\n vincenzo prestigiacomo, giuseppe bagnati e vito maggio, il palermo racconta: storie, confessioni e leggende rosanero, palermo, grafill, giugno 2004,  p. 253, isbn 88-8207-144-8.\n luigi tripisciano, album rosanero, palermo, flaccovio editore, giugno 2004,  p. 168, isbn 88-7804-260-9.introduzione di giorgio tosatti\n giovanni giordano e carlo brandaleone, calcio palermo: gli ottantaquattro anni di storia della societa rosanero, palermo, giada, 1982,  p. 432, isbn 88-8207-144-8.\n roberto ginex e roberto gueli, breve storia del grande palermo, rome, newton, 1996,  p. 66, isbn 88-8183-361-1.\n aa.vv., palermo rosa nero, palermo, pielle, 2004,  p. 122, isbn.\n cesare la rocca, il palermo un mito in rosanero, palermo, editrice primerano, 1985,  p. 336, isbn.\n almanacco illustrato del calcio, modena, panini, 1971-2008.\n il grande calcio enciclopedia del calcio mondiale, milano, fabbri editori, 1988.\n giovanni tarantino e paolo massimiliano paterna (disegni di), una storia in rosa e nero. la maglia del palermo, i colori di una citt\u00e0, palermo, il palindromo, 2014,  p. 104, isbn 978-88-98447-07-7.\n giovanni tarantino, aquile. il palermo: il museo, la storia, la citt\u00e0, palermo, il palindromo, 2020,  p. 232, isbn 978-88-98447-70-1.\n\n\n== altri progetti ==\n\n wikimedia commons contiene immagini o altri file su palermo fc\n\n\n== collegamenti esterni ==\n\n(it, en) sito ufficiale, su palermofc.com. \n palermo f.c. (canale), su youtube. \n palermo football club, su legaseriea.it, lega nazionale professionisti serie a. \n(de, en, it) palermo football club, su transfermarkt, transfermarkt gmbh & co. kg. \n(en, ru) palermo football club, su eu-football.info."