"december \u00e4r \u00e5rets tolfte och sista m\u00e5nad i den gregorianska kalendern och har 31 dagar. den inneh\u00e5ller \u00e5rets 335:e till 365:e dag (336:e till 366:e vid skott\u00e5r). namnet betyder den tionde p\u00e5 latin och beror p\u00e5 att den ursprungligen var den tionde m\u00e5naden i den gamla romerska kalendern. \ndecember kallades f\u00f6rr i sverige f\u00f6r julm\u00e5nad (se gammelnordiska kalendern), i danmark f\u00f6r kristm\u00e5ned. ben\u00e4mningen julm\u00e5nad anv\u00e4ndes fr\u00e5n 1600-talet fram till 1900-talet parallellt med december i almanackorna. f\u00f6re 1608 anv\u00e4ndes ist\u00e4llet enligt tysk f\u00f6rebild namnet christm\u00e5nad i sverige. i danmark fortsatte man att anv\u00e4nda det senare namnet. i finland kallas december fortfarande joulukuu (julm\u00e5nad).\n\n\n== det h\u00e4nder i december ==\n\n\n=== astrologi ===\ninom astrologin b\u00f6rjar december med solen i skyttens (sagittarius) tecken och slutar med stenbocken (capricorn).\n\n\n=== astronomi ===\nmed astronomiska termer slutar solen i skytten och b\u00f6rjar i konstellationen ophiuchus, vilket \u00e4r den enda stj\u00e4rnbilden inom zodiaken som inte r\u00e4knas som ett astrologiskt tecken.\nmellan 20 december och 22 december \u00e4r det vintersolst\u00e5nd p\u00e5 norra halvklotet och sommarsolst\u00e5nd p\u00e5 s\u00f6dra halvklotet.\n\n\n=== h\u00f6gtider ===\nhanukkah\n1 december: v\u00e4rldsaidsdagen \n6 december:\nsankt nikolaus-dagen\nfinland firar finlands sj\u00e4lvst\u00e4ndighetsdag\n7 december: usa minns japans anfall p\u00e5 pearl harbor 1941.\n12 december: d\u00eda de la virgen de guadalupe\n13 december: lucia\n14 december: internationella ap-dagen\ndongjinal\n24 december: julafton\n25 december: juldagen\n26 december: annandag jul\n28 december: v\u00e4rnl\u00f6sa barns dag\n26 december\u20131 januari: kwanzaa\n31 december: ny\u00e5rsafton\n\n\n=== sport ===\n\n\n==== bandy ====\n26 december: p\u00e5 annandag jul, brukar seriematcher i bandy spelas i sverige. fenomenet kallas annandagsbandy.\n\n\n==== fotboll ====\nv\u00e4rldsm\u00e4sterskapet f\u00f6r klubblag, tidigare interkontinentala cupen.\n\n\n==== handboll ====\nvm f\u00f6r damer (udda \u00e5r) och em f\u00f6r damer (j\u00e4mna \u00e5r) avg\u00f6rs normalt i december.\n\n\n==== ishockey ====\neuropacupen i ishockey f\u00f6r herrar avgjordes, d\u00e5 den fanns, i december. europacupen i ishockey f\u00f6r damer avg\u00f6rs i december.\njunior-vm i ishockey inleds, men avslutas inte f\u00f6rr\u00e4n i januari \u00e5ret d\u00e4rp\u00e5.\nchannel one cup i moskva i ryssland.\n\n\n== samband ==\ndecember b\u00f6rjar alltid p\u00e5 samma veckodag som september.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r december."