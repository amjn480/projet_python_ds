"en tidszon \u00e4r ett omr\u00e5de p\u00e5 jorden med samma normaltid, s\u00e5 kallad zontid.\neftersom jorden roterar kring sin egen axel, kan det aldrig bli samma klocktid eller soltid \u00f6ver hela klotet. lokaltiden \u00e4r bara gemensam f\u00f6r de platser som ligger p\u00e5 samma meridian. platser som ligger l\u00e4ngre \u00f6sterut och l\u00e4ngre v\u00e4sterut har lokaltid som ligger f\u00f6re respektive efter. f\u00f6r att h\u00e5lla samma tid inom l\u00e4nder eller omr\u00e5den har jorden blivit indelad i ett antal tidszoner, med hela timmar och ibland halvtimmar som skillnad mellan zonerna. till exempel \u00e4r klockan 13.00 i stockholm n\u00e4r den \u00e4r 12.00 i london.\ntidszonerna f\u00f6ljer i stort sett var 15:e meridiangrad. oftast anv\u00e4nds bara en normaltid i varje land. undantag \u00e4r en del stora l\u00e4nder vilka har interna zonindelningar. i v\u00e4steuropa till\u00e4mpar azorerna (portugal) och kanarie\u00f6arna (spanien) andra zontider \u00e4n fastlandet. om man konsekvent f\u00f6ljt kartans lodr\u00e4ta streck hade till exempel det norska vestlandet legat i den brittiska tidszonen, och finnmark fylke i samma tidszon som finland. vilka zontider som anv\u00e4nds i olika l\u00e4nder listas i lista \u00f6ver l\u00e4nders tidszoner.\nden universella tiden, utc (koordinerad universell tid), anv\u00e4nds ofta som referens n\u00e4r man definierar tidszoner. den justeras inte efter sommartid, vilket g\u00f6r att i l\u00e4nder som har sommartid s\u00e5 st\u00e4mmer inte tiden med tidszonssiffran p\u00e5 sommaren. i sverige g\u00e5r klockan en timme f\u00f6re utc p\u00e5 vintern (\"normaltid\") och tv\u00e5 timmar f\u00f6re utc p\u00e5 sommaren.\nkina \u00e4r det st\u00f6rsta landet som bara anv\u00e4nder en zontid (utc + 8t), och som en konsekvens av detta st\u00e5r solen i s\u00f6der ungef\u00e4r kl 15 p\u00e5 eftermiddagen i xinjiang i v\u00e4stligaste kina. det n\u00e4st st\u00f6rsta landet som anv\u00e4nder endast en zontid \u00e4r indien (utc + 5\u00bd timme).\np\u00e5 ett antal platser p\u00e5 jorden, de flesta i asien, m\u00f6ts tre tidszoner. en s\u00e5dan plats \u00e4r den trelandspunkt d\u00e4r norska, finska och ryska riksgr\u00e4nserna m\u00f6ts.\n\n\n== longitudens betydelse f\u00f6r dygnets timmar ==\nlongituden beskriver en orts l\u00e4ge i \u00f6st-v\u00e4stlig riktning. jorden snurrar ett varv (360 grader) runt sin axel p\u00e5 24 timmar. d\u00e4rav f\u00f6ljer att den longitud d\u00e4r solen st\u00e5r som h\u00f6gst flyttar sig 360/24 = 15 grader p\u00e5 en timme. eftersom man vill att klockan inte skall skilja sig f\u00f6r mycket fr\u00e5n soltiden, som \u00e4r 12 n\u00e4r solen st\u00e5r som h\u00f6gst, m\u00e5ste klockan vara olika p\u00e5 olika sidor av jorden.\ndet finns tv\u00e5 s\u00e4tt som man beslutat vilken tidszon som g\u00e4ller i ett omr\u00e5de; till sj\u00f6ss efter en internationell konvention, och p\u00e5 land efter respektive lands egna beslut.\ntill sj\u00f6ss g\u00e4ller en konvention som anger 25 tidszoner (23 \u00e0 15 l\u00e4ngdgrader, samt 2 \u00e0 7,5 l\u00e4ngdgrader), avgr\u00e4nsande av tidsmeridianer. nollzonen str\u00e4cker sig fr\u00e5n en halv timme \u00f6ster om greenwichmeridianen till en halvtimme v\u00e4ster d\u00e4rom, motsvarande \u00b1 7,5 l\u00e4ngdgrader. varje zon om en timme \u00f6ster och v\u00e4ster d\u00e4rom omfattar 15 grader. n\u00e4r dessa \"naturliga\" tidszoner f\u00f6ljs kommer medelsolen alltid att st\u00e5 som h\u00f6gst mellan 11:30 och 12:30. tidszonen mitt emot nollmeridianen \u00e4r delad p\u00e5 tv\u00e5: utc + 12 timmar och utc - 12 timmar, med datumgr\u00e4nsen mellan dessa.\nkonventionen \u00e4r i praktiken en rekommendation eftersom man av praktiska sk\u00e4l g\u00f6r vissa avsteg. oceang\u00e5ende fartyg kan under ett dygn passera flera tidszonsgr\u00e4nser och det \u00e4r fartygets kapten som best\u00e4mmer vilken zontid som ska till\u00e4mpas under det n\u00e4rmaste dygnet (skeppstid). tidszonsbytet har betydelse bland annat f\u00f6r bes\u00e4ttningens tj\u00e4nstg\u00f6ringstider och restauranger och butiker f\u00f6r passagerare. fartyg som g\u00e5r en fast rutt fram och tillbaka \u00f6ver en tidszongr\u00e4ns (s\u00e5som sverige-finland) har normalt samma tidszon hela tiden. annonserade avg\u00e5ngstider f\u00f6ljer dock tidszonen till lands.\ntill lands best\u00e4ms tidszonen av respektive land sj\u00e4lvt, utan utomst\u00e5ende inblandning. det finns tidszoner fr\u00e5n utc - 12 timmar till utc + 14 timmar. p\u00e5 land finns 40 tidszoner, och zongr\u00e4nserna f\u00f6ljer praktiska linjer s\u00e5som nationsgr\u00e4nser och delstatsgr\u00e4nser oftast i n\u00e4rheten av respektive meridian. men vissa l\u00e4nder, till exempel island och spanien, har valt att h\u00f6ra till tidszoner vars naturliga area ligger helt utanf\u00f6r de l\u00e4ndernas respektive territorier. ocks\u00e5 stora delar av kina har en normaltid som avsev\u00e4rt skiljer sig fr\u00e5n soltiden, eftersom hela landet till\u00e4mpar samma normaltid.\nvissa l\u00e4nder och omr\u00e5den har som tid ett antal timmar plus en halvtimme fr\u00e5n utc: iran, afghanistan, indien, mellersta australien, venezuela och newfoundland och labrador i kanada.\ndatumgr\u00e4nsen ligger i princip p\u00e5 meridianen 180 grader, men av praktiska sk\u00e4l g\u00f6r man vissa avsteg d\u00e4rifr\u00e5n, s\u00e5 att man i g\u00f6rligaste m\u00e5n har samma datum inom en och samma nation. det enda uppenbara fallet d\u00e4r datumgr\u00e4nsen korsar ett land \u00e4r vissa av nya zeelands sj\u00e4lvstyrande omr\u00e5den, s\u00e5som cook\u00f6arna, som inte har samma datum som egentliga nya zeeland. n\u00e5gra l\u00e4nder (kiribati och samoa) har gjort avsteg fr\u00e5n den nautiska datumlinjen och bytt tidszon och datum s\u00e5 att de nu har asiatiskt/australiskt datum trots att de ligger \u00f6ster om den nautiska datumlinjen.\nde flesta l\u00e4nder ing\u00e5r som helhet i en och samma tidszon. tretton l\u00e4nder med stor \u00f6st-v\u00e4stlig geografisk utbredning, d\u00e4ribland australien, brasilien, kanada, mexiko, ryssland och usa, till\u00e4mpar olika tidszoner inom landet.\n\n\n== sommartid ==\n\ni m\u00e5nga l\u00e4nder, s\u00e4rskilt i europa och nordamerika till\u00e4mpas sommartid en stor del av \u00e5ret, vilket inneb\u00e4r att man tillf\u00e4lligt f\u00f6rskjuter normaltiden och till\u00e4mpar en tid som \u00e4r en timme mer \u00e4n annars skulle ha varit fallet.\nde flesta av europas l\u00e4nder har samordnat tidpunkterna f\u00f6r v\u00e4xling till och fr\u00e5n sommartid genom att anpassa sig till eu:s regler. 1996 senarelade man enligt eu-beslut \u00f6verg\u00e5ngen fr\u00e5n sommartid p\u00e5 h\u00f6sten med en m\u00e5nad. \u00f6verg\u00e5ngen till sommartid p\u00e5 v\u00e5ren \u00e4ndrades d\u00e4remot inte. usa har ocks\u00e5 ett samordnat v\u00e4xlingsdatum, som skiljer sig fr\u00e5n europas. i australien finns ingen s\u00e5dan samordning, och n\u00e5gra delstater till\u00e4mpar dessutom inte sommartid alls.\n\n\n== tidszonsbeteckningar ==\ntraditionellt anv\u00e4nds bokstavsbeteckningar, vanligen med tv\u00e5, tre eller fyra bokst\u00e4ver. dessa beteckningar \u00e4r normalt f\u00f6rkortningar och har best\u00e4mts av ett eller flera l\u00e4nder som anv\u00e4nder aktuell tidszon. exempel: et (eastern time, avser usa och kanada) och cet (centraleuropeisk tid, t\u00e4cker en stor del av europa). samma tidszon kan d\u00e4rf\u00f6r ha flera s\u00e5dana bokstavsbeteckningar.\nolika system f\u00f6r att beteckna tidszonen finns i anv\u00e4ndning och samma beteckning kan st\u00e5 f\u00f6r olika tidszoner i olika system. i iso 8601 anges tidszonen med ett plus eller minustecken och fyra siffror som anger timmar och minuter skillnad mot utc. detta anv\u00e4nds internt i e-mail.\n\n\n== tidszonsbokstav ==\ntidszonen kan ocks\u00e5 anges genom till\u00e4gg av en tidszonsbokstav efter en klockslagangivelse. nollzonen kring greenwich betecknas i detta system med z (zero time, ibland bokstaverat som \u201dzulu time\u201d enligt icao-bokstaveringen). fr\u00e5n nollzonen r\u00e4knar man a, b, c och s\u00e5 vidare i 15-gradersavsnitt \u00f6sterut. j hoppar man \u00f6ver f\u00f6r att undvika f\u00f6rv\u00e4xling med i. zonen utc+12 vid datumgr\u00e4nsen \u00e4r bara 7,5 longituder och betecknas med m. \u00f6ster om m-zonen anv\u00e4nds beteckningarna m* f\u00f6r utc+13 och m\u2020 f\u00f6r utc+14. fr\u00e5n nollzonen r\u00e4knar man v\u00e4sterut n, o, p, och s\u00e5 vidare tills man kommer till y (utc-12) p\u00e5 ett 7,5 grader brett stycke n\u00e4rmast \u00f6ster om datumlinjen. tidszoner med en halvtimmes avvikelse kan betecknas till exempel c* (iran) och e* (indien).\ndet r\u00e5der en viss f\u00f6rvirring ang\u00e5ende sommartid: man ska enligt g\u00e4llande regler v\u00e4xla bokstav d\u00e5 sommartid inf\u00f6rs (till exempel har sverige a p\u00e5 vintern och b p\u00e5 sommaren) vilket emellertid inte alltid iakttas.\nj blev \u00f6ver. den beteckningen f\u00e5r anv\u00e4ndas fritt f\u00f6r att beteckna lokal tid (lt) f\u00f6r vilken plats som helst.\n\n\n== utc-skillnader ==\n\n\n== tidszoner i rymden kring jorden ==\nf\u00f6r m\u00e4nniskor i omloppsbana runt jorden anv\u00e4nds inte n\u00e5gra tidszoner, eftersom den snabba rotationen i omloppsbana ger mycket t\u00e4tare upp- och nedg\u00e5ngstider f\u00f6r solen. i rymden anv\u00e4nds ofta tiden f\u00f6r avf\u00e4rdsplatsen eller kontrollcentret.\ninternationella rymdstationen anv\u00e4nder utc d\u00e5 de har kontakt med flera kontrollcentra.\n\n\n== se \u00e4ven ==\ndatumgr\u00e4nsen\nv\u00e4rldstid\nlista \u00f6ver l\u00e4nders tidszoner\niso 8601\n12-timmarsklocka\n\n\n== referenser =="