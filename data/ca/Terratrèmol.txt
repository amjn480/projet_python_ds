"un terratr\u00e8mol, sisme (del grec \u03c3\u03b5\u03b9\u03c3\u03bc\u03cc\u03c2, sism\u00f3s, 'tremolor') o, simplement, tremolor de terra (en algunes zones es considera que un sisme \u00e9s un terratr\u00e8mol de menor magnitud), \u00e9s el resultat de l'alliberament brusc d'energia acumulada pels despla\u00e7aments i les friccions de les diferents plaques de l'escor\u00e7a terrestre (fen\u00f2mens reagrupats sota el nom de plaques tect\u00f2niques). els m\u00e9s estranys s\u00f3n els sismes deguts a l'activitat volc\u00e0nica o d'origen artificial (explosions per exemple). es produeixen nombrosos sismes cada dia, per\u00f2 la majoria no s\u00f3n sentits pels \u00e9ssers humans. aproximadament cent mil sismes s\u00f3n gravats anualment sobre el planeta. els m\u00e9s poderosos d'ells compten entre les cat\u00e0strofes naturals m\u00e9s destructores.\nla ci\u00e8ncia que estudia aquests fen\u00f2mens \u00e9s la sismologia, i l'aparell de mesura electr\u00f2nica el sism\u00f2metre, el qual disposa d'un rellotge prec\u00eds i enregistra els moviments tant en amplitud i fase com en freq\u00fc\u00e8ncia per identificar magnituds, dist\u00e0ncies de l'epicentre i tipus d'ona. antigament es feia servir un l'instrument d'estudi gr\u00e0fic anomenat sism\u00f2graf.\n\n\n== caracter\u00edstiques principals ==\nels terratr\u00e8mols de m\u00e9s magnitud solen anar acompanyats d'altres de secundaris (per\u00f2 no necess\u00e0riament menys destructius) que segueixen el xoc principal i que reben el nom de r\u00e8pliques. quan diversos esdeveniments ocorren simult\u00e0niament, o gaireb\u00e9, poden haver estat indu\u00efts pel terratr\u00e8mol inicial en provocar altres fractures de la roca que ja era a prop del punt cr\u00edtic de la ruptura. l'origen del terratr\u00e8mol se situa generalment en una zona a l'interior de l'escor\u00e7a terrestre, que en el cas dels terratr\u00e8mols m\u00e9s devastadors pot tenir una extensi\u00f3 de l'ordre d'un miler de quil\u00f2metres, per\u00f2 generalment \u00e9s possible determinar un punt prec\u00eds com a origen de les ones s\u00edsmiques. aquest punt es denomina hipocentre i \u00e9s on s'origina el moviment d'una fractura preexistent (falla) o d'una nova fractura. la projecci\u00f3 vertical de l'hipocentre sobre la superf\u00edcie de la terra \u00e9s el lloc que anomenem epicentre i \u00e9s el punt on solen produir-se els danys m\u00e9s importants.\n\n\n=== les tres categories de terratr\u00e8mols ===\nun terratr\u00e8mol \u00e9s una sotragada m\u00e9s o menys violenta del s\u00f2l que pot tenir tres or\u00edgens: ruptura d'una falla o d'un segment de falla (sismes tect\u00f2nics); intrusi\u00f3 i desflamejat d'un magma (sismes volc\u00e0nics); explosi\u00f3, esfondrament d'una cavitat (sisme d'origen natural o deguts a l'activitat humana). a la pr\u00e0ctica es classifiquen els sismes en tres categories segons els fen\u00f2mens que els ha engendrat:\n\nels sismes tect\u00f2nics s\u00f3n de lluny els m\u00e9s freq\u00fcents i devastadors. una gran part dels sismes tect\u00f2nics es produeix als l\u00edmits de les plaques, on existeix una lliscada entre dos mitjans rocosos. aquesta lliscada, localitzada sobre una o diverses falles, \u00e9s bloquejada durant els per\u00edodes inters\u00edsmics (entre els sismes), i l'energia s'acumula per la deformaci\u00f3 el\u00e0stica de les roques. aquesta energia i la lliscada s\u00f3n bruscament relaxades en el moment dels sismes. a les zones de subducci\u00f3, els sismes representen la meitat dels destructors de la terra, i dissipen un 75% de l'energia s\u00edsmica del planeta. \u00e9s l'\u00fanic indret on es troben sismes profunds (de 300 a 645 quil\u00f2metres). a les dorsals mig-oce\u00e0niques, els sismes tenen llars superficials (0 a 10 quil\u00f2metres), i corresponen a un 5% de l'energia s\u00edsmica total. igualment, a les grans falles de desenganxament, tenen lloc els sismes que tenen llars de profunditat intermedi\u00e0ria (de 0 a 20 quil\u00f2metres de mitjana) que corresponen a un 15% de l'energia. l'afluixament de l'energia acumulada no es fa generalment en una sola sotragada, i poden produir-se diversos reajustaments abans de trobar una configuraci\u00f3 estable. aix\u00ed, es comproven r\u00e8pliques en resposta a la sotragada principal d'un sisme, d'amplitud decreixent, i sobre una duraci\u00f3 anant d'alguns minuts amb m\u00e9s d'un any. aquestes sotragades secund\u00e0ries s\u00f3n de vegades m\u00e9s devastadores que la sotragada principal, ja que poden fer desplomar-se els edificis que nom\u00e9s havien estat malmesos, mentre que els socorsos s\u00f3n a l'obra. es pot produir tamb\u00e9 una r\u00e8plica m\u00e9s poderosa encara que la sotragada principal sigui quina sigui la seva magnitud. per exemple, un sisme de 9,0 pot ser seguit d'una r\u00e8plica de 9,3 diversos mesos m\u00e9s tard encara que aquest encadenament es queda extremadament rar. en teoria, el moviment relatiu entre ambdues superf\u00edcies de la falla seria suau, no produiria sismes, si no existissin asperitats en les superf\u00edcies de falla que causen en realitat les sotragades durant el moviment relatiu. en l'estudi dels terratr\u00e8mols tect\u00f2nics, encara que no representi el model acurat en general, s'han estudiat sovint els moviments relatius de les superf\u00edcies com a exemple del fenomen de stick-slip, que s'estudia tamb\u00e9 en el cas de moviment relatiu entre dues peces sotmeses a fricci\u00f3 en l'\u00e0mbit de l'enginyeria mec\u00e0nica. aquests models s\u00f3n adaptables a determinades mostres de dades de sismes i tamb\u00e9 donen lloc a l'explicaci\u00f3 de determinades reaccions s\u00edsmiques sobre la base dels seus estudis de laboratori com a efecte de la fricci\u00f3 en falles. en altres casos els estudis basats en stick-slip sobre dades de laboratori presenten una adaptabilitat limitada i precisen estudis m\u00e9s detallats.\nels sismes d'origen volc\u00e0nic s\u00f3n resultat de l'acumulaci\u00f3 de magma a la cambra magm\u00e0tica d'un volc\u00e0. els sism\u00f2grafs graven llavors una multitud de microsismes deguts a ruptures en les roques comprimides o al desflamejat del magma. la pujada progressiva dels hipocentres (vinculada a la pujada del magma) \u00e9s un indici provant que el volc\u00e0 \u00e9s en fase de despertar i que una erupci\u00f3 \u00e9s imminent.\nels sismes d'origen artificial (o \"sismes indu\u00efts\") s\u00f3n deguts a certes activitats humanes tals que preses, bombaments profunds, extracci\u00f3 minera, explosions subterr\u00e0nies o proves nuclears, que poden comportar sismes de feble a mitjana magnitud.els terratr\u00e8mols engendren de vegades tsunamis, la pot\u00e8ncia destructora dels quals amena\u00e7a una part creixent de la humanitat, instal\u00b7lada a les ribes del mar. tamb\u00e9 poden amena\u00e7ar les instal\u00b7lacions petrolieres i relatives al gas extraterritorials i dispersar les desc\u00e0rregues submarines que contenen deixalles t\u00f2xiques, deixalles nuclears i municions immerses. s'intenta preveure'ls, per tal de protegir-se'n, amb l'ajuda d'una xarxa mundial d'alerta, que s'estableix a indon\u00e8sia i \u00e0sia del sud, sobretot.\nen certs casos, els sismes provoquen la liq\u00fcefacci\u00f3 del s\u00f2l: un s\u00f2l tou i ric en aigua perdr\u00e0 la seva cohesi\u00f3 sota l'efecte d'una sotragada.\n\n\n=== magnitud i intensitat ===\nmagnitud i intensitat s\u00f3n dos conceptes diferents que no han de ser confosos, malgrat que els mitjans de comunicaci\u00f3 acostumin a utilitzar-los com a sin\u00f2nims. la magnitud d'un terratr\u00e8mol es refereix a un valor num\u00e8ric que quantifica l'estimaci\u00f3 de l'energia alliberada. la intensitat descriu els efectes del terratr\u00e8mol en funci\u00f3 del punt d'observaci\u00f3.\n\n\n==== magnitud ====\nla pot\u00e8ncia d'un terratr\u00e8mol pot ser quantificada per la seva magnitud, aquest concepte va ser introdu\u00eft el 1935 pel sism\u00f2leg charles francis richter. la magnitud es calcula a partir dels diferents tipus d'ones s\u00edsmiques tenint en compte par\u00e0metres com la dist\u00e0ncia a l'epicentre, la profunditat de l'hipocentre, la freq\u00fc\u00e8ncia del senyal, el tipus de sism\u00f2graf utilitzat, etc. basant-se en aquest c\u00e0lcul de car\u00e0cter logar\u00edtmic, quan l'amplitud del moviment o l'energia alliberada pel sisme varien d'un factor 10, la magnitud canvia d'una unitat. aix\u00ed, un sisme de magnitud 7 ser\u00e0 deu vegades m\u00e9s fort que un esdeveniment de magnitud 6, cent vegades m\u00e9s fort que un de magnitud 5. tanmateix els cient\u00edfics van abandonar aviat la idea de richter de la proporcionalitat amb l'energia, i s'utilitzen escales diferents en funci\u00f3 del tipus de terratr\u00e8mol.la magnitud, sovint dita magnitud sobre l'escala de richter, el terme m\u00e9s conegut pel gran p\u00fablic, \u00e9s generalment calculada a partir de l'amplitud o de la duraci\u00f3 del senyal gravat per un sism\u00f2graf. diversos valors poden aix\u00ed \u00e9sser calculats (magnitud local ml, de duraci\u00f3 md, de les ones de superf\u00edcies ms, de les ones internes mb). per\u00f2 aquests diferents valors, nom\u00e9s s\u00f3n fiables dintre de certs intervals i no s\u00f3n massa fiables en el cas dels terratr\u00e8mols molt intensos. a partir de l'estudi del terratr\u00e8mol de san francisco del 1906 h.f. reid va proposar mecanisme per explicar la generaci\u00f3 d'un terratr\u00e8mol conegut com a rebot el\u00e0stic, segons aquest concepte un terratr\u00e8mol \u00e9s una dislocaci\u00f3 de material a la que un costat es despla\u00e7a respecte de l'altre. es pot demostrar que el sistema de forces equivalent d'una dislocaci\u00f3 de cisallament \u00e9s un doble parell de forces sense moment resultant que es pot caracteritzar pel moment d'un dels parells de forces. els sism\u00f2legs prefereixen aquesta magnitud de moment s\u00edsmic (notada mw) que est\u00e0 relacionada directament amb l'energia alliberada pel sisme, en estar directament relacionat amb els par\u00e0metres del trencament i a m\u00e9s aquests par\u00e0metres es poden deduir a partir dels sismogrames.a causa de les limitacions esmentades de les escales de magnitud el 1977 es va introduir una nova escala per representar la mida dels terratr\u00e8mols, coneguda com a escala de magnitud de moment (mw) i creada per thomas c. hanks i hiroo kanamori. el moment s\u00edsmic dona l'estimaci\u00f3 m\u00e9s fiable de la magnitud d'un sisme, en particular per als m\u00e9s grans. aix\u00f2 \u00e9s aix\u00ed perqu\u00e8 aquest concepte es deriva del que a la f\u00edsica es coneix com a parell de forces i dona una idea de la magnitud f\u00edsica del terratr\u00e8mol, la mida de la ruptura de la falla i del despla\u00e7ament que l'acompanya, i l'energia alliberada.\n\n\n==== intensitat ====\nla magnitud d'un sisme no ha de ser confosa amb la intensitat macros\u00edsmica que es funda en l'observaci\u00f3 dels efectes i de les conseq\u00fc\u00e8ncies del sisme en un lloc donat: vibraci\u00f3 de les finestres, moltes persones que senten les sotragades, amplitud dels danys, etc. les escales d'intensitat impliquen graus anotats en nombres romans, de i a xii per a les escales m\u00e9s conegudes (mercalli, msk o ems). entre les diferents escales, es pot citar:\n\nl'escala rossi-forel (tamb\u00e9 rf).\nl'escala medvedev-sponheuer-karnik (tamb\u00e9 msk).\nl'escala de mercalli (mm en la seva versi\u00f3 modificada).\nl'escala de shindo de l'ag\u00e8ncia meteorol\u00f2gica japonesa.\nl'escala macros\u00edsmica europea (tamb\u00e9 ems98).les relacions entre magnitud i intensitat s\u00f3n complexes. la intensitat dep\u00e8n del lloc d'observaci\u00f3 dels efectes. disminueix generalment quan un s'allunya de l'epicentre basant-se en l'atenuaci\u00f3 introdu\u00efda pel mitj\u00e0 geologia travessat per les ones s\u00edsmiques, per\u00f2 eventuals efectes d'indret (eco, amplificaci\u00f3 local, per exemple) poden pertorbar aquesta llei mitjana de decreixement.\n\n\n== els diferents tipus d'ones s\u00edsmiques ==\nles ones s\u00edsmiques s\u00f3n les ones que es propaguen per l'interior de la terra transportant l'energia dels terratr\u00e8mols. aquestes ones, de tipus el\u00e0stic, viatgen en totes les direccions des del punt originari del terratr\u00e8mol i s'acostumen a classificar en quatre tipus principals englobats en dos grans grups:\n\nones de volum o ones internes\nones p o prim\u00e0ries\nones s o secund\u00e0ries\nones superficials\nones r o de rayleigh\nones q o de love (q per querwellen, transversal o lateral en alemany)\n\n\n=== ones internes ===\nles ones internes o de volum es propaguen per l'interior de la terra, la seva velocitat dep\u00e8n del material que travessen i, de manera general, augmenta amb la fond\u00e0ria en tant que el material esdev\u00e9 m\u00e9s dens. entre les ones internes es distingeixen: les ones p o prim\u00e0ries i les ones s o secund\u00e0ries.\n\nles ones p s\u00f3n longitudinals o de compressi\u00f3, s\u00f3n \"compressions\" i \"dilatacions\" successives dels materials, de manera similar a les ones sonores, les vibracions es transmeten com oscil\u00b7lacions en la mateixa direcci\u00f3 de propagaci\u00f3 de les ones. poden travessar tots els materials, la seva velocitat de propagaci\u00f3 dep\u00e8n de les propietats el\u00e0stiques del material i de la seva densitat. a l'aigua es propaguen a una velocitat t\u00edpica de 330 m/s, a l'aire com a ones sonores a 330 m/s, al granit al voltant dels 5.000 m/s per\u00f2 segons el material poden arribar a assolir els 10 quil\u00f2metres per segon. at\u00e8s que les ones p es propaguen m\u00e9s r\u00e0pidament, s\u00f3n tamb\u00e9 les primeres (p = prim\u00e0ria) en arribar i ser registrades als sism\u00f2grafs.les ones s, secund\u00e0ries o de cisallament, s\u00f3n transversals, les vibracions s'efectuen perpendicularment al sentit de propagaci\u00f3 de l'ona, com sobre una corda de guitarra. aquestes ones nom\u00e9s es propaguen a trav\u00e9s dels s\u00f2lids, els fluids no oposen resist\u00e8ncia. la seva velocitat \u00e9s d'aproximadament un 60% de la de les ones p per al mateix material, oscil\u00b7la entre 2,3 i 4,6 km/s. en ser m\u00e9s lentes que les ones p, arriben m\u00e9s tard i apareixen en segon lloc sobre els sismogrames. la seva amplitud \u00e9s unes quantes vegades m\u00e9s gran que la de les ones p.fall\n\n\n=== ones superficials ===\nles ones superficials s\u00f3n an\u00e0logues, ja que es propaguen a l'aigua i es desplacen just a sota de la superf\u00edcie de la terra. es creen com a resultat de la intersecci\u00f3 entre les ones internes (p i s) amb una superf\u00edcie de discontinu\u00eftat f\u00edsica, la m\u00e9s estudiada que \u00e9s la zona de separaci\u00f3 entre l'escor\u00e7a i l'atmosfera terrestre. aquestes ones es propaguen al llarg de la superf\u00edcie i la seva energia decau exponencialment amb la profunditat. cal assenyalar que a l'hipocentre d'un terratr\u00e8mol nom\u00e9s es generen ones p i s. s\u00f3n molt m\u00e9s lentes que les ones internes per\u00f2 la seva amplitud \u00e9s for\u00e7a m\u00e9s gran i la seva capacitat destructiva tamb\u00e9, habitualment s\u00f3n aquestes ones de superf\u00edcie les que produeixen els efectes m\u00e9s destructius dels sismes. se'n diferencien dos tipus: les ones rayleigh i les ones love.\n\nles ones de rayleigh o ones r, van ser predites el 1885 per john william strutt 3r bar\u00f3 de rayleigh. la seva propagaci\u00f3 \u00e9s similar a les ones que es produeixen en llan\u00e7ar una pedra a una bassa, com un seguit de pertorbacions en forma el\u00b7l\u00edptica que s'allunyen del punt on s'han generat. aquestes ones no s\u00f3n audibles pels humans per\u00f2 si per molts animals.les ones de love, ones l o sovint ones q (querwellen), el 1911 augustus edward hough love va desenvolupar un model matem\u00e0tic d'aquestes ones. aquestes ones fan vibrar en terreny transversalment, en un pla horitzontal i perpendicularment respecte a la direcci\u00f3 de propagaci\u00f3 de la pertorbaci\u00f3.\n\n\n== les falles ==\nles falles s\u00f3n fractures de les roques amb despla\u00e7ament o dislocaci\u00f3 d'un bloc respecte d'un altre. normalment aquestes fractures van acompanyades de terratr\u00e8mols de diferent intensitat. n'hi ha tres tipus: directa, inversa i d'esquin\u00e7ament.\nla falla directa es forma per l'acci\u00f3 d'esfor\u00e7os distensius. els llavis de falla llisquen per allunyament de blocs. la falla inversa es forma per l'acci\u00f3 d'esfor\u00e7os compressius. un llavi de falla s'aixeca damunt l'altre i finalment la falla d'esquin\u00e7ament es forma per esfor\u00e7os de cisalla. el despla\u00e7ament dels llavis de falla \u00e9s horitzontal.\n\n\n== enregistrament de sismes ==\n\n\n=== els sismes m\u00e9s poderosos enregistrats des de 1900 (ordenats per data) ===\nequador, 8,8, 1906.\nsan francisco, 8,5, 18 d'abril de 1906.\nvalparaiso, 8,2, 17 d'agost de 1906.\nkanto, 8,3.\nkamtchatka, 8,5, 1923.\nindon\u00e8sia, 8,5, 1923.\nchill\u00e0n, xile, 8,3, 24 de gener de 1939.\ntibet, 8,6, 1950.\nkamtchatka, 9,0, 1952.\nalaska, 9,1, 1957.\nxile, 9,5, 22 de maig de 1960.\nilles kouriles, 8,5, 1963.\nalaska, 9,2, 27 de mar\u00e7 de 1964.\nalaska, 8,7, 1965.\nper\u00fa, 7,5, 31 de maig de 1970.\nciutat de m\u00e8xic, 7,5, 31 de maig de 1970.\nciutat de m\u00e8xic, 19 de setembre de 1985.\nkobe, jap\u00f3, 6,9, 17 de gener de 1995. moren 6.300 persones.\nsumatra, 9,3, 26 de desembre de 2004.\nsumatra, nias, 8,7, 28 de mar\u00e7 de 2005.\ntonga, 8,3, 4 de maig de 2006.\nkouriles, 8,3, 15 de novembre de 2006.\nkouriles, 8,3, 12 de gener de 2007.\nper\u00fa, 8, 15 d'agost de 2007.\nmartinica, 7,4, 29 de novembre de 2007.\nsichuan, xina, 7,9, 12 de maig de 2008.\nterratr\u00e8mol de sumatra del 2009 (indon\u00e8sia) 7,6, 30 de setembre de 2009.\nterratr\u00e8mol de sendai de 2011 8,9, 11 de mar\u00e7 de 2011\nterratr\u00e8mol de l'oce\u00e0 \u00edndic, 11 d'abril de 2012\nterratr\u00e8mol d'iquique, 8,2, 1 d'abril de 2014\nterratr\u00e8mol del nepal, 7,8, 25 d'abril de 2015.\n\n\n=== sismes m\u00e9s mort\u00edfers des de 1900 ===\nterratr\u00e8mols havent fet m\u00e9s de 15.000 v\u00edctimes, segons les estimacions de les autoritats locals (la notaci\u00f3 implica respectivament el lloc, el pa\u00eds, la data, la magnitud notada m i el nombre d'\u00e9sser humans morts):\n\nkangra, \u00edndia, el 04/04/1905, m=8,6, 19 000 morts.\nsantiago de xile, xile, el 17/08/1906, m=8,6, 20 000 morts.\nmessine, it\u00e0lia, el 28/12/1908, m=7,5, 100 000 morts.\navezzano, it\u00e0lia, el 13/01/1915, m=7,5, 29 980 morts.\nbali, indon\u00e8sia, el 21/01/1917, m=?, 15 000 morts.\ngansu, xina, el 16/12/1920, m=8,6, 200 000 morts.\nt\u00f4ky\u00f4, jap\u00f3, el 01/09/1923, m=8,3, 143 000 morts. el sisme \u00e9s control d'un gegant\u00ed incendi.\nxining, xina, el 22/05/1927, m=8,3, 200 000 morts.\ngansu, xina, el 25/12/1932, m=7,6, 70 000 morts.\nquetta, pakistan, el 30/05/1935, m=7,5, 45 000 morts.\nchill\u00e1n, xile, el 24/01/1939, m=8,3, 28 000 morts.\nerzincan, turquia, el 26/12/1939, m=8,0, 30 000 morts.\nashgabat, turkmenistan, el 05/10/1948, m=7,3, 110 000 morts.\nagadir, marroc, el 29/02/1960, m=5,9,intensit\u00e9 x(mm), aproximadament 12 000 morts. (vegeu terratr\u00e8mol d'agadir de 1960)\niran, el 31/08/1968, m=7,3, 16 000 morts.\nchimbote, per\u00fa, el 31/05/1970, m=7,8, 66 000 morts.\nyibin, xina, el 10/05/1974, m=6,8, 20 000 morts.\nguatemala, el 04/02/1976, m=7,5, 23 000 morts.\ntangshan, xina, el 27/07/1976[8], m=8. el nombre oficial de morts s\u00f3n 240 000 personnes. altres estimacions han estat de 500 000[10] a 800 000 v\u00edctimes directes o indirectes. (vegeu: terratr\u00e8mol de 1976 a tangshan).\nmichoacan, m\u00e8xic, el 19/09/1985, m=8,1, 20 000 morts (vegeu: terratr\u00e8mol de m\u00e8xic de 1985).\narm\u00e8nia, el 07/12/1988, m=7,0, 25 000 morts. (vegeu: sisme del 7 de desembre de 1988 a arm\u00e8nia).\nzangan, iran, el 20/06/1990, m=7,7, 45 000 morts.\nkocaeli, turquia, el 17/08/1999, m=7,4, 17 118 morts. (vegeu: terratr\u00e8mol a turquia).\nbhuj, \u00edndia, el 26/01/2001, m=7,7, 20 085 morts.\nbam, iran, el 26/12/2003, m=6,6, 26 200 morts.\nsumatra, indon\u00e8sia, el 26/12/2004, m=9,3, 227 898 morts.\nnord del pakistan, el 08/10/2005, m=7,6, 79 410 morts. (vegeu: terratr\u00e8mol del 8 d'octubre de 2005).\nsisme del sichuan de maig de 2008, la xina, prov\u00edncia del sichuan, el 12/05/2008, m=7,9, 87 149 morts.\nsisme d'hait\u00ed del gener de 2010, a port au prince 12/01/2010 m=7,0 250.000 morts.\nterratr\u00e8mol del jap\u00f3, 11/03/2011, m=8,9, 15 800 morts.\nterratr\u00e8mol del nepal, 25/04/2015, m=7,8, 5 000 morts.\n\n\n== m\u00e8todes de detecci\u00f3 ==\n\n\n=== antic m\u00e8tode xin\u00e8s ===\nl'antic m\u00e8tode xin\u00e8s consistia en un gerro de bronze implicant vuit dracs sobre el per\u00edmetre. una bola era col\u00b7locada a la cara de cadascun d'ells, llesta per caure. quan un sisme tenia lloc (a proximitat relativa), el gerro de bronze tremolava i dues boles queien, apuntant una cap a l'epicentre, l'altre apuntant al contrari. l'emperador xin\u00e8s -no podent saber quin costat era el bo- enviava tropes en les dues direccions per tal que ajudessin a organitzar els socors i a mantenir l'ordre despr\u00e9s de la cat\u00e0strofe.\n\n\n=== m\u00e8todes moderns ===\nla localitzaci\u00f3 de l'epicentre per mitjans moderns es fa amb l'ajuda de diverses estacions s\u00edsmiques (3 com a m\u00ednim), i un c\u00e0lcul tridimensional. els captadors moderns permeten detectar esdeveniments molt sensibles, tals com una explosi\u00f3 nuclear.\n\n\n== m\u00e8todes de previsi\u00f3 ==\nes poden distingir tres tipus de previsions: la previsi\u00f3 a llarg termini (sobre diversos anys), a mitj\u00e0 termini (sobre diversos mesos), i a curt termini (inferior a alguns dies).\nles previsions a llarg termini descansen sobre una an\u00e0lisi estad\u00edstica de les falles catalogades. permeten definir normes per a la construcci\u00f3 d'edificis. de manera general, com m\u00e9s hi ha temps entre dos sismes, m\u00e9s el segon \u00e9s proper i ser\u00e0 m\u00e9s poder\u00f3s. certes falles tals com la de sant andres a calif\u00f2rnia han estat objecte d'estudis estad\u00edstics importants havent perm\u00e8s predir el sisme de santa cruz el 1989. sismes importants s\u00f3n aix\u00ed esperats a calif\u00f2rnia o al jap\u00f3.\nles previsions a mitj\u00e0 termini s\u00f3n m\u00e9s interessants per a la poblaci\u00f3. les investigacions s\u00f3n en curs per validar certes eines, com el reconeixement de formes.\nles previsions a curt termini es basen en observacions molt precises dels terrenys a risc. els mitjans de detecci\u00f3 poden tenir un cost important i resultats no garantits, a conseq\u00fc\u00e8ncia de la gran heterogene\u00eftat dels signes precursors d'un sisme, fins i tot la seva abs\u00e8ncia en sismes tanmateix de gran amplitud, tals com tangshan o michoacan, que havia estat previst a mitj\u00e0 termini per\u00f2 no a curt termini. a m\u00e9s els governs tenen necessitat d'informacions certificades per evacuar una poblaci\u00f3 dels indrets sospitats. gr\u00e8cia estudia sobretot la fiabilitat del m\u00e8tode furg\u00f3, que funciona per gravacions de variacions dels corrents electrotel\u00b7l\u00farics. aquest m\u00e8tode, encara que fortament discutit en el mitj\u00e0 cient\u00edfic, sembla haver detectat 5 sismes majors amb uns quants dies d'anticipaci\u00f3. els estats units utilitzen eines de gran sensibilitat al voltant dels punts estad\u00edsticament sensibles (com parkfield a calif\u00f2rnia): vibradors s\u00edsmics utilitzats d'exploraci\u00f3 petroliera, extens\u00f2metres a fil d'invar, geodimetres en l\u00e0ser, xarxa d'anivellament d'alta precisi\u00f3, magnet\u00f2metres, an\u00e0lisi dels pous... al jap\u00f3 s'estudien els moviments de l'escor\u00e7a terrestre per gps i per interferometria (vlbi), m\u00e8todes dits de geod\u00e8sia espacial. a sud-\u00e0frica, les gravacions es fan als passadissos de mines d'or, a 2 km de profunditat. a la xina es basa en estudis pluridisciplinaris, com la geologia, la prospecci\u00f3 geof\u00edsica o l'experimentaci\u00f3 en laboratori.\n\n\n== els terratr\u00e8mols en la cultura ==\n\n\n=== mitologia i religi\u00f3 ===\na la mitologia n\u00f2rdica, els terratr\u00e8mols s'expliquen com la violenta lluita del d\u00e9u loki. quan loki, d\u00e9u de l'entremaliadura i la lluita, va assassinar balder, d\u00e9u de la bellesa i la llum, va ser castigat a estar lligat en una cova amb una serp verinosa col\u00b7locada damunt del seu cap que degota ver\u00ed. l'esposa de loki sigyn estava al seu costat amb un plat per a prendre el ver\u00ed, per\u00f2 cada vegada que havia de buidar el recipient, el seu contingut queia a la cara de loki, que l'obligava a sacsejar el seu cap, colpejant-se i provocant que la terra tremoli.a la mitologia grega, posid\u00f3 va ser la causa i el d\u00e9u dels terratr\u00e8mols. quan estava de mal humor, colpejava el terra amb un trident, causant terratr\u00e8mols i altres calamitats. tamb\u00e9 va utilitzar els terratr\u00e8mols per castigar i atemorir la gent com a venjan\u00e7a.en mitologia japonesa, el namazu (\u9cb6) \u00e9s un gegant bagra, que causa els terratr\u00e8mols. namazu viu al fang sota terra, i est\u00e0 custodiat pel d\u00e9u kashima que restringeix el peix amb una pedra. quan kashima abaix\u00e0 la gu\u00e0rdia, namazu feia destrosses, causant violents terratr\u00e8mols.\n\n\n=== la cultura popular ===\na la cultura popular moderna, la representaci\u00f3 dels terratr\u00e8mols est\u00e0 determinada per la mem\u00f2ria de les grans ciutats devastades, com el gran terratr\u00e8mol de hanshin de 1995 o san francisco el 1906. terratr\u00e8mols de ficci\u00f3 tendeixen a atacar de sobte i sense previ av\u00eds. per aix\u00f2, les hist\u00f2ries sobre els terratr\u00e8mols en general comencen amb el desastre i se centren en les seves conseq\u00fc\u00e8ncies immediates, com a un passeig curt d'estiu (1972), una arruga a la pell (1968) o terratr\u00e8mol a nova york (1998). un exemple notable \u00e9s la novel\u00b7la cl\u00e0ssica de heinrich von kleist, el terratr\u00e8mol a xile, que descriu la destrucci\u00f3 de santiago el 1647. la col\u00b7lecci\u00f3 d'hist\u00f2ries curtes de ficci\u00f3 despr\u00e9s del terratr\u00e8mol de haruki murakami, que descriu les conseq\u00fc\u00e8ncies del terratr\u00e8mol de kobe de 1995.\nel terratr\u00e8mol m\u00e9s popular a la ficci\u00f3 \u00e9s l'hipot\u00e8tic \"big one\" que s'espera algun dia a la falla de san andr\u00e9s de calif\u00f2rnia, com es mostra a les novel\u00b7les richter 10 (1996) i ad\u00e9u calif\u00f2rnia (1977) entre altres obres. jacob m. appel \u00e9s la hist\u00f2ria d'una antologia molt curta, sismologia comparada, conta com un estafador conven\u00e7 a una dona gran que un terratr\u00e8mol apocal\u00edptic \u00e9s imminent. a navegaci\u00f3 d'esbarjo a la badia lituya, una de les hist\u00f2ries de jim shepard, el \"big one\" porta a un tsunami encara m\u00e9s devastador.\na la pel\u00b7l\u00edcula 2012 (2009), les flamarades solars (geol\u00f2gicament inversemblant) que afecten el nucli de la terra provoquen una desestabilitzaci\u00f3 massiva de les capes de l'escor\u00e7a terrestre. aquesta destrucci\u00f3 creada a tot el planeta amb els terratr\u00e8mols i els tsunamis, els previstos pels maies la cultura i el mite s'assenyalava al calendari mesoameric\u00e0 cap al 2012.\n\n\n== conducta a seguir en cas de terratr\u00e8mol ==\na les primeres sotragades, no s'ha d'intentar ni entrar ni sortir d'immobles. cal mantenir-se al marge dels vidres i dels cables. si s'est\u00e0 conduint, s'ha d'aturar el cotxe, per\u00f2 no sortir-ne.\n\u00e9s recomanable amagar-se sota taules immediatament.\ns'ha d'agafar fortament tot nad\u00f3 o nen petit i amagar-lo sota una taula.\nper seguretat cal allunyar-se de mobles alts, com vitrines, prestatges, llums de peu.\ns'ha de retirar dels fogons o de la cuina qualsevol cassola o paella en qu\u00e8 s'estigui cuinant quelcom.\ns'ha de cobrir el cap amb les mans.\ndespr\u00e9s de la tremolor, s'ha de verificar l'aigua, el gas i l'electricitat. reservar el tel\u00e8fon a les urg\u00e8ncies i escoltar les consignes de r\u00e0dio.\nun cop acabades les tremolors, cal sortir immediatament i r\u00e0pida dels edificis i immobles i dirigir-se a espais oberts, com places o parcs, endur-se els nens i deixar enrere qualsevol objecte personal pesant o que pugui donar dificultats a l'hora de poder sortir corrents en cas de nova tremolor.\n\n\n== vegeu tamb\u00e9 ==\nterratr\u00e8mol de tivissa de 1845\ntremor\nterratr\u00e8mols a les illes balears\n\n\n== refer\u00e8ncies ==\n\n\n== enlla\u00e7os externs ==\n\u00abfabra - secci\u00f3 s\u00edsmica\u00bb. arxivat de l'original el 2008-09-23. [consulta: 23 juliol 2008].\n\u00abemsc - european-mediterranean seismological centre\u00bb (en angl\u00e8s). arxivat de l'original el 2008-10-20. [consulta: 23 juliol 2008].\n\u00abvilaweb - els terratr\u00e8mols\u00bb.\n\nviccionari"