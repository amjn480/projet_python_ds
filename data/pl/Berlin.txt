"berlin \u2013 stolica, najwi\u0119ksze miasto niemiec i zarazem kraj zwi\u0105zkowy. zajmuje powierzchni\u0119 ok. 892 km\u00b2 i zamieszkuje go ponad 3,8 mln os\u00f3b. jest najwi\u0119kszym miastem w unii europejskiej pod wzgl\u0119dem liczby mieszka\u0144c\u00f3w w granicach administracyjnych.\nberlin jest podzielony na dwana\u015bcie okr\u0119g\u00f3w administracyjnych (bezirk). przez przestrze\u0144 miejsk\u0105 przep\u0142ywaj\u0105 m.in. rzeki sprewa i hawela, a ponadto znajduje si\u0119 wiele jezior i zatok, w tym najwi\u0119ksze m\u00fcggelsee.\npierwsza wzmianka o mie\u015bcie pochodzi z 1237 r. berlin pe\u0142ni\u0142 rol\u0119 historycznej stolicy brandenburgii, kr\u00f3lestwa prus, zwi\u0105zku p\u00f3\u0142nocnoniemieckiego, cesarstwa niemieckiego, republiki weimarskiej i iii rzeszy. po 1945 r. wschodnia cz\u0119\u015b\u0107 miasta by\u0142a stolic\u0105 niemieckiej republiki demokratycznej (berlin, hauptstadt der ddr), natomiast pozosta\u0142a tworzy\u0142a berlin zachodni \u2013 otoczon\u0105 murem (okres 1961\u20131989) enklaw\u0119 na terenie nrd. po zjednoczeniu niemiec 1990 roku berlin zosta\u0142 stolic\u0105 ca\u0142ych niemiec. berlin jest siedzib\u0105 prezydenta rfn (od 1994 r.), kanclerza rfn (od 2001 r.), bundestagu (od 1999 r.) i bundesratu (od 2000 r.).\nberlin jest jedn\u0105 z wa\u017cniejszych w europie metropolii globalnych, ponadto wa\u017cnym w\u0119z\u0142em komunikacyjnym niemiec i europy, zar\u00f3wno kolejowym, lotniczym i drogowym. wa\u017cny o\u015brodek naukowy, kulturalny i artystyczny (m.in. europejska akademia filmowa i museumsinsel).\n\n\n== toponimia ==\nj\u0119zykoznawcy wywodz\u0105 nazw\u0119 berlin od pras\u0142owia\u0144skiego *brl, oznaczaj\u0105cego bagno lub moczary, i podaj\u0105 znaczenie nazwy jako miasto na bagnach. wed\u0142ug hipotezy reinholda trautmanna berlin jest zniekszta\u0142con\u0105 nazw\u0105 bralin (za czym przemawia m.in. zapis w dokumencie z 1215 nazwy miejscowo\u015bci jako braline) i pochodzi od nazwy osobowej bral, czyli skr\u00f3conej formy s\u0142owia\u0144skiego imienia z\u0142o\u017conego bratos\u0142aw.\n\n\n== geografia ==\nberlin le\u017cy we wschodniej cz\u0119\u015bci niemiec. berlin znajduje si\u0119 mi\u0119dzy p\u0142askowy\u017cami barnim i teltow. le\u017cy oko\u0142o 90 km od granicy z polsk\u0105.\nnajwi\u0119ksza d\u0142ugo\u015b\u0107 miasta w kierunku wschodnio-zachodnim wynosi oko\u0142o 45 km, najwi\u0119ksza d\u0142ugo\u015b\u0107 w kierunku p\u00f3\u0142nocno-po\u0142udniowym wynosi oko\u0142o 38 km. najwy\u017csze wzniesienie ma wysoko\u015b\u0107 115,4 m n.p.m., natomiast najni\u017cszy punkt le\u017cy na wysoko\u015bci 34 m n.p.m.\n\n\n=== wody ===\nmiasto po\u0142o\u017cone jest nad rzekami sprew\u0105 i hawel\u0105 oraz ich dop\u0142ywami. sprewa w dzielnicy spandau wpada do haweli, prawego dop\u0142ywu \u0142aby. berli\u0144skie dop\u0142ywy sprewy to panke, dahme, wuhle i erpe. hawela p\u0142ynie przez miasto korytem polodowcowym przypominaj\u0105cym jeziora. bocznymi odnogami haweli s\u0105 jeziora tegeler see i gro\u00dfe wansee. do haweli wp\u0142ywaj\u0105 strumienie: tegeler flie\u00df oraz b\u00e4ke. najwi\u0119kszym jeziorem na terenie miasta jest jezioro gro\u00dfe m\u00fcggelsee po\u0142o\u017cone w dzielnicy treptow-k\u00f6penick. obszar w\u00f3d chronionych w mie\u015bcie to 212 km\u00b2 co stanowi prawie jedn\u0105 czwart\u0105 ca\u0142kowitej powierzchni miasta.\n\n\n=== klimat ===\nmiasto znajduje si\u0119 w umiarkowanej strefie klimatycznej. przeci\u0119tna temperatura roczna wynosi +9,1 \u00b0c, \u015brednia roczna ilo\u015b\u0107 opad\u00f3w wynosi 581 mm. najcieplejszymi miesi\u0105cami s\u0105 lipiec (+14,3 \u00b0c) i sierpie\u0144 (+14,1 \u00b0c), a najzimniejszy jest stycze\u0144 (\u20131,9 \u00b0c) i luty (\u20131,5 \u00b0c). dok\u0142adn\u0105 statystyk\u0119 zawiera poni\u017csza tabela:\n\n\n== historia ==\n\n\n=== najstarsze osadnictwo i pierwsze grody ===\noko\u0142o 120 r. p.n.e. wzd\u0142u\u017c sprewy musia\u0142y w\u0119drowa\u0107 plemiona cymbr\u00f3w, teuton\u00f3w i ambron\u00f3w, pod\u0105\u017caj\u0105cych nast\u0119pnie przez dzisiejsze czechy i w\u0119gry do italii i galii.\nu progu nowej ery obszar ten by\u0142 zamieszka\u0142y przez plemiona zwane varni i semnones. mogli sta\u0107 si\u0119 oni p\u00f3\u017aniej cz\u0119\u015bci\u0105 zwi\u0105zku zwanego alamanami. w po\u0142owie v w. n.e. mieszkali tam swebowie (czyli p\u00f3\u017aniejsi szwabowie, kt\u00f3rzy przenie\u015bli si\u0119 na obszar dzisiejszej badenii-wirtembergii).\n\nprzemieszczali si\u0119 i osiedlali tak\u017ce sasi na obszarze mi\u0119dzy sprew\u0105 i odr\u0105. nast\u0119pnie pojawili si\u0119 tam s\u0142owia\u0144scy lucice. sprewianie za\u0142o\u017cyli tam gr\u00f3d kopanica, kt\u00f3ry p\u00f3\u017aniej sta\u0142 si\u0119 dzielnic\u0105 berlina \u2013 k\u00f6penick. nie wiemy, czy zepchn\u0119li oni wszystkich mieszka\u0144c\u00f3w na zach\u00f3d, czy osiedlali si\u0119 obok tych, kt\u00f3rzy zdecydowali si\u0119 nie w\u0119drowa\u0107, tylko pozosta\u0107 na ziemi.\ngdy na teren dzisiejszego berlina dotarli wojowie karola wielkiego, zamieszkiwany by\u0142 on przez zachodnios\u0142owia\u0144ski zwi\u0105zek plemienny okre\u015blaj\u0105cy si\u0119 jako hawelanie.\nw okresie nast\u0119pnym obszar ten ze wzgl\u0119du na dobre po\u0142\u0105czenia rzeczne by\u0142 infiltrowany przez wiking\u00f3w.\nw pierwszej po\u0142owie xii wieku do okolic dzisiejszego berlina granic\u0119 polskich wp\u0142yw\u00f3w przesun\u0105\u0142 ksi\u0105\u017c\u0119 polski boles\u0142aw iii krzywousty. jeszcze w xii wieku istnia\u0142o na tym obszarze s\u0142owia\u0144skie ksi\u0119stwo kopanickie, kt\u00f3re w latach 50. xii wieku by\u0142o lennem polski. jego stolic\u0105 by\u0142a kopanica \u2013 k\u00f6penick, od 1920 dzielnica berlina.\n\n\n=== panowanie brandenburskie ===\nnajwcze\u015bniej w drugiej po\u0142owie xii wieku obszar znalaz\u0142 si\u0119 w granicach marchii brandenburskiej, rz\u0105dzonej przez albrechta nied\u017awiedzia. oko\u0142o 1200 by\u0142 ju\u017c poddany pe\u0142nej kolonizacji niemieckiej, g\u0142\u00f3wnie z saksonii oraz teren\u00f3w dzisiejszej holandii.\nmiasto c\u00f6lln (s\u0142owia\u0144skie kolno), po\u0142o\u017cona na wyspie na sprewie cz\u0119\u015b\u0107 podw\u00f3jnego osiedla berlin-c\u00f6lln, zosta\u0142o po raz pierwszy wspomniane w 1237, za\u015b berlin, po\u0142o\u017cony na prawym (p\u00f3\u0142nocnym) brzegu rzeki, w 1244. przez berlin-c\u00f6lln przebiega\u0142a trasa via imperii, \u0142\u0105cz\u0105ca szczecin z rzymem. w 1307 zbudowano wsp\u00f3lny ratusz dla obu miast.\nw latach 1373\u20131415 wraz z marchi\u0105 brandenbursk\u0105 (unia personalna z krajami korony czeskiej w latach 1373\u20131378) miejscowo\u015b\u0107 znajdowa\u0142a si\u0119 we w\u0142adaniu dynastii luksemburg\u00f3w. w 1380 r. po\u017car zniszczy\u0142 centrum miasta. dwa lata po obj\u0119ciu marchii przez hohenzollern\u00f3w przeniesiono stolic\u0119 z brandenburga nad havel\u0105 do berlina.\n\nw latach 1443\u20131451 wzniesiono zamek. od 1451 r. berlin by\u0142 rezydencj\u0105 brandenburskich margrabi\u00f3w i elektor\u00f3w. w trakcie wojny pomi\u0119dzy brandenburgi\u0105 a \u015bl\u0105skim ksi\u0119stwem g\u0142ogowskim w 1477 lub 1478 r. pod berlin dotar\u0142 najazd piastowskiego ksi\u0119cia jana ii szalonego. w xvii wieku berlin zosta\u0142 rozbudowany o kilka przedmie\u015b\u0107. w pierwszej po\u0142owie xvii w. miasto odwiedzi\u0142 p\u00f3\u017aniejszy kr\u00f3l polski, jan sobieski. wojna trzydziestoletnia (1618\u20131648) spowodowa\u0142a zmniejszenie liczby mieszka\u0144c\u00f3w z 14 000 do 8000 os\u00f3b. w 1650 rozpocz\u0119to budow\u0119 twierdzy berlin. w 1685 r. elektor fryderyk wilhelm i zezwoli\u0142 na osiedlanie si\u0119 w brandenburgii francuskim hugenotom. migracja francuz\u00f3w odbywa\u0142a si\u0119 czterema falami: w latach 1686/87, 1695, 1697/98 i 1700. w 1700 roku francuzi stanowili ju\u017c ok. 30% populacji miasta. inni imigranci przybywali m.in. z polski i monarchii habsburg\u00f3w. w 1688 r. zosta\u0142o po\u0142\u0105czonych pi\u0119\u0107 s\u0105siaduj\u0105cych ze sob\u0105 miast, tworz\u0105c wielki berlin licz\u0105cy 56 000 mieszka\u0144c\u00f3w (w tym 20 000 pierwotnego berlina).\n\n\n=== stolica kr\u00f3lestwa prus ===\nw 1701 r. berlin zosta\u0142 stolic\u0105 nowo utworzonego kr\u00f3lestwa prus. w latach 1701\u20131705 hugenoci wybudowali katedr\u0119 francusk\u0105. w 1708 r. wzniesiono katedr\u0119 niemieck\u0105. w 1709 r. zjednoczono miasta i gminy berlin, c\u00f6lln, friedrichswerder, dorotheenstadt i friedrichstadt w jedno miasto berlin. wkr\u00f3tce powsta\u0142y dalsze przedmie\u015bcia. w 1742 r. otwarto kr\u00f3lewski teatr dworski. w po\u0142owie wieku miasto liczy\u0142o ponad 100 000 mieszka\u0144c\u00f3w. w 1760 roku berlin by\u0142 przez kilka dni okupowany przez wojska rosyjskie. w latach 1747\u20131773 w protestanckim berlinie wybudowano katolicki ko\u015bci\u00f3\u0142 \u015bw. jadwigi. w 1774 r. \u015bwi\u0105tyni\u0119 konsekrowa\u0142 ignacy krasicki, kt\u00f3ry zosta\u0142 w niej pochowany w 1801 roku. w latach 1788\u20131791 wzniesiono bram\u0119 brandenbursk\u0105, b\u0119d\u0105c\u0105 obecnie jednym z symboli miasta. w 1800 r. berlin by\u0142 najwi\u0119kszym miastem (co najmniej 170 000 mieszka\u0144c\u00f3w) kraj\u00f3w niemieckich po wiedniu. w 1806 r. zosta\u0142 zaj\u0119ty przez napoleona. w latach 1816\u20131821 stolica rejencji berli\u0144skiej w prowincji brandenburgia, a w latach 1822\u20131875 rejencji poczdamskiej w tej samej prowincji.\nw xix wieku w berlinie funkcjonowa\u0142y rozmaite organizacje polskie: w 1818 r. powsta\u0142y studencki zwi\u0105zek przyjacielski oraz stowarzyszenie polskie, w 1819 r. zwi\u0105zek polski, w 1869 r. towarzystwo naukowe akademik\u00f3w polskich w berlinie. w latach 1837\u20131840 w berlinie nauki u carla friedricha rungenhagena pobiera\u0142 stanis\u0142aw moniuszko. w 1847 r. mia\u0142 tu miejsce tzw. proces berli\u0144ski przeciwko 254 polakom, oskar\u017conym o przygotowanie powstania wielkopolskiego z 1846 roku. w kolejnym roku miastem wstrz\u0105sn\u0119\u0142y niemieckie wyst\u0105pienia rewolucyjne. w 1861 obszar miasta zosta\u0142 ponownie rozszerzony, gdy w\u0142\u0105czono miejscowo\u015bci wedding, moabit oraz przedmie\u015bcia po stronie tempelhofu i sch\u00f6nebergu. w 1863 r. w wi\u0119zieniu moabit za pomoc powsta\u0144com styczniowym byli wi\u0119zieni przez prusak\u00f3w wojciech k\u0119trzy\u0144ski i maksymilian jackowski. w 1864 r. w berlinie odby\u0142 si\u0119 kolejny proces berli\u0144ski, tym razem przeciwko 149 osobom, zwi\u0105zanym z powstaniem styczniowym.\n\n\n=== w granicach niemiec ===\nw 1871 r. miasto zosta\u0142o stolic\u0105 zjednoczonych niemiec \u2013 jako cesarstwa. sto\u0142eczn\u0105 funkcj\u0119 zachowa\u0142 do dzi\u015b, b\u0119d\u0105c nast\u0119pnie stolic\u0105 republiki weimarskiej, iii rzeszy, niemieckiej republiki demokratycznej oraz republiki federalnej niemiec. po 1874 r., po \u015bmierci hrabiego atanazego raczy\u0144skiego, niemiecki rz\u0105d zakupi\u0142 pa\u0142ac raczy\u0144skich, w latach 1884\u20131894 wznosz\u0105c w jego miejscu gmach parlamentu. w 1875 r. w dawnym pa\u0142acu radziwi\u0142\u0142\u00f3w umieszczono kancelari\u0119 rzeszy.\nna prze\u0142omie xix i xx wieku berlin by\u0142 znacz\u0105cym o\u015brodkiem polskiej prasy, kultury, sportu i nauki. tu mieszkali i tworzyli m.in. malarz wojciech kossak, pisarz stanis\u0142aw przybyszewski, kompozytorzy feliks nowowiejski, mieczys\u0142aw kar\u0142owicz i leopold godowski. w 1891 roku w berlinie powsta\u0142a gazeta robotnicza, a w 1897 dziennik berli\u0144ski. w 1895 r. powsta\u0142o polskie towarzystwo szkolne \u201eo\u015bwiata\u201d. w berlinie zosta\u0142a za\u0142o\u017cona w 1905 r. przez grzegorza fitelberga, ludomira r\u00f3\u017cyckiego i apolinarego szeluto, a nast\u0119pnie mia\u0142a siedzib\u0119 sp\u00f3\u0142ka nak\u0142adowa m\u0142odych kompozytor\u00f3w polskich. w 1911 r. za\u0142o\u017cono polski klub sportowy berlin, rozwi\u0105zany przez niemieckie w\u0142adze w 1939 r. i reaktywowany w berlinie wschodnim w latach 1948\u20131951.\npo i wojnie \u015bwiatowej w 1918 og\u0142oszono w berlinie republik\u0119. w 1920 r. na podstawie tzw. ustawy o du\u017cym berlinie ponownie znacznie rozszerzono obszar miasta, przy\u0142\u0105czaj\u0105c kilka miast i kilkadziesi\u0105t wsi. berlin osi\u0105gn\u0105\u0142 w\u00f3wczas oko\u0142o 4 mln mieszka\u0144c\u00f3w.\n27 sierpnia 1922 do s\u0105du w berlinie wp\u0142yn\u0105\u0142 wniosek o rejestracj\u0119 zwi\u0105zku polak\u00f3w w niemczech. 3 grudnia 1922 s\u0105d zatwierdzi\u0142 statut i odby\u0142o si\u0119 pierwsze walne zebranie zwi\u0105zku, na kt\u00f3rym stanis\u0142aw sierakowski zosta\u0142 wybrany pierwszym jego prezesem. 14 stycznia 1922 ukonstytuowa\u0142a si\u0119 2. dzielnica zwi\u0105zku polak\u00f3w w niemczech. swoim zasi\u0119giem obejmowa\u0142a teren berlina i ziemi po\u0142abskiej. od 1924 roku w berlinie stanis\u0142aw sierakowski wydawa\u0142 gazet\u0119 kulturwehr dla obrony praw autochtonicznych mniejszo\u015bci narodowych \u00f3wczesnych niemiec: polak\u00f3w, serbo\u0142u\u017cyczan, fryz\u00f3w, du\u0144czyk\u00f3w i litwin\u00f3w. 6 marca 1938 do berlina przyjecha\u0142o ok. 5000 polak\u00f3w z ca\u0142ej rzeszy na i kongres polak\u00f3w w niemczech.\nw 1930 r. berlin zosta\u0142 siedzib\u0105 katolickiej diecezji berli\u0144skiej.\n\npo przej\u0119ciu w\u0142adzy przez nazist\u00f3w w 1933 r. berlin sta\u0142 si\u0119 stolic\u0105 iii rzeszy. w 1936 r. odby\u0142y si\u0119 w berlinie igrzyska olimpijskie. planowano znaczn\u0105 rozbudow\u0119 miasta na stolic\u0119 \u015bwiata (tzw. plan germania alberta speera), czemu przeszkodzi\u0142a kl\u0119ska niemiec w ii wojnie \u015bwiatowej. w czasie alianckich bombardowa\u0144 i walk o zdobycie berlina przez wojska radzieckie i polskie znaczne obszary zabudowy zosta\u0142y dos\u0142ownie zmiecione z powierzchni ziemi. berlin zosta\u0142 zniszczony w 40% i w 10% jego infrastruktura podziemna. dzielnica mitte zosta\u0142a zniszczona w 70%. w czasie wojny w berlinie byli wi\u0119zieni m.in. wincenty witos, stefan rowecki, zdzis\u0142aw maszewski i juliusz bursche.\n\npo ii wojnie \u015bwiatowej berlin zosta\u0142 podzielony przez aliant\u00f3w na 4 sektory okupacyjne. st\u0105d te\u017c przed ponownym zjednoczeniem niemiec miasto by\u0142o podzielone na cz\u0119\u015b\u0107 wschodni\u0105, stanowi\u0105c\u0105 sektor radziecki i od 1949 r. stolic\u0119 nrd (berlin, hauptstadt der ddr), i cz\u0119\u015b\u0107 zachodni\u0105 (berlin zachodni), b\u0119d\u0105c\u0105 specjalnym obszarem administrowanym przez aliant\u00f3w ze statusem zbli\u017conym do wolnego miasta (b\u0142\u0119dem jest stwierdzenie, \u017ce berlin zachodni nale\u017ca\u0142 do rfn) powsta\u0142\u0105 z francuskiego, brytyjskiego i ameryka\u0144skiego sektora okupacyjnego. w latach 1948\u20131949 sowieci wprowadzili blokad\u0119 berlina zachodniego, na co alianci zachodni odpowiedzieli uruchomieniem mostu powietrznego z zaopatrzeniem. w latach 1961\u20131989 berlin zachodni by\u0142 otoczony murem, kt\u00f3rego zburzenie w 1989 r. stanowi symbol zjednoczenia dw\u00f3ch cz\u0119\u015bci miasta oraz dw\u00f3ch pa\u0144stw niemieckich.\ndecyzj\u0105 bundestagu, od 1991 berlin jest stolic\u0105 zjednoczonych niemiec. od 1999 r. w berlinie swoje siedziby maj\u0105 parlament i rz\u0105d.\n\n\n== demografia ==\nw ko\u0144cu 2015 berlin zamieszkiwa\u0142o 621 tys. cudzoziemc\u00f3w z ponad 190 kraj\u00f3w, w tym 54 951 polak\u00f3w.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== religia ===\narchidiecezja berli\u0144ska (niem.: erzbistum berlin) \u2013 katolicka archidiecezja niemiecka po\u0142o\u017cona w p\u00f3\u0142nocno-wschodniej cz\u0119\u015bci kraju, obejmuj\u0105ca swoim zasi\u0119giem terytoria trzech land\u00f3w: berlin, cz\u0119\u015b\u0107 brandenburgii, meklemburgii-pomorza przedniego. siedziba arcybiskupa znajduje si\u0119 w katedrze \u015bw. jadwigi w berlinie. katolick\u0105 patronk\u0105 berlina jest polska \u015bwi\u0119ta jadwiga \u015bl\u0105ska.\n\newangelicki ko\u015bci\u00f3\u0142 berlin-brandenburg-\u015bl\u0105sk g\u00f3rne \u0142u\u017cyce (ekbo) z siedzib\u0105 w berlinie jest jednym z 20 ko\u015bcio\u0142\u00f3w cz\u0142onkowskich ko\u015bcio\u0142a ewangelickiego w niemczech (ekd). w 2017 roku berlin otrzyma\u0142 honorowy tytu\u0142 \u201emiasto reformacji europy\u201d, przyznany przez wsp\u00f3lnot\u0119 ko\u015bcio\u0142\u00f3w ewangelickich w europie.\nspo\u015br\u00f3d oko\u0142o 3,8 miliona berli\u0144czyk\u00f3w pod koniec 2020 roku: 13,9% by\u0142o protestantami, 8,1% katolikami, a 78% nale\u017ca\u0142o do innych wyzna\u0144 i religii lub do \u017cadnego z nich. w roku 2019 14,4% populacji stanowili protestanci, a 8,3% katolicy. z kolei 7\u20139% mieszka\u0144c\u00f3w to wyznawcy religii traktowanych przez wyznawc\u00f3w za islamskie (2018 r.). spo\u0142eczno\u015b\u0107 \u017cydowska w berlinie liczy\u0142a w 2017 roku oko\u0142o 10 000 cz\u0142onk\u00f3w.\nz kolei spis z 2011 r. wskaza\u0142, \u017ce 21,6% populacji berlina nale\u017ca\u0142o do ko\u015bcio\u0142a ewangelickiego, 9,6% do ko\u015bcio\u0142a katolickiego, 1,5% do ko\u015bcio\u0142a prawos\u0142awnego i 0,7% do wolnego ko\u015bcio\u0142a ewangelickiego. we wschodniej cz\u0119\u015bci miasta, kt\u00f3re nale\u017ca\u0142y do by\u0142ej nrd, odsetek os\u00f3b zwi\u0105zanych z chrze\u015bcija\u0144stwem jest szczeg\u00f3lnie niski.\n\n\n=== struktura etniczna ===\npopulacja 2022:\n\n\n== administracja ==\nmiasto podzielone jest na 12 okr\u0119g\u00f3w administracyjnych (niem. bezirk), kt\u00f3re dziel\u0105 si\u0119 na 97 dzielnic (niem. ortsteil, czyli cz\u0119\u015bci miasta). podzia\u0142 ten istnieje od 1 stycznia 2001, kiedy to w wyniku reformy administracyjnej zmniejszono liczb\u0119 okr\u0119g\u00f3w administracyjnych z 23 do 12 w celu obni\u017cenia koszt\u00f3w. ka\u017cdy okr\u0119g ma oddzielny samorz\u0105d i prawa zbli\u017cone do praw miejskich.\n\n\n=== wsp\u00f3\u0142praca ===\nw ramach partnerstwa-odra berlin razem z landami brandenburgia, meklemburgia-pomorze przednie i saksonia wsp\u00f3\u0142pracuje z zachodnimi wojew\u00f3dztwami polski: dolno\u015bl\u0105skim, lubuskim, wielkopolskim i zachodniopomorskim oraz z pi\u0119cioma najwi\u0119kszymi miastami polski zachodniej: z poznaniem, szczecinem, wroc\u0142awiem, gorzowem wielkopolskim i zielon\u0105 g\u00f3r\u0105.\n\n\n== gospodarka ==\nberlin jest wa\u017cnym o\u015brodkiem gospodarczym z rozwini\u0119tym przemys\u0142em, g\u0142\u00f3wnie elektrotechnicznym i elektronicznym (m.in. siemens, aeg), maszynowym, \u015brodk\u00f3w transportu precyzyjnym, spo\u017cywczym, poligraficznym i odzie\u017cowym. w berlinie dzia\u0142a 167 057 przedsi\u0119biorstw (2019).\npomi\u0119dzy 1993 a 2012 rokiem w prywatne r\u0119ce trafi\u0142a prawie po\u0142owa miejskich zasob\u00f3w mieszkaniowych, a liczba lokali socjalnych zmala\u0142a z 370 tys. do oko\u0142o 150 tys. dzia\u0142ania te wraz z deregulacj\u0105 polityki czynszowej doprowadzi\u0142y do gentryfikacji najatrakcyjniejszych dzielnic miasta.\nw 2019 r. warto\u015b\u0107 pkb wytworzonego w berlinie wynios\u0142a 157 mld euro.\n\n\n=== najwi\u0119ksi pracodawcy ===\n2020:\n\ndeutsche bahn\ncharit\u00e9\nvivantes\nberliner verkehrsbetriebe\nsiemens\nedeka\nmercedes-benz group\ndeutsche post dhl\ndeutsche telekom\nzalando\n\n\n=== targi ===\nmiasto stanowi wa\u017cny o\u015brodek handlowy, organizuj\u0105cy mi\u0119dzynarodowe targi i wystawy o znaczeniu nie tylko niemieckim, europejskim, ale ca\u0142y szereg z nich (mi\u0119dzynarodowe targi kolejnictwa innotrans, berlin fashion week, internationale tourismus-b\u00f6rse (mi\u0119dzynarodowa gie\u0142da turystyczna), ifa (mi\u0119dzynarodowa wystawa radiowa), venus berlin, ila (mi\u0119dzynarodowa wystawa lotniczo-kosmiczna), internationale gr\u00fcne woche berlin (mi\u0119dzynarodowy berli\u0144ski zielony tydzie\u0144)) \u2013 \u015bwiatowym. prym w\u015br\u00f3d organizator\u00f3w pe\u0142ni messe berlin.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== turystyka ===\nw 2017 r. berlin odwiedzi\u0142o ok. 34,1 mln turyst\u00f3w, w tym 13,5 mln turyst\u00f3w zagranicznych. najpopularniejsz\u0105 tras\u0105 turystyczn\u0105 w berlinie jest szlak muru berli\u0144skiego (berliner mauerweg). liczy ok. 160 kilometr\u00f3w d\u0142ugo\u015bci, z czego ok. 50 kilometr\u00f3w prowadzi przez obszar miejski berlina, w tym \u015bcis\u0142e centrum, a pozosta\u0142a cz\u0119\u015b\u0107 przez tereny podmiejskie i le\u015bne. pierwsza wersja trasy powsta\u0142a w 1990 roku przygotowana przez powszechny niemiecki klub rowerowy (allgemeiner deutscher fahrrad-club, adfc) z my\u015bl\u0105 o turystach pieszych i rowerowych. przez berlin prowadz\u0105 dwa szlaki rowerowe sieci eurovelo \u2013 szlak stolic nr 2 i szlak s\u0142o\u0144ca nr 7.\n\n\n=== wydawca ===\nspringer nature\nwalter de gruyter\nsuhrkamp verlag\naufbau-verlag\nreprodukt\naxel springer se\nbmg rights management\nberliner verlag (berliner zeitung)\n\n\n== urbanistyka ==\n\n\n=== zabytki ===\nbrama brandenburska \u2013 symbol miasta, neoklasyczna brama ze s\u0142ynn\u0105 kwadryg\u0105 bogini zwyci\u0119stwa na szczycie.\nreichstag / bundestag\nmur berli\u0144ski \u2013 pozosta\u0142o\u015bci dawnych umocnie\u0144 rozdzielaj\u0105cych berlin zachodni od nrd. zachowa\u0142o si\u0119 m.in. dawne przej\u015bcie graniczne, czyli tzw. check point charlie.\nsiegess\u00e4ule \u2013 kolumna zwyci\u0119stwa\newangelicki ko\u015bci\u00f3\u0142 pami\u0119ci cesarza wilhelma i \u2013 zbudowany w xix wieku, zniszczony w czasie ii wojny \u015bwiatowej. ruin\u0119 po\u0142\u0105czono z nowoczesn\u0105 \u015bwi\u0105tyni\u0105.\nratusz \u2013 nazywany \u201eczerwonym\u201d, reprezentuje styl neorenesansowy.\npa\u0142ac charlottenburg\nzamek w berlinie \u2013 rezydencja w\u0142adc\u00f3w niemiec z 1443 roku, zniszczona w 1945 i 1950, odbudowana w latach 2013\u20132020.\nnowa synagoga \u2013 wybudowana w 1866 roku, zniszczona w 1943, odbudowana w latach 1988\u20131995, obecnie mie\u015bci centrum judaicum.\npa\u0142ac bellevue \u2013 xviii-wieczny, od 2006 roku odbywaj\u0105 si\u0119 tu ceremonie pa\u0144stwowe.\n\n\n=== parki i ogrody ===\nbritzer garten\ng\u00e4rten der welt\npawia wyspa\nberli\u0144ski ogr\u00f3d botaniczny\nogr\u00f3d zoologiczny w berlinie\n\n\n== transport ==\nmiasto stanowi w\u0119ze\u0142 transportu drogowego, kolejowego, lotniczego oraz wodnego.\n\n\n=== transport drogowy ===\nautostrada a10 (berliner ring) \u2013 zewn\u0119trzna obwodnica autostradowa berlina\nautostrada a100 (stadtring) \u2013 wewn\u0119trzna obwodnica autostradowa berlina\nautostrada a102 \u2013 lokalna\nautostrada a103 \u2013 lokalna\nautostrada a104 \u2013 lokalna\nautostrada a105 \u2013 lokalna\nautostrada a111 \u2013 lokalna, \u0142\u0105cznik obwodnicy a10\nautostrada a113 \u2013 lokalna, \u0142\u0105cznik obwodnicy a10\nautostrada a114 \u2013 lokalna, \u0142\u0105cznik obwodnicy a10\nautostrada a115 \u2013 lokalna, \u0142\u0105cznik obwodnicy a10 (avus)\nautostrada a117 \u2013 lokalna\n\n\n=== transport kolejowy ===\nkolej z berlina do poczdamu by\u0142a drug\u0105 na terenie niemiec i zosta\u0142a uruchomiona w 1838, biegn\u0105c z obecnego placu poczdamskiego przez steglitz, zehlendorf i novawes do poczdamu.\nw xix wieku w berlinie powsta\u0142o 9 dworc\u00f3w czo\u0142owych kolei dalekobie\u017cnych. z czasem poszczeg\u00f3lne koleje po\u0142\u0105czono ze sob\u0105 \u2013 najpierw lini\u0105 przetokow\u0105, zast\u0105pion\u0105 p\u00f3\u017aniej przez lini\u0119 pier\u015bcieniow\u0105 (zwan\u0105 ring lub psi\u0105 g\u0142ow\u0105) i lini\u0105 \u015brednicow\u0105 wsch\u00f3d-zach\u00f3d na estakadzie. od lat 60. xix w. kursowa\u0142y w berlinie poci\u0105gi podmiejskie i regionalne, z biegiem czasu otrzymywa\u0142y w\u0142asne tory, za\u015b od 1924 zosta\u0142y przekszta\u0142cone w elektryczn\u0105 kolej miejsk\u0105 s-bahn. dla s-bahn zbudowano w latach 1934\u20131939 tunel p\u00f3\u0142noc-po\u0142udnie.\nw latach 50. w zwi\u0105zku ze spadkiem dalekobie\u017cnego ruchu kolejowego zamkni\u0119to wszystkie dworce czo\u0142owe berlina. w maju 2006 otwarto nowy centralny dworzec, na skrzy\u017cowaniu linii wsch\u00f3d-zach\u00f3d i drugiego tunelu p\u00f3\u0142noc-po\u0142udnie, pod nazw\u0105 berlin hauptbahnhof, podczas budowy zwanego te\u017c nazw\u0105 berlin hauptbahnhof-lehrter bahnhof na pami\u0105tk\u0119 istniej\u0105cego tam wcze\u015bniej dworca lehrter bahnhof.\n\ng\u0142\u00f3wne dworce dalekobie\u017cne berlina:\n\nberlin-gesundbrunnen (otwarty 28 maja 2006)\nberlin hauptbahnhof (dawniej berlin hauptbahnhof-lehrter bahnhof, berlin lehrter stadtbahnhof, otwarty 28 maja 2006)\nberlin-lichtenberg\nberlin ostbahnhof (za czas\u00f3w nrd przez pewien czas berlin hauptbahnhof)\nberlin s\u00fcdkreuz (dawniej berlin papestra\u00dfe, otwarty 28 maja 2006)\nberlin-wannsee (niewielkie znaczenie transportowe)\nberlin-spandau (po\u0142\u0105czenia w kierunku zachodnim)\nberlin zoologischer garten (od 28 maja 2006 tylko poci\u0105gi dalekobie\u017cne prywatnego przewo\u017anika connex)najwi\u0119ksze dworce regionalne: berlin-charlottenburg, berlin friedrichstra\u00dfe, berlin alexanderplatz, berlin potsdamer platz\n\nmetro berli\u0144skie (u-bahn berlin) ma d\u0142ugo\u015b\u0107 155,4 km i 175 stacje (2021). najd\u0142u\u017csz\u0105 lini\u0105 jest 32-kilometrowa u7, najkr\u00f3tsz\u0105 jest natomiast linia u4 licz\u0105ca 5 stacji. w godzinach szczytu poci\u0105gi kursuj\u0105 w odst\u0119pach od 2 do 5 minut, a poza szczytem co 7 do 15 minut. ponadto od 2003 roku metro kursuje w noce z pi\u0105tku na sobot\u0119 i z soboty na niedziel\u0119. punktualno\u015b\u0107 metra w berlinie wynosi 98,7% (2016).\n\n\n=== transport lotniczy ===\nberlin od 31 pa\u017adziernika 2020 obs\u0142ugiwany jest przez lotnisko berlin brandenburg. lotnisko berlin brandenburg, powsta\u0142e obok by\u0142ego portu lotniczego berlin-sch\u00f6nefeld, zast\u0105pi\u0142o trzy berli\u0144skie porty lotnicze: tempelhof (zamkni\u0119ty w 2008 roku), tegel (zamkni\u0119ty w 2020 roku) i sch\u00f6nefeld.\n\n\n=== transport wodny ===\n\u0142\u0105czna d\u0142ugo\u015b\u0107 dr\u00f3g wodnych w granicach miasta wynosi 182 km, a w jego otulinie oko\u0142o 400 km.\nberlin le\u017cy w centrum wschodniego obszaru niemieckich federalnych dr\u00f3g wodnych. zbiegaj\u0105 si\u0119 tu trzy g\u0142\u00f3wne drogi wodne: kana\u0142 odra-sprewa, kana\u0142 odra-hawela oraz kana\u0142 hawela-\u0142aba. najwi\u0119ksze znaczenie ma kana\u0142 hawela-\u0142aba kt\u00f3ry \u0142\u0105czy si\u0119 z poprzez mittelland kanal z renem a poprzez \u0142ab\u0119 z hamburgiem.\nkana\u0142 odra-sprewa \u0142\u0105czy berlin poprzez g\u00f3rn\u0105 odr\u0119 z g\u00f3rnym \u015blaskiem, kana\u0142 odra-hawela \u0142\u0105czy si\u0119 z doln\u0105 odr\u0105 i stanowi drog\u0119 wodn\u0105 do port\u00f3w w szczecinie i \u015bwinouj\u015bciu.\nmiasto ma trzy porty \u015br\u00f3dl\u0105dowe: port neuk\u00f6ln, port s\u00fcdhafen w dzielnicy spandau oraz najwi\u0119kszy port \u2013 port westhafen w dzielnicy moabit.\n\n\n== kultura ==\nberlin, w por\u00f3wnaniu z innymi stolicami europejskimi, posiada bardzo du\u017c\u0105 liczb\u0119 zabytk\u00f3w. pr\u00f3cz tego znale\u017a\u0107 tu mo\u017cna wiele muze\u00f3w i innych instytucji kultury.\nw berlinie znajduj\u0105 si\u0119 3 \u015bwiatowej klasy opery, kt\u00f3re mog\u0105 pomie\u015bci\u0107 ponad 4400 widz\u00f3w. ponadto w berlinie znajduje si\u0119 ponad 150 teatr\u00f3w i sal na ka\u017cdy rodzaj imprezy.\neuropejska akademia filmowa \u2013 wsp\u00f3\u0142finansowana przez komisj\u0119 europejsk\u0105 inicjatywa europejskich re\u017cyser\u00f3w z siedzib\u0105 w berlinie przyznaj\u0105ca od 1988, co roku europejskie nagrody filmowe. akademia aktywnie uczestniczy w przedsi\u0119wzi\u0119ciach promuj\u0105cych europejsk\u0105 produkcje filmow\u0105.\n\n\n=== muzyka ===\nopery:\n\ndeutsche oper\nstaatsoper unter den linden\nkomische oper\nneuk\u00f6llner operorkiestry symfoniczne:\n\nberliner philharmoniker (dyr. muz. sir kiri\u0142\u0142 pietrienko)\ndeutsches symphonie-orchester berlin (dyr. muz. robin ticciati)\nstaatskapelle berlin (dyr. muz. daniel barenboim)\nrundfunk-sinfonieorchester berlin\nkonzerthausorchester berlin\norchester berliner musikfreunde (amatorska)\nakademie f\u00fcr alte musik berlinch\u00f3ry:\n\nberliner singakademie\nrias kammerchor\nphilharmonischer chor berlin\nrundfunkchor berlin\nstudio-chor berlindyskoteki (2019):\n\nwatergate\nberghain\ntresor\nmatrix\nklunkerkranich\nso36\n\n\n=== teatry ===\nschaub\u00fchne\nvolksb\u00fchne\ndeutsches theater\nberliner ensemble\ntheater des westens\ntheater am potsdamer platz\nfriedrichstadt-palast\n\n\n=== muzea ===\nwyspa muze\u00f3w: muzeum pergamo\u0144skie (zbiory sztuki staro\u017cytnej, muzeum azji przedniej, muzeum sztuki islamskiej), stare muzeum (muzeum egipskie i antikensammlung), muzeum im. bodego, nowe muzeum, stara galeria narodowa\nmuzeum \u017cydowskie \u2013 zbiory po\u015bwi\u0119cone historii \u017cyd\u00f3w w s\u0142ynnym budynku dawida libeskinda.\nmuzeum historii naturalnej w berlinie\nniemieckie muzeum techniki\nnowa galeria narodowa (niem. neue nationalgalerie)\nhamburger bahnhof\nfuturium\nniemieckie muzeum szpieg\u00f3w\n\n\n=== kuchnia ===\ncurrywurst \u2013 tradycyjna niemiecka kie\u0142baska wieprzowa, grillowana i doprawiona znaczn\u0105 ilo\u015bci\u0105 curry. pokrojona w plasterki lub serwowana w ca\u0142o\u015bci. niekiedy dodaje si\u0119 do niej sos pomidorowy r\u00f3wnie\u017c doprawiony curry. podaje si\u0119 j\u0105 w towarzystwie frytek lub bu\u0142eczek na papierowych tackach.\nberliner pfannkuchen \u2013 p\u0105czek podawany w czasie podwieczorku, zrobiony ze s\u0142odkiego ciasta dro\u017cd\u017cowego, sma\u017cony na g\u0142\u0119bokim oleju. nadziewany d\u017cemem lub marmolad\u0105. tradycyjnie pojawia si\u0119 na sto\u0142ach w sylwestra oraz w czasie karnawa\u0142u.\nberli\u0144ski hackbraten, jest specjalno\u015bci\u0105 z mielonego mi\u0119sa suto doprawionego czosnkiem, w wersji czosnkowej s\u0105 tu r\u00f3wnie\u017c niemieckie bratkartoffeln.\nd\u00f6ner kebab: w niemczech d\u00f6ner kebab spopularyzowany zosta\u0142 przez tureckich imigrant\u00f3w w berlinie na pocz\u0105tku lat 70. xx wieku. to tam danie rozwin\u0119\u0142o si\u0119 ze swojej pierwotnej formy w charakterystyczn\u0105 kanapk\u0119 z obfit\u0105 sa\u0142atk\u0105, warzywami i sosami, sprzedawanymi w du\u017cych porcjach po przyst\u0119pnych cenach.\nkaufhaus des westens \u2013 luksusowy dom towarowy w berlinie w dzielnicy sch\u00f6neberg. jest drugim na \u015bwiecie sprzedawc\u0105 \u017cywno\u015bci w jednym miejscu po tokijskim domu handlowym takashimaya.\n\n\n=== festiwale ===\nw berlinie od 1989 do 2006 r. odbywa\u0142a si\u0119 (z przerwami w latach 2004\u20132005) najwi\u0119ksza na \u015bwiecie impreza techno \u2013 love parade.\nmi\u0119dzynarodowy festiwal filmowy w berlinie (berlinale) \u2013 jeden z najbardziej presti\u017cowych mi\u0119dzynarodowych festiwali filmowych w europie i na \u015bwiecie. odbywa si\u0119 corocznie w lutym. pierwszy festiwal odby\u0142 si\u0119 w 1951.\ninternationales literaturfestival berlin\nkarneval der kulturen\nlollapalooza\njarmark \u015bwi\u0105teczny na gendarmenmarkt\n\n\n== o\u015bwiata ==\nw berlinie jest 40 szk\u00f3\u0142 wy\u017cszych, kt\u00f3re maj\u0105 oko\u0142o 200 000 student\u00f3w (2021). najwa\u017cniejsze z nich to:\n\nwolny uniwersytet berli\u0144ski (freie universit\u00e4t berlin) \u2013 oko\u0142o 35 000 student\u00f3w\nuniwersytet humboldt\u00f3w w berlinie (humboldt-universit\u00e4t zu berlin) \u2013 oko\u0142o 35 000 student\u00f3w\nuniwersytet techniczny w berlinie (technische universit\u00e4t berlin) \u2013 oko\u0142o 30 000 student\u00f3w\nberli\u0144ski uniwersytet sztuk pi\u0119knych (universit\u00e4t der k\u00fcnste berlin) \u2013 oko\u0142o 4500 student\u00f3w\ncharit\u00e9 (charit\u00e9 \u2013 universit\u00e4tsmedizin berlin) \u2013 oko\u0142o 9000 student\u00f3w\nwy\u017csza szko\u0142a techniki i gospodarki w berlinie (hochschule f\u00fcr technik und wirtschaft berlin) \u2013 oko\u0142o 14 000 student\u00f3w\nberliner hochschule f\u00fcr technik \u2013 oko\u0142o 13 000 student\u00f3w\nhochschule f\u00fcr wirtschaft und recht berlin \u2013 oko\u0142o 11 000 student\u00f3w\neuropean school of management and technology\nbiblioteka pa\u0144stwowa w berlinierada europejskiego instytutu technologii i innowacji (eit) 16 grudnia 2009 wyznaczy\u0142a centra pierwszych trzech w\u0119z\u0142\u00f3w wiedzy i innowacji. uczelnie z berlina b\u0119d\u0105 bra\u0107 udzia\u0142 w pracach w\u0119z\u0142a informatycznego i w\u0119z\u0142a klimatycznego.\n\n\n=== badania naukowe ===\ntowarzystwo maxa plancka\nleibniz-gemeinschaft\nmi\u0119dzynarodowa unia matematyczna\ntu9 german universities of technology e. v.\nberli\u0144sko-brandenburska akademia nauk\nmax-delbr\u00fcck-centrum f\u00fcr molekulare medizin\nrobert koch-institut\n\n\n== sport ==\n\n\n=== kluby sportowe ===\npi\u0142ka no\u017cna \u2013 hertha bsc, 1. fc union berlin, fc viktoria 1889 berlin\nhokej na lodzie \u2013 eisb\u00e4ren berlin\nkoszyk\u00f3wka \u2013 alba berlin\npi\u0142ka r\u0119czna \u2013 f\u00fcchse berlin\nsiatk\u00f3wka \u2013 berlin recycling volleys\npi\u0142ka wodna \u2013 wasserfreunde spandau 04\nlekkoatletyka \u2013 scc berlin\n\n\n=== imprezy sportowe ===\nw 1936 berlin by\u0142 gospodarzem letnich igrzysk olimpijskich.\n9 lipca 2006 na stadionie olympiastadion berlin odby\u0142 si\u0119 fina\u0142 mistrzostw \u015bwiata w pi\u0142ce no\u017cnej pomi\u0119dzy w\u0142ochami a francj\u0105.\nw berlinie odbywa si\u0119 maraton berli\u0144ski, kt\u00f3ry ze wzgl\u0119du na wyniki w nim osi\u0105gane jest uznawany za \u201enajszybszy\u201d maraton \u015bwiata. w 2009 miasto go\u015bci\u0142o lekkoatletyczne mistrzostwa \u015bwiata.\npierwszy sezon formu\u0142y e sk\u0142ada\u0142 si\u0119 z jedenastu wy\u015bcig\u00f3w, rozgrywanych w dziesi\u0119ciu r\u00f3\u017cnych miastach-gospodarzach.\n\n\n== przest\u0119pczo\u015b\u0107 ==\nw 2013 roku na terenie berlina pope\u0142niono \u0142\u0105cznie ponad 503 tys. przest\u0119pstw. do\u015b\u0107 niebezpiecznym rejonem jest centralny kiez regierungsviertel (dzielnica mitte). to tutaj dochodzi\u0142o najcz\u0119\u015bciej (w przeliczeniu na 1000 mieszk.) do kradzie\u017cy rower\u00f3w (w ca\u0142ym mie\u015bcie zg\u0142oszono ponad 26,5 tys. takich zdarze\u0144) oraz uszkodze\u0144 mienia (w ca\u0142ym berlinie \u2013 43,5 tys.). w tym samym rejonie dochodzi\u0142o tak\u017ce najcz\u0119\u015bciej do kradzie\u017cy w og\u00f3le (w ca\u0142ym berlinie \u2013 ponad 226 tys.). samochody w stolicy niemiec w roku 2013 kradzione by\u0142y \u0142\u0105cznie ponad 6,6 tys. razy, najcz\u0119\u015bciej w dzielnicy halensee. podpale\u0144 odnotowano 973. do uszkodze\u0144 cia\u0142a dochodzi\u0142o najcz\u0119\u015bciej w rejonie kurf\u00fcrstendamm (w ca\u0142ym berlinie \u2013 52,1 tys.). naruszenia prawa zwi\u0105zane z narkotykami odnotowano 13,3 tys. razy (najcz\u0119\u015bciej w kiezie schillerpromenade oraz s\u00fcdliche luisenstadt). policja odnotowa\u0142a ponadto 11,5 tys. w\u0142ama\u0144 do mieszka\u0144 i dom\u00f3w (najcz\u0119\u015bciej w dzielnicy grunewald).\n\n\n== urodzeni w berlinie ==\nmaria bi\u0144czyk \u2013 polska i niemiecka \u0142y\u017cwiarka figurowa\ndaniel chmielewski \u2013 polski autor komiks\u00f3w i rysownik\nwitold conti \u2013 polski aktor\nmax delbr\u00fcck \u2013 ameryka\u0144ski genetyk, mikrobiolog, biofizyk pochodzenia niemieckiego\nludwik geyer \u2013 polski przemys\u0142owiec\nstefan glon \u2013 polski pi\u0119\u015bciarz\nedwin herbert \u2013 polski poeta i prozaik\nfranciszek k\u0119sy \u2013 polski salezjanin, b\u0142ogos\u0142awiony ko\u015bcio\u0142a rzymskokatolickiego\nhenryk klejne \u2013 polski kompozytor i pianista\nroman maciejewski \u2013 polski kompozytor\nzygmunt maciejewski \u2013 polski aktor\nwitold majchrzycki \u2013 polski pi\u0119\u015bciarz\njan mali\u0144ski \u2013 polski pilot my\u015bliwski\nw\u0142adys\u0142aw menka \u2013 polski pi\u0119\u015bciarz\ngwidon miklaszewski \u2013 polski rysownik-humorysta\npawe\u0142 nowacki \u2013 polski automatyk i elektrotechnik\njan bana\u015b \u2013 polski pi\u0142karz, reprezentant polski, mistrz polski\njan nowak-jeziora\u0144ski \u2013 polski polityk, politolog, dziennikarz\nwitold ostrowski \u2013 polski dzia\u0142acz spo\u0142eczny\nantoni pospieszalski \u2013 polski dziennikarz, eseista i filozof, cichociemny\nvincent rabiega \u2013 polski pi\u0142karz\nantoni albrecht wilhelm radziwi\u0142\u0142 \u2013 polski filantrop\nferdynand radziwi\u0142\u0142 \u2013 polski polityk\njanusz franciszek radziwi\u0142\u0142 \u2013 polski polityk konserwatywny\njerzy fryderyk radziwi\u0142\u0142 \u2013 ordynat na nie\u015bwie\u017cu\nkarol miko\u0142aj radziwi\u0142\u0142 \u2013 rotmistrz kawalerii wojska polskiego\nmicha\u0142 radziwi\u0142\u0142 rudy \u2013 ordynat na przygodzicach\nstanis\u0142aw wilhelm radziwi\u0142\u0142 \u2013 rotmistrz kawalerii wojska polskiego\nwilhelm radziwi\u0142\u0142 \u2013 ordynat na nie\u015bwie\u017cu, polak-genera\u0142 pruski\neliza radziwi\u0142\u0142\u00f3wna \u2013 polska szlachcianka\newa smal \u2013 polska monta\u017cystka filmowa\nbernard szcz\u0119sny \u2013 polski \u017co\u0142nierz podziemia, burmistrz wejherowa\nzbigniew tilgner \u2013 polski lekkoatleta\npaul tremo \u2013 kuchmistrz na dworze kr\u00f3la polski stanis\u0142awa augusta poniatowskiego\n\n\n== przypisy ==\n\n\n== linki zewn\u0119trzne ==\noficjalna strona berlina (niem.)\nberlin stadt panoramen (galeria zdj\u0119\u0107) (niem.)\npodr\u00f3\u017ce po europie \u2013 przewodnik po berlinie (pol.)\nnajstarszy polskoj\u0119zyczny serwis o berlinie (pol.)\nberlin, [w:] s\u0142ownik geograficzny kr\u00f3lestwa polskiego, t. i: aa \u2013 dereneczna, warszawa 1880, s. 152 ."