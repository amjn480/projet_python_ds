"franciszek (\u0142ac. franciscus pp., w\u0142. francesco, hiszp. francisco; w\u0142a\u015bc. jorge mario bergoglio sj; ur. 17 grudnia 1936 w buenos aires) \u2013 argenty\u0144ski duchowny rzymskokatolicki, jezuita, arcybiskup metropolita buenos aires i prymas argentyny w latach 1998\u20132013, kardyna\u0142 prezbiter w latach 2001\u20132013, przewodnicz\u0105cy konferencji episkopatu argentyny w latach 2005\u20132011, 266. papie\u017c i 8. suweren pa\u0144stwa watyka\u0144skiego od 2013, sekretarz sekcji ds. migrant\u00f3w i uchod\u017ac\u00f3w dykasterii ds. integralnego rozwoju cz\u0142owieka od 2017,  prefekt dykasterii ds. ewangelizacji od 2022.\npo powrocie do zdrowia po ci\u0119\u017ckiej chorobie, w 1958 wst\u0105pi\u0142 do zakonu jezuit\u00f3w. \u015bwi\u0119cenia kap\u0142a\u0144skie przyj\u0105\u0142 w 1969, a w latach 1973\u20131979 by\u0142 prowincja\u0142em jezuickim w argentynie. w 1992 mianowany biskupem pomocniczym archidiecezji buenos aires oraz biskupem tytularnym auki, a w 1998 roku zosta\u0142 arcybiskupem buenos aires. w 2001 kreowany kardyna\u0142em prezbiterem z ko\u015bcio\u0142em tytularnym san roberto bellarmino. po rezygnacji benedykta xvi, 13 marca wybrany na jego nast\u0119pc\u0119. imi\u0119 franciszek wybra\u0142 na cze\u015b\u0107 \u015bw. franciszka z asy\u017cu. jest pierwszym papie\u017cem z ameryki po\u0142udniowej, a tak\u017ce pierwszym spoza europy od czasu papie\u017ca grzegorza iii (pontyfikat 731\u2013741). jest r\u00f3wnie\u017c pierwszym jezuit\u0105 wybranym na papie\u017ca i pierwszym zakonnikiem od czasu papie\u017ca grzegorza xvi (pontyfikat 1831\u20131846). jest poliglot\u0105, pos\u0142uguje si\u0119 j\u0119zykami: hiszpa\u0144skim, w\u0142oskim, niemieckim, francuskim, \u0142acin\u0105, piemonckim oraz angielskim, zna te\u017c portugalski. na studiach uczy\u0142 si\u0119 tak\u017ce klasycznej greki.\nprzypisuje mu si\u0119 mniej formalne podej\u015bcie do papiestwa ni\u017c jego poprzednikom. zdecydowa\u0142 si\u0119 na przyk\u0142ad zamieszka\u0107 w domus sanctae marthae zamiast w papieskim apartamencie pa\u0142acu apostolskiego. znany ze swojej pokory, troski o ubogich i zaanga\u017cowania w dialog mi\u0119dzyreligijny. podtrzymuje tradycyjne pogl\u0105dy ko\u015bcio\u0142a na temat aborcji, celibatu i wy\u015bwi\u0119cania kobiet. utrzymuje, \u017ce ko\u015bci\u00f3\u0142 powinien by\u0107 bardziej otwarty dla cz\u0142onk\u00f3w spo\u0142eczno\u015bci lgbt i opowiada si\u0119 za prawnym uznawaniem par os\u00f3b tej samej p\u0142ci. jest krytykiem nieokie\u0142znanego kapitalizmu i ekonomii wolnorynkowej, konsumpcjonizmu i nadmiernego rozwoju oraz opowiada si\u0119 za podejmowaniem dzia\u0142a\u0144 w sprawie zmian klimatycznych. w dyplomacji mi\u0119dzynarodowej pomaga\u0142 w przywr\u00f3ceniu stosunk\u00f3w ameryka\u0144sko-kuba\u0144skich oraz wspiera\u0142 spraw\u0119 uchod\u017ac\u00f3w podczas kryzys\u00f3w migracyjnych w europie i ameryce \u015brodkowej. jest zdecydowanym przeciwnikiem nacjonalizmu oraz dyskryminacji motywowanej wiar\u0105.\njest trzecim, po leonie xiii i klemensie xii, najstarszym urz\u0119duj\u0105cym biskupem rzymu.\nzosta\u0142 uhonorowany tytu\u0142em cz\u0142owiek roku 2013 magazynu \u201etime\u201d.\n\n\n== \u017cyciorys ==\n\n\n=== m\u0142odo\u015b\u0107 i wykszta\u0142cenie ===\nurodzi\u0142 si\u0119 17 grudnia 1936 we flores, ubogiej dzielnicy buenos aires. by\u0142 najstarszym z pi\u0119ciorga dzieci ksi\u0119gowego mario jos\u00e9 bergoglio (1908\u20131959) i reginy mar\u00eda s\u00edvori (1911\u20131981). mario bergoglio by\u0142 w\u0142oskim imigrantem urodzonym w portacomaro. regina s\u00edvori by\u0142a gospodyni\u0105 domow\u0105 urodzon\u0105 w buenos aires w rodzinie pochodzenia p\u00f3\u0142nocnow\u0142oskiego (piemoncko-genue\u0144skiego). rodzina mario jos\u00e9 opu\u015bci\u0142a w\u0142ochy w 1929 roku, aby uciec przed faszystowskimi rz\u0105dami benito mussoliniego. wed\u0142ug mar\u00edi eleny bergoglio (ur. 7 lutego 1948) nie wyemigrowali ze wzgl\u0119d\u00f3w ekonomicznych. jego rodze\u0144stwem byli alberto horacio (17 lipca 1942 \u2013 15 czerwca 2010), oscar adri\u00e1n (zm. 30 stycznia 1938) i marta regina (24 sierpnia 1940 \u2013 11 lipca 2007). jego siostrzenica, cristina bergoglio, jest malark\u0105 mieszkaj\u0105c\u0105 w madrycie.\nw wieku 6 lat ucz\u0119szcza\u0142 do wilfrid bar\u00f3n de los santos \u00e1ngeles, szko\u0142y salezjan\u00f3w, w ramos mej\u00eda. ucz\u0119szcza\u0142 do technikum escuela t\u00e9cnica industrial hip\u00f3lito yrigoyen, nazwanego na cze\u015b\u0107 by\u0142ego prezydenta argentyny. szko\u0142\u0119 uko\u0144czy\u0142 z dyplomem technika chemika. cierpia\u0142 na zagra\u017caj\u0105ce \u017cyciu zapalenie p\u0142uc i trzy cysty. nied\u0142ugo potem wyci\u0119to mu fragment prawego p\u0142uca.\nw wieku 21 lat rozpocz\u0105\u0142 studia w seminarium, w villa devoto ko\u0142o buenos aires. 11 marca 1958 wst\u0105pi\u0142 do zakonu jezuit\u00f3w i kontynuowa\u0142 nauk\u0119 w domach zakonnych; w nowicjacie w chile zg\u0142\u0119bia\u0142 nauki humanistyczne, w colegio m\u00e1ximo san jos\u00e9 w san miguel ko\u0142o buenos aires obroni\u0142 licencjat z filozofii, w colegio de la inmaculada concepci\u00f3n w santa fe studiowa\u0142 literatur\u0119 i psychologi\u0119.\nw latach 1964\u20131965 by\u0142 nauczycielem literatury i psychologii w colegio de la inmaculada concepci\u00f3n w santa fe, za\u015b w 1966 r. w colegio del salvador w buenos aires. w latach 1967\u20131970 studiowa\u0142 teologi\u0119 na wydziale teologicznym colegio m\u00e1ximo san jos\u00e9 w san miguel.\n\n\n=== prezbiter ===\n13 grudnia 1969 roku z r\u0105k arcybiskupa ram\u00f3na jos\u00e9 castellano, emerytowanego metropolity c\u00f3rdoby, przyj\u0105\u0142 \u015bwi\u0119cenia kap\u0142a\u0144skie, a wieczyst\u0105 profesj\u0119 z\u0142o\u017cy\u0142 22 kwietnia 1973.\npo z\u0142o\u017ceniu \u015blub\u00f3w wieczystych w latach 1971\u20131973 by\u0142 mistrzem nowicjatu w seminarium w villa barilari i, r\u00f3wnocze\u015bnie, profesorem wydzia\u0142u teologii w colegio m\u00e1ximo san jos\u00e9 w san miguel, a od 1972 r. przez rok cz\u0142onkiem konsulty (rady) prowincji jezuickiej san miguel, wreszcie prowincja\u0142em jezuit\u00f3w w argentynie (1973\u20131979). w 1973 roku zacz\u0119to okre\u015bla\u0107 go \u201eg\u0142ow\u0105 argenty\u0144skiego ko\u015bcio\u0142a\u201d. po zako\u0144czeniu sprawowania tego urz\u0119du, w 1979 r., przebywa\u0142 w niemczech, a nast\u0119pnie w instituto secundario \u201eel salvador\u201d w c\u00f3rdobie. w tym samym roku (1979) zosta\u0142 ponownie rektorem colegio m\u00e1ximo de san jos\u00e9 w san miguel (pozosta\u0142 nim do 1986 r.). we frankfurcie nad menem kontynuowa\u0142 nauk\u0119 na wydziale teologicznym st. georgen. w latach 1986\u20131988 by\u0142 cz\u0142onkiem komitetu redakcyjnego \u201ebolet\u00edn de espiritualidad\u201d, a nast\u0119pnie w latach 1990\u20131991 spowiednikiem w residencia mayor w c\u00f3rdobie.\n\n\n=== biskup ===\n20 maja 1992 zosta\u0142 prekonizowany przez papie\u017ca jana paw\u0142a ii biskupem pomocniczym buenos aires i biskupem tytularnym auca. sakry biskupiej udzieli\u0142 mu 27 czerwca 1992 arcybiskup buenos aires, kardyna\u0142 antonio quarracino, kt\u00f3remu asystowali nuncjusz apostolski w argentynie, arcybiskup ubaldo calabresi, i emilio og\u00f1\u00e9novich, biskup diecezjalny mercedes-luj\u00e1n. 3 czerwca 1997 zosta\u0142 przeniesiony na arcybiskupa koadiutora tej archidiecezji, obejmuj\u0105c rz\u0105dy 28 lutego 1998, po \u015bmierci kardyna\u0142a quarracino. 30 listopada 1998 zosta\u0142 jednocze\u015bnie ordynariuszem dla wiernych ryt\u00f3w orientalnych, mieszkaj\u0105cych w argentynie, nieposiadaj\u0105cych w\u0142asnego ordynariusza. pe\u0142ni\u0142 funkcje wielkiego kanclerza katolickiego uniwersytetu argentyny oraz wiceprzewodnicz\u0105cego konferencji episkopatu argentyny. w grudniu 2011 r. w zwi\u0105zku z uko\u0144czeniem 75 lat z\u0142o\u017cy\u0142 rezygnacj\u0119 z obowi\u0105zk\u00f3w arcybiskupa metropolity buenos aires, jednak\u017ce papie\u017c benedykt xvi zleci\u0142 mu dalsze sprawowanie urz\u0119du i pe\u0142ni\u0142 a\u017c do wyboru na papie\u017ca w 2013 r.bra\u0142 udzia\u0142 w sesjach \u015bwiatowego synodu biskup\u00f3w w watykanie, w tym w sesji specjalnej po\u015bwi\u0119conej ko\u015bcio\u0142owi w ameryce w listopadzie i grudniu 1997 r.\n\n\n=== kardyna\u0142 ===\nw lutym 2001 r. jan pawe\u0142 ii wyni\u00f3s\u0142 go do godno\u015bci kardynalskiej, nadaj\u0105c tytu\u0142 prezbitera san roberto bellarmino. podczas konklawe w kwietniu 2005 r. kardyna\u0142 bergoglio by\u0142 wymieniany w gronie papabile, potencjalnych faworyt\u00f3w do nast\u0119pstwa po zmar\u0142ym janie pawle ii. m\u00f3g\u0142 by\u0107 te\u017c wspierany przez carlo mari\u0119 martiniego. z informacji, jakie uda\u0142o si\u0119 zebra\u0107 w\u0142oskiemu watykani\u015bcie lucio brunelliemu, bergoglio w trakcie konklawe 2005 by\u0142 najpowa\u017cniejszym kontrkandydatem dla ratzingera.\njako kardyna\u0142 by\u0142 cz\u0142onkiem kilku dykasterii kurii rzymskiej:\n\nkongregacja ds. kultu bo\u017cego i dyscypliny sakrament\u00f3w,\nkongregacja ds. duchowie\u0144stwa,\nkongregacja ds. instytut\u00f3w \u017cycia konsekrowanego i stowarzysze\u0144 \u017cycia apostolskiego,\npapieska rada ds. rodziny,\npapieska komisja ds. ameryki \u0142aci\u0144skiej.w latach 2005\u20132011 (dwie 3-letnie kadencje) by\u0142 przewodnicz\u0105cym konferencji episkopatu argentyny.\nprowadzi\u0142 skromny tryb \u017cycia: latami sam sobie gotowa\u0142, a po mie\u015bcie porusza\u0142 si\u0119, korzystaj\u0105c z transportu publicznego. w 2001 r. zrobi\u0142o si\u0119 o nim g\u0142o\u015bno na \u015bwiecie po tym, jak odwiedzaj\u0105c hospicjum umy\u0142 i uca\u0142owa\u0142 stopy 12 osobom chorym na aids. jest kibicem i honorowym cz\u0142onkiem argenty\u0144skiego klubu pi\u0142karskiego ca san lorenzo de almagro (za\u0142o\u017conego w 1908 r. przez salezjanina, ksi\u0119dza lorenzo mass\u0119 sdb i nazwanego na cze\u015b\u0107 \u015bwi\u0119tego wawrzy\u0144ca).\n\n\n=== wyb\u00f3r na papie\u017ca ===\n13 marca 2013 podczas drugiego dnia konklawe, zwo\u0142anego po rezygnacji papie\u017ca benedykta xvi, w pi\u0105tym g\u0142osowaniu zosta\u0142 wybrany biskupem rzymu \u2013 266. papie\u017cem. tradycyjny bia\u0142y dym, obwieszczaj\u0105cy \u015bwiatu wyb\u00f3r nowej g\u0142owy ko\u015bcio\u0142a, pojawi\u0142 si\u0119 o godz. 19:06 czasu rzymskiego.\nfranciszek na pocz\u0105tku inauguracyjnego wyst\u0105pienia odm\u00f3wi\u0142 modlitw\u0119 pa\u0144sk\u0105 za swojego poprzednika, benedykta xvi, z kt\u00f3rym 23 marca spotka\u0142 si\u0119 w castel gandolfo. nast\u0119pnie poprosi\u0142 wiernych o odm\u00f3wienie modlitwy za sw\u00f3j pontyfikat, po czym udzieli\u0142 pierwszego b\u0142ogos\u0142awie\u0144stwa urbi et orbi. wezwa\u0142 te\u017c do modlitwy o og\u00f3lno\u015bwiatowe braterstwo.\nwyb\u00f3r imienia podyktowany zosta\u0142 ch\u0119ci\u0105 zaj\u0119cia si\u0119 problemami biednych i n\u0119dzarzy, na wz\u00f3r \u015bw. franciszka z asy\u017cu, jak to zosta\u0142o zakomunikowane przez elekta kardyna\u0142om tu\u017c po wyborze.\n\n\n== pontyfikat (od 2013) ==\nju\u017c dzie\u0144 po wyborze papie\u017c franciszek opu\u015bci\u0142 mury watykanu, udaj\u0105c si\u0119 do bazyliki matki bo\u017cej wi\u0119kszej. miejsce to jest szczeg\u00f3lne dla zakonu jezuit\u00f3w \u2013 tam pierwsz\u0105 msz\u0119 \u015bw. odprawi\u0142 \u015bw. ignacy loyola.\npapie\u017c franciszek zachowa\u0142 biskupi\u0105 dewiz\u0119 miserando atque eligendo zaczerpni\u0119t\u0105 z komentarza do powo\u0142ania \u015bw. mateusza (mt 9,9), \u015bw. bedy czcigodnego (homila 21; ccl 122, 149-151). 18 marca 2013 podano tak\u017ce, \u017ce papie\u017c franciszek zatrzyma sw\u00f3j dotychczasowy herb. zosta\u0142 on jednak lekko zmodyfikowany, aby symbole by\u0142y bardziej czytelne. dotychczasow\u0105 pi\u0119cioramienn\u0105 gwiazd\u0119 zast\u0105piono o\u015bmioramienn\u0105 nawi\u0105zuj\u0105c\u0105 do o\u015bmiu ewangelicznych b\u0142ogos\u0142awie\u0144stw, za\u015b szpikanardowi \u2013 symbolowi \u015bw. j\u00f3zefa \u2013 nadano wyra\u017any wygl\u0105d kwiatu, aby nie myli\u0142 si\u0119 z winogronem. uroczysta inauguracja pontyfikatu franciszka odby\u0142a si\u0119 19 marca 2013. wed\u0142ug \u017ar\u00f3de\u0142 watyka\u0144skich we mszy \u015bw. inauguracyjnej wzi\u0119\u0142o udzia\u0142 ok. 200 tys. wiernych.\n20 marca 2013 papie\u017c franciszek mianowa\u0142 swoim osobistym sekretarzem ks. pra\u0142ata alfreda xuereba.\n7 kwietnia 2013 odby\u0142 si\u0119 ingres do bazyliki \u015bw. jana na lateranie, kt\u00f3ra jest jego katedr\u0105 jako biskupa rzymu. podczas ingresu franciszek po raz pierwszy podczas swego pontyfikatu u\u017cy\u0142 srebrnej feruli paw\u0142a vi, maj\u0105cej form\u0119 lekko zagi\u0119tego krzy\u017ca z pasyjk\u0105, u\u017cywanej przez m.in. jana paw\u0142a ii w czasie jego pontyfikatu.\n\nw dniu 5 lipca 2013 zosta\u0142a opublikowana pierwsza encyklika papie\u017ca franciszka nosz\u0105ca tytu\u0142 lumen fidei. papie\u017c, 13 czerwca 2013 podczas spotkania z cz\u0142onkami rady sekretariatu synodu biskup\u00f3w, przyzna\u0142, i\u017c szybkie tempo powstania pierwszej encykliki zawdzi\u0119cza rozpocz\u0119ciu pracy nad ni\u0105 jeszcze przez swego poprzednika benedykta xvi. r\u00f3wnie\u017c 5 lipca 2013 dosz\u0142o do historycznego wsp\u00f3lnego udzia\u0142u dw\u00f3ch papie\u017cy \u2013 franciszka i benedykta xvi \u2013 w ceremonii ods\u0142oni\u0119cia nowego pomnika micha\u0142a archanio\u0142a w ogrodach watyka\u0144skich. papie\u017c franciszek jest wspierany w pisaniu swoich m\u00f3w przez ks. paolo luca braid\u0119.\n6 sierpnia 2013 papie\u017c franciszek otrzyma\u0142 honorow\u0105 nagrod\u0119 im. martina fierro przyznan\u0105 przez argenty\u0144sk\u0105 telewizj\u0119 za prowadzenie programu religijnego. jako arcybiskup buenos aires prowadzi\u0142 on 32 odcinki programu \u201ebiblia, di\u00e1logo vigente\u201d, kt\u00f3ry by\u0142 emitowany w 2012 roku w nale\u017c\u0105cej do sto\u0142ecznej archidiecezji stacji canal 21.\n24 listopada 2013 podczas uroczystej mszy \u015bw. ko\u0144cz\u0105cej rok wiary, ustanowiony przez benedykta xvi, papie\u017c franciszek og\u0142osi\u0142 swoj\u0105 pierwsz\u0105 adhortacj\u0119 nosz\u0105c\u0105 tytu\u0142 evangelii gaudium (pol. rado\u015b\u0107 ewangelii), kt\u00f3rej oficjalna prezentacja odby\u0142a si\u0119 26 listopada.\n27 kwietnia 2014 w niedziel\u0119 mi\u0142osierdzia bo\u017cego papie\u017c franciszek podczas uroczystej eucharystii na placu \u015bwi\u0119tego piotra po raz pierwszy w historii dokona\u0142 kanonizacji dw\u00f3ch swoich poprzednik\u00f3w jana xxiii i jana paw\u0142a ii. 18 czerwca 2015 w watykanie zaprezentowano drug\u0105 encyklik\u0119 papie\u017ca laudato si', poruszaj\u0105c\u0105 tematyk\u0119 ochrony \u015brodowiska.\n12 lutego 2016 na kubie papie\u017c franciszek jako pierwszy w historii zwierzchnik ko\u015bcio\u0142a katolickiego spotka\u0142 si\u0119 ze zwierzchnikiem ko\u015bcio\u0142a prawos\u0142awnego rosji \u2013 patriarch\u0105 moskiewskim i ca\u0142ej rusi cyrylem i, gdzie punktem kulminacyjnym tego spotkania by\u0142o podpisanie wsp\u00f3lnej katolicko-prawos\u0142awnej deklaracji. 19 marca papie\u017c og\u0142osi\u0142 drug\u0105 adhortacj\u0119 amoris laetitia, kt\u00f3r\u0105 zaprezentowano w watykanie 8 kwietnia.\n8 marca 2020, w zwi\u0105zku z pandemi\u0105 covid-19, po raz pierwszy w historii papie\u017c franciszek przewodniczy\u0142 modlitwie anio\u0142 pa\u0144ski z biblioteki watyka\u0144skiej. taka sama sytuacja mia\u0142a miejsce trzy dni p\u00f3\u017aniej, gdy audiencja generalna z papie\u017cem odby\u0142a si\u0119 bez udzia\u0142u wiernych w bibliotece watyka\u0144skiej. 27 marca 2020 papie\u017c uczestniczy\u0142 w celebracji liturgicznej w zwi\u0105zku z pandemi\u0105 covid-19 bez obecno\u015bci wiernych na placu \u015bw. piotra i udzielaj\u0105c na koniec nadzywczajnego b\u0142ogos\u0142awie\u0144stwa urbi et orbi w drzwiach bazyliki \u015bw. piotra. b\u0142ogos\u0142awie\u0144stwu nie towarzyszy\u0142a modlitwa, a zosta\u0142o ono udzielone naj\u015bwi\u0119tszym sakramentem.\n3 pa\u017adziernika 2020, zgodnie z zapowiedzi\u0105 z dnia 5 wrze\u015bnia 2020, w asy\u017cu podpisa\u0142 swoj\u0105 trzeci\u0105 encyklik\u0119 fratelli tutti o braterstwie i przyja\u017ani spo\u0142ecznej.\n11 stycznia 2021 opublikowanym w motu proprio spiritus domini papie\u017c dokona\u0142 zmiany w prawie kanonicznym zezwalaj\u0105c kobietom na pos\u0142ug\u0119 akolity i lektora.\n16 lipca 2021 papie\u017c franciszek wyda\u0142 list apostolski motu proprio traditionis custodes, kt\u00f3rym ograniczy\u0142 mo\u017cliwo\u015b\u0107 korzystania z tak zwanej liturgii przedsoborowej. zni\u00f3s\u0142 tym samym uprawnienia udzielone przez swych poprzednik\u00f3w, a w szczeg\u00f3lno\u015bci przez benedykta xvi, kt\u00f3ry w motu proprio summorum pontificum udost\u0119pni\u0142 wszystkim przedsoborow\u0105 liturgi\u0119. zgodnie z traditionis custodes wydawanie zezwolenia na pos\u0142ugiwanie si\u0119 msza\u0142em z 1962 r. powraca do wy\u0142\u0105cznych kompetencji biskupa, kt\u00f3ry ma si\u0119 upewni\u0107, \u017ce grupy, kt\u00f3re si\u0119 nim pos\u0142uguj\u0105, nie podwa\u017caj\u0105 reformy liturgicznej i nauczania papie\u017cy.\n25 lutego 2022 papie\u017c franciszek uda\u0142 si\u0119 do ambasady rosji przy watykanie, aby wyrazi\u0107 b\u00f3l i cierpienie z powodu rozpocz\u0119tej przez rosj\u0119 inwazje na ukrain\u0119.\nna pocz\u0105tku marca 2022 roku papie\u017c franciszek wys\u0142a\u0142 na pomoc ukrainie dw\u00f3ch kardyna\u0142\u00f3w. specjalnymi wys\u0142annikami papie\u017ca byli kardyna\u0142 konrad krajewski, ja\u0142mu\u017cnik papieski oraz kardyna\u0142 michael czerny, prefekt dykasterii ds. integralnego rozwoju cz\u0142owieka. misja, kt\u00f3ra obejmowa\u0142a kilka podr\u00f3\u017cy, zosta\u0142a uznana za niezwyk\u0142e posuni\u0119cie dyplomacji watyka\u0144skiej.\n25 marca 2022, na zako\u0144czenie nabo\u017ce\u0144stwa pokutnego w bazylice \u015bw. piotra, papie\u017c franciszek dokona\u0142 aktu po\u015bwi\u0119cenia rosji i ukrainy niepokalanemu sercu maryi.\nw zwi\u0105zku z reform\u0105 kurii rzymskiej og\u0142oszon\u0105 w konstytucji apostolskiej praedicate evangelium z dniem 5 czerwca 2022 zosta\u0142 r\u00f3wnie\u017c prefektem nowo powsta\u0142ej dykasterii ds. ewangelizacji, utworzonej z po\u0142\u0105czenia kongregacji ds. ewangelizacji narod\u00f3w oraz papieskiej rady ds. nowej ewangelizacji.\nw opublikowanym przez hiszpa\u0144ski dziennik \"abc\" wywiadzie papie\u017c franciszek ujawni\u0142, \u017ce podpisa\u0142 list rezygnacyjny w przypadku, gdyby dosz\u0142o do \"ci\u0119\u017ckiego i trwa\u0142ego problemu zdrowotnego\", kt\u00f3ry uniemo\u017cliwi\u0142by mu sprawowanie pos\u0142ugi piotrowej.\n5 stycznia 2023 papie\u017c franciszek jako pierwszy w historii ko\u015bcio\u0142a biskup rzymu, przewodniczy\u0142 na placu \u015bwi\u0119tego piotra uroczysto\u015bciom pogrzebowym swojego poprzednika, emerytowanego papie\u017ca benedykta xvi, zmar\u0142ego 31 grudnia 2022.\n\n\n=== choroba ===\n31 grudnia 2020 og\u0142oszono, \u017ce papie\u017c franciszek ze wzgl\u0119du na rw\u0119 kulszow\u0105 nie b\u0119dzie m\u00f3g\u0142 przewodniczy\u0107 i nieszporom uroczysto\u015bci \u015bwi\u0119tej bo\u017cej rodzicielki maryi oraz mszy \u015bwi\u0119tej nast\u0119pnego dnia. by\u0142a to pierwsza uroczysto\u015b\u0107, z kt\u00f3rej papie\u017c musia\u0142 zrezygnowa\u0107 z powod\u00f3w zdrowotnych. z tego samego powodu zrezygnowa\u0142 r\u00f3wnie\u017c z mszy \u015bwi\u0119tej w niedziel\u0119 s\u0142owa bo\u017cego 24 stycznia 2021 oraz z przewodniczenia nieszporom \u015bwi\u0119ta nawr\u00f3cenia \u015bwi\u0119tego paw\u0142a nast\u0119pnego dnia w bazylice \u015bw. paw\u0142a za murami, a tak\u017ce ze spotkania z korpusem dyplomatycznym.\n4 lipca 2021 papie\u017c fraciszek w klinice gemelli zosta\u0142 poddany zabiegowi chirurgicznemu uchy\u0142kowato\u015bci okr\u0119\u017cnicy, kt\u00f3ry polega\u0142 na wyci\u0119ciu cz\u0119\u015bci jelita grubego (tzw. hemikolektomia). w zwi\u0105zku z rekonwalescencj\u0105 papie\u017ca franciszka po operacji, po raz pierwszy od swojego pontyfikatu modlitwie anio\u0142 pa\u0144ski przewodniczy\u0142 z apartamentu w klinice, w tym samym, w kt\u00f3rym kilka razy przebywa\u0142 jan pawe\u0142 ii. pobyt w klinice papie\u017c zako\u0144czy\u0142 14 lipca 2021.\n5 maja 2022 podczas spotkania w aulii paw\u0142a vi z mi\u0119dzynarodow\u0105 uni\u0105 prze\u0142o\u017conych generalnych zgromadze\u0144 \u017ce\u0144skich porusza\u0142 si\u0119 na w\u00f3zku inwalidzkim z powodu problem\u00f3w z kolanem. w ostatnim czasie z tego powodu, papie\u017c przeszed\u0142 zabieg infiltracji, w celu przyj\u0119ciu specjalnego zastrzyku.\nod 29 marca do 1 kwietnia 2023 papie\u017c franciszek przebywa\u0142 w klinice gemelli, z powodu zapalenia oskrzeli, za\u015b 7 czerwca 2023 przeszed\u0142 operacj\u0119 \nz powodu z niedro\u017cno\u015bci\u0105 jelit tzw. laparotomi\u0119. pobyt w klinice papie\u017c zako\u0144czy\u0142 16 czerwca 2023. 26 listopada tego samego roku z powodu choroby infekcji p\u0142uc, papie\u017c franciszek w kaplicy w domu \u015bwi\u0119tej marii przewodniczy\u0142 w modlitwie anio\u0142 pa\u0144ski, jednocze\u015bnie maj\u0105c problemy z p\u0142ucami nie mog\u0105c czyta\u0107 rozwa\u017ca\u0144.\n\n\n=== nominacje kardynalskie ===\nfranciszek do tej pory zwo\u0142a\u0142 9 konsystorzy zwyczajnych, podczas kt\u00f3rych kreowa\u0142 142 kardyna\u0142\u00f3w.\n\n\n=== beatyfikowani i kanonizowani przez franciszka ===\n\n\n== tablica przodk\u00f3w ==\n\n\n== zwyczaje franciszka ==\nju\u017c po samym wyborze papie\u017ca franciszka nasta\u0142y zmiany. zaraz po swoim wyborze odm\u00f3wi\u0142 za\u0142o\u017cenia mucetu w wersji zimowej (tj. ozdobnego, w kolorze karmazynowym, lamowanego gronostajem) oraz stu\u0142y, kt\u00f3r\u0105 za\u0142o\u017cy\u0142 dopiero podczas b\u0142ogos\u0142awie\u0144stwa urbi et orbi, taki sam gest robi podczas b\u0142ogos\u0142awie\u0144stwa urbi et orbi z okazji \u015bwi\u0105t bo\u017cego narodzenia czy zmartwychwstania pa\u0144skiego. do kolejnych nowo\u015bci w tym pontyfikacie nale\u017c\u0105:\n\njego pier\u015bcie\u0144 rybaka przyj\u0119ty na inauguracji nie jest z\u0142oty, tylko poz\u0142acany.\nnie je\u017adzi tak jak jego poprzednicy luksusowymi autami, lecz zwyk\u0142ym, mniejszym samochodem.\nnie mieszka tak jak jego poprzednicy w pa\u0142acu apostolskim, ale w mieszkaniu w domus sanctae marthae. przyjmuje tam mniejsze delegacje oraz organizuje audiencje prywatne. na co dzie\u0144 odprawia msz\u0119 w jednej z pi\u0119ciu niewielkich kaplic wydzielonych w tym budynku.\nnie \u015bpiewa tak jak jego poprzednicy podczas mszy \u015bw. ani nie udziela uroczystego b\u0142ogos\u0142awie\u0144stwa.\npodczas spotkania z wiernymi papie\u017c witaj\u0105c si\u0119 u\u017cywa zwrot\u00f3w dzie\u0144 dobry, dobry wiecz\u00f3r, a na koniec modlitwy anio\u0142 pa\u0144ski u\u017cywa dobrej niedzieli oraz smacznego obiadu.\npo watykanie porusza si\u0119 pieszo albo samochodem marki volkswagen, nale\u017c\u0105cym do \u017candarmerii watyka\u0144skiej.\nprzerwa\u0142 tradycj\u0119 przyznawania tytu\u0142\u00f3w honorowych: pra\u0142ata honorowego jego \u015bwi\u0105tobliwo\u015bci oraz protonotariusza apostolskiego (infu\u0142ata).\ntelefonuje sam i nie prosi o pomoc swego sekretarza, \u017ceby do kogo\u015b zadzwoni\u0107.\nudaje si\u0119 do zawsze przed zbli\u017caj\u0105c\u0105 si\u0119 podr\u00f3\u017c\u0105 lub po zako\u0144czeniu jej do bazyliki matki bo\u017cej wi\u0119kszej, by modli\u0107 si\u0119 przed obrazem matki boskiej \u015bnie\u017cnej \u201esalus populi romani\u201d.\nzdecydowa\u0142, \u017ce nie b\u0119dzie podr\u00f3\u017cowa\u0142 po krajach jako obywatel watykanu, lecz jako obywatel swojego rodzinnego kraju \u2013 argentyny.\nzrezygnowa\u0142 z noszenia but\u00f3w papieskich, kt\u00f3re zak\u0142ada jedynie w rezydencji i z papieskiego pektora\u0142u (zachowa\u0142 sw\u00f3j krzy\u017c biskupi).\nzrezygnowa\u0142 z pozdrawiania wiernych w r\u00f3\u017cnych j\u0119zykach, pozdrawia wy\u0142\u0105cznie w j\u0119zyku w\u0142oskim.\nzrezygnowa\u0142 z wyjazdu do letniej rezydencji w castel gandolfo na letnie wakacje, tak jak czynili jego poprzednicy, m.in.: jan pawe\u0142 ii i benedykt xvi.\n\n\n== kalendarium pontyfikatu ==\n\n\n== podr\u00f3\u017ce apostolskie ==\n\n\n== dzia\u0142alno\u015b\u0107 reformatorska ==\nfranciszek ju\u017c od pocz\u0105tku pontyfikatu podkre\u015bla\u0142 potrzeb\u0119 dokonania istotnych zmian wewn\u0105trz ko\u015bcio\u0142a katolickiego. pierwszym krokiem w tym kierunku by\u0142o powo\u0142anie 13 kwietnia 2013 specjalnej grupy kardyna\u0142\u00f3w.\ncelem tej grupy by\u0142o \u2013 jak to okre\u015bli\u0142 oficjalny komunikat sekretariatu stanu stolicy apostolskiej \u2013 doradzenie papie\u017cowi w zarz\u0105dzaniu ko\u015bcio\u0142em powszechnym oraz opracowanie projektu zmiany konstytucji apostolskiej pastor bonus o kurii rzymskiej.\ngrupa kardyna\u0142\u00f3w liczy o\u015bmiu cz\u0142onk\u00f3w:\n\nkard. \u00f3scar andr\u00e9s rodr\u00edguez maradiaga, przewodnicz\u0105cy grupy, arcybiskup tegucigalpa;\nkard. giuseppe bertello;\nkard. francisco javier err\u00e1zuriz ossa, emerytowany arcybiskup z santiago de chile;\nkard. oswald gracias, arcybiskup bombaju;\nkard. reinhard marx, arcybiskup monachium i fryzyngii,\nkard. laurent monsengwo pasinya, arcybiskup kinszasy;\nkard. se\u00e1n o\u2019malley, arcybiskup bostonu;\nkard. george pell, arcybiskup sydney.\nsekretarzem zosta\u0142 marcello semeraro, biskup albano.pierwsze oficjalne spotkanie grupy nast\u0105pi\u0142o w watykanie w dniach 1\u20133 pa\u017adziernika 2013 r.dzie\u0142u reformy poddany zosta\u0142 r\u00f3wnie\u017c tzw. bank watyka\u0144ski. w dniu 24 czerwca 2013 franciszek powo\u0142a\u0142 papiesk\u0105 komisj\u0119 ds. instytutu dzie\u0142 religijnych (ior). zadaniem komisji jest przede wszystkim zbieranie dok\u0142adnych informacji na temat sytuacji prawnej i r\u00f3\u017cnych dzia\u0142a\u0144 instytutu w celu umo\u017cliwienia, w razie potrzeby, wi\u0119kszej harmonizacji z powszechn\u0105 misj\u0105 ko\u015bcio\u0142a katolickiego.\nkomisja sk\u0142ada si\u0119 z pi\u0119ciu cz\u0142onk\u00f3w, a na jej czele stoi kardyna\u0142 raffaele farina. cz\u0142onkowie komisji posiadaj\u0105 prawo dost\u0119pu do \u201edokument\u00f3w, danych i informacji niezb\u0119dnych do wykonywania przez nich obowi\u0105zk\u00f3w s\u0142u\u017cbowych\u201d, nawet je\u015bli obj\u0119te s\u0105 tajemnic\u0105 zawodow\u0105.\nkomisja, po zako\u0144czeniu dochodzenia, dostarczy raport ko\u0144cowy papie\u017cowi.\n\n\n== ekumenizm ==\njednym z wyraz\u00f3w ekumenicznego zaanga\u017cowania franciszka by\u0142a jego wizyta 22 czerwca 2015 w \u015bwi\u0105tyni ko\u015bcio\u0142a waldens\u00f3w w turynie. w jej trakcie papie\u017c zwr\u00f3ci\u0142 si\u0119 do wiernych tego wyznania w s\u0142owach: \u201ew imieniu ko\u015bcio\u0142a katolickiego prosz\u0119 was o przebaczenie za niechrze\u015bcija\u0144skie czy nawet nieludzkie postawy i zachowania w dziejach, jakich dopu\u015bcili\u015bmy si\u0119 przeciwko wam. w imi\u0119 jezusa chrystusa przebaczcie nam\u201d.\n\n\n== pogl\u0105dy teologiczne, moralne i spo\u0142eczne ==\njako teolog wcze\u015bnie od\u017cegna\u0142 si\u0119 od teologii wyzwolenia, wi\u0105\u017c\u0105c si\u0119 z jednym z posoborowych ruch\u00f3w comunione e liberazione.\nw swoich pismach podkre\u015bla\u0142 istot\u0119 ko\u015bcio\u0142a jako wsp\u00f3lnoty wszystkich wiernych, kt\u00f3rej kap\u0142ani s\u0105 jedynie cz\u0119\u015bci\u0105. zach\u0119ca\u0142 do otwarcia si\u0119 na spotkania z osobami niewierz\u0105cymi, krytykowa\u0142 te\u017c przypadki nieudzielania chrztu dzieciom urodzonym poza ma\u0142\u017ce\u0144stwem.\njako arcybiskup buenos aires stara\u0142 si\u0119 budowa\u0107 dobre relacje z organizacjami \u017cydowskimi.\nw swoich kazaniach k\u0142ad\u0142 nacisk na wsp\u00f3\u0142czucie wobec ubogich, podkre\u015bla\u0142 jednak znaczenie \u015bwi\u0119to\u015bci i duchowo\u015bci, uznaj\u0105c \u017ce przemiana serc ludzi bogatych przyniesie wi\u0119cej pozytywnych skutk\u00f3w dla biednych, ni\u017c same dzia\u0142ania polityczne. wyra\u017ca\u0142 jednak poparcie dla program\u00f3w na rzecz rozwoju spo\u0142ecznego i publicznie krytykowa\u0142 polityk\u0119 wolnorynkow\u0105. jednocze\u015bnie odcina si\u0119 od ideologii marksistowskiej. wed\u0142ug kard. petera turksona papie\u017c nie odrzuca wolnego rynku, je\u015bli ten s\u0142u\u017cy cz\u0142owiekowi, a nie na odwr\u00f3t.\n\n\n=== pogl\u0105d na temat eutanazji i in vitro ===\njako arcybiskup buenos aires wzywa\u0142 ksi\u0119\u017cy swej archidiecezji do przeciwstawienia si\u0119 aborcji i eutanazji.\nzdecydowany obro\u0144ca katolickiego nauczania w zakresie bioetyki, in vitro okre\u015bli\u0142 jako \u201eprodukcj\u0119 dzieci\u201d, odrzuci\u0142 \u201efa\u0142szywe wsp\u00f3\u0142czucie\u201d prowadz\u0105ce do aborcji czy eutanazji.\n\n\n=== pogl\u0105d na temat aborcji ===\n1 wrze\u015bnia 2015, z okazji og\u0142oszenia roku \u015bwi\u0119tego mi\u0142osierdzia, franciszek udzieli\u0142 wszystkim ksi\u0119\u017com spowiednikom pozwolenia na rozgrzeszanie wiernych, kt\u00f3re dokona\u0142y aborcji. po up\u0142ywie tego okresu, w ko\u0144cu 2016 r. w li\u015bcie \u201emisericordia et misera\u201d, przed\u0142u\u017cy\u0142 obowi\u0105zywanie tej decyzji, m.in. s\u0142owami: udzielam od tej pory wszystkim kap\u0142anom, na mocy ich pos\u0142ugi, w\u0142adzy rozgrzeszania os\u00f3b, kt\u00f3re pope\u0142ni\u0142y grzech aborcji.\ndziennikarz jordi \u00e9vole w rozmowie z papie\u017cem pytaj\u0105c o stosunek do aborcji, kt\u00f3ra motywowana jest gwa\u0142tem, otrzyma\u0142 odpowied\u017a papie\u017ca, kt\u00f3ry powiedzia\u0142: \u201ezrozumia\u0142bym rozpacz [zgwa\u0142conej] dziewczyny, ale wiem tak\u017ce, \u017ce niegodziwe jest niszczenie \u017cycia ludzkiego w celu rozwi\u0105zania tego problemu\u201d. jednocze\u015bnie znacz\u0105co podkre\u015bli\u0142, \u017ce nale\u017cy jej si\u0119 pomoc oraz wyrazi\u0142 zadowolenie ze wzrostu \u015bwiadomo\u015bci tych przypadk\u00f3w w spo\u0142ecze\u0144stwie, jak r\u00f3wnie\u017c z upowszechniania si\u0119 organizacji pomagaj\u0105cych takim kobietom oraz dbaj\u0105cych o podkre\u015blanie ich godno\u015bci. podczas audiencji generalnej papie\u017c franciszek m\u00f3wi\u0105c o aborcji por\u00f3wna\u0142 j\u0105 do wynaj\u0119cia p\u0142atnego zab\u00f3jcy w celu rozwi\u0105zania problemu.\n\n\n=== pogl\u0105d na temat homoseksualno\u015bci ===\nw 2010 r. w li\u015bcie pasterskim poprzedzaj\u0105cym g\u0142osowanie argenty\u0144skiego parlamentu nad projektem ustawy o zwi\u0105zkach jednop\u0142ciowych kardyna\u0142 bergoglio napisa\u0142, \u017ce jest on \u201edestrukcyjnym projektem wymierzonym w bo\u017cy plan\u201d i zaapelowa\u0142 o modlitw\u0119, aby b\u00f3g \u201ezes\u0142a\u0142 swojego ducha na parlamentarzyst\u00f3w, kt\u00f3rzy b\u0119d\u0105 g\u0142osowa\u0107. aby nie oddawali g\u0142osu kieruj\u0105c si\u0119 b\u0142\u0119dem lub koniunktur\u0105, lecz aby g\u0142osowali kieruj\u0105c si\u0119 prawem naturalnym i prawem bo\u017cym\u201d.\npapie\u017c franciszek naucza o potrzebie szacunku i niedyskryminowania os\u00f3b homoseksualnych, wyg\u0142aszaj\u0105c w 2016 r. pogl\u0105d, \u017ce ko\u015bci\u00f3\u0142 powinien przeprosi\u0107 osoby homoseksualne za ich marginalizacj\u0119 i obra\u017canie. jednocze\u015bnie m\u00f3wi o tym, \u017ce \u201elobbowanie na rzecz homoseksualizmu jest z\u0142em\u201d oraz przypomina, \u017ce wed\u0142ug katechizmu ko\u015bcio\u0142a katolickiego grzechem nie mog\u0105 by\u0107 same sk\u0142onno\u015bci, ale s\u0105 nim akty homoseksualne.\nw grudniu 2023 stolica apostolska poda\u0142a do informacji decyzji papie\u017ca franciszka ws. b\u0142ogos\u0142awie\u0144stw par homoseksualnych pod pewnymi warunkami. jednak\u017ce dekret ten nie oznacza akceptowanie par nieheteronormatywnych.\n\n\n=== stosunek do zjawiska pedofilii w\u015br\u00f3d ksi\u0119\u017cy ===\nw dniu 5 kwietnia 2013 franciszek przyj\u0105\u0142 na audiencji arcybiskupa gerharda ludwiga m\u00fcllera, prefekta kongregacji nauki wiary. w oficjalnym komunikacie zaznaczono, \u017ce papie\u017c w kwestii pedofilii w\u015br\u00f3d ksi\u0119\u017cy zaleci\u0142 kontynuowanie linii post\u0119powania okre\u015blonej przez benedykta xvi. ponadto franciszek podkre\u015bli\u0142 wag\u0119 podejmowania zdecydowanych dzia\u0142a\u0144 w sprawie przypadk\u00f3w wykorzystywania seksualnego, przede wszystkim poprzez wspieranie dzia\u0142a\u0144 w zakresie ochrony ma\u0142oletnich, pomocy tym, kt\u00f3rzy w przesz\u0142o\u015bci stali si\u0119 ofiarami takiej przemocy, wszczynaniu post\u0119powania przeciwko sprawcom dzi\u0119ki zaanga\u017cowaniu lokalnych episkopat\u00f3w w formu\u0142owaniu i wdra\u017caniu niezb\u0119dnych dyrektyw w tej dziedzinie. ma to na celu podkre\u015blenie wiarygodno\u015bci \u015bwiadectwa i misji ko\u015bcio\u0142a.\nw motu proprio z 11 lipca 2013 r. franciszek wprowadzi\u0142 na terenie watykanu zmiany w zakresie karalno\u015bci za przest\u0119pstwo pedofilii oraz czyn\u00f3w zwi\u0105zanych z produkcj\u0105, przechowywaniem oraz rozprowadzaniem materia\u0142\u00f3w zawieraj\u0105cych tre\u015bci pornograficzne. za wy\u017cej wymienione przest\u0119pstwa podniesiono maksymalny wymiar kary. zmiany dotycz\u0105 jedynie os\u00f3b b\u0119d\u0105cych pracownikami b\u0105d\u017a obywatelami pa\u0144stwa watykan.\npodczas obrad rady kardyna\u0142\u00f3w w dniu 5 grudnia 2013 papie\u017c zaakceptowa\u0142 decyzj\u0119 kardyna\u0142\u00f3w o utworzeniu komisji ds. przypadk\u00f3w pedofilii w ko\u015bciele. 22 marca 2014 papie\u017c utworzy\u0142 komisj\u0119 ds. ochrony nieletnich.\n\n\n== kontrowersje ==\n\n\n=== oskar\u017cenia o wsp\u00f3\u0142prac\u0119 z junt\u0105 ===\nw 2005 r. kardyna\u0142 bergoglio zosta\u0142 oskar\u017cony o wsp\u00f3\u0142prac\u0119 w latach siedemdziesi\u0105tych xx wieku (gdy by\u0142 on prowincja\u0142em towarzystwa jezusowego) z junt\u0105 przy porwaniu jezuit\u00f3w orlanda yoria i franza (ferenca) j\u00e1licsa. pierwszy z nich oskar\u017cy\u0142 bergoglia o to, \u017ce nie powiedzia\u0142 przedstawicielom re\u017cimu, \u017ce popiera prac\u0119 w slumsach prowadzon\u0105 przez swoich podw\u0142adnych, i w efekcie dostali si\u0119 oni w r\u0119ce szwadronu \u015bmierci.\noskar\u017cenie nie przedstawi\u0142o dowod\u00f3w przest\u0119pstwa. kardyna\u0142 bergoglio nie podejmowa\u0142 obrony. dopiero w 2010 r. ujawni\u0142 w rozmowie z biografem, \u017ce jego osobiste starania doprowadzi\u0142y do uwolnienia porwanych oraz \u017ce regularnie ukrywa\u0142 na terenie ko\u015bcielnym osoby poszukiwane przez junt\u0119. jednemu m\u0119\u017cczy\u017anie, podobnemu z wygl\u0105du, da\u0142 swoje dokumenty, by m\u00f3g\u0142 uciec. o bierno\u015b\u0107 wobec porwa\u0144 dzieci opozycjonist\u00f3w oskar\u017cy\u0142a przysz\u0142ego papie\u017ca tak\u017ce organizacja babcie z plaza de mayo. w 2012 roku kardyna\u0142 bergoglio przeprosi\u0142 argenty\u0144czyk\u00f3w za postaw\u0119 kleru podczas brudnej wojny, uznaj\u0105c za winnych junt\u0119 i lewic\u0119.\ndomnieman\u0105 wsp\u00f3\u0142prac\u0119 kardyna\u0142a bergoglia z junt\u0105 opisa\u0142 horacio verbitsky (dziennikarz \u015bledczy zwi\u0105zany w przesz\u0142o\u015bci z peronistowsk\u0105 organizacj\u0105 partyzanck\u0105 montoneros) w ksi\u0105\u017cce el silencio: de paulo vi a bergoglio: las relaciones secretas de la iglesia con la esma (cisza. pawe\u0142 vi i bergoglio. tajne stosunki ko\u015bcio\u0142a z esma). reporta\u017c oparty zosta\u0142 m.in. na relacji franza jalicsa. sam jalics twierdzi w swojej ksi\u0105\u017cce rekolekcje kontemplatywne, \u017ce \u201ez jednym wsp\u00f3\u0142bratem zakonnym\u201d w slumsach pracowali i \u017cyli za zgod\u0105 prze\u0142o\u017conych, pos\u0142ani tam przez nich. mia\u0142 te\u017c w swoich r\u0119kach 30 dokument\u00f3w stwierdzaj\u0105cych, kto doni\u00f3s\u0142 na nich wojskowym, \u017ce s\u0105 terrorystami. jedynym dokumentem \u017ar\u00f3d\u0142owym, maj\u0105cym pos\u0142u\u017cy\u0107 za dow\u00f3d rzekomej wsp\u00f3\u0142pracy bergoglia z junt\u0105, w kt\u00f3rym kardyna\u0142 jest wymieniony z nazwiska, wykorzystanym w ksi\u0105\u017cce verbitsky\u2019ego, jest wzmianka urz\u0119dnika msz o tym, \u017ce kardyna\u0142 sugerowa\u0142, aby nie dawa\u0107 jalicsowi zgody na przed\u0142u\u017cenie wa\u017cno\u015bci paszportu podczas pobytu zagranicznego.\n\nstoj\u0105cy na czele ruchu obro\u0144c\u00f3w praw cz\u0142owieka w rz\u0105dzonej przez wojskowych argentynie, laureat pokojowej nagrody nobla adolfo p\u00e9rez esquivel neguje zwi\u0105zki kardyna\u0142a bergoglia z re\u017cimem junty. r\u00f3wnie\u017c argenty\u0144ski s\u0119dzia germ\u00e1n castelli, kt\u00f3ry zajmowa\u0142 si\u0119 zbrodniami junty z prze\u0142omu lat 70. i 80., oznajmi\u0142, \u017ce oskar\u017cenia pod adresem bergoglia w zwi\u0105zku ze spraw\u0105 dw\u00f3ch zakonnik\u00f3w s\u0105 \u201eca\u0142kowicie fa\u0142szywe\u201d.\nkilka dni po wyborze papie\u017ca, 15 marca, rzecznik watykanu federico lombardi ustosunkowa\u0142 si\u0119 do stawianych bergogliowi zarzut\u00f3w o zwi\u0105zki z junt\u0105 i przedstawi\u0142 oficjalne stanowisko watykanu. lombardi o\u015bwiadczy\u0142, \u017ce wszelkie zarzuty s\u0105 bezpodstawne, a kampania przeciwko bergogliowi jest znana i by\u0142a prowadzona od wielu lat. doda\u0142, \u017ce istniej\u0105 \u201eliczne relacje, kt\u00f3re ukazuj\u0105, ile bergoglio uczyni\u0142, by ochroni\u0107 wiele os\u00f3b w czasach dyktatury wojskowej\u201d, oraz doprowadzi\u0142 do przeproszenia przez argenty\u0144ski ko\u015bci\u00f3\u0142 za to, \u017ce ten nie poczyni\u0142 wystarczaj\u0105cych krok\u00f3w w czasach tak zwanej brudnej wojny.\n20 marca 2013 roku mieszkaj\u0105cy w niemczech franz jalics opublikowa\u0142 na stronach internetowych swojego zakonu o\u015bwiadczenie, w kt\u00f3rym zaprzecza informacjom, jakoby on i jego brat zakonny orlando yorio byli zadenuncjowani przez \u00f3wczesnego prowincja\u0142a, ojca jorgego bergoglia. jalics o\u015bwiadczy\u0142, \u017ce pierwotnie sk\u0142ania\u0142 si\u0119 do takich podejrze\u0144, ale po licznych p\u00f3\u017aniejszych wyja\u015bnieniach i rozmowach uzna\u0142, \u017ce nie mia\u0142y one podstaw.\n\n\n=== oskar\u017cenia o ba\u0142wochwalstwo ===\n4 pa\u017adziernika 2019 roku, na ceremonii przed synodem amazo\u0144skim, w ogrodach watyka\u0144skich wystawiono dwie figurki przedstawiaj\u0105ce ci\u0119\u017carn\u0105 kobiet\u0119, wok\u00f3\u0142 kt\u00f3rych ta\u0144czono i \u015bpiewano. cho\u0107 na ceremonii rze\u017aby nazwano matk\u0105 bosk\u0105 amazo\u0144sk\u0105 (hiszp. nuestra senora de la amazonia), w mediach pojawi\u0142a si\u0119 b\u0142\u0119dna informacja i\u017c przedstawia\u0142y one pachamam\u0119, inkask\u0105 bogini\u0119 ziemi. 21 pa\u017adziernika na serwisie youtube opublikowano film przedstawiaj\u0105cy dw\u00f3ch m\u0119\u017cczyzn wrzucaj\u0105cych figurki do tybru.\n\n\n=== oskar\u017cenia o poparcie dla rosyjskiej agresji na ukrain\u0119 ===\npo rosyjskiej agresji na ukrain\u0119 bergoglio na trzeci dzie\u0144 uda\u0142 si\u0119 z wizyt\u0105 do ambasady rosyjskiej w rzymie. przez wiele tygodni nie pot\u0119pia\u0142 rosyjskiej agresji i nie zabra\u0142 jednoznacznego stanowiska na temat wojny. w maju 2022 stwierdzi\u0142, \u017ce jednym z powod\u00f3w inwazji mog\u0142o by\u0107 \u201eszczekanie nato pod drzwiami rosji\u201d \u2013 p\u00f3\u017aniej t\u0142umaczy\u0142, \u017ce us\u0142ysza\u0142 te s\u0142owa od jednego z przyw\u00f3dc\u00f3w pa\u0144stw, przed rozpocz\u0119ciem wojny w ukrainie. w tej samej wypowiedzi m\u00f3wi\u0142 o okrucie\u0144stwie wojsk rosyjskich i ukrai\u0144skim heroizmie. w tym samym czasie odby\u0142 wideokonferencj\u0119 z patriarch\u0105 cyrylem i wielokrotnie deklarowa\u0142 ch\u0119\u0107 osobistego spotkania si\u0119 z nim, jednocze\u015bnie nie zdecydowa\u0142 si\u0119 na podr\u00f3\u017c do ukrainy, uzasadniaj\u0105c to problemami zdrowotnymi. wed\u0142ug kardyna\u0142a konrada krajewskiego, papie\u017c uwa\u017ca, i\u017c wizyta w ukrainie w \u017caden spos\u00f3b nie wp\u0142ynie na wojn\u0119.\ntwierdzi\u0142, \u017ce wspieranie ukrainy dostawami broni przeciw rosyjskiej agresji doprowadzi do eskalacji wojny.\n29 sierpnia 2023 roku, przemawiaj\u0105c do m\u0142odzie\u017cy rosyjskiej z petersburga, zach\u0119ci\u0142 j\u0105 do kultywowania dziedzictwa imperium rosyjskiego. p\u00f3\u017aniej stwierdzi\u0142, \u017ce nie mia\u0142 na my\u015bli imperializmu rosji.\n\n\n== publikacje i dokumenty ==\n\n\n=== publikacje jorge mario bergoglio ===\ndzie\u0142a dotycz\u0105ce teologii katolickiej, duchowo\u015bci oraz spraw spo\u0142ecznych:\n\n1982: meditaciones para religiosos. isbn 978-950-9210-00-4.\n1986: reflexiones sobre la vida apost\u00f3lica.\n1986: reflexiones espirituales. isbn 978-950-9210-07-3.\n1992: reflexiones de esperanza. isbn 978-950-592-030-3.\n1998: di\u00e1logos entre juan pablo ii y fidel castro. isbn 978-987-507-074-5.\n2001: hambre y sed de justicia desaf\u00edos del evangelio para nuestra patria isbn 978-987-507-074-5.\n2003: educar: exigencia y pasi\u00f3n desaf\u00edos para educadores cristianos. isbn 978-950-512-457-2.\n2004: educar, elegir la vida propuestas para tiempos dif\u00edciles. isbn 978-950-512-503-6 (2004, wyd. 1), isbn 978-950-512-541-8 (2005, wyd. 2)\n2004: ponerse la patria al hombro, memoria y camino de esperanza. isbn 978-950-512-511-1 (2004, wyd. 1), isbn 978-950-512-558-6 (2005, wyd. 2, ponerse la patria al hombro), (2011, isbn 978-987-34-0585-3)\n2005: naci\u00f3n por construir, la utop\u00eda, pensamiento, compromiso. isbn 978-950-512-546-3.\n2005: sobre la acusaci\u00f3n de s\u00ed mismo. isbn 978-950-512-549-4.\n2006: corrupci\u00f3n y pecado. isbn 978-950-512-572-2.\n2007: verdadero poder es el servicio. isbn 978-950-512-628-6 (2007), isbn 978-987-34-0584-6 (2011)\n2008: rehabilitaci\u00f3n de la pol\u00edtica y compromiso cristiano. isbn 978-987-24178-0-2.\n2009: la deuda social seg\u00fan la doctrina de la iglesia. isbn 978-987-507-346-3.\n2010: reflexiones sobre solidaridad y desarrollo. isbn 978-987-507-352-4.\n2010: camino del consenso a prop\u00f3sito de la investigaci\u00f3n: consenso para el desarrollo isbn 978-987-507-356-2.\n2010: sobre el cielo y la tierra. isbn 978-950-07-3293-2.\n2011: nosotros como ciudadanos, nosotros como pueblo hacia un bicentenario en justicia y solidaridad. isbn 978-950-512-744-3.\n2012: raz\u00f3n y fe. isbn 978-987-616-120-6.\n2012: la oraci\u00f3n. isbn 978-987-616-119-0.\n2012: la dignidad. isbn 978-987-616-118-3.\n2012: la solidaridad. isbn 978-987-616-117-6.\n2012: mente abierta, coraz\u00f3n creyente, buenos aires, isbn 978-950-512-778-8.\n\n\n== dokumenty papieskie ==\n\n\n=== encykliki ===\n\n\n=== adhortacje apostolskie ===\n\n\n=== motu propria ===\n\n\n=== konstytucje apostolskie ===\n\n\n=== bulle ===\n\n\n=== listy apostolskie ===\n\n\n=== dekrety ===\n\n\n=== reskrypty ===\n\n\n=== statuty ===\n\n\n=== ustawy ===\n\n\n=== listy ===\n\n\n== wyr\u00f3\u017cnienia ==\n\n\n=== odznaczenia ===\n\n\n==== odznaczenia watyka\u0144skie ====\norder najwy\u017cszy chrystusa (ex officio)\norder z\u0142otej ostrogi (ex officio)\norder piusa ix (ex officio)\norder \u015bwi\u0119tego grzegorza wielkiego (ex officio)\norder \u015bwi\u0119tego sylwestra (ex officio)\n\n\n==== odznaczenia innych pa\u0144stw ====\nwielki \u0142a\u0144cuch narodowego orderu kondora and\u00f3w (boliwia, 2015)\norder zas\u0142ugi \u201eobozy ojca luisa espinala\u201d (boliwia, 2015)\norder u\u015bmiechu (polska, 2016)\n\n\n=== nagrody ===\n2016: nagroda karola wielkiego\n\n\n== obecno\u015b\u0107 w kulturze masowej ==\n\n\n=== filmy ===\nfranciszek, jezuita \u2013 serial biograficzny z 2015 roku\nfranciszek \u2013 film biograficzny z 2015 roku\nbeyond the sun \u2013 film fabularny z 2017 roku, w kt\u00f3rym po raz pierwszy w historii wyst\u0105pi\u0142a g\u0142owa ko\u015bcio\u0142a katolickiego. film opowiada o grupie nastolatk\u00f3w. na jego zako\u0144czenie papie\u017c franciszek kieruje przes\u0142anie do m\u0142odzie\u017cy. imi\u0119 papie\u017ca wymienione jest w obsadzie filmu.\ndw\u00f3ch papie\u017cy (2019)\n\n\n== zobacz te\u017c ==\nko\u015bci\u00f3\u0142 katolicki\nlista szef\u00f3w pa\u0144stw i rz\u0105d\u00f3w\nkalendarium pontyfikatu franciszka\nefekt franciszka\npoczet papie\u017cy\nkuria rzymska\n\n\n== uwagi ==\n\n\n== przypisy ==\n\n\n== bibliografia ==\nkazimierz dopiera\u0142a: ksi\u0119ga papie\u017cy. zysk i s-ka, 2019. isbn 978-83-8116-793-2.\n\n\n== linki zewn\u0119trzne ==\nfrancis. vatican.va. [dost\u0119p 2021-03-22]. [zarchiwizowane z tego adresu]. (ang.).\nserwis papieski. deon.pl. [dost\u0119p 2021-03-22]. [zarchiwizowane z tego adresu]. (pol.).\npope francis. imdb. [dost\u0119p 2021-03-22]. [zarchiwizowane z tego adresu]. (ang.)."