"iii rzesza (niem. drittes reich) \u2013 nieoficjalna nazwa pa\u0144stwa niemieckiego pod rz\u0105dami adolfa hitlera i nsdap w latach 1933\u20131945. oficjalnie pa\u0144stwo nosi\u0142o nazw\u0119 rzesza niemiecka (deutsches reich), od 1938 (po anschlussie austrii) u\u017cywano tak\u017ce nazwy rzesza wielkoniemiecka (gro\u00dfdeutsches reich), a przez hitlera i propagand\u0119 narodowosocjalistyczn\u0105 pa\u0144stwo cz\u0119sto okre\u015blane by\u0142o jako rzesza tysi\u0105cletnia (tausendj\u00e4hriges reich). w iii rzeszy partia nazistowska sprawowa\u0142a totalitarn\u0105 kontrol\u0119 nad niemal wszystkimi aspektami \u017cycia obywateli. re\u017cim nazistowski dobieg\u0142 ko\u0144ca po zwyci\u0119stwie wojsk alianckich nad iii rzesz\u0105 w maju 1945 roku, co zako\u0144czy\u0142o ii wojn\u0119 \u015bwiatow\u0105 w europie.\n\n\n== historia ==\nw roku 1932 nsdap odnios\u0142a sukces w wyborach parlamentarnych i sta\u0142a si\u0119 najwi\u0119ksz\u0105 parti\u0105 reichstagu. w tym samym roku hitler przegra\u0142 wprawdzie w drugiej turze wybory prezydenckie z paulem von hindenburgiem, jednak wkr\u00f3tce, 30 stycznia 1933, mianowany zosta\u0142 przez niego na kanclerza niemiec. po \u015bmierci hindenburga 2 sierpnia 1934 roku hitler, zastraszaj\u0105c przeciwnik\u00f3w politycznych i opozycj\u0119, doprowadzi\u0142 do uchwalenia przez reichstag ustawy, kt\u00f3ra przekaza\u0142a mu pe\u0142ni\u0119 w\u0142adzy. w wyniku og\u00f3lnokrajowego referendum, przeprowadzonego 19 sierpnia 1934 roku, hitler nazwany zosta\u0142 f\u00fchrerem (wodzem) niemiec. ca\u0142a w\u0142adza scentralizowana zosta\u0142a w osobie hitlera, a jego s\u0142owa mia\u0142y wy\u017cszo\u015b\u0107 nad wszelkim prawem. rz\u0105d nie by\u0142 skoordynowanym, wsp\u00f3\u0142pracuj\u0105cym organem w\u0142adzy, lecz zbiorem r\u00f3\u017cnych frakcji, walcz\u0105cych o w\u0142adz\u0119 i uznanie hitlera. podczas wielkiego kryzysu nazistom uda\u0142o si\u0119 przywr\u00f3ci\u0107 stabilno\u015b\u0107 gospodarcz\u0105 i po\u0142o\u017cy\u0107 kres masowemu bezrobociu dzi\u0119ki du\u017cym wydatkom wojskowym i gospodarce mieszanej. na szerok\u0105 skal\u0119 prowadzono prace publiczne, m.in. budow\u0119 reichsautobahnen (autostrad). ustabilizowanie gospodarcze pa\u0144stwa zwi\u0119kszy\u0142o popularno\u015b\u0107 re\u017cimu.\nrasizm, szczeg\u00f3lnie antysemityzm, by\u0142 g\u0142\u00f3wn\u0105 cech\u0105 re\u017cimu niemieckiego. lud germa\u0144ski (rasa nordycka) by\u0142 uwa\u017cany przez nazist\u00f3w za najczystsz\u0105 ga\u0142\u0105\u017a rasy aryjskiej, przez co traktowano go jako ras\u0119 pan\u00f3w. miliony \u017cyd\u00f3w i innych narodowo\u015bci uznanych przez pa\u0144stwo za niepo\u017c\u0105dane, zosta\u0142o zamordowanych w czasie holocaustu. ka\u017cdy sprzeciw wobec rz\u0105d\u00f3w hitlera bezwzgl\u0119dnie t\u0142umiono. cz\u0142onk\u00f3w liberalnej, socjalistycznej i komunistycznej opozycji zabijano, wi\u0119ziono lub skazywano na wygnanie. gn\u0119biono tak\u017ce ko\u015bcio\u0142y chrze\u015bcija\u0144skie, a wielu ich przyw\u00f3dc\u00f3w wi\u0119ziono. edukacja skupia\u0142a si\u0119 na biologii rasowej, polityce demograficznej i wykszta\u0142caniu sprawno\u015bci fizycznej koniecznej do p\u00f3\u017aniejszej s\u0142u\u017cby wojskowej. ograniczano mo\u017cliwo\u015bci edukacji i kariery kobiet. organizacj\u0105 rekreacji i turystyki zajmowa\u0142a si\u0119 specjalna organizacja, kraft durch freude (\u201esi\u0142a przez rado\u015b\u0107\u201d). w 1936 roku w iii rzeszy zorganizowano letnie igrzyska olimpijskie. w iii rzeszy istnia\u0142 urz\u0105d ministra propagandy, kt\u00f3ry sprawowa\u0142 joseph goebbels. wykorzystywa\u0142 on filmy, masowe wiece i hipnotyzuj\u0105ce oratorstwo hitlera do kontrolowania opinii publicznej. rz\u0105d sprawowa\u0142 kontrol\u0119 nad kultur\u0105 i sztuk\u0105, promowano okre\u015blone formy artystyczne i zakazywano lub zniech\u0119cano do rozwijania innych.\nna pocz\u0105tku lat 30. iii rzesza zacz\u0119\u0142a sk\u0142ada\u0107 coraz bardziej agresywne \u017c\u0105dania terytorialne, gro\u017c\u0105c wojn\u0105 w wypadku ich niespe\u0142nienia. w 1938 i 1939 roku rzesza zaj\u0119\u0142a terytoria austrii i czechos\u0142owacji. w sierpniu 1939 roku hitler podpisa\u0142 pakt z j\u00f3zefem stalinem, w wyniku postanowie\u0144 kt\u00f3rego we wrze\u015bniu tego samego roku zaatakowano polsk\u0119, rozpoczynaj\u0105c w europie ii wojn\u0119 \u015bwiatow\u0105. wsp\u00f3lnie z w\u0142ochami i mniejszymi pa\u0144stwami osi, niemcy podbi\u0142y znaczn\u0105 cz\u0119\u015b\u0107 europy i zagrozi\u0142y wielkiej brytanii. kontrol\u0119 nad podbitymi obszarami przej\u0119\u0142y reichskommissariaty, a w pozosta\u0142ej w polsce infrastrukturze powsta\u0142a niemiecka administracja. \u017cydzi i inne narody postrzegane przez niemc\u00f3w jako niepo\u017c\u0105dane zosta\u0142y uwi\u0119zione, zamordowane w obozach koncentracyjnych i obozach zag\u0142ady lub rozstrzelane.\npo ataku niemiec na zsrr w 1941 roku, wojna powoli obr\u00f3ci\u0142a si\u0119 przeciwko nazistom, kt\u00f3rzy ponie\u015bli powa\u017cne pora\u017cki wojskowe w 1943 roku. w kolejnym roku nasili\u0142y si\u0119 wielkoobszarowe bombardowania niemiec, a si\u0142y pa\u0144stw osi zosta\u0142y odsuni\u0119te do po\u0142udniowo-wschodniej europy. po inwazji aliant\u00f3w na francj\u0119, niemcy zosta\u0142y podbite przez zsrr od wschodu oraz przez inne pa\u0144stwa alianckie od zachodu i skapitulowa\u0142y w przeci\u0105gu roku. odmowa hitlera przyznania si\u0119 do poniesionej pora\u017cki doprowadzi\u0142a do masowych zniszcze\u0144 niemieckiej infrastruktury i dodatkowych zgon\u00f3w w ostatnich miesi\u0105cach wojny. zwyci\u0119scy alianci zainicjowali w niemczech polityk\u0119 denazyfikacji, a wielu ocala\u0142ych po wojnie przyw\u00f3dc\u00f3w nazistowskich za zbrodnie wojenne postawiono pod s\u0105d w procesach norymberskich.\n\n\n== nazwa ==\npa\u0144stwo niemcy przyjmowa\u0142o nazw\u0119 rzesza w poprzednich wiekach swojego istnienia. jako i rzesza istnia\u0142o \u015bwi\u0119te cesarstwo rzymskie (niem. heiliges r\u00f6misches reich) w latach 962\u20131806, za\u015b nast\u0119pnie jako ii rzesza istnia\u0142o cesarstwo niemieckie (niem. deutsches kaiserreich) w latach 1871\u20131918. po i wojnie \u015bwiatowej zosta\u0142a powo\u0142ana do \u017cycia republika weimarska (1918\u20131933). niemieckie s\u0142owo \u201ereich\u201d oznacza w zasadzie \u201eimperium\u201d, jest u\u017cywane tak\u017ce w stosunku do innych du\u017cych monarchii jak cesarstwo rzymskie czy japonia. poj\u0119cie \u201erepublika weimarska\u201d jest terminem historycznym, a nie urz\u0119dow\u0105 nazw\u0105 pa\u0144stwa. urz\u0119dowa nazwa niemieckiego pa\u0144stwa w latach 1919\u20131938 brzmia\u0142a \u201edeutsches reich\u201d (pol. \u201erzesza niemiecka\u201d). ustr\u00f3j niemiec w czasie dyktatury hitlera oficjalnie nazywano \u201erepublik\u0105 o ustroju wodzowskim\u201d, poniewa\u017c parlament (reichstag) formalnie istnia\u0142.\nformalnie pa\u0144stwo niemieckie przyj\u0119\u0142o nazw\u0119 iii rzeszy 15 marca 1933 (proklamacja w poczdamie), niemniej nazwy tej u\u017cywa si\u0119 cz\u0119sto do okre\u015blenia niemiec od obj\u0119cia przez adolfa hitlera funkcji kanclerza (30 stycznia 1933 \u2013 tzw. machtergreifung) do podpisania kapitulacji iii rzeszy (8 maja 1945). po raz pierwszy nazwa ta pojawi\u0142a si\u0119 w 1923 roku w ksi\u0105\u017cce arthura moellera van den brucka pod takim samym tytu\u0142em. wyra\u017ca\u0142a ona ide\u0119 obalenia republiki weimarskiej oraz wskrzeszenia zjednoczonej monarchii niemieckiej (i rzesz\u0105 by\u0142o \u015bwi\u0119te cesarstwo rzymskie, a ii rzesz\u0105 \u2013 cesarstwo niemieckie istniej\u0105ce w latach 1871\u20131918). od marca 1938, po aneksji austrii (anschluss), obszar niemiec i przy\u0142\u0105czone tereny austriackie nazywano mianem rzesza wielkoniemiecka (gro\u00dfdeutsches reich) b\u0105d\u017a wielkie niemcy (gro\u00dfdeutschland). p\u00f3\u017aniej, po kolejnych podbojach terytorialnych dokonanych przez hitlera, okre\u015blano tak teren obejmuj\u0105cy przedwojenne niemcy (w granicach z 1937 roku), austri\u0119, kraj sudet\u00f3w, protektorat czech i moraw, luksemburg oraz tereny wi\u0119kszo\u015bci polski (terytorium rzeczypospolitej polskiej anektowane przez iii rzesz\u0119 i generalne gubernatorstwo), cz\u0119\u015bci jugos\u0142awii (p\u00f3\u0142nocna s\u0142owenia), belgii (eupen i malmedy) i francji (alzacja i lotaryngia) w\u0142\u0105czone w czasie ii wojny \u015bwiatowej w granice rzeszy niemieckiej. po agresji niemieckiej na zsrr do wielkich niemiec w\u0142\u0105czono te\u017c okolice bia\u0142egostoku i grodna oraz galicj\u0119 wschodni\u0105, kt\u00f3ra wesz\u0142a w sk\u0142ad gg (dystrykt galicja). \ntermin iii rzesza, a tak\u017ce tysi\u0105cletnia rzesza by\u0142 szeroko wykorzystywany przez propagand\u0119 narodowosocjalistyczn\u0105.\n\n\n== ideologia ==\npierwotnie za\u0142o\u017cenia pa\u0144stwa iii rzeszy powsta\u0142y na bazie ideologii adolfa hitlera i programu partii nsdap (25-punktowy program og\u0142oszony 24 lutego 1920), jak r\u00f3wnie\u017c tez zawartych w ksi\u0105\u017cce hitlera \u201emein kampf\u201d. sta\u0142y one w sprzeczno\u015bci do republiki weimarskiej oraz zmierza\u0142y do zmiany sytuacji niemiec powsta\u0142ej w wyniku postanowie\u0144 traktatu wersalskiego z 1919 oraz do zniesienia konstytucji weimarskiej. w kwestiach spo\u0142eczno-narodowych ideologia narodowosocjalistyczna propagowa\u0142a volkizm oraz blut und boden.\n\n\n== struktura pa\u0144stwowa iii rzeszy ==\n\n\n=== kancelaria rzeszy ===\nadolf hitler \u2013 w\u00f3dz i kanclerz rzeszy (der f\u00fchrer und reichskanzler)\nrudolf he\u00df \u2013 zast\u0119pca f\u00fchrera\notto meissner \u2013 sekretarz stanu i szef kancelarii prezydenckiej rzeszy\nhans lammers \u2013 szef kancelarii rzeszy\n\n\n=== rz\u0105d iii rzeszy ===\nkonstantin von neurath / joachim von ribbentrop \u2013 minister spraw zagranicznych rzeszy\nhjalmar schacht \u2013 prezydent reichsbanku i minister gospodarki rzeszy\nerich raeder \u2013 naczelny dow\u00f3dca marynarki wojennej\nlutz schwerin von krosigk \u2013 minister finans\u00f3w rzeszy (kanclerz 1945)\nwalther funk \u2013 szef prasy rzeszy\nfranz seldte \u2013 minister pracy rzeszy\nfranz g\u00fcrtner \u2013 minister sprawiedliwo\u015bci rzeszy\nwerner von blomberg \u2013 minister wojny rzeszy i naczelny dow\u00f3dca si\u0142 zbrojnych\nwilhelm ohnesorge \u2013 minister poczty rzeszy\njulius dorpm\u00fcller \u2013 minister komunikacji rzeszy\nhermann g\u00f6ring \u2013 minister-premier prus, minister lotnictwa rzeszy i naczelny dow\u00f3dca si\u0142 powietrznych\njoseph goebbels \u2013 minister propagandy rzeszy\nrichard walther darr\u00e9 \u2013 minister rolnictwa rzeszy\nbernhard rust \u2013 minister rzeszy do spraw nauki i szkolnictwa\nhanns kerrl \u2013 minister rzeszy do spraw wyzna\u0144\nrobert ley \u2013 szef koordynacji mi\u0119dzyokr\u0119gowej rzeszy\nwerner von fritsch \u2013 naczelny dow\u00f3dca wojsk l\u0105dowych\nalbert speer \u2013 minister uzbrojenia i amunicji\nheinrich himmler \u2013 minister spraw wewn\u0119trznych rzeszy\n\n\n=== parlament ===\nreichstag (lista deputowanych)\n\n\n=== organizacje polityczne ===\nnationalsozialistische deutsche arbeiterpartei (nsdap) \u2013 narodowosocjalistyczna niemiecka partia robotnik\u00f3w\norganizacje m\u0142odzie\u017cowe\nhitlerjugend (hj)\nbund deutscher m\u00e4del (bdm)\ndeutsches jungvolk\nns-frauenschaft (nsf)\n\n\n== wojskowo\u015b\u0107 ==\n\n\n=== rodzaje armii ===\nwehrmacht \u2013 naczelne dow\u00f3dztwo wehrmachtu (werner von blomberg, wilhelm keitel)\nheer (wojska l\u0105dowe) \u2013 naczelne dow\u00f3dztwo wojsk l\u0105dowych (werner von fritsch, walter von brauchitsch, bezpo\u015brednio adolf hitler)\nwaffen-ss \u2013 wojska l\u0105dowe finansowane i szkolone przez ss, walcz\u0105ce w sk\u0142adzie wehrmachtu w formie dywizji, korpus\u00f3w i 6. armii pancernej ss, podlegaj\u0105ce dow\u00f3dztwom grup armii. waffen-ss walczy\u0142y zar\u00f3wno na froncie, jak i na zapleczu zwalczaj\u0105c ruch partyzancki w krajach okupowanych i dopuszczaj\u0105c si\u0119 licznych zbrodni wojennych.\nkriegsmarine (marynarka wojenna) \u2013 naczelne dow\u00f3dztwo marynarki wojennej (erich raeder, karl d\u00f6nitz)\nluftwaffe (lotnictwo) \u2013 naczelne dow\u00f3dztwo lotnictwa (hermann g\u00f6ring, robert von greim)\n\n\n=== organizacje paramilitarne ===\nsturmabteilung (sa)\nschutzstaffel (ss)\nallgemeine ss\ngermanische ss\nwaffen-ss\ndeutscher volkssturm\nreichsarbeitsdienst (rad)\nnationalsozialistisches kraftfahrerkorps (nskk)\nnationalsozialistisches fliegerkorps (nsfk)\n\n\n== policja i aparat bezpiecze\u0144stwa ==\nreichssicherheitshauptamt (rsha)\nordnungspolizei (orpo)\nschutzpolizei (schupo)\ngendarmerie\ngemeindepolizei\nsicherheitspolizei (sipo)\ngeheime staatspolizei (gestapo)\nreichskriminalpolizei (kripo)\nsicherheitsdienst (sd)\n\n\n== organizacje spo\u0142eczne ==\nnationalsozialistische volkswohlfahrt (nsv) \u2013 narodowosocjalistyczna opieka dla potrzebuj\u0105cych\n\n\n=== korporacje bran\u017cowe ===\nns-schwesternschaft \u2013 narodowosocjalistyczny zwi\u0105zek piel\u0119gniarek\ndeutscher sozialbeamtenbund \u2013 niemiecki zwi\u0105zek urz\u0119dnik\u00f3w spo\u0142ecznych\nreichsfachschaft deutscher hebammen (rdh) \u2013 zwi\u0105zek bran\u017cowy niemieckich akuszerek rzeszy\n\n\n=== organizacje akademickie ===\nnationalsozialistischer deutscher dozentenbund (nsddb) \u2013 narodowosocjalistyczny zwi\u0105zek docent\u00f3w\nnationalsozialistischer deutscher studentenbund (nsdstb) \u2013 narodowosocjalistyczne niemieckie zrzeszenie student\u00f3w\n\n\n=== organizacje pomocnicze ===\ndeutsche reichsbahn \u2013 niemiecka kolej rzeszy\nreichspost \u2013 poczta rzeszy\ndeutsches rotes kreuz (drk) \u2013 niemiecki czerwony krzy\u017c\n\n\n=== organizacje religijne ===\nprotestantyzm w niemczech:\nniemiecki ko\u015bci\u00f3\u0142 ewangelicki (po zwyci\u0119stwie niemieckich chrze\u015bcijan w 1937 roku protestantische reichskirche \u2013 protestancki ko\u015bci\u00f3\u0142 rzeszy)\ndeutsche christen \u2013 pronazistowscy niemieccy chrze\u015bcijanie\nko\u015bci\u00f3\u0142 wyznaj\u0105cy \u2013 antynazistowscy protestanci\nko\u015bcio\u0142y krajowe oboj\u0119tne wobec nazizmu\nprotestanci spoza niemieckiego ko\u015bcio\u0142a ewangelickiego (np. anglikanie, bapty\u015bci, metody\u015bci i (wyp\u0119dzony do 1936 roku przez hitlera) anabaptystyczny bruderhof)\nko\u015bci\u00f3\u0142 katolicki w niemczech\n\u015bwiadkowie jehowy w niemczech, prze\u015bladowania \u015bwiadk\u00f3w jehowy w iii rzeszy\n\n\n== polityka wewn\u0119trzna i spo\u0142eczna ==\n\n\n=== sprawy spo\u0142eczne ===\niii rzesza, kt\u00f3rej korzenie tkwi\u0105 w niemieckim demokratycznym wyborze nsdap, szybko sta\u0142a si\u0119 pa\u0144stwem totalitarnym, z dyktatur\u0105 narodowosocjalistycznej w\u0142adzy nazistowskiej. w\u0142adz\u0119 w pa\u0144stwie sprawowa\u0142 a. hitler pe\u0142ni\u0105cy funkcj\u0119 zar\u00f3wno wodza (niem. f\u00fchrer), jak i kanclerza. nieograniczon\u0105 w\u0142adz\u0119 zapewnia\u0142a mu ustawa o pe\u0142nomocnictwach rz\u0105du z 1933 r., wedle kt\u00f3rej f\u00fchrer m\u00f3g\u0142 wydawa\u0107 ustawy sprzeczne z ustaw\u0105 zasadnicz\u0105.\nwprowadzono zakaz prowadzenia dzia\u0142alno\u015bci partiom i zwi\u0105zkom zawodowym niezgadzaj\u0105cym si\u0119 z ideologi\u0105 nsdap, a tak\u017ce likwidowano politycznych przeciwnik\u00f3w hitlera oraz ruch oporu (noc d\u0142ugich no\u017cy, dzia\u0142alno\u015b\u0107 geheime staatspolizei, kripo itp.).\nwraz z doj\u015bciem nsdap do w\u0142adzy rozpocz\u0119to sukcesywne znoszenie podstawowych wolno\u015bci obywatelskich, rozpocz\u0119to nagonk\u0119 na wszelkich faktycznych b\u0105d\u017a propagandowych przeciwnik\u00f3w re\u017cimu. po rozpocz\u0119ciu ii wojny \u015bwiatowej, a w szczeg\u00f3lno\u015bci wojny z rosj\u0105 sowieck\u0105 uruchomiono olbrzymi program eksterminacji \u017cyd\u00f3w. w tych celach za\u0142o\u017cono ca\u0142\u0105 sie\u0107 oboz\u00f3w koncentracyjnych i zag\u0142ady.\n\n\n=== polityka zdrowotna ===\nzgodnie z badaniami naukowymi roberta proctora opisanymi w ksi\u0105\u017cce the nazi war on cancer, iii rzesza mia\u0142a najsilniejszy ruch antynikotynowy na \u015bwiecie. pod rz\u0105dami nazist\u00f3w rozkwit\u0142y badania nad paleniem tytoniu i jego wp\u0142ywem na zdrowie, kt\u00f3re by\u0142y najbardziej znacz\u0105cymi badaniami tego typu w tym okresie.\njako cz\u0119\u015b\u0107 kampanii maj\u0105cej na celu poprawienie zdrowia ludno\u015bci oczyszczono \u017ar\u00f3d\u0142a wody, pozbyto si\u0119 o\u0142owiu i rt\u0119ci z produkt\u00f3w konsumenckich, a kobiety by\u0142y nak\u0142aniane do regularnego przechodzenia bada\u0144 wykrywaj\u0105cych raka piersi.\nponadto spo\u0142ecze\u0144stwo niemieckie uzyskiwa\u0142o wsparcie socjalne na podstawie instytucji i program\u00f3w jak narodowosocjalistyczna opieka dla potrzebuj\u0105cych (nationalsozialistische volksvohlfahrt, nsv), dzie\u0142o pomocy zimowej (winterhilfswerk), dzie\u0142o pomocy matce i dziecku (hilfswerk mutter und kind).\n\n\n=== gleichschaltung ===\noddzia\u0142ywanie i wp\u0142yw na spo\u0142ecze\u0144stwo odbywa\u0142o si\u0119 poprzez gleichschaltung \u2013 pod tym znaczeniem powsta\u0142ym w terminologii nazistowskiej rozumiano proces ujednolicania ca\u0142ego \u017cycia spo\u0142ecznego i politycznego \u2013 zar\u00f3wno publicznego, jak i prywatnego. sam termin wywodzi si\u0119 z elektrotechniki i oznacza \u201epo\u0142\u0105czenie szeregowe\u201d.\nistotn\u0105 rol\u0119 odgrywa\u0142o r\u00f3wnie\u017c motywowanie ludno\u015bci poprzez wprowadzenie do \u017cycia publicznego odznacze\u0144 order\u00f3w, przyznawanych za wzorow\u0105 postaw\u0119 obywatelsk\u0105 w my\u015bl ideologii nazistowskiej. by\u0142y to np. order krwi, krzy\u017c matki, order niemiecki.\n\n\n=== propaganda ===\nistotne znaczenie w rz\u0105dach iii rzeszy stanowi\u0142a propaganda nazistowska, z jej g\u0142\u00f3wnym ideologiem josephem goebbelsem, kt\u00f3ry kierowa\u0142 ni\u0105 od 1930 r. przyk\u0142adami oddzia\u0142ywania na ludno\u015b\u0107 przez propagand\u0119 by\u0142 eintopfsonntag, volksempf\u00e4nger. bardzo wa\u017cn\u0105 rol\u0119 odgrywa\u0142y przy tym media: gazety v\u00f6lkischer beobachter, der st\u00fcrmer, das schwarze korps, \u201edas reich\u201d oraz tworzone filmy propagandowe, np. triumf woli. a tak\u017ce akcje niszczenia ksi\u0105\u017cek autor\u00f3w niezgodnych z ideologi\u0105 nazistowsk\u0105. w\u015br\u00f3d spo\u0142ecze\u0144stwa by\u0142a propagowana ponadto denuncjacja.\n\n\n=== rasizm i eugenika ===\nza sw\u00f3j nadrz\u0119dny cel pa\u0144stwo niemieckie uzna\u0142o wspieranie nordyckiej rasy pan\u00f3w \u2013 aryjczyk\u00f3w. byli oni szeregowani jako rasowo \u201ecenni\u201d (niem. wertvoll) b\u0105d\u017a \u201ewysokowarto\u015bciowi\u201d (niem. hochwertig). w tym kierunku tworzono ustawodawstwo wspomagaj\u0105ce oraz preferuj\u0105ce przedstawicieli ludzi uznanych za gatunkowo \u201elepszych\u201d. indoktrynacja spo\u0142ecze\u0144stwa w ka\u017cdej sferze s\u0142u\u017cy\u0142a temu, aby ideologia rasowej wy\u017cszo\u015bci przenika\u0142a do narodu niemieckiego. tym celom przy\u015bwieca\u0142o tworzenie takich instytucji i program\u00f3w jak lebensborn.\nz drugiej strony, ju\u017c od pocz\u0105tku rz\u0105d\u00f3w nsdap nast\u0105pi\u0142o wzmo\u017cone wydzielanie, separowanie, a tak\u017ce eliminacja os\u00f3b i grup spo\u0142ecznych uznanych za ma\u0142owarto\u015bciowe (niem. minderwertig) \u2013 np. ludzi obci\u0105\u017conych chorob\u0105 dziedziczn\u0105, upo\u015bledzonych psychicznie i fizycznie, lecz tak\u017ce spo\u0142ecznie niezaradnych, homoseksualist\u00f3w, prostytutki, jak r\u00f3wnie\u017c osoby niemile widziane pod wzgl\u0119dem politycznym. w tym zakresie swoje zadania wype\u0142nia\u0142a tak\u017ce s\u0142u\u017cba zdrowia, opieka spo\u0142eczna. celem oddzielania od reszty spo\u0142ecze\u0144stwa ju\u017c od 1933 tworzono obozy koncentracyjne, w kt\u00f3rych osadzano osoby nieprzydatne lub wrogie rzeszy. umieszczenie w obozie lub zak\u0142adzie nast\u0119powa\u0142o na zasadzie aresztu ochronnego (niem. schutzhaft). tworzone by\u0142y tak\u017ce \u201ekolonie dla aspo\u0142ecznych\u201d, gdzie umieszczano osoby uznane za \u201esprzecznych wobec wsp\u00f3lnoty\u201d. opr\u00f3cz separowania prowadzono tak\u017ce mordowanie os\u00f3b uznanych za nieprzydatne i zb\u0119dne \u2013 dzia\u0142alno\u015b\u0107 t\u0119 nazywano cynicznie mianem \u201eeutanazji\u201d. szczeg\u00f3lnym programem fizycznej eliminacji ludzi upo\u015bledzonych by\u0142a akcja t4.\n\n\n=== prze\u015bladowanie \u017cyd\u00f3w ===\npartia nazistowska i jej przyw\u00f3dca adolf hitler po doj\u015bciu do w\u0142adzy w 1933 rozpocz\u0119li realizacj\u0119 programu rasistowskiego i antysemickiego, przewiduj\u0105cego izolacj\u0119 ludno\u015bci \u017cydowskiej i stopniowe pozbawienie jej wszelkich praw obywatelskich oraz cywilnych. g\u0142\u00f3wn\u0105 podstaw\u0105 prawn\u0105 dyskryminuj\u0105cych posuni\u0119\u0107 by\u0142y ustawy norymberskie z 1935 roku. w okresie przedwojennym niemcy rozwin\u0119li tak\u017ce uzasadniaj\u0105c\u0105 te kroki wielk\u0105 akcj\u0119 propagandow\u0105, oskar\u017caj\u0105c \u017cyd\u00f3w o paso\u017cytnictwo, wyzysk, demoralizowanie i niszczenie narod\u00f3w, w\u015br\u00f3d kt\u00f3rych zamieszkuj\u0105. propaganda nag\u0142a\u015bnia\u0142a tak\u017ce rzekom\u0105 organizacj\u0119 mi\u0119dzynarodowego spisku, obejmuj\u0105cego \u017cydowskich bankier\u00f3w i przemys\u0142owc\u00f3w, a tak\u017ce polityk\u00f3w pochodzenia \u017cydowskiego i znajduj\u0105cych si\u0119 pod wp\u0142ywem \u017cyd\u00f3w.\njednocze\u015bnie propaganda nazistowska stworzy\u0142a poj\u0119cie \u201ezha\u0144bienia rasy\u201d (niem. rassenschande), aby uzasadni\u0107 konieczno\u015b\u0107 wprowadzenia restrykcyjnego prawa zakazuj\u0105cego ma\u0142\u017ce\u0144stw kobiet niemieckich z \u017cydami. jedna z ustaw norymberskich, \u201eustawa o ochronie niemieckiej krwi i czci\u201d (niem. gesetz zum schutze des deutschen blutes und der deutschen ehre) z 15 wrze\u015bnia 1935 wprowadza\u0142a sankcje karne za \u0142amanie jej postanowie\u0144, zwykle w postaci wi\u0119zienia lub zes\u0142ania do obozu koncentracyjnego. punktem kulminacyjnym prze\u015bladowania ludno\u015bci \u017cydowskiej by\u0142a noc kryszta\u0142owa (niem. kristallnacht) \u2013 pogrom \u017cyd\u00f3w, kt\u00f3ry mia\u0142 miejsce w nocy z 9 na 10 listopada 1938. okre\u015blenie \u201ekristallnacht\u201d by\u0142o \u00f3wczesnym szyderczym okre\u015bleniem tego zdarzenia, u\u017cywanym przez nazist\u00f3w. wsp\u00f3\u0142czesna niemiecka historiografia u\u017cywa okre\u015blenia \u201epogromnacht\u201d (noc pogromu).\ndalszym etapem prze\u015bladowania i mordowania ludno\u015bci \u017cydowskiej by\u0142 holocaust realizowany podczas ii wojny \u015bwiatowej, spot\u0119gowany w formie tzw. \u201eostatecznego rozwi\u0105zania kwestii \u017cydowskiej\u201d \u2013 endl\u00f6sung der judenfrage.\n\n\n== polityka zagraniczna ==\n\n\n=== lebensraum ===\npolityka zagraniczna zak\u0142ada\u0142a pierwotnie rozszerzenie terytorium rzeszy na ca\u0142\u0105 europ\u0119 (\u201erzesza od atlantyku a\u017c po ural\u201d), za\u015b p\u00f3\u017aniej tak\u017ce podb\u00f3j rosji i afryki p\u00f3\u0142nocnej. mia\u0142a by\u0107 ona zrealizowana z my\u015bl\u0105 o zdobyciu tzw. lebensraum, czyli \u201eprzestrzeni \u017cyciowej\u201d dla narodu niemieckiego.\npierwszym zyskiem terytorialnym by\u0142 obszar saary, kt\u00f3ry powr\u00f3ci\u0142 do niemiec w wyniku referendum i by\u0142 legitymizowany decyzj\u0105 ludno\u015bci. uznaje si\u0119, \u017ce polityk\u0119 agresywnej ekspansji zapocz\u0105tkowa\u0142 anschluss w 1938. przy\u0142\u0105czenie austrii i dalsze terytoria zaanektowane przez iii rzesz\u0119 zosta\u0142y przej\u0119te w wyniku politycznego wymuszenia, gr\u00f3\u017ab militarnych oraz wojennej okupacji.\npolityka podboj\u00f3w wymaga\u0142a rozpocz\u0119cia zbrojenia si\u0119. pa\u0144stwo niemieckie w\u0142a\u015bciwie od 1935 sta\u0142o si\u0119 pa\u0144stwem totalnym, przygotowywanym tylko pod k\u0105tem wojny (niemal ca\u0142y przemys\u0142 kontrolowany przez pa\u0144stwo i ukierunkowany na zbrojenie). ustawy z 1935 o odbudowie si\u0142 zbrojnych, powo\u0142aniu wehrmachtu by\u0142y sprzeczne z traktatem wersalskim, podobnie jak p\u00f3\u017aniejsza remilitaryzacja nadrenii.\n\n\n=== przy\u0142\u0105czenie saary ===\nw 1920 roku saara zosta\u0142a od\u0142\u0105czona od rzeszy niemieckiej i przekazana pod zarz\u0105d ligi narod\u00f3w jako terytorium saary. w przeprowadzonym w 1935 roku referendum wi\u0119kszo\u015b\u0107 mieszka\u0144c\u00f3w saary opowiedzia\u0142a si\u0119 za powrotem do niemiec.\n\n\n=== anschluss austrii ===\nanschluss zosta\u0142 zrealizowany wraz z wkroczeniem wehrmachtu do austrii 12 marca 1938.\n\n\n=== podporz\u0105dkowanie czechos\u0142owacji ===\npierwotnie \u017c\u0105daniem hitlera by\u0142o przej\u0119cie kraju sudet\u00f3w, zamieszkiwanego przez niemc\u00f3w sudeckich, a b\u0119d\u0105cego cz\u0119\u015bci\u0105 pa\u0144stwa czechos\u0142owacja. sudeckoniemiecka partia (sdp) mia\u0142a stawia\u0107 \u017c\u0105dania nie do przyj\u0119cia dla czechos\u0142owacji i nieustannie podtrzymywa\u0107 atmosfer\u0119 konfliktu i napi\u0119cia. w rzeczywisto\u015bci celem nie by\u0142o tylko \u201ewyzwolenie\u201d niemc\u00f3w sudeckich, lecz ca\u0142kowite rozbicie czechos\u0142owacji. w tym zakresie opracowano tzw. fall gr\u00fcn (plan zielony). w toku mediacji wielkiej brytanii i francji oraz dalszej presji i gr\u00f3\u017ab hitlera, podpisano uk\u0142ad monachijski, b\u0119d\u0105cy faktycznie oddaniem czechos\u0142owacji pod rz\u0105dy nazist\u00f3w. po p\u00f3\u0142 roku niemcy pogwa\u0142ci\u0142y ten uk\u0142ad, zajmuj\u0105c pozosta\u0142\u0105 cz\u0119\u015b\u0107 czech (niem. rest-tschechei), na terenie kt\u00f3rych utworzony zosta\u0142 protektorat czech i moraw.\n\n\n=== wsparcie antyrepublika\u0144skiego przewrotu w hiszpanii ===\nlegion condor \u2013 niemiecki korpus wspiera\u0142 si\u0142y gen. francisco franco podczas hiszpa\u0144skiej wojny domowej (1936\u20131938). udzia\u0142 si\u0142 niemieckich stanowi\u0142 pr\u00f3b\u0119 generaln\u0105 przed ii wojn\u0105 \u015bwiatow\u0105. w sk\u0142ad legionu condor wchodzi\u0142y wojska lotnicze (dow\u00f3dca hugo sperrle) oraz pancerno-zmechanizowane (dow\u00f3dca viktor von thoma).\n\n\n=== aneksja k\u0142ajpedy ===\nw 1939 przy\u0142\u0105czono okr\u0119g k\u0142ajpedy, nale\u017c\u0105cy do litwy.\n\n\n=== pakty mi\u0119dzynarodowe ===\nrzesza zawar\u0142a porozumienie z faszystowskimi w\u0142ochami i japoni\u0105 tworz\u0105c tzw. o\u015b berlin-rzym-tokio.\n\npakt antykominternowski \u2013 uk\u0142ad podpisany 25 listopada 1936 roku w berlinie, przez przedstawicieli rz\u0105d\u00f3w niemiec i japonii, w celu koordynowania dzia\u0142a\u0144 przeciwko kominternowi \u2013 iii mi\u0119dzynarod\u00f3wce komunistycznej\npa\u0144stwa osi\npakt stalowy, pakt berli\u0144ski\n\n\n=== sojusz z zsrr ===\nbezpo\u015brednio przed wybuchem ii wojny \u015bwiatowej, 23 sierpnia 1939 iii rzesza podpisa\u0142a ze zwi\u0105zkiem socjalistycznych republik radzieckich pakt ribbentrop-mo\u0142otow \u2013 pakt o nieagresji, faktycznie za\u015b \u2013 zgodnie z tajnym protoko\u0142em dodatkowym stanowi\u0105cym za\u0142\u0105cznik do oficjalnego dokumentu umowy i faktyczn\u0105 tre\u015b\u0107 paktu \u2013 stanowi\u0105cy rozbi\u00f3r terytori\u00f3w lub rozporz\u0105dzenie niepodleg\u0142o\u015bci\u0105 suwerennych pa\u0144stw: polski, litwy, \u0142otwy, estonii, finlandii i rumunii przez zsrr i iii rzesz\u0119.\n\n\n=== ii wojna \u015bwiatowa ===\n1 wrze\u015bnia 1939 iii rzesza rozpocz\u0119\u0142a ii wojn\u0119 \u015bwiatow\u0105 atakiem na polsk\u0119.\nna terenach okupowanych \u017co\u0142nierze iii rzeszy (szczeg\u00f3lnie ss, sd, gestapo \u2013 uznanych p\u00f3\u017aniej za organizacje przest\u0119pcze) na rozkaz najwy\u017cszych dow\u00f3dc\u00f3w dokonywali zbrodni ludob\u00f3jstwa, g\u0142\u00f3wnie na ludno\u015bci \u017cydowskiej, ale tak\u017ce cyganach, s\u0142owianach, cz\u0142onkach ruchu oporu i innych.\npo samob\u00f3jczej \u015bmierci hitlera, funkcj\u0119 kanclerza przej\u0105\u0142 joseph goebbels a karl d\u00f6nitz \u2013 prezydenta rzeszy. po samob\u00f3jczej \u015bmierci goebbelsa prezydent iii rzeszy karl d\u00f6nitz desygnowa\u0142 na jego miejsce schwerina von krosigka, jednak ten odm\u00f3wi\u0142 przyj\u0119cia stanowiska. 7 maja 1945 rzesza skapitulowa\u0142a (dzie\u0144 p\u00f3\u017aniej na \u017cyczenie stalina powt\u00f3rzono gest podpisania aktu kapitulacji, zaznaczaj\u0105c, \u017ce dotyczy ca\u0142ych niemiec). d\u00f6nitz wyda\u0142 swoim przedstawicielom pe\u0142nomocnictwa do podpisania bezwarunkowej kapitulacji wehrmachtu przed aliantami w reims, a 8 maja ponownie w berlinie. po kapitulacji brytyjczycy utworzyli wok\u00f3\u0142 flensburga stref\u0119 nieokupowan\u0105, nosz\u0105c si\u0119 z zamiarem powierzenia d\u00f6nitzowi i jego rz\u0105dowi tymczasowej administracji niemiec. jednak 23 maja pod naciskiem rosjan i amerykan\u00f3w zdecydowali si\u0119, acz niech\u0119tnie, na aresztowanie prezydenta i rz\u0105du. d\u00f6nitz wyda\u0142 przy tej okazji pisemne o\u015bwiadczenie, \u017ce nie rezygnuje ze swojego stanowiska jako g\u0142owy pa\u0144stwa i \u017ce powo\u0142any przez niego rz\u0105d pozostaje prawnie u w\u0142adzy. za formalny koniec jego (z punktu widzenia niemieckiego prawa i tak nieby\u0142ej) prezydentury mo\u017cna uzna\u0107 przej\u0119cie 5 czerwca 1945 w\u0142adzy najwy\u017cszej nad niemcami przez g\u0142\u00f3wnodowodz\u0105cych wojsk alianckich \u2013 sojusznicz\u0105 rad\u0119 kontroli niemiec.\n\n\n== gospodarka ==\n\n\n=== sytuacja przed doj\u015bciem do w\u0142adzy ===\npostanowienia traktatu wersalskiego spowodowa\u0142y ograniczenie mo\u017cliwo\u015bci gospodarczych niemiec. niedob\u00f3r artyku\u0142\u00f3w rolnych i surowc\u00f3w by\u0142 pokrywany nadwy\u017ck\u0105 eksportu. jednak kryzys \u015bwiatowy w roku 1929 spowodowa\u0142 odp\u0142yw po\u017cyczek i kredyt\u00f3w zagranicznych oraz za\u0142amanie handlu mi\u0119dzynarodowego.\nzmniejszone mo\u017cliwo\u015bci eksportu prowadzi\u0142y do zwi\u0119kszenia bezrobocia. w 1932 liczba zarejestrowanych bezrobotnych osi\u0105gn\u0119\u0142a szczytow\u0105 warto\u015b\u0107 przesz\u0142o 6 milion\u00f3w. zwolennicy gospodarki rynkowej nie znale\u017ali poparcia. natomiast koncepcja samowystarczalno\u015bci gospodarczej cieszy\u0142a si\u0119 poparciem wp\u0142ywowych o\u015brodk\u00f3w opiniotw\u00f3rczych, zw\u0142aszcza rozumiana jako autarkia na obszarze wykraczaj\u0105cym poza granice niemiec. wzorowano si\u0119 na imperiach kolonialnych wielkiej brytanii i francji. w ramach tej koncepcji rozpatrywano obszar obejmuj\u0105cy poza niemcami kraje ba\u0142tyckie, austri\u0119, europ\u0119 wschodni\u0105 i ba\u0142kany. w tej to europie \u015brodkowo-wschodniej (zwischeneuropa, czyli pa\u0144stwa powsta\u0142e po i wojnie mi\u0119dzy rosj\u0105 a niemcami) przep\u0142yw produkt\u00f3w rolnych, surowc\u00f3w i wyrob\u00f3w przemys\u0142owych by\u0142by wolny od c\u0142a, a produkcja sterowana przez pa\u0144stwo. niemcom przypad\u0142aby pozycja dominuj\u0105ca.\ntaka koncepcja samowystarczalno\u015bci gospodarczej zosta\u0142a podchwycona przez nsdap, kt\u00f3ra to partia przed kryzysem \u015bwiatowym nie mia\u0142a \u017cadnego atrakcyjnego pomys\u0142u w zakresie gospodarki. jednocze\u015bnie do tej koncepcji wpasowano pomys\u0142 hitlera o \u201eprzestrzeni \u017cyciowej\u201d. autarkia sta\u0142a si\u0119 has\u0142em gospodarczym nsdap, kt\u00f3ra w wyborach 1930 roku uzyska\u0142a drugie miejsce. wzrost znaczenia partii hitlerowskiej nast\u0119powa\u0142 jednocze\u015bnie z dalszym pogarszaniem si\u0119 po\u0142o\u017cenia gospodarczego niemiec.\n\n\n=== zbrojenia od 1933 roku ===\nwkr\u00f3tce po obj\u0119ciu stanowiska kanclerza okaza\u0142o si\u0119, \u017ce hitler zamierza przezwyci\u0119\u017cy\u0107 kryzys gospodarczy nie tylko przez rz\u0105dowe programy tworzenia nowych miejsc pracy, a r\u00f3wnie\u017c przez wprowadzenie gospodarki zbrojeniowej (wehrwirtschaft). by\u0142o to kszta\u0142towanie gospodarki narodowej w czasie pokoju do cel\u00f3w wojennych stosownie do za\u0142o\u017ce\u0144 wojskowych.\nrealizacja ideologicznych zamierze\u0144 nsdap w zakresie nowych zdobyczy terytorialnych by\u0142a uwarunkowana rozbudow\u0105 si\u0142 zbrojnych. wprowadzenie w \u017cycie ideologii przestrzeni \u017cyciowej oraz programu samowystarczalno\u015bci gospodarczej doprowadzi\u0142o do powstania systemu centralnego planowania, a mianowicie przede wszystkim:\n\nustalenie zapotrzebowania surowc\u00f3w dla przemys\u0142u zbrojeniowego oraz przemys\u0142u cywilnego,\nzabezpieczenie zaopatrzenia materia\u0142\u00f3w p\u0119dnych,\ndopasowanie sieci transportowej do przysz\u0142ych zada\u0144 wojskowych,\nuregulowanie finansowania zbroje\u0144 bezpo\u015brednich i po\u015brednich.znacz\u0105ca by\u0142a intensyfikacja programu budowy dr\u00f3g i most\u00f3w z roku 1929 oraz rozw\u00f3j przemys\u0142u motoryzacyjnego. organizatorem i mened\u017cerem budowy autostrad zosta\u0142 fritz todt. do pe\u0142nego zatrudnienia w niemczech przyczyni\u0142 si\u0119, zar\u00f3wno program budowy autostrad (w odniesieniu do grupy robotnik\u00f3w niewykwalifikowanych), jak i wzrost zatrudnienia w bran\u017cach zbrojeniowych, przede wszystkim w przemy\u015ble stoczniowym i lotniczym. r\u00f3wnie\u017c znacz\u0105cy by\u0142 wzrost liczebno\u015bci si\u0142 zbrojnych ze 100 tysi\u0119cy do oko\u0142o 1 miliona w roku 1939. od 1935 m\u0142odociani byli wcielani do s\u0142u\u017cby pracy reichsarbeitsdienst (rad).\nostatecznie do roku 1939 osi\u0105gni\u0119to w wybranych zagadnieniach nast\u0119puj\u0105ce wska\u017aniki:\n\nbezrobocie w roku 1938 spad\u0142o poni\u017cej 1 miliona zarejestrowanych,\nbudowa autostrad \u2013 zatrudnienie wzros\u0142o 25 razy,\nprodukcja pojazd\u00f3w mechanicznych \u2013 wzrost zatrudnienia prawie 6-krotny,\nprzemys\u0142 lotniczy \u2013 wzrost zatrudnienia 41 razy,\nflota morska nak\u0142ady wzros\u0142y 12 razy.zwalczanie bezrobocia przebiega\u0142o jednocze\u015bnie z likwidacj\u0105 niezale\u017cnych zwi\u0105zk\u00f3w zawodowych. dnia 2 maja 1933 zaj\u0119to budynki zwi\u0105zkowe, maj\u0105tek zosta\u0142 skonfiskowany, a przyw\u00f3dcy zwi\u0105zkowi uwi\u0119zieni. formalne po\u015brednictwo mi\u0119dzy pracownikami a przedsi\u0119biorcami przej\u0105\u0142 niemiecki front pracy (der deutsche arbeitsfront, daf) kierowany przez roberta ley. r\u00f3wnie\u017c wczasy zosta\u0142y upa\u0144stwowione za po\u015brednictwem instytucji pod nazw\u0105 si\u0142a przez rado\u015b\u0107 (kraft durch freude (kdf)).\nnajwi\u0119ksz\u0105 fabryk\u0105 zbrojeniow\u0105 (pod wzgl\u0119dem area\u0142u) w hitlerowskich niemczech by\u0142a dag fabrik bromberg, gdzie obecnie znajduje si\u0119 skansen architektury przemys\u0142owej iii rzeszy.\n\n\n=== plan czteroletni ===\n\n\n=== finanse ===\nhjalmar schacht jako prezes banku centralnego (reichbank) umo\u017cliwi\u0142 wprowadzenie do obiegu tak zwanych weksli mefo-wechsel celem finansowania program\u00f3w tworzenia nowych miejsc pracy oraz programu zbrojeniowego. te weksle wystawiane przez firm\u0119-atrap\u0119 metallurgische forschungsgesellschaft m.b.h. i gwarantowane przez pa\u0144stwo pokry\u0142y w latach 1934\u20131938 30% wydatk\u00f3w na zbrojenia.\nju\u017c nast\u0119pnego dnia po przy\u0142\u0105czeniu austrii do iii rzeszy (anschluss 12 marca 1938) dokonano transferu 78,3 ton czystego z\u0142ota oraz dewiz i walut z austriackiego banku narodowego \u00f6sterreichische nationalbank do niemieckiego banku rzeszy (reichsbank) w berlinie. ilo\u015b\u0107 z\u0142ota z austrii przewy\u017csza\u0142a 3-krotnie niemieckie rezerwy tego kruszcu.\np\u0142atno\u015bci zbrojeniowe by\u0142y realizowane w r\u00f3\u017cnych systemach kredytowania. akceptowano wysokie zad\u0142u\u017cenie, zw\u0142aszcza w kredytach kr\u00f3tkoterminowych. liczono na zdobycze terytorialne wymuszone przez lokalne dzia\u0142ania militarne. pomimo zaniechania pokrycia pieni\u0105dza rezerw\u0105 z\u0142ota i nadmiernego zad\u0142u\u017cenia nie wyst\u0105pi\u0142a oczekiwana przez teoretyk\u00f3w inflacja. wska\u017anik cen detalicznych wykazywa\u0142 oficjalnie wzrost oko\u0142o 1% rocznie, co wynika\u0142o z kontroli rynku przez pa\u0144stwo, ceny i mar\u017ce by\u0142y regulowane. politycznie wymuszona stabilno\u015b\u0107 pieni\u0105dza nie mia\u0142a uzasadnienia gospodarczego, tote\u017c reichsmarka nie cieszy\u0142a si\u0119 zaufaniem na mi\u0119dzynarodowym rynku walutowym. z powodu braku du\u017cych mi\u0119dzynarodowych inwestycji w gospodarce niemieckiej wyst\u0105pi\u0142 chroniczny brak dewiz.\n\n\n=== prywatyzacja ===\nw okresie 1934-37 przeprowadzili szereg prywatyzacji, sprywatyzowali m.in. firmy kolejowe, stoczniowe, hutnicze, g\u00f3rnicze, banki czy municypalne zak\u0142ady u\u017cyteczno\u015bci publicznej. chocia\u017c nazi\u015bci prywatyzowali w\u0142asno\u015b\u0107 publiczn\u0105 i us\u0142ugi jednocze\u015bnie zwi\u0119kszali kontrol\u0119 pa\u0144stwa nad gospodark\u0105.\n\n\n=== z\u0142oto iii rzeszy ===\nw czasie ii wojny \u015bwiatowej z\u0142oto odgrywa\u0142o wa\u017cn\u0105 rol\u0119 przy realizacji transakcji finansowych. ten metal wyst\u0119puje w r\u00f3\u017cnej postaci: jako sztabki, z\u0142ote monety oraz jako bi\u017cuteria. mo\u017ce by\u0107 przetopiony i przetworzony tak, \u017ce ulegaj\u0105 zatarciu wszelkie \u015blady jego pochodzenia. dlatego z\u0142oto by\u0142o ulubionym \u015brodkiem p\u0142atniczym na ca\u0142ym \u015bwiecie, a po wymianie na dewizy operacje finansowe by\u0142y u\u0142atwione. szwajcaria by\u0142a centrum zwi\u0105zanych z tym operacji. centralny bank iii rzeszy (reichsbank) sprzedawa\u0142 znaczne ilo\u015bci z\u0142ota szwajcarskiemu bankowi narodowemu schweizerische nationalbank (snb) a\u017c do ko\u0144ca wojny, pisa\u0142 o tym gian trepp. wprawdzie snb kupowa\u0142 jednocze\u015bnie z\u0142oto od aliant\u00f3w, ale to zupe\u0142nie inna sprawa, poniewa\u017c pochodzenie tego z\u0142ota nie nasuwa w\u0105tpliwo\u015bci.\n\n\n== kultura i sztuka ==\nobj\u0119cie w\u0142adzy przez nsdap sprowadzi\u0142o kultur\u0119 i sztuk\u0119 do roli narz\u0119dzi propagandy. sztuka nowatorska uznana zosta\u0142a za \u201ezwyrodnia\u0142\u0105\u201d i do\u015b\u0107 szybko wyeliminowana z \u017cycia publicznego. r\u00f3\u017cnorodno\u015b\u0107 gust\u00f3w przedstawiano jako konsekwencj\u0119 sprzeczno\u015bci ideologicznych, a przede wszystkim obco\u015bci rasowej \u2013 sztuka nowoczesna, czyli \u201ezwyrodnia\u0142a\u201d kojarzona by\u0142a przede wszystkim z \u201e\u017cydowskim gustem\u201d.\n\n\n== opozycja antyhitlerowska w iii rzeszy ==\npomimo akceptacji i wspierania re\u017cimu przez spo\u0142ecze\u0144stwo niemieckie, w pa\u0144stwie dzia\u0142a\u0142a w pewnej skali opozycja antyhitlerowska, nie zgadzaj\u0105ca si\u0119 w r\u00f3\u017cnym stopniu na polityk\u0119 nazist\u00f3w oraz podejmuj\u0105ca pr\u00f3by sprzeciwu, jak r\u00f3wnie\u017c czynnego oporu i zamach\u00f3w. niemiecki ruch oporu w iii rzeszy okre\u015blany jest mianem widerstand. jedn\u0105 ze znanych organizacji antyhitlerowskich by\u0142a bia\u0142a r\u00f3\u017ca, kt\u00f3rej dzia\u0142alno\u015b\u0107 zosta\u0142a zd\u0142awiona. ponadto powo\u0142ano do \u017cycia przyk\u0142adowo ruch komitet narodowy wolne niemcy. opr\u00f3cz tego podejmowano zamachy na hitlera, z kt\u00f3rych najs\u0142ynniejszym jest zamach z 20 lipca 1944. ruch skierowany przeciw re\u017cimowi, czynny op\u00f3r oraz spiski mia\u0142y wprawdzie dzia\u0142anie u\u015bwiadamiaj\u0105ce i motywuj\u0105ce spo\u0142ecze\u0144stwo niemieckiego, jednak okaza\u0142y si\u0119 nieskuteczne odno\u015bnie do powstrzymania zbrodniczej dzia\u0142alno\u015bci iii rzeszy.\n\n\n== kraje s\u0105siaduj\u0105ce ==\n\n\n== skutki i procesy ==\npo bezwarunkowej kapitulacji iii rzeszy 8 maja 1945 i przej\u0119ciu kontroli nad pa\u0144stwem przez pa\u0144stwa alianckie, przeprowadzono procesy s\u0105dowe, podczas kt\u00f3rych s\u0105dzono zbrodniarzy wojennych oraz osoby pope\u0142niaj\u0105ce przest\u0119pstwa w ramach w\u0142adzy nazistowskiej. najwa\u017cniejszym z post\u0119powa\u0144 by\u0142 proces prowadzony przez mi\u0119dzynarodowy trybuna\u0142 wojskowy w norymberdze. dalsze 12 proces\u00f3w norymberskich prowadzono w nast\u0119pnych latach powojennych.\n\nponadto realizowana by\u0142a denazyfikacja \u2013 proces podj\u0119ty w celu wykorzenienia zasad, ustaw oraz organizacji nazistowskich z \u017cycia polityczno-spo\u0142ecznego niemiec, a tak\u017ce austrii.\n\n\n== przypisy ==\n\n\n== uwagi ==\n\n\n== linki zewn\u0119trzne ==\nwojciech wichert, chaos i przyzwolenie. polikratyczna struktura re\u017cimu hitlerowskiego do 1939 r., \u201ehistmag.org\u201d, 20 czerwca 2009.\niii rzesza \u2013 historia pa\u0144stwa istniej\u0105cego w latach 1933\u20131945\nvaterland.pl historia iii rzeszy 1933\u20131945\nserwis na portalu dws-xip.pl\niii rzesza na stronie historia.pgi.pl. historia.pgi.pl. [zarchiwizowane z tego adresu (2011-07-22)].\narchitektura iii rzeszy. barbarzynca.com. [zarchiwizowane z tego adresu (2010-06-08)].\nustawa o zarz\u0105dzaniu finansami w rzeszy w roku bud\u017cetowym 1945 r. z dnia 29 marca 1945 r.\n\u015blady z\u0142a miejscu bunkra hitlera i nowej kancelarii rzeszy\u201d"