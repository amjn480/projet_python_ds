"worldcat \u00e8 un catalogo bibliografico. registra le collezioni di quasi 20 000 biblioteche che, in oltre 123 paesi, partecipano alla cooperazione bibliotecaria dell'online computer library center (oclc). worldcat \u00e8 costruito e mantenuto collettivamente dalle biblioteche partecipanti.\n\n\n== storia ==\nil catalogo \u00e8 stato creato da fred kilgour a partire dal 1967 ed \u00e8 diventato operativo a partire dal 1971. \u00e8 il pi\u00f9 ampio database bibliografico internazionale. oclc fornisce worldcat liberamente alle biblioteche, ma il catalogo \u00e8 la base per altri servizi a pagamento, come la condivisione di risorse e la gestione completa della biblioteca.\nnel 2003 oclc ha iniziato il programma pilota \"open worldcat\", rendendo disponibili record abbreviati, provenienti da una sezione di worldcat, ai siti web partner e ai rivenditori di libri, in modo da incrementare le possibilit\u00e0 di accedere alle collezioni delle biblioteche partecipanti. dal 2006 \u00e8 possibile fare ricerche liberamente su worldcat attraverso un motore di ricerca interno proposto dal suo sito web.\nnel 2007 worldcat identities ha iniziato a fornire informazioni sugli autori e sulle persone legate ai libri pubblicati (per esempio, coloro che hanno scritto prefazioni, postfazioni e contributi). a maggio del 2019, worldcat conteneva oltre 450 milioni di record bibliografici in 484 lingue, che rappresentano oltre 2,8 miliardi di risorse di biblioteche fisiche e digitali, mentre il set di dati sulle persone comprendeva oltre 100 milioni di nomi.\n\n\n== limitazioni ==\nworldcat opera seguendo un modello misto di aggiornamento in tempo reale e di elaborazione batch. tutte le biblioteche che riversano i propri record su worldcat effettuano gli aggiornamenti a scadenze predefinite con oclc, mentre tutte le biblioteche (ca 25 000) che catalogano online arricchiscono il catalogo in tempo reale. worldcat pu\u00f2 mostrare dunque che un determinato documento \u00e8 presente nel catalogo della biblioteca, ma non se questo \u00e8 in prestito in quel momento, oppure \u00e8 disponibile.\nper ovviare a questo problema, esiste la possibilit\u00e0 per le biblioteche di aggiungere link diretti al proprio catalogo, in modo da permettere agli utenti di controllare lo status di circolazione del documento.\n\n\n== note ==\n\n\n== bibliografia ==\n wendy m. grossman, why you can't find a library book in your search engine: finding a book at your local library should just involve a simple web search; but thanks to a us cataloguing site, that is far from the case, in the guardian, 21 gennaio 2009.\n\n\n== altri progetti ==\n\n wikimedia commons contiene immagini o altri file su worldcat\n\n\n== collegamenti esterni ==\n\n(en, cs, de, es, fr, it, nl, pt, th, ko, ja, zh) sito ufficiale, su worldcat.org. \n oclc - \"web scale\" discovery and delivery of library resources, su oclc.org.\n worldcat identities, su worldcat.org."