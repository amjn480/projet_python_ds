"vilafranca del pened\u00e8s \u00e9s una ciutat de la vegueria del pened\u00e8s, a catalunya, capital de la comarca de l'alt pened\u00e8s. el municipi t\u00e9 una extensi\u00f3 de 19,63 km\u00b2 i est\u00e0 format pel nucli de la capital i els ve\u00efnats del bordellet, el mol\u00ed d'en rovira, pere pau, cal salines i la serreta, aquest darrer compartit amb el terme municipal d'ol\u00e8rdola.els barris de vilafranca s\u00f3n, a m\u00e9s del centre de la vila, sant juli\u00e0, l'espirall, mol\u00ed d'en rovira, poble nou, les clotes, barceloneta-sant mag\u00ed i la girada.\nels patrons de la ciutat s\u00f3n sant ramon de penyafort, sant jocund i sant f\u00e8lix m\u00e0rtir. la festa major centra bona part dels seus actes al voltant del patr\u00f3, sant f\u00e8lix, que no s'ha de confondre amb el sant f\u00e8lix, prevere, que tamb\u00e9 celebra la seva festa el 30 d'agost.vilafranca \u00e9s coneguda a escala internacional pels seus vins: el cava catal\u00e0 i els vins de la denominaci\u00f3 d'origen pened\u00e8s (d.o.), amb marques multinacionals com bodegas torres. a part del vins i caves, vilafranca tamb\u00e9 \u00e9s coneguda pels castellers de vilafranca i per la seva festa major, que compta amb un dels dracs m\u00e9s antics d'europa (dels volts de l'any 1600) i una vintena de balls, entremesos i colles castelleres.\n\n\n== top\u00f2nim ==\nel top\u00f2nim de vilafranca del pened\u00e8s fa refer\u00e8ncia al fet que la vila era empla\u00e7ada dins l'\u00e0mbit de les franqueses establertes a ol\u00e8rdola o al pened\u00e8s al segle xi, i a la formaci\u00f3 de la vila despr\u00e9s del frac\u00e0s de la restauraci\u00f3 d'ol\u00e8rdola, antiga capital de la regi\u00f3, despr\u00e9s de la invasi\u00f3 almor\u00e0vit del 1108.\n\n\n== hist\u00f2ria ==\n\n\n=== or\u00edgens ===\nhom creu que vilafranca del pened\u00e8s fou fundada cap a mitjan segle xii a conseq\u00fc\u00e8ncia de la decad\u00e8ncia d'ol\u00e8rdola, ja que els seus habitants foren els primers pobladors de la vila.\nes considera que va n\u00e9ixer entre els anys 1108 i 1151, anys en qu\u00e8 es troba la primera refer\u00e8ncia de la vila. vilafranca es va fundar al voltant de l'antiga torre dela, la qual es trobava a prop de la via augusta. des del naixement de la vila se celebrava un mercat, fet que juntament amb les franqueses concedides, la tranquil\u00b7litat envers els sarra\u00efns i l'impuls que li va donar el comte de barcelona va propiciar el creixement del primer nucli fins a esdevenir una de les ciutats importants del principat. la distribuci\u00f3 de la vila era la t\u00edpica d'una ciutat medieval amb el clos de la muralla, el call jueu, els gremis i la noblesa.\ndurant el segle xiii, vilafranca experimenta un important desenvolupament econ\u00f2mic i social, i es consolida la repoblaci\u00f3 de la seva \u00e0rea d'influ\u00e8ncia i la seva posici\u00f3 puntera com a centre comercial en la conflu\u00e8ncia d'importants vies de comunicaci\u00f3. a m\u00e9s, com a vila reial rep protecci\u00f3 i la vegada molts privilegis, per la qual cosa es converteix en una de les poblacions de domini reial m\u00e9s notables de la catalunya de l'\u00e8poca, i en la qual se celebra - el 1218 - una assemblea convocada per jaume i, que reuneix la noblesa, els prelats i els representants de les ciutats i les viles. la import\u00e0ncia territorial de vilafranca es veu corroborada amb la formaci\u00f3 de la vegueria de vilafranca del pened\u00e8s i en l'establiment de diferents cases mon\u00e0stiques, que converteixen la vila en un centre de gran activitat.\n\n\n=== \u00e8poca medieval ===\nvilafranca va tenir un creixement intens durant la segona meitat del segle xii. va ser decisiva la seva situaci\u00f3 com a via que enlla\u00e7ava les terres cristianes amb les musulmanes. com a conseq\u00fc\u00e8ncia d'aquesta rellev\u00e0ncia, el rei va fer donaci\u00f3 dels drets de notaria a l'esgl\u00e9sia l'any 1188. la coincid\u00e8ncia de les celebracions religioses amb les fires i mercats com a activitats inseparables i la concessi\u00f3 reial dels drets de notaria van fer que l'esgl\u00e9sia de vilafranca exerc\u00eds un notable poder econ\u00f2mic i jur\u00eddic.\nel centre de la poblaci\u00f3 girava a l'entorn de la primitiva parr\u00f2quia de santa maria, una esgl\u00e9sia parroquial que va ser la primera que va integrar el g\u00f2tic. es van construir altres edificis notables, com ara el palau maci\u00e0, o el convent d'un orde mendicant: el convent de sant francesc; l'esgl\u00e9sia d'un convent d'un orde militar: la capella de sant joan i altres edificis amb un clar protagonisme en uns fets cabdals a la hist\u00f2ria de catalunya com ara el palau reial, on va morir el rei pere el gran, o el palau balt\u00e0, que la tradici\u00f3 diu que fou l'escenari on es va signar la conc\u00f2rdia de vilafranca el 1461, un dels desencadenants de la guerra civil que va enfrontar la corona i la generalitat al segle xv.\nfins a la meitat del segle xiv hi ha una \u00e8poca de creixement de la vila. a partir de la meitat d'aquest segle s'inicia un cicle de calamitats que marcaran tota aquesta \u00e8poca arreu del pa\u00eds. el cicle s'inicia amb les males collites. l'any 1333 \u00e9s conegut com \u00ablo mal any primer\u00bb. continuar\u00e0 amb la pesta del 1348 i altres que van seguir. diverses epid\u00e8mies de morbo, c\u00f2lera i grip van afectar vilafranca els anys 1530, 1558, 1564, junt amb les epid\u00e8mies cal comptabilitzar les seg\u00fcents guerres: la guerra civil (1462-1472), que va incidir fortament a la vila, la guerra dels remences (1483-1486), la guerra dels segadors (1640-1652).\n\n\n=== \u00e8poca moderna ===\nmalgrat aquesta situaci\u00f3 general, l'activitat econ\u00f2mica i comercial de vilafranca no va aturar-se, tot i que no va ser tan alta com en segles anteriors. catalunya \u00e9s, una vegada m\u00e9s, escenari de batalles. vilafranca, on va arribar a residir la junta superior de catalunya, va ser saquejada diverses vegades des de 1808. un cop superada aquesta guerra, el conreu vin\u00edcola va continuar creixent a la comarca, cosa que va suposar un important creixement demogr\u00e0fic. la ciutat va ser una de les m\u00e9s afectades per l'epid\u00e8mia de c\u00f2lera de 1854 a catalunya, entre el 8 d'agost i el 27 de setembre van morir 800 persones dels seus 12.000 habitants, i a partir de l'any 1879 la fil\u00b7loxera va devastar les vinyes i es va iniciar una espectacular davallada econ\u00f2mica i una considerable disminuci\u00f3 de la poblaci\u00f3. malgrat tot, abans d'acabar el segle la viticultura va tornar a ser la primera font de riquesa de la vila, consolidant el seu car\u00e0cter agr\u00edcola i vin\u00edcola.\nel ressorgiment econ\u00f2mic de la comarca de l'alt pened\u00e8s, despr\u00e9s del desastre de la fil\u00b7loxera, va propiciar l'arribada del corrent art\u00edstic i social que comen\u00e7ava a implantar-se a europa. propietaris agr\u00edcoles i comerciants esdevenen els receptors de les tend\u00e8ncies modernistes i impulsen edificacions d'acord amb la seva posici\u00f3 econ\u00f2mica. la ruta modernista de vilafranca forma part de les 9 rutes modernistes prop de barcelona que promou la diputaci\u00f3 de barcelona.\n\n\n=== \u00e8poca contempor\u00e0nia ===\nen el per\u00edode de 1950 a 1981, vilafranca t\u00e9 un gran creixement. acull diverses ind\u00fastries i el sector del vi i del cava es desenvolupa \u00e0mpliament. vilafranca \u00e9s avui una de les principals ciutats mitjanes de catalunya, un centre econ\u00f2mic i comercial dotat de tots els serveis i amb bones comunicacions que l'apropen a les principals ciutats catalanes i de l'estat. en els \u00faltims anys s'ha viscut un proc\u00e9s urbanitzador for\u00e7a din\u00e0mic, amb zones residencials destinades a acollir una gran quantitat de nous habitatges. en l'\u00e0mbit industrial, s'han instal\u00b7lat diverses empreses propiciant l'aparici\u00f3 de nous pol\u00edgons.\n\n\n== demografia ==\n\n\n== geografia ==\nllista de top\u00f2nims de vilafranca del pened\u00e8s (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).\n\n\n=== barris ===\nvilafranca del pened\u00e8s est\u00e0 dividida en vuit barris:\nel barri del centre, que engloba el que havia estat la vila emmurallada i els espais immediats de creixement posterior. \u00e9s on hi ha els edificis de m\u00e9s inter\u00e8s hist\u00f2ric o arquitect\u00f2nic. els eixos s\u00f3n la pla\u00e7a de la vila, les places de la constituci\u00f3, de l'oli, de jaume i i de sant joan, els carrers de la parellada i dels ferrers, i les rambles de nostra senyora i de sant francesc. tamb\u00e9 cal destacar-hi el cap centre, situat a la pla\u00e7a del pened\u00e8s, el teatre cal bolet, la societat el casal i el casino (que data de 1876).\nl'espirall: l'avinguda de la pelegrina i el carrer espirall s\u00f3n els carrers m\u00e9s importants d'aquest barri que conflueixen on es troba l'hospital comarcal de l'alt pened\u00e8s i la nau (espai de joventut). hi ha ubicats el cap nord, la comissaria dels mossos i el parc de bombers.\nbarceloneta-sant mag\u00ed, amb l'estaci\u00f3 de vilafranca del pened\u00e8s. \u00e9s on actualment es troba l'estaci\u00f3 de trens i el p\u00e0rquing de cal rodina. comen\u00e7a a l'avinguda d'igualada, l'avinguda de barcelona i el carrer de santa clara i va passant pels carrers del cid, pere alegret, sant raimon de penyafort, papiol, la pla\u00e7a de l'estaci\u00f3, carrers del sol, del genaral zurbano, del doctor zamenhof i de manuel barba i roca, entre altres.\nla girada, un dels barris nascuts recentment, t\u00e9 al costat el barri del mol\u00ed d'en rovira, delimitat per la via f\u00e8rria i la n-340. consta d'una estaci\u00f3 de bus i d'una llarga rambla, coneguda pel nom de rambla de la girada, que travessa tot el barri. tamb\u00e9 destaca a l'altra banda de la v\u00eda el passeig de rafael soler, on al costat mateix hi ha un grand\u00edssim parc amb gespa artificial,conegut amb el nom de parc d'1 d'octubre, que al final de tot es connecta amb el barri del poble nou.\nel poble nou \u00e9s el primer barri amb m\u00e9s poblaci\u00f3 de tot vilafranca. t\u00e9 el parc del t\u00edvoli i un dels carrers m\u00e9s llargs de vilafranca, el d'am\u00e0lia soler. tamb\u00e9 cal destacar-hi la carretera de moja, el carrer del mestre josep recasens, el carrer de germanor, el carrer d'ignasi iglesias, el carrer de men\u00e9ndez i pelayo, carrer de ramon freixas i carrer de l'ateneu, entre altres.\nsant juli\u00e0 \u00e9s el segon barri amb m\u00e9s poblaci\u00f3 de tota la ciutat. consta del parc de sant juli\u00e0 i la zona del pla del diable. inclou tota la zona esportiva (camps de futbol, pistes, etc.). els carrers m\u00e9s importants s\u00f3n l'avinguda de catalunya, la pla\u00e7a de la sardana, carrer de sant f\u00e8lix i el carrer de jaume balmes.\nles clotes \u00e9s on hi ha la biblioteca torres i bages, l'escorxador, la pla\u00e7a de la verema i la pla\u00e7a del gas. el carrer amb m\u00e9s afluencia de gent \u00e9s el balc\u00f3 de les clotes, el carrer de la benefic\u00e8ncia, el carrer de ferran i el carrer de torrelles de foix, entre altres.\nel mol\u00ed d'en rovira \u00e9s un barri for\u00e7a industrial. tot i aix\u00f2, el carrer principal, el carrer del comer\u00e7, t\u00e9 una de les l\u00ednies de fa\u00e7anes m\u00e9s boniques de tot catalunya.\n\n\n=== ve\u00efnats ===\ncal salines. est\u00e0 situat entre el nucli de vilafranca i santa margarida i els monjos. l'any 2007 tenia 82 habitants. 41\u00b0 19\u2032 46.74\u2033 n, 1\u00b0 39\u2032 56.69\u2033 e\nel bordellet. es troba al nord-est de la vila i el seu nom fa refer\u00e8ncia a un antic prost\u00edbul que existia en l'\u00e8poca medieval, per\u00f2 tamb\u00e9 s'ha dit que el nom ve d'una borderia, un lloc d'acolliment d'infants. l'any 2007 tenia 14 habitants. 41\u00b0 21\u2032 47.87\u2033 n, 1\u00b0 42\u2032 25.51\u2033 e\nel mol\u00ed d'en rovira inclou les cases a\u00efllades m\u00e9s enll\u00e0 del nucli urb\u00e0, tocant al barri del mateix nom. l'any 2007 tenia 163 habitants. sorg\u00ed al voltant del mol\u00ed de la riera del mateix nom. hi ha un monestir resid\u00e8ncia de la mare de d\u00e9u del pilar. 41\u00b0 20\u2032 18\u2033 n, 1\u00b0 42\u2032 30\u2033 e\npere pau. es troba al l\u00edmit del terme, tocant al poble de sant pere molanta.\n\n\n== empla\u00e7ament ==\nl'empla\u00e7ament de vilafranca (224 m d'altitud) al centre de la depressi\u00f3 del pened\u00e8s, entre la serralada prelitoral i el mass\u00eds del garraf, \u00e9s un pas obligat, ja d'antic. en l'\u00e8poca romana hi passava la via augusta que es dirigia cap a tarragona. a l'edat mitjana hi passava el cam\u00ed que hi duia per begues i olesa de bonesvalls. i des de 1865 hi passa la l\u00ednia f\u00e8rria de martorell a tarragona.\nest\u00e0 situada al centre de la depressi\u00f3 penedesenca, en un terreny pla amb alguns turons que s'eleven un centenar de metres sobre la resta de la plana: el puig de sant jaume (296 m), el puig de sant pau (302 m), i el que serveix d'assentament a la mateixa capital.\nel terme municipal \u00e9s envoltat pels termes de les cabanyes i la granada, a l'est per sant cugat sesgarrigues i ol\u00e8rdola, al sud santa margarida i els monjos i a l'oest sant mart\u00ed sarroca i pacs del pened\u00e8s.\n\n\n== clima ==\nel clima \u00e9s eminentment mediterrani. la temperatura mitjana al gener \u00e9s de 7 \u00b0c, i al juliol de 23 \u00b0c. pluviometria: 550 litres/m\u2082. a continuaci\u00f3, la taula de les mitjanes clim\u00e0tiques de temperatures i precipitcions mensuals. dades de l'estaci\u00f3 meteorol\u00f2gica del museu per al per\u00edode 1968-2008.\n\n\n== cultura i societat ==\n\n\n=== festes i tradicions ===\ndel calendari festiu es poden destacar les fires de maig, les festes dels barris durant els mesos de juliol i agost,el vijazz i, molt especialment, la festa major a final d'agost, declarada festa patrimonial d'inter\u00e8s nacional per la generalitat de catalunya (29, 30 i 31 d'agost i 1 i 2 de setembre).\ndurant la festa major es poden veure figures, elements i balls folklorics de gran valor patrimonial com el drac, el ball de diables de vilafranca, el ball d'en serrallonga, l'\u00e0liga, els gegants, els nans, els capgrossos, els panderos, el ball pla, les cotonines, el ball de gitanes, ball de bastons, ball de figuetaires, etc. per\u00f2 cal destacar l'actuaci\u00f3 castellera que s'hi realitza el dia 30, la diada de sant f\u00e8lix.\nvilafranca t\u00e9 la figura del bestiari catal\u00e0 m\u00e9s antic d'europa; un drac documentat des del 1601, tot i que segurament ja existia anteriorment. actualment compta amb dues r\u00e8pliques exactes: una a vilafranca (2006) i una a belgica.\nel vijazz \u00e9s una fira de vins i caves del pened\u00e8s que se celebra durant el primer cap de setmana de juliol. hi ha actuacions musicals amb primeres figures del jazz nacional i internacional en ple centre hist\u00f2ric de vilafranca del pened\u00e8s i tot un seguit d'activitats complement\u00e0ries culturals, gastron\u00f2miques i tur\u00edstiques.\nvilafranca organitza tamb\u00e9 la festa del xat\u00f3 amb molt bona pres\u00e8ncia de visitants. se celebra la tercera setmana de gener i s'hi poden degustar les cinc varietats d'aquest popular plat.\nla festa de la verema del pened\u00e8s s'inicia amb la nit de la verema, quan \u00e9s proclamada la pubilla de la festa. hi ha concursos de mostra de qualitat del ra\u00efm del pened\u00e8s i de fotografia, i tamb\u00e9 \u00e9s concedit un premi d'investigaci\u00f3. a m\u00e9s, s'hi celebra el ball del most. la festa es clou amb la investidura d'una personalitat com a membre d'honor del casal dels amics del vi i de la bona taula (entitat organitzadora de la festa) i amb l'obtenci\u00f3 del primer most, que \u00e9s bene\u00eft.la fira del gall se celebra el cap de setmana abans del nadal, amb un mercat d'aviram, que t\u00e9 lloc des de l'edat mitjana, on es pot comprar i degustar el reconegut gall del pened\u00e8s en la mostra gastron\u00f2mica, aix\u00ed com els vins de la denominaci\u00f3 d'origen pened\u00e8s. tamb\u00e9 hi ha exposici\u00f3 d'aviram, mostra de bestiari festiu,  amb el gall tomasot, la gallina ballarica, l'\u00e0liga del barri de sant juli\u00e0 i l'aligueta tramuntana, com a amfitrions.\n\n\n=== centres culturals ===\nvilafranca disposa de sales d'espectacles: casal la principal (cinema, balls, espectacles...), el cinema kubrick, el teatre cal bolet o l'auditori municipal que \u00e9s un equipament cultural de nova construcci\u00f3,dissenyat per a acollir concerts i activitats musicals.\n\nel teatre el bolet, constru\u00eft per iniciativa privada l'any 1886 amb el nom de \"teatre principal\", a principis del segle xx passa a denominar-se cal bolet pel cognom del seu nou propietari. finalment, va ser adquirit per l'ajuntament de vilafranca el 1982. t\u00e9 un aforament de 386 espectadors. est\u00e0 a la disposici\u00f3 de les entitats i col\u00b7lectius locals per dur a terme activitats relacionades amb les arts esc\u00e8niques i ofereix una programaci\u00f3 estable d'espectacles professionals de teatre, m\u00fasica i dansa.\n\n\n=== museus ===\nmuseu de les cultures del vi de catalunya o vinseum\nmuseu de la festa major (casa de la festa major)\n\n\n=== escut ===\nl'escut de vilafranca del pened\u00e8s t\u00e9 el seg\u00fcent blasonament: \"escut caironat: d'atzur, una muralla torrejada de 2 torres i oberta d'una sola porta d'or; acompanyada al cap d'un escudet d'or amb 4 pals de gules timbrat d'una corona antiga d'or. per timbre, una corona mural de vila\".va ser aprovat el 21 de mar\u00e7 de 1985 i publicat al dogc el 14 de juny del mateix any amb el n\u00famero 550. la poblaci\u00f3, tal com diu el seu nom, es va desenvolupar com una vila franca, \u00e9s a dir, que depenia directament del rei, no d'un senyor feudal. la vila era voltada de muralles, i t\u00e9 un palau reial (avui museu del vi), on va morir-hi pere ii l'any 1289. l'escut, doncs, ens mostra una muralla torrejada amb la porta oberta, que simbolitza la vila franca, o lliure; al capdamunt, un escudet amb els quatre pals de catalunya coronat a l'antiga, que recorda la jurisdicci\u00f3 reial sobre la vila.\n\n\n== vilafranca, castellera ==\nper trobar els or\u00edgens de la tradici\u00f3 castellera, tan lligada a la ciutat de vilafranca, cal remuntar cap a la darreria del segle xviii i emmarcar-la dins altres expressions populars, com danses i entremesos.\n\nper\u00f2 la g\u00e8nesi dels castells cal buscar-la en la \u00abtorreta\u00bb final del ball de valencians, que es realitzava en l'entorn de les processons religioses. aquests balls finalitzaven amb una figura constitu\u00efda per l'aixecament d'una construcci\u00f3 humana, que amb el temps va anar agafant import\u00e0ncia i al\u00e7ada, fins a independitzar-se del ball. al segle xv ja es feien les moixigangues, balls tamb\u00e9 amb construccions humanes, de les quals \u00e9s reminisc\u00e8ncia la muixeranga d'algemes\u00ed. al segle xviii la seva popularitat s'estengu\u00e9 fins al sud de catalunya on eren practicades al camp de tarragona i comarques dels voltants, on les colles participaven en les festivitats de les viles.\n\nels inicisel primer castell documentat (\u00abcastell de sis sostres, acompanyat de la dol\u00e7aina\u00bb) \u00e9s l'any 1770 a l'arbo\u00e7, i els anys 1790 ja s'usava la paraula \u00abcastell\u00bb que es diferenciava del ball de valencians. el 2 de febrer de 1801, per la candelera, apareixen a valls els primers pilars, per\u00f2 no est\u00e0 prou documentat quina colla de les dues colles vallenques els port\u00e0 a terme. hi ha refer\u00e8ncies orals de l'any 1805 i refer\u00e8ncies escrites de 1815 a l'exist\u00e8ncia de dues colles a valls, la colla dels pagesos i la colla dels menestrals. ambdues colles van anar canviant de nom al llarg del temps i actualment hom vol creure que l'actual colla vella dels xiquets de valls \u00e9s la continuadora de la dels pagesos, i la colla joves dels xiquets de valls la dels menestrals. la primera, que s'ha autoatribu\u00eft estar documentada des de 1801, es va erigir com la colla tradicional mentre que la segona, fundada l'any 1812 pel cap de colla josep batet llobera, era de tend\u00e8ncia lliberal. per tot aquest valor hist\u00f2ric, i especialment pel manteniment d'aquest art a trav\u00e9s dels segles, la poblaci\u00f3 de valls \u00e9s considerada el \u00abbressol dels castells\u00bb.\n\n\n=== castellers de vilafranca ===\n\nla colla castellers de vilafranca es va fundar el mes de setembre de 1948, de la m\u00e0 d'oriol rosell, qui en va ser el primer cap. els inicis van estar marcats per la consecuci\u00f3 dels primers castells de set i per les estretes relacions amb les altres colles del moment. durant aquests anys, els caps de colla van ser l'oriol rosell (1948-1952) i el ramon sala (1953-1955) i el color de la camisa va ser el rosat, primer, i el vermell, posteriorment.\nel 1956 la colla va restar gaireb\u00e9 inactiva a causa de desavinences internes. el 1957 es va reorganitzar i va adoptar el color verd de la camisa. del 1957 al 1968 s\u00f3n anys de castells de set i la consecuci\u00f3 m\u00e9s destacada va ser el cinc de set. a partir del 1969 i fins al 1974, la colla va fer un salt qualitatiu molt important i va aconseguir els primers castells de vuit: la torre de set, el quatre de vuit, el tres de vuit, el pilar de sis i la torre de vuit amb folre.\nel 1972 va guanyar el concurs de castells de tarragona. durant aquests anys els caps de colla van ser el josep pedrol (1957-1959), el carles dom\u00e8nech (1960-1961), el joan bolet (1962-1963), el gabi mart\u00ednez(1964-1969), el llu\u00eds gim\u00e9nez (1970-1973) i el gabi mart\u00ednez, una altra vegada (1974).\nel 1975 la colla va fer un canvi important en la seva estructura interna: va passar d'una direcci\u00f3 quasi exclusiva del cap de colla a regir-se per un equip t\u00e8cnic col\u00b7legiat. el 1981 va tornar a ser un any de canvis interns, ja que es va decidir que els castellers no cobrarien individualment. aix\u00f2 va provocar una escissi\u00f3 de la colla. entre els anys 1975 i 1982, la colla va mantenir els castells de vuit, tot i que amb feines i treballs. els anys 1983 i 1984 van ser uns anys de recuperaci\u00f3 i consolidaci\u00f3 dels castells de vuit b\u00e0sics, per\u00f2 el tomb definitiu es va produir el 1985 quan es va descarregar el primer cinc de vuit.\naix\u00ed es va obrir el cam\u00ed cap als castells de nou folrats: el 1987 la colla va carregar els primers tres i quatre de nou amb folre, i el 1989 va descarregar el tres per primera vegada i el 1990, el quatre. del 1975 al 1994 el cap de colla va ser el carles dom\u00e8nech.\na partir del 1995, la colla entra en una espiral d'\u00e8xits. s'aconsegueixen les m\u00e0ximes fites: descarregar la torre de nou amb folre i manilles, el pilar de set amb folre, el pilar de vuit amb folre i manilles (el primer del segle xx), el quatre de vuit amb l'agulla (el primer del segle xx), el quatre de nou amb folre i l'agulla (el primer de la hist\u00f2ria dels castells), el cinc de nou amb folre i el tres i quatre de nou amb folre simultanis (per primer cop en tota la hist\u00f2ria castellera), i carregar la torre de vuit (primera del segle xx), el quatre de nou i el tres de deu amb folre i manilles (el primer de la hist\u00f2ria dels castells). francesc moreno \u00abmelilla\u00bb, va ser cap de colla del 1995 a 2003 i durant aquest per\u00edode la colla va guanyar el concurs de castells de tarragona del 1996, 1998 i 2002.\nel llu\u00eds esclassans va passar a ser el cap de colla el 2004 i durant el seu mandat de quatre anys la colla va aconseguir guanyar dos concursos de castells de tarragona m\u00e9s, en els anys 2004 i 2006 i va realitzar la millor diada de la hist\u00f2ria dels castells el sant f\u00e8lix de 2005: 4d9 fa, td9 f (c), 3d10 fm (c), pd8 fm (c) i la millor diada de la hist\u00f2ria amb tots els castells descarregats per tots sants de 2006: 4d9 fa, 5d9 f, td9 fm, pd8 fm.\nel 2007 els castellers de vilafranca van ser ambaixadors de la cultura catalana a la fira del llibre de frankfurt.\nel david miret \u00e9s des del 2008 el cap de colla dels castellers de vilafranca. els seus primers castells com a cap de colla els va dirigir a xile, amb motiu de la gira que va realitzar la colla el gener de 2008 i que va servir d'impuls a les colles castelleres xilenes que es van crear amb l'assessorament i suport dels vilafranquins. en aquest 2008, els castellers de vilafranca van aconseguir un fet sense precedents fins a la data: guanyar el 4t concurs de castells de tarragona consecutiu. l'actuaci\u00f3 que van realitzar els verds per guanyar el concurs del 2008 \u00e9s la millor de la hist\u00f2ria realitzada en un concurs i la segona comptant totes les actuacions. el 2009 els castellers de vilafranca van actuar a flandes i per primera vegada van visitar anglaterra. aquest 2009 tamb\u00e9 ha portat els \u00e8xits castellers de descarregar el primer 3 de 9 amb folre i l'agulla de la hist\u00f2ria (a vilafranca el 31 d'agost) i completar el primer 5 de 8 amb l'agulla de la hist\u00f2ria (a reus el 3 d'octubre). els castellers de vilafranca van acabar la temporada 2009 descarregant el seu castell de gamma extra n\u00famero 105, una xifra extraordin\u00e0ria, molt lluny dels registres de les altres colles grans.\n\n\n=== xicots de vilafranca ===\n\nels primers assaigs comen\u00e7aren la tardor de 1981, per\u00f2 la presentaci\u00f3 de la colla fou l'11 de setembre de 1982 en el marc de la diada nacional de catalunya. amb camisa vermell-rosat, recordant la indument\u00e0ria de la primera colla castellera vilafranquina, va n\u00e9ixer la colla de castellers xicots de vilafranca. es va escollir el nom de xicots com a sin\u00f2nim i semblan\u00e7a del que havien pres altres colles \u2013 nens, minyons,\u2026-. a la pla\u00e7a de la vila s'enlairaren els primers castells de sis, i a la pla\u00e7a de l'oli la primera torre de sis. aquest mateix any la colla afront\u00e0 el repte d'anar al ix concurs de castells de tarragona on es carreg\u00e0 el primer 4de7 i es descarregaren els primers 3de7 i pilar de 5. la temporada es clogu\u00e9 anant a la diada dels minyons de terrassa, on es descarreg\u00e0 el primer 4de7.\n\nla temporada 1983 es pot definir com de consolidaci\u00f3 del quatre i tres de set, fins a actuar en el 25\u00e8 aniversari dels minyons de l'arbo\u00e7, on es prov\u00e0 per primera vegada la torre de set i es carreg\u00e0 el primer 4de7 amb l'agulla. aquest castell es descarreg\u00e0 per primera vegada l'any seg\u00fcent, a la vilafranquina muntanya de sant jaume.\nsemblava que la colla es trobava en el cam\u00ed d'una progressi\u00f3 imparable, per\u00f2 les temporades 1985 i 1986 foren d'estancament, tant en el nombre de gent com en els castells. els primers castells de set no arribaren fins a la diada de m\u00e0rtirs street, el primer dissabte d'agost. era t\u00edpica l'actuaci\u00f3 de 3de7, 4de7, torre de 6 i pilar de 5. al xi concurs de castells de tarragona es prov\u00e0 per primera vegada el 5de7.\nel 1987 era un any de clara davallada. calia buscar un revulsiu. amb pocs castellers, per\u00f2 molta experi\u00e8ncia, es va plantejar un repte que semblava, d'entrada, un somni: el pilar de sis. tot un estiu assajant di\u00e0riament port\u00e0 als intents, no reeixits, dels dies 29 i 31 d'agost, de les fires de sant sadurn\u00ed i, com a culminaci\u00f3 de tot aquell treball, a la inoblidable tarda-nit del 7 de novembre, en qu\u00e8 es carreg\u00e0 aquell dif\u00edcil pilar, que no es veia a vilafranca des del 1972. aquest fet supos\u00e0 un rellan\u00e7ament dels xicots.\nel 1999 es van fer castells, es va fer colla i el m\u00f3n casteller es va sorprendre dels castells que van fer els xicots de vilafranca: cinc 4de8 descarregats, set torres de 7 descarregades. a m\u00e9s es van fer els dos primers intents de 3de8, i a final de temporada es va comen\u00e7ar a assajar la torre de 8 amb folre.\n\nel 2000 els vermells vilafranqu\u00edns vam comen\u00e7ar l'any de manera immillorable, completant el 4de7(a) ja per les festes de sant raimon, el 16 de gener. per\u00f2 el m\u00e9s destacat de principis d'any \u00e9s la decisi\u00f3 assemble\u00e0ria de canviar de local social. els xicots vam acordar abandonar el local del carrer sant raimon de penyafort i traslladar-nos a la pla\u00e7a mil\u00e0 i fontanals, concretament on hi havia l'antic \u201cxatarrero\u201d de cal requena. el nou local coincidia amb la pla\u00e7a on la colla havia nascut 18 anys enrere. el 25 d'agost inauguravem el local, que prenia el nom de cal noi-noi, al\u00b7ludint al nom amb qu\u00e8 es coneixia popularment a principis de segle xx la taverna del museu de vilafranca, que fou nucli dinamitzador de la vida castellera a la vila.\nen resultats castellers, el 2000 ser\u00e0 la millor temporada de la hist\u00f2ria dels xicots. a la festa major de vilafranca es va completar la torre de 7, el 4de8 i per primera vegada el 3de7 aixecat per sota. per\u00f2 va ser al concurs de castells de tarragona on la colla es va superar, i ho va fer per dues ocasions: primer carregant el 3de8, i despr\u00e9s carregant la torre de 8 amb folre.\nel 29 d'octubre van celebrar la diada del roser, i descarregar la torre de 8 amb folre. tamb\u00e9 hi van completar el 4de8 i carregar el 3de8. amb aquesta temporada, els cronistes castellers van coincidir a qualificar els xicots com la colla revelaci\u00f3 de l'any. des de llavors sempre han assolit, cada any, els castells de vuit. el 29 d'agost de 2004, a vilafranca, els xicots van descarregar per primera vegada el preuat 3de8.\na final de temporada, a la diada del roser, es descarrega per primer cop la tripleta de castells de vuit: torre de vuit amb folre, quatre de vuit i tres de vuit. una actuaci\u00f3 que es va poder repetir en dues ocasions el 2005, per festa major i tamb\u00e9 el 12 d'octubre a barcelona, i que van estar a punt de superar el 30 d'octubre per la diada del roser, quan van fer el seu primer i de moment \u00fanic intent de castell de nou; un tres de nou amb folre que va quedar molt a prop de coronar-se i que va fer llenya quan la cassoleta ja era mig col\u00b7locada. aquell 2005 tamb\u00e9 van batre el seu propi r\u00e8cord de castells de vuit: vint de descarregats i tres de carregats.\nel 2006 es va realitzar, tamb\u00e9 pel roser, el primer intent de cinc de vuit, que va caure quan ja entraven les cassoletes, i va assolir la setena posici\u00f3 al concurs de tarragona amb la seva millor actuaci\u00f3 en un concurs: quatre i tres de vuit descarregats, i torre de vuit amb folre carregada. el 2007, els xicots van celebrar el 25\u00e8 aniversari completant la tripleta de vuit descarregada per festa major i sumant-hi pel roser el pilar de sis carregat, culminant aix\u00ed l'any amb la millor actuaci\u00f3 de la hist\u00f2ria de la colla.\n\n\n=== falcons de vilafranca ===\n\nl'origen del fet falconer es troba en un moviment gimnasticoesportiu txec anomenat sokol, que significa \u00abfalc\u00f3\u00bb. la federaci\u00f3 de joves cristians de catalunya va iniciar unes activitats, entre elles hi havia la de \u00abfalcons\u00bb basada en els s\u00f2kols. aix\u00ed naixeren diversos grups de falcons a catalunya (actualment desapareguts) fins a l'any 1942 quan nasqu\u00e9 la colla dels falcons de lloren\u00e7 del pened\u00e8s, que actualment encara existeix i que \u00e9s la que presenta m\u00e9s similituds amb els falcons originals.\nneixen el 1959 ja amb intencions de donar un gir als falcons tradicionals, deixant de ser tan gimn\u00e0stics per esdevenir m\u00e9s pr\u00f2xims al fet casteller. per\u00f2 no ser\u00e0 fins a l'1 de gener de 1960, que realitzen la seva primera actuaci\u00f3 a la sala del casino uni\u00f3 comercial. l'any 1962 s'introdueix el primer escut, que deu anys m\u00e9s tard fou substitu\u00eft per un de m\u00e9s modern. i ja l'any 1975 s'adquireix la utilitzaci\u00f3 del mocador casteller (vermell amb puntets blancs) fins a l'any 1980 que ja \u00e9s substitu\u00eft pel mocador verd amb puntets blancs, que perdura fins a l'actualitat i esdev\u00e9 una pe\u00e7a identificativa.\n\nl'any 1999, durant el 40\u00e8 aniversari de la colla, s'inaugura a la pla\u00e7a del pened\u00e8s de vilafranca, un monument als falcons. l'estructura representa la figura de l'escala de 10, amb una faixa verda voleiant des de l'enxaneta fins a la base. aquest monument va ser finan\u00e7at gr\u00e0cies a la col\u00b7laboraci\u00f3 de particulars, empreses i entitats simpatitzants amb la colla.\nels 50\u00e8 aniversari de la colla es van celebrar amb molt m\u00e9s \u00e8mfasi i durant tot el 2009. al llarg de l'any es van realitzar diversos actes de celebraci\u00f3, culminant com sempre la temporada amb la festa final d'aniversari pel pont de desembre. un dels actes que es va dur a terme va ser el de repetir l'actuaci\u00f3 que havien fet el 1987. els falcons de vilafranca van anar a montserrat, van pujar fins al gorro frigi i all\u00e0 hi van al\u00e7ar un pilar de cinc. es va preparar un concert extraordinari amb versions de les peces del repertori habitual, aranjades per a m\u00e9s instruments i interpretat per un grup de reconeguts m\u00fasics del pened\u00e8s. es va editar un cd amb aquestes peces anomenat falconcert, i es va repetir el concert fins a quatre vegades.l'any 2010 van rebre per part del casino uni\u00f3 comercial el premi projecci\u00f3 2009 en m\u00e8rit als 50 anys d'actuacions i contribuir amb la cultura i les festes populars i tradicionals de vilafranca, catalunya, espanya i l'estranger. la colla es reunia a la pla\u00e7a de la vila per aquest motiu i all\u00e0 van ser sorpresos per l'alcalde de vilafranca, que els va comunicar que descobririen una placa de cer\u00e0mica en homenatge a les actuacions realitzades en aquella pla\u00e7a pels falcons de vilafranca.\n\n\n=== colla jove xiquets de vilafranca ===\nla colla jove xiquets de vilafranca neix a partir d'una acta fundacional que signen set persones, sis d'elles amb experi\u00e8ncia directa de diversos anys en el m\u00f3n casteller, alguns d'ells en alguna de les colles ja existents a la vila. el primer que es fa \u00e9s escollir una junta fundacional, elaborar uns primers estatuts i presentar tota la documentaci\u00f3 per a poder registrar legalment l'entitat al departament de just\u00edcia de la generalitat de catalunya. aquesta primera junta \u00e9s presidida per montserrat vall\u00e8s, amb una traject\u00f2ria de 12 anys fent castells i filla d'un experimentat casteller de pinya i l'albert hill ocupa el c\u00e0rrec de cap de colla. hill porta 27 anys fent castells com a casteller de tronc.\nl'entitat es registra legalment en data 11 de maig de 2010 amb el n\u00famero de registre 42520/1. la colla jove de vilafranca ja t\u00e9 exist\u00e8ncia jur\u00eddica. els estatuts determinen aspectes com la denominaci\u00f3 de la colla, el color de la camisa \u2013blau cel- i el disseny de l'escut, entre d'altres.\nel projecte s'havia comen\u00e7at a gestar a mitjans de febrer de 2010. els sis castellers del nucli fundacional s'havien donat de baixa d'una altra colla de la ciutat i comencen a parlar, sense cap idea predefinida, del que pensen que hauria de ser una colla castellera del segle xxi, moderna i tradicional alhora, democr\u00e0tica i oberta, amb una intenci\u00f3 clara de ser alternativa real i d'aconseguir un potencial social que ho permeti. durant els primers mesos es parla amb molta gent i es detecta que hi ha cert espai per presentar, a la societat vilafranquina, penedesenca i al m\u00f3n casteller en general, una colla castellera amb un ideari propi, innovadora, potent, jove, desacomplexada i que doni aire fresc a l'afecci\u00f3 de casa nostra.\nmalauradament, moltes de les converses dels primers mesos que transmeten una visi\u00f3 positiva d'aquesta idea no fructifiquen en incorporacions de persones f\u00edsiques al nucli fundacional ni al projecte. malgrat tot, aquest nucli segueix treballant discretament, sense pressions externes ni cap mena d'urg\u00e8ncia, mentre recull algunes primeres adhesions a la colla. es van definint l'estrat\u00e8gia de marca i els passos a seguir per presentar la idea en societat. comencen a sortir a la llum p\u00fablica alguns detalls de la colla i, finalment, es fa una presentaci\u00f3 oficial a l'afecci\u00f3 el dijous 13 de maig. va despertar for\u00e7a expectaci\u00f3. la colla jove de vilafranca ja tenia cares i idees exposades p\u00fablicament.\npocs dies despr\u00e9s, divendres 28 de maig, engegaven els assaigs a la seu que ens acull, l'espai per a l'activitat cultural i associativa conegut amb el nom de l'escorxador, a vilafranca mateix. al primer assaig hi assisteixen unes 25 persones, gaireb\u00e9 la meitat eren novelles en la pr\u00e0ctica dels castells i amb un denominador com\u00fa: molt joves. durant els primers dos mesos ens mantenim amb un nombre d'assistents i socis que ronda els quaranta. els castells de la jove, a poc a poc, comencen a pujar.\na principis d'agost hi ha una entrada d'un grup de gent nombr\u00f3s, amb certa experi\u00e8ncia en construccions humanes. pocs dies m\u00e9s tard, s'incorporen bastants joves i alguns ex-castellers que feia molts anys que no aixecaven castells. a primers de setembre la colla fa un assaig-taller de castells a vallbona d'anoia, on ja hi ten\u00edem contactes. aquest assaig \u00e9s considerat clau i marca un punt d'inflexi\u00f3: la colla agafa certa embranzida, es produeix una gran sintonia entre tots els castellers i castelleres que fa pensar a fixar amb determinaci\u00f3 una data per a la possible presentaci\u00f3 a la pla\u00e7a de vilafranca, amb voluntat de portar-hi castells de set pisos.\nel dia 8 d'octubre es fa l'acte de lliurament de camises, a l'escorxador. \u00e9s la primera vegada que es fa i \u00e9s tot un \u00e8xit. repartim un total de noranta-quatre camises als socis de la colla. el projecte, de mica en mica i sense encara haver fet cap castell a pla\u00e7a, es va consolidant, sobretot socialment. per\u00f2 en cap moment es deixen de banda els castells i, l'endem\u00e0, es fa un assaig amb camisa en una masia del pened\u00e8s, acompanyada d'un dinar i d'una festa. en aquest assaig es basteixen els primers castells amb camisa blau cel, tot i que no es computen al no haver estat assolits a pla\u00e7a: un pilar de quatre caminant i un tres de sis.\na mitjan octubre, un cop es veu que la colla es va consolidant, s'adopta l'acord de junta de sol\u00b7licitar formalment l'ingr\u00e9s a la coordinadora de colles castelleres de catalunya.\n\n\n== gastronomia ==\nentre altres menjars caracter\u00edstics de vilafranca es troben:\n\nla coca garlanda, elaborada amb matafaluga.\nles cat\u00e0nies de vilafranca, dol\u00e7os preparats amb ametlles.\nel xat\u00f3 de vilafranca, elaborat amb escarola, bacall\u00e0, tonyina, anxoves i olives arbequinessalsa: all, pebre dol\u00e7, bitxo(opcional), oli d'oliva, vinagre i sal.\ncoca vilafranquina \nel pened\u00e8s destaca pels seus excel\u00b7lents vins denominaci\u00f3 d'origen pened\u00e8s, blancs, frescos, afruitats i de graduaci\u00f3, mentre que els negres s\u00f3n suaus, amb textura de vellut i amb car\u00e0cter. els rosats tamb\u00e9 es mostren fragants i afruitats.\n\n\n== llocs d'inter\u00e8s ==\n\nhi ha un nombre notable d'edificis d'\u00e8poca medieval, un ampli centre for\u00e7a comercial. tamb\u00e9 hi ha edificis modernistes de del pas del segle xix i al segle xx al llarg de les rambles de la vila, com la casa mir\u00f3, la casa fortuny i la casa guasch. tamb\u00e9 hi ha mostres ecl\u00e8ctiques com la casa girona o la casa marcet.\n\u00e9s destacable el nucli antic de la vila, a l'entorn de la pla\u00e7a de jaume i, on es troben els edificis principals com l'esgl\u00e9sia de santa maria, el palau reial, la capella de sant pelegr\u00ed i la capella dels dolors, del segle xvii. l'esgl\u00e9sia bas\u00edlica de santa maria es va iniciar a final del segle xiii i \u00e9s d'estil g\u00f2tic i d'una sola nau. al palau reial actualment s'hi troba el vinseum, el museu de les cultures del vi de catalunya.\na la pla\u00e7a de la vila s'hi pot trobar l'esgl\u00e9sia de sant joan que \u00e9s d'estructura g\u00f2tica i t\u00e9 mostres tardanes de tradici\u00f3 rom\u00e0nica. en aquesta mateixa pla\u00e7a hi ha la casa de la vila, d'arquitectura modernista. a les dues rambles, la de nostra senyora i la de sant francesc, i al carrers general prim i hermenegid clascar, s'hi poden veure algunes de les mostres del millor modernisme a la vila.\na la pla\u00e7a de la vall del castell es troba la casa de la festa major de vilafranca del pened\u00e8s.\ncementiri de vilafranca del pened\u00e8s. al barri de l'espirall, s'hi troba el cementiri, inaugurat el 1839, amb interessants panteons d'estil neog\u00f2tic i modernista, on estan enterrats personatges com eugeni d'ors i manel mil\u00e0 i fontanals. el cementiri es va construir en un solar que ocupava l'antic convent dels caputxins, que va passar al municipi cedit per l'estat l'any 1837, a conseq\u00fc\u00e8ncia de la desamortitzaci\u00f3 de mendiz\u00e1bal. el cementiri \u00e9s de planta rectangular i est\u00e0 format per un conjunt de construccions funer\u00e0ries, jardins i una capella p\u00fablica. arquitectes de renom com ara santiago g\u00fcell, august font, leandre albareda o antoni pons van dissenyar alguns dels panteons, i escultors com en rafael atx\u00e9 hi tenen obra, una bona mostra de la posici\u00f3 social de les diferents persones i fam\u00edlies que hi s\u00f3n enterrades. el cementiri municipal de vilafranca del pened\u00e8s forma part de l'asce, associaci\u00f3 europea de cementiris significatius. s'hi realitzen visites guiades.palau reial: el palau reial de vilafranca del pened\u00e8s \u00e9s una construcci\u00f3 de l'\u00e8poca de pere ii el gran, d'entre els segles xii i xiii. la fa\u00e7ana principal est\u00e0 formada per dos paraments de pedra de diferents al\u00e7ades, un en forma de torre amb coronament llis i l'altre amb una barbacana de fusta. l'aspecte que presenta avui el palau reial de vilafranca ve condicionat per les reconstruccions, ampliacions i restauracions que es van produir durant el segle xx amb l'objecte d'adaptar la casa senyorial, que pertanyia a la fam\u00edlia \u00e1lvarez-cuevas, al que \u00e9s avui el vinseum, museu de les cultures del vi de catalunya. en les mateixes depend\u00e8ncies del vinseum es troba la capella de sant pelegr\u00ed, documentada des del 1334 i que formava part del primer hospital de l'orde dels trinitaris a vilafranca.bas\u00edlica de santa maria. \u00e9s el primer edifici parroquial de catalunya edificat en estil g\u00f2tic i segueix les pautes constructives de les esgl\u00e9sies catalanes de nau \u00fanica: coberta amb voltes de creueria, per\u00f2 amb una \u00e0mplia nau de cinc trams i cinc capelles laterals separades per uns contraforts excepcionalment gruixuts. \u00e9s un edifici g\u00f2tic constru\u00eft sobre una antiga capella rom\u00e0nica. la fa\u00e7ana principal es va iniciar al segle xv seguint les pautes del g\u00f2tic, per\u00f2 ha sofert al llarg de la hist\u00f2ria diverses intervencions, la m\u00e9s recent de les quals es va produir a comen\u00e7aments del segle xx. actualment el campanar de santa maria, la cripta i l'interior de l'esgl\u00e9sia es poden visitar. es realitzen activitats per poder gaudir de la posta de sol des del campanar.palau balt\u00e0 \u00e9s un antic casal g\u00f2tic bastit per francesc babau el 1308, per\u00f2 reformat l'any 1522 i restaurat posteriorment per august font l'any 1889. \u00e9s un edifici que segueix l'estructura de les cases senyorials g\u00f2tiques, amb el pati central que actua com a nucli distribu\u00efdor de les sales de la casa amb l'escala caracter\u00edstica, que actualment resta coberta, i la galeria d'arcs apuntats. l'any 1889, l'arquitecte vilafranqu\u00ed august font el va restaurar i va introduir nous elements a l'edifici, dels quals destaca la tribuna de la fa\u00e7ana principal.cal gom\u00e0 (segle xv-xvi) va ser la casa pairal del bisbe torras i bages i s'aixeca dins l'antic recinte emmurallat de la ciutat, sembla que molt a prop d'on s'empla\u00e7ava el call jueu. \u00e9s un edifici coronat per una caracter\u00edstica galeria d'arcs rebaixats. a l'interior, conserva unes arcuacions g\u00f2tiques a la planta baixa i una finestra coronella de tres arcades. l'edifici acull actualment la biblioteca municipal torras i bages.esgl\u00e9sia i convent de sant francesc o antic casal vilafranqu\u00ed. l'esgl\u00e9sia de l'antic convent dels franciscans, del qual nom\u00e9s s'ha conservat el claustre, \u00e9s un sobri edifici g\u00f2tic de finals del segle xiii d'un gran valor arquitect\u00f2nic, art\u00edstic i hist\u00f2ric, que esdevingu\u00e9 el pante\u00f3 de nobles il\u00b7lustres de vilafranca i del pened\u00e8s. \u00e9s un sobri edifici g\u00f2tic de finals del segle xiii que reuneix tot un conjunt d'elements que s'han definit com a base de l'arquitectura g\u00f2tica catalana. la fa\u00e7ana principal \u00e9s molt austera i es compon b\u00e0sicament d'una portalada de mig punt, d'origen rom\u00e0nic. l'espai interior est\u00e0 distribu\u00eft en una sola nau amb un absis quadrat que indica una clara influ\u00e8ncia cistercenca, adoptada posteriorment pels ordes mendicants com ara els franciscans.palau maci\u00e0 \u00e9s una casa senyorial del segle xv que probablement va formar part d'un gran casal g\u00f2tic, juntament amb l'actual casa de la vila (ajuntament de vilafranca). la casa conserva l'estructura g\u00f2tica del pati, actualment cobert, amb l'escalinata i la galeria d'arcades de mig punt.l'esgl\u00e9sia de la trinitat \u00e9s \u00fanica a vilafranca per ser un edifici de transici\u00f3 del g\u00f2tic al renaixement. constru\u00efda l'any 1578, s'estructura en una sola nau, una volta de can\u00f3 lleugerament apuntada i cinc capelles laterals per banda. l'esgl\u00e9sia de la sant\u00edssima trinitat i les depend\u00e8ncies que resten de l'antic convent dels trinitaris conformen un conjunt arquitect\u00f2nic on s'observen les progressives transformacions i ampliacions de les depend\u00e8ncies conventuals i de les construccions complement\u00e0ries. es realitzen visites guiades a l'esgl\u00e9sia i al campanar neog\u00f2tic.la capella de sant joan la va construir a comen\u00e7aments del segle xiv l'orde militar dels hospitalers de sant joan de jerusalem. la fa\u00e7ana principal presenta una porta de mig punt amb reminisc\u00e8ncies rom\u00e0niques, formada per arquivoltes amb columnes i capitells, un roset\u00f3 g\u00f2tic i un campanar de planta octogonal iniciat a finals del segle xvi. a la paret de migdia, que dona a la pla\u00e7a de sant joan, es troba una porta tapiada de tra\u00e7a rom\u00e0nica que probablement era la portalada de l'antiga capella dels hospitalers. l'interior de la capella \u00e9s de planta rectangular amb un absis de forma poligonal. la construcci\u00f3 \u00e9s robusta i d'estil g\u00f2tic sense ornaments escult\u00f2rics, seguint una clara influ\u00e8ncia del cister.la casa de la vila \u00e9s un edifici p\u00fablic d'origen medieval constru\u00eft a c\u00e0rrec de santiago g\u00fcell i grau, que consta de dos pisos i golfes. la fa\u00e7ana va ser remodelada l'any 1912 i ordenada asim\u00e8tricament amb elements florals modernistes. els balcons presenten i fanals balustrades de peu de llums rodons. a la part superior de la fa\u00e7ana destaca un rellotge emmarcat per unes garlandes de fruites i flors classicistes. actualment \u00e9s usada per l'ajuntament de vilafranca del pened\u00e8s.la casa guardiet-berrozque \u00e9s una casa d'arrel medievalista constru\u00efda per eugeni campllonch i par\u00e9s el 1909, on s'incorporen elements rellevants: la tribuna del xamfr\u00e0, els balcons de la segona planta, la forma lobulada de les petites finestres de les golfes i la l\u00ednia ondulada del coronament. a l'interior es conserva una barana de ferro forjat molt vistosa.la f\u00e0brica de licors i caves mascar\u00f3 \u00e9s un edifici de les caves mascar\u00f3, constru\u00eft per santiago g\u00fcell i grau, 1912. situat al primer tram de l'eixample vilafranqu\u00ed, exemple del modernisme tard\u00e0. consta de quatre trams, un de planta baixa, un altre de planta baixa i dos pisos, un de planta baixa i pis, coronats per una sanefa, i un \u00faltim de planta baixa i p\u00e8rgola superior. el m\u00e9s interessant \u00e9s la potent ornamentaci\u00f3 floral que s'escampa per les obertures i el tra\u00e7at de garlanda, de tradici\u00f3 cl\u00e0ssica.la farm\u00e0cia guasch \u00e9s una casa amb la fa\u00e7ana molt ornamentada amb temes naturalistes sobre les obertures. constru\u00efda per santiago g\u00fcell i grau, 1905. al primer pis, les portes del balc\u00f3 d'arc de mig punt tenen unes persianes amb gelosia radial. al pis superior es poden veure tres finestres en forma d'ull de bou ovalat. la barana del primer pis \u00e9s de ferro forjat i t\u00e9 forma bombada i, la barana del terrat, \u00e9s de perfil arrodonit. a l'interior destaquen la sala principal i la galeria que dona al pati.cal figarot. per primera vegada a vilafranca s'incorporen elements medievalistes en una edificaci\u00f3 particular. en aquest edifici destaquen la balconada seguida, amb cinc portals de falsos arcs ogivals a la fa\u00e7ana principal, el vest\u00edbul, l'escala principal, algunes de les sales interiors i el gran jard\u00ed tamb\u00e9 interior. aquesta obra va tenir una repercussi\u00f3 urbana important i m\u00e9s tard va influir en altres construccions vilafranquines. constru\u00efda l'any 1888 per august font i carreras. actualment \u00e9s la seu dels castellers de vilafranca.el mercat de gallines i menuts \u00e9s un edifici p\u00fablic constru\u00eft l'any 1913 per santiago g\u00fcell i grau com a mercat de gallines i menuts i que m\u00e9s tard es va utilitzar com a mercat del peix. t\u00e9 una planta hexagonal adaptada al desnivell del terreny i una coberta de pavell\u00f3. les finestres estan emmarcades per un perfil de ma\u00f3 vist, propi dels edificis industrials modernistes. actualment \u00e9s la casa de la festa major i acull una exposici\u00f3 permanent de les figures i els elements folkl\u00f2rics de la festa.asil inglada via. santiago g\u00fcell i grau concep una de les obres m\u00e9s interessants del modernisme vilafranqu\u00ed i que no t\u00e9 precedents ni en l'obra de l'arquitecte ni en l'arquitectura de la ciutat. la fa\u00e7ana es presenta totalment plana, amb abs\u00e8ncia de volums i amb tend\u00e8ncies neog\u00f2tiques. \u00e9s remarcable l'\u00fas del ma\u00f3 vist que s'aplica com a ornamentaci\u00f3 geom\u00e8trica. t\u00e9 gran inter\u00e8s l'estructuraci\u00f3 funcional de l'edifici, que organitza la planta principal a trav\u00e9s d'un vest\u00edbul central i passadissos al voltant del pati. constru\u00efda l'any 1914. actualment \u00e9s una resid\u00e8ncia.la casa mir\u00f3 \u00e9s una casa constru\u00efda per santiago g\u00fcell i grau l'any 1905 que consta de planta baixa, pis, golfes, terrat i un jard\u00ed posterior. la fa\u00e7ana t\u00e9 una composici\u00f3 asim\u00e8trica amb obertures d'arc rebaixat. al pis s'hi pot veure un finestral i un balc\u00f3 partit per una columna amb capitell floral. les golfes es divideixen en dues zones: una, amb una finestra vertical i l'altra, amb tres petites finestres ovalades sobre les quals se situa el terrat. la casa mir\u00f3 \u00e9s una de les millors obres del modernisme vilafranqu\u00ed.la casa elias valero \u00e9s un edifici constru\u00ef per santiago g\u00fcell i grau l'any 1910 de dos pisos i una torre amb teulada de pavell\u00f3 situada en una de les cantonades. hi destaquen el balc\u00f3 corregut de quatre portals al primer pis i els quatre grups de finestres geminades, aix\u00ed com els balcons i les terrasses a la fa\u00e7ana lateral. la casa respira un aire medievalista, encara que les puntuals decoracions florals en relleu s\u00f3n una mostra del modernisme. actualment \u00e9s propietat de la fundaci\u00f3 pinnae.\n\n\n== equipaments i serveis ==\n\n\n=== mitjans de comunicaci\u00f3 locals ===\nels principals mitjans de comunicaci\u00f3 de la ciutat s\u00f3n les emissores vilafranca tv, cadena ser pened\u00e8s-garraf, r\u00e0dio vilafranca i vilafranca televisi\u00f3 (sercom sl). en premsa escrita destaquen el 3 de vuit, el cargol, el punt avui - edici\u00f3 pened\u00e8s, l'extra i la fura. el diari web pened\u00e8s digital tamb\u00e9 compta amb una edici\u00f3 local.\n\n\n=== equipaments esportius ===\nvilafranca compta amb diversos serveis a l'abast de tothom que practiqui l'esport amb tres camps poliesportius (dos d'ells gespa artificial i un de gespa natural), un gran complex aqu\u00e0tic amb gimn\u00e0s municipal, un pavell\u00f3 firal (\u00fas esportiu), un pavell\u00f3 poliesportiu nou, pavell\u00f3 poliesportiu d'hoquei i una pista poliesportiva coberta annexa al pavell\u00f3 d'hoquei. en la d\u00e8cada de 1920 a les carreteres que l'uneixen amb santa margarida i els monjos i la m\u00fania es disput\u00e0 el gran premi penya rhin d'automobilisme.els dos camps de la zona esportiva estan en mans de la fundaci\u00f3 atl\u00e8tic vilafranca,mentre que el de l'espirall est\u00e0 en mans del club futbol base marc bartra,que ja t\u00e9 dos camps m\u00e9s a dos altres municipis del pened\u00e8s (sant jaume dels domenys i banyeres del pened\u00e8s).\nel club tennis vilafranca es va fundar el mes d'agost de l'any 1970, afiliant-se a la federaci\u00f3 el 1973. les instal\u00b7lacions del club s'ubicaren a la zona de la pla dels cavalls al municipi de pacs del pened\u00e8s, constituint-se una societat an\u00f2nima anomenada indepesa propiet\u00e0ria d'aquests. aquesta societat qued\u00e0 constitu\u00efda l'11 de gener de 1973. el dia 20 de juliol de 1974 s'inauguraren les instal\u00b7lacions del club tennis vilafranca. les instal\u00b7lacions compten amb 11 pistes de tennis, 2 d'esquaix, sauna, gimn\u00e0s, 2 piscines, una pista poliesportiva i un parc infantil. des de l'any 1995 el club organitza un torneig internacional atp de tennis. a les instal\u00b7lacions s'hi va celebrar el circuit catalunya 2006.\nfc vilafranca\nclub pat\u00ed vilafranca\n\n\n=== equipaments sanitaris ===\nvilafranca destaca pel seu hospital comarcal de l'alt pened\u00e8s al barri de l'espirall.\ntamb\u00e9 consta de dos caps: un al barri del centre (cap centre) i l'altre al barri del espirall (cap nord).\n\n\n=== mercats ===\nvilafranca compta amb tres mercats destacats pels diferents barris de la ciutat : el mercat municipal sant salvador, el mercat municipal de la pelegrina i el mercat de la carn. aquest darrere disposa de restaurant de qualitat 'el cigr\u00f3 d'or' per degustar els menjars t\u00edpics de vilafranca i el pened\u00e8s.\na m\u00e9s,tamb\u00e9 cal afegir-hi el mercat setmanal que \u00e9s produeix cada mat\u00ed a la pla\u00e7a de la vila i el mercat dels dissabtes,on venen a m\u00e9s a m\u00e9s de les parades locals,venen dels municipis del pened\u00e8s.\n\n\n=== equipaments culturals municipals ===\nla biblioteca torras i bages de vilafranca del pened\u00e8s, \u00e9s una biblioteca p\u00fablica, que com a tal, facilita l'acc\u00e9s a la informaci\u00f3, a la cultura i al lleure de manera lliure i gratu\u00efta a tots els ciutadans i ciutadanes de la seva comunitat. t\u00e9 voluntat de ser un espai obert a tothom, a totes les cultures i per a totes les edats.la capella de sant joan \u00e9s una sala d'exposicions destinada a acollir exposicions de gran format i de car\u00e0cter divulgatiu organitzades per entitats de la ciutat i per diferents institucions p\u00fabliques i privades. t\u00e9 una superf\u00edcie de 175 metres quadrats (35 metres lineals, aproximadament)la sala dels trinitarisclaustre de sant francescl'arxiu hist\u00f2ric i administratiu de l'ajuntament de vilafranca consta de llibres de notaries, jutjats, institucions i particulars que hi han dipositat els seus fons. ofereix la possibilitat de consultar fons i reproduccions dels originals que no tinguin cap restricci\u00f3 legal.\n\n\n=== infraestructures i transport ===\nvilafranca t\u00e9 unes dimensions que permet la seva visita a peu, per\u00f2 existeixen tres l\u00ednies de bus urb\u00e0. \u00e9s una de les millors opcions per moure's per la ciutat.\n\nla l\u00ednia 1, (color vermell), connecta l'hospital comarcal amb l'estaci\u00f3 de bus i amb altres punts de vilafranca, com el centre sociosanitari ricard fortuny.la l\u00ednia 2, (color verd), connecta l'hospital comarcal amb l'estaci\u00f3 de tren, amb la zona esportiva i amb altres punts de vilafranca.la l\u00ednia 3, (color blau), connecta l'hospital comarcal amb el centre de la vila, amb les estacions de bus i tren, i amb altres punts de vilafranca.l'estaci\u00f3 de vilafranca del pened\u00e8s est\u00e0 situada a la pla\u00e7a de l'estaci\u00f3. forma part de la l\u00ednia r4 de rodalies renfe, entre manresa i sant vicen\u00e7 de calders.\namb la construcci\u00f3 de la l\u00ednia d'alta velocitat madrid - saragossa - barcelona - frontera francesa, que passa pel mig de la poblaci\u00f3, s'han soterrat les vies de ferrocarril d'alta velocitat i la l\u00ednia f\u00e8rria de martorell a tarragona. aquestes obres permeten la futura construcci\u00f3 d'una rambla, a m\u00e9s de la construcci\u00f3 del nou edifici de l'estaci\u00f3. actualment l'antic edifici segueix amb les seves funcions habituals i dona acc\u00e9s a les noves andanes soterrades.\nl'estaci\u00f3 no ha estat habilitada perqu\u00e8 hi puguin parar trens d'alta velocitat, per\u00f2 queda pendent la construcci\u00f3 d'una segona estaci\u00f3 als afores de la ciutat (entre vilafranca i la granada) anomenada estaci\u00f3 de vilafranca | tav on hi pararan trens d'alta velocitat regionals.\n\n\n== comunicacions ==\n\n\n=== carretera ===\nvilafranca \u00e9s un punt estrat\u00e8gic respecte de les comunicacions que, des del pla de barcelona i el baix llobregat, s'adrecen cap al sud. actualment les comunicacions que passen per la ciutat s\u00f3n la carretera n-340 que comunica barcelona amb tarragona, la c-15 que comunica el garraf amb igualada, l'autopista ap-7 que va des de la jonquera a alacant.\n\n\n=== ferrocarril ===\nel ferrocarril va arribar a vilafranca el 1865 gr\u00e0cies a la l\u00ednia f\u00e8rria de martorell a tarragona que actualment hi dona servei rodalies barcelona amb la l\u00ednia 4 o de l'interior i que uneix sant vicen\u00e7 de calders (el vendrell, baix pened\u00e8s) amb manresa (bages) via l'estaci\u00f3 de vilafranca del pened\u00e8s.\namb la construcci\u00f3 de la l\u00ednia d'alta velocitat madrid - saragossa - barcelona - frontera francesa, que passa pel mig de la poblaci\u00f3, s'ha soterrat les vies de ferrocarril d'alta velocitat i la l\u00ednia f\u00e8rria de martorell a tarragona, permeten la futura construcci\u00f3 d'una rambla, a m\u00e9s de la construcci\u00f3 del nou edifici de l'estaci\u00f3 de vilafranca del pened\u00e8s, actualment la instal\u00b7laci\u00f3 est\u00e0 composta per l'antic edifici de l'estaci\u00f3 (que segueix amb les seves funcions habituals, ja que encara no ha estat reempla\u00e7at) i les noves andanes soterrades. l'estaci\u00f3 no ha estat habilitada perqu\u00e8 hi puguin parar trens que passen per la l.a.v. per\u00f2 queda pendent la construcci\u00f3 d'una segona estaci\u00f3 als afores de la ciutat (entre vilafranca i la granada) anomenada estaci\u00f3 de vilafranca | tav on hi pararan trens d'alta velocitat regionals.\n\n\n=== autob\u00fas ===\nvilafranca disposa d'una estaci\u00f3 de busos amb connexi\u00f3 amb les seg\u00fcents ciutats i pobles.\n\nhispano igualadia (servei comarcal): santa fe, sant mart\u00ed sarroca, pontons, sant quint\u00ed de mediona, pontons, les cabanyes, vilob\u00ed, sabanell, la granada, sant joan de mediona, can cartr\u00f3, el pla.\nhispano igualadina (servei nacional): barcelona ub, barcelona sants, reus, valls, igualada, falset, m\u00f3ra la nova, m\u00f3ra d'ebre, flix, el vendrell, monestir de montserrat, capellades, montblanc, juneda, torregrossa, vimbod\u00ed, gandesa.\nhispano igualadina (servei estatal): alcany\u00eds.\nalsa (servei nacional): tarragona, barcelona, alacant, castell\u00f3, val\u00e8ncia.\nalsa (servei estatal): albacete, almeria, c\u00f2rdova, m\u00e0laga, sevilla, granada.\nla plana: vilanova i la geltr\u00fa, sitges.\nel vendrell: sant sadurn\u00ed, lavern, sant pau d'ordal, ordal.nitbusn30: vilafranca - vilanova - sitges - barcelona\nn31: vilafranca - cubelles - vilanova - sitges - barcelona\nn40: vilafranca - sant sadurn\u00ed - barcelona\n\n\n== fills il\u00b7lustres de la ciutat ==\nmaria r\u00e0fols i bruna (1781-1853), religiosa, cofundadora de les germanes de la caritat de santa anna\nmanuel mil\u00e0 i fontanals (1818-1884), fil\u00f2leg, erudit i escriptor\nfrancesc xavier llorens i barba (1820-1872), fil\u00f2sof i professor, fundador de l'escola de filosofia de barcelona\njosep morgades i gili (1826-1901), bisbe de vic i barcelona\ngaiet\u00e0 vidal i de valenciano (1834-1893), escriptor i advocat\neduard vidal i de valenciano (1838-1899), dramaturg i pol\u00edtic\nsantiago g\u00fcell i grau (1869-1955), arquitecte\nferran via i freixas (1884-1970), pianista, deixeble predilecte d'enric granados.\nalbert bonet i marrugat (1894-1974), canonge de barcelona i fundador de la federaci\u00f3 de joves cristians de catalunya\nferran calvet i prats (1903-1988), bioqu\u00edmic i professor\nanna maria de saavedra i de maci\u00e0 (1905-2001), poeta, escriptora i traductora\ndolors calvet i prats (1907-1988), pianista\npere grases i gonz\u00e1lez (1909-2004), escriptor i fil\u00f2sof\nfra mar\u00e7al de vilafranca (1917-1936) m\u00e0rtir beat, frare de l'orde caputx\u00ed, nascut com a carles canyes santacana\nllu\u00eds callejo i creus (1930-1987), compositor\njosep soler i sard\u00e0 (1935-2022), compositor i assagista\nn\u00faria cabanilles (1980), gimnasta r\u00edtmica\n\n\n== refer\u00e8ncies ==\n\n\n== vegeu tamb\u00e9 ==\nclub tennis vilafranca\nball de les gitanes de vilafranca\nacad\u00e8mia tastavins sant humbert\nuni\u00f3 empresarial del pened\u00e8s\ncasal dels amics del vi i de la bona taula\nperepau (vilafranca del pened\u00e8s)\ninstitut eugeni d'ors\n\n\n== enlla\u00e7os externs ==\np\u00e0gina web de l'ajuntament\ninformaci\u00f3 de la generalitat de catalunya\ninformaci\u00f3 de l'institut d'estad\u00edstica de catalunya\neix diari, diari independent del garraf, alt i baix pened\u00e8s\neleccions locals 2015, resultats i composici\u00f3 del ple municipal amb regidors i regidores\nanuncis gratu\u00efts de vilafranca del pened\u00e8s arxivat 2020-02-21 a wayback machine."