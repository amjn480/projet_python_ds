"musikhj\u00e4lpen \u00e4r ett svenskt radio- och tv-program med syfte att engagera lyssnare och tittare till att samla in pengar till v\u00e4lg\u00f6rande \u00e4ndam\u00e5l, samt uppm\u00e4rksamma olika v\u00e4rldsproblem. programmet \u00e4r en svensk version av det nederl\u00e4ndska radio- och tv-formatet serious request. musikhj\u00e4lpen har s\u00e4nts \u00e5rligen veckan f\u00f6re jul sedan \u00e5r 2008 med ett nytt aktuellt tema varje \u00e5r. det \u00e4r ett samarbete mellan sveriges television, sveriges radio och radiohj\u00e4lpen.\nprogrammets uppl\u00e4gg g\u00e5r ut p\u00e5 att tre programledare st\u00e4ngs in i en glasstudio, i programmet kallad \"glasburen\", i 144 timmar (sex dygn). under tiden programledarna \u00e4r i studion direkts\u00e4nder de i radio och tv samtidigt som lyssnarna och tittarna kan \u00f6nska l\u00e5tar mot att de sk\u00e4nker pengar eller p\u00e5 en rad andra s\u00e4tt engagerar sig i insamlingen. i de flesta s\u00e4songerna har glasburen st\u00e5tt p\u00e5 ett torg eller en allm\u00e4n plats n\u00e5gonstans i sverige, platsen brukar vanligtvis bytas till kommande \u00e5r. de f\u00f6rsta sex \u00e5ren v\u00e4xlade glasburen med att st\u00e5 i g\u00f6teborg eller malm\u00f6, \u00e5ren d\u00e4refter har den bytt till en ny stad varje \u00e5r. n\u00e5gra personer har \u00e5terkommit flera \u00e5r som programledare bland andra jason diakit\u00e9, kodjo akolor och farah abadi. under de f\u00f6rsta femton \u00e5ren av musikhj\u00e4lpen fick programledarna inte \u00e4ta n\u00e5gon fast f\u00f6da under veckan i buren. id\u00e9n kom fr\u00e5n programmets f\u00f6rlaga serious request och gick ut p\u00e5 att programledarna p\u00e5 s\u00e5 vis skulle visa sympati med m\u00e4nniskor som lider. \u00e5r 2023 f\u00f6r\u00e4ndrades dock uppl\u00e4gget och programledarna f\u00e5r \u00e4ta vanlig mat under veckan.f\u00f6rutom den svenska och nederl\u00e4ndska versionen har \u00e4ven belgien, kenya, lettland, portugal, schweiz, sydkorea och \u00f6sterrike producerat egna versioner av serious request.\n\n\n== s\u00e4songer ==\nmusikhj\u00e4lpen har s\u00e4nts \u00e5rligen sedan 2008 med svt, sveriges radio och radiohj\u00e4lpen som huvudorganisat\u00f6rer. platser och programledare har varierat och brukar presenteras av sveriges radio och svt under h\u00f6sten. \n\n\n== uppl\u00e4gg \u00e5r f\u00f6r \u00e5r ==\n\n\n=== musikhj\u00e4lpen 2008 \u2013 \"67 miljoner flyktingar beh\u00f6ver din hj\u00e4lp\" ===\n2008 var det f\u00f6rsta \u00e5ret som sverige deltog i serious request, vilket fick namnet musikhj\u00e4lpen i sverige. glashuset stod placerat p\u00e5 gustav adolfs torg i malm\u00f6 under perioden 13\u201319 december. under denna tid s\u00e4ndes programmet dygnet runt i sveriges radio p3, din gata 100,6 och i svt play samt \u00e4ven under s\u00e4ndningsuppeh\u00e5ll i svt2. programledare f\u00f6r evenemanget var kitty jutbring, henrik torehammar och ehsan noroozi. utanf\u00f6r buren direkts\u00e4ndes varje kv\u00e4ll ett specialprogram som var en halvtimme l\u00e5ngt kallat musikhj\u00e4lpen: extra, lett av fredrik ekelund och charlotte lundgren, d\u00e4r man redovisade vad som hade skett under varje dag i buren. p3-profilen jason diakit\u00e9 var resande reporter och \u00e5kte en m\u00e5nad f\u00f6re evenemanget till kongo-kinshasa f\u00f6r att tr\u00e4ffa flyktingar och ta del av hj\u00e4lporganisationers arbete p\u00e5 plats.\nde insamlade pengarna anv\u00e4ndes f\u00f6r att hj\u00e4lpa flyktingar v\u00e4rlden \u00f6ver. f\u00f6rutom sverige deltog \u00e4ven nederl\u00e4nderna (ursprungsland), belgien och kenya. i sverige blev den totala insamlade summan 3 016 247 kronor.\n\n\n=== musikhj\u00e4lpen 2009 \u2013 \"din musik stoppar malaria\" ===\n2009 stod det svenska glashuset p\u00e5 avenyn i g\u00f6teborg mellan den 14 och 20 december. temat var detta \u00e5r malaria och programmet s\u00e4ndes, precis som 2008, dygnet runt i sveriges radio p3 samt p\u00e5 svt play. dessutom s\u00e4ndes programmet m\u00e5ndag till l\u00f6rdag mellan midnatt till cirka 16:30 i svt2. programledare var ametist azordegan, christer lundberg och jason diakit\u00e9 som blev inl\u00e5sta i glasburen av alice cooper. resande reporter var 2008 \u00e5rs programledare ehsan noroozi och kitty jutbring. svt2 s\u00e4nde ocks\u00e5, precis som 2008, ett specialprogram kallat musikhj\u00e4lpen extra. detta var ett magasinprogram p\u00e5 30 minuter och inneh\u00f6ll utklippta h\u00f6jdpunkter fr\u00e5n det senaste dygnets lives\u00e4ndningar. programledare f\u00f6r musikhj\u00e4lpen extra var mela tesfazion.\nde insamlade pengarna anv\u00e4ndes till att f\u00f6rs\u00f6ka bota fler m\u00e4nniskor som har f\u00e5tt malaria. totalt samlades det in 5 748 442 kronor (sverige), vilket \u00e4r drygt 2,3 miljoner kronor mer \u00e4n vad som samlades in 2008.\n7 januari 2010 framkom det att projektet utsatts f\u00f6r bedr\u00e4geri under 21 minuter natten den 20 december. det nummer som rullade i tv-rutan och som visade hur man \u00f6nskade l\u00e5tar och sk\u00e4nkte pengar hade bytts ut mot ett nummer som av andra anledningar senare st\u00e4ngts ner av etiska r\u00e5det f\u00f6r betalteletj\u00e4nster. inblandade teleoperat\u00f6rer beslutade senare att stoppa alla inbetalningar till det felaktiga numret.\n\n\n=== musikhj\u00e4lpen 2010 \u2013 \"barn \u00e4r inte till salu\" ===\n2010 stod glashuset f\u00f6r andra g\u00e5ngen i malm\u00f6. jason diakit\u00e9 var \u00e5terigen programledare, den h\u00e4r g\u00e5ngen tillsammans med martina thun och nour el refai. de tv\u00e5 tidigare programledarna blev ist\u00e4llet resande reportrar. temat var kampen mot trafficking, det vill s\u00e4ga handel med barn/m\u00e4nniskor. programmet s\u00e4ndes dygnet runt i sveriges radio p3 och p\u00e5 svt play mellan den 13 och 19 december. programmet s\u00e4ndes \u00e4ven under vissa tider av dygnen i svt2. det h\u00e4r \u00e5ret s\u00e4ndes det inte n\u00e5got extramagasin som summerade dagarnas h\u00e4ndelser i huset. den 18 december hade man slagit f\u00f6rra \u00e5rets insamlingsrekord p\u00e5 5,7 miljoner kronor. petters insamling \"vd-kampen\" br\u00f6t 10-miljonersgr\u00e4nsen d\u00e4r han via sociala medier, samtal med mera fick ihop 540 111 kr. n\u00e4r programmet var \u00f6ver den 19 december hade man samlat in 12 236 417 kronor. \nf\u00f6rutom l\u00e5t\u00f6nskningar direkt vid glashuset och via hemsidan skickades ungef\u00e4r 132 000 sms med l\u00e5t\u00f6nskningar in. varje sms inbringade 50, 100 eller 200 kr. programledarna fortsatte trenden med \"flashmob\" d\u00e4r de uppmanade lyssnarna att skicka in sms med l\u00e5t\u00f6nskningar samtidigt. den mest \u00f6nskade artisten var kent, och den mest \u00f6nskade l\u00e5ten var \"fairytale of new york\" med the pogues. \nde insamlade pengarna anv\u00e4ndes till kampen mot handel med barn, vilket bland annat inneb\u00e4r sexhandel, trafficking, slaveri med mera. pengarna gick till radiohj\u00e4lpen, som ser till att de n\u00e5r fram till avsett \u00e4ndam\u00e5l. \u00e4ven nederl\u00e4nderna, belgien, kenya och schweiz s\u00e4nde serious request det h\u00e4r \u00e5ret.\n\n\n=== musikhj\u00e4lpen 2011 \u2013 \"alla flickor har r\u00e4tt att g\u00e5 i skolan\" ===\n2011 stod glashuset \u00e5ter i g\u00f6teborg, denna g\u00e5ng p\u00e5 gustaf adolfs torg ist\u00e4llet f\u00f6r p\u00e5 avenyn. tredje \u00e5ret i rad var jason diakit\u00e9 programledare, och han fick hj\u00e4lp av bloggaren/komikern gina dirawi (ana gina) och komikern/radioprogramledaren kodjo akolor. temat var att \"alla v\u00e4rldens flickor ska ha r\u00e4tt att g\u00e5 i skola\". resande reportrar var klara zimmergren och daniel adams-ray, som bes\u00f6kte etiopien. programmet s\u00e4ndes dygnet runt i sveriges radio p3 och p\u00e5 svt play mellan den 12 och 18 december. programmet s\u00e4ndes \u00e4ven under vissa tider av dygnen i svt2.den mest \u00f6nskade artisten var timbuktu och mest \u00f6nskade l\u00e5t var timbuktus version av \"flickan och kr\u00e5kan\". omkring 95 000 sms med l\u00e5t\u00f6nskningar inkom under veckan.264 auktioner gav 2,1 miljoner kronor, och bland annat s\u00e5ldes michael jacksons platinaskiva thriller f\u00f6r 126 100 kronor. summan av de kontanter som l\u00e4mnades direkt till buren var 2,3 miljoner. nytt detta \u00e5r var att publiken kunde starta egna insamlingar, vilket resulterade i att 1 000 privata insamlingar gav drygt 400 000 kronor. musikhj\u00e4lpsbutiken utanf\u00f6r buren drog in 206 000 kronor och tareq taylors matt\u00e4lt 405 000 kronor. artisten petter genomf\u00f6rde f\u00f6r andra \u00e5ret i rad en insamling bland svenska vd:ar och fick d\u00e4rigenom in 1 031 028 kronor. sammanlagt samlades det i musikhj\u00e4lpen 2011 in 18 104 362 kronor.\n\n\n=== musikhj\u00e4lpen 2012 \u2013 \"barnen i slummen har r\u00e4tt till rent vatten\" ===\nf\u00f6r femte \u00e5ret i rad arrangerades musikhj\u00e4lpen, denna g\u00e5ng i malm\u00f6 under perioden 10\u201316 december 2012. detta blev ocks\u00e5 tredje g\u00e5ngen som malm\u00f6 fick vara v\u00e4rdstad f\u00f6r evenemanget. temat f\u00f6r s\u00e4ndningarna var att \"barnen i slummen har r\u00e4tt till rent vatten\". f\u00f6r andra \u00e5ret i rad var jason diakit\u00e9, kodjo akolor och gina dirawi programledare. d\u00e4rmed blev det diakit\u00e9s fj\u00e4rde \u00e5r som programledare f\u00f6r evenemanget. linnea wikblad agerade som \"publikens ambassad\u00f6r\" och \u00f6vervakade de externa initiativ som startades till f\u00f6rm\u00e5n f\u00f6r musikhj\u00e4lpen.den mest \u00f6nskade artisten var \u00e4ven detta \u00e5r programledaren timbuktu och den mest \u00f6nskade l\u00e5ten var darins version av \"astrologen\". totalt \u00f6nskades 135 000 l\u00e5tar.under hela evenemangsveckan samlades 23 301 823 kronor in, vilket var en \u00f6kning med drygt 5,2 miljoner kronor fr\u00e5n f\u00f6reg\u00e5ende \u00e5r. klockan 16:00 den sista dagen hade man passerat f\u00f6reg\u00e5ende \u00e5rs rekordsumma.  1 072 auktioner h\u00f6lls f\u00f6r musikhj\u00e4lpens r\u00e4kning, och den som drog in allra mest pengar var filip och fredrik som auktionerade ut sig sj\u00e4lva som receptionister vilket gav 221 100 kronor.\n\n\n=== musikhj\u00e4lpen 2013 \u2013 \"alla tjejer har r\u00e4tt att \u00f6verleva sin graviditet\" ===\nf\u00f6r sj\u00e4tte \u00e5ret i rad arrangerades musikhj\u00e4lpen, denna g\u00e5ng i g\u00f6teborg under perioden 9\u201315 december 2013. det blev s\u00e5ledes tredje g\u00e5ngen som g\u00f6teborg var v\u00e4rdstad f\u00f6r evenemanget. programmet s\u00e4ndes fr\u00e5n gustaf adolfs torg och \u00e5rets tema var m\u00f6drav\u00e5rd, och sloganen var \"alla tjejer har r\u00e4tt att \u00f6verleva sin graviditet\". programledarna var detta \u00e5r kodjo akolor, sarah dawn finer och emma knyckare. akolor gjorde sitt tredje \u00e5r som programledare, medan de andra var debutanter. \nf\u00f6r f\u00f6rsta g\u00e5ngen sedan 2009 s\u00e4ndes ett s\u00e5 kallat \"musikhj\u00e4lpen: extra\" varje kv\u00e4ll. programmet sammanfattade det som h\u00e4nt under dagen vad g\u00e4ller aktiviteter, s\u00e5ngnummer och pratstunder och leddes av sofia r\u00e5genklint. \u00e5rets resande reportrar var sk\u00e5despelaren bianca kronl\u00f6f och sr:s ungdomskorrespondent robin olin, vilka reste till bangladesh. f\u00f6r f\u00f6rsta g\u00e5ngen i musikhj\u00e4lpen gjorde de tv\u00e5 resande reportrarna \u00e4ven dagliga liveinslag. detta \u00e5r var rijal mbamba \"publikens ambassad\u00f6r\".totalt samlades 28 426 046 kronor in under evenemangsveckan vilket var nytt rekord f\u00f6r programmet. mest \u00f6nskade l\u00e5ten blev detta \u00e5ret \"k\u00e4rleksvisan\" med programledaren sarah dawn finer och mest \u00f6nskade artisten var h\u00e5kan hellstr\u00f6m. de auktioner som drog in allra mest pengar var ett solcellssystem som s\u00e5ldes f\u00f6r 66 100 kronor samt en auktion som gick ut p\u00e5 att artisten veronica maggio kom och lussade vilken s\u00e5ldes f\u00f6r 50 100 kronor.\n\n\n=== musikhj\u00e4lpen 2014 \u2013 \"hj\u00e4lp oss stoppa spridningen av hiv\" ===\nf\u00f6r f\u00f6rsta g\u00e5ngen i musikhj\u00e4lpen var det 2014 uppsala som fick st\u00e5 v\u00e4rd f\u00f6r programmet. glasburen stod p\u00e5 stora torget mellan den 8 och 14 december. temat f\u00f6r 2014 var \"hj\u00e4lp oss att stoppa spridningen av hiv\". programmet leddes av artisterna linnea henriksson och petter askergren samt musikhj\u00e4lpenveteranen kodjo akolor. bloggprofilen william spetz var resande reporter och bes\u00f6kte mo\u00e7ambique. detta \u00e5r skedde inte n\u00e5got dagligt sammandrag (i programmet musikhj\u00e4lpen: extra) av vad som har h\u00e4nde i buren. arantxa alvarez var \"publikens ambassad\u00f6r\".under veckan registrerades 235 000 engagemang och totalt samlades 30 489 975 kronor in vilket \u00e5terigen var rekord f\u00f6r programmet. 91 000 l\u00e5t\u00f6nskningar inkom och den mest \u00f6nskade l\u00e5ten detta \u00e5r var \"take me to church\" av hozier och mest \u00f6nskade artisten var \u00e5terigen h\u00e5kan hellstr\u00f6m. av totalt 2006 auktioner s\u00e5 var det en quizkv\u00e4ll med filip och fredrik som drog in mest pengar d\u00e5 den s\u00e5ldes f\u00f6r 130 100 kronor. en akvarell m\u00e5lad av lars lerin s\u00e5ldes via auktion f\u00f6r 102 100 kronor. musikhj\u00e4lpens matt\u00e4lt som stod p\u00e5 stora torget i uppsala och s\u00e5lde mat till f\u00f6rm\u00e5n f\u00f6r musikhj\u00e4lpen drog under veckan in 709 900 kronor.\n\n\n=== musikhj\u00e4lpen 2015 \u2013 \"ingen ska beh\u00f6va fly undan klimatet\" ===\nmusikhj\u00e4lpen s\u00e4ndes 2015 f\u00f6r f\u00f6rsta g\u00e5ngen fr\u00e5n stora torget i link\u00f6ping mellan den 13 och 19 december. temat f\u00f6r \u00e5ret var \"ingen ska beh\u00f6va fly undan klimatet\" med fokus p\u00e5 klimatrelaterade katastrofer som tvingat miljontals m\u00e4nniskor p\u00e5 flykt. detta \u00e5r var kodjo akolor, gina dirawi och linnea henriksson programledare f\u00f6r s\u00e4ndningarna. samir badran skulle ha varit \"publikens ambassad\u00f6r\", men avsade sig uppdraget samma dag som s\u00e4ndningen startade till f\u00f6ljd av en uppm\u00e4rksammad bild p\u00e5 instagram. dagen efter offentliggjordes att hans ers\u00e4ttare blev farah erichs\u00e9n och oscar zia. clara henry var \u00e5rets resande reporter och rapporterade fr\u00e5n filippinerna.under veckan registrerades 268 000 engagemang och totalt samlades 31 105 000 kronor in vilket var nytt rekord. den mest \u00f6nskade artisten under veckan var \u00e5terigen h\u00e5kan hellstr\u00f6m och den mest \u00f6nskade l\u00e5ten blev \"hello\" med adele. en av de mest inkomstbringande auktionerna blev att bli intervjuad av kristoffer triumf i podcasten v\u00e4rvet vilket s\u00e5ldes f\u00f6r 82 100 kronor. bland musikhj\u00e4lpens t\u00e4vlingsb\u00f6ssor s\u00e5 drog en tacokv\u00e4ll med miriam bryant in mest pengar; 103 025 kronor.\n\n\n=== musikhj\u00e4lpen 2016 \u2013 \"barn i krig har r\u00e4tt att g\u00e5 i skolan\" ===\n\u00e5r 2016 var \u00f6rebro f\u00f6r f\u00f6rsta g\u00e5ngen v\u00e4rdstad f\u00f6r musikhj\u00e4lpen. evenemanget \u00e4gde rum mellan den 12 och 18 december p\u00e5 stortorget. temat f\u00f6r \u00e5ret var \"barn i krig har r\u00e4tt att g\u00e5 i skolan\" \u2013 fler barn i krig och konfliktomr\u00e5den ska kunna g\u00e5 i en s\u00e4ker skola. publikens ambassad\u00f6rer var f\u00f6r andra \u00e5ret i rad farah erichs\u00e9n och oscar zia. \u00e5rets resande reporter var molly nutley. de tre programledarna var josefine jinder, kodjo akolor och pelle almqvist.  \nunder veckan registrerades 312 000 engagemang och totalt samlades 49 003 745 kronor in vilket var nytt rekord. atlas copco sk\u00e4nkte en miljon kronor som samlats in av f\u00f6retagets 1 900 anst\u00e4llda, en s\u00e5 stor summa har tidigare aldrig donerats i musikhj\u00e4lpen. n\u00e5gra dagar senare blev insamlingen \"med k\u00e4rlek fr\u00e5n hofors\" den i s\u00e4rklass st\u00f6rsta enskilda insamlingen i programmets historia d\u00e5 de fick ihop \u00f6ver 1,2 miljoner kronor. den mest \u00f6nskade artisten under veckan var kent och deras l\u00e5t \"utan dina andetag\" blev den mest \u00f6nskade l\u00e5ten.\n\n\n=== musikhj\u00e4lpen 2017 \u2013 \"barn \u00e4r inte till salu\" ===\nunder den tionde s\u00e4songen \u00e5kte musikhj\u00e4lpens bur f\u00f6rsta g\u00e5ngen till norra sverige. p\u00e5 r\u00e5dhustorget i ume\u00e5 var \u00e5rets tre programledare farah abadi, kalle zackari wahlstr\u00f6m och molly sand\u00e9n inst\u00e4ngda i buren fr\u00e5n den 11 till den 17 december. temat f\u00f6r \u00e5ret var \"barn \u00e4r inte till salu\" vilket gjorde 2017 till det f\u00f6rsta \u00e5r d\u00e5 ett tidigare tema \u00e5teranv\u00e4ndes i musikhj\u00e4lpen. publikens ambassad\u00f6rer var bloggaren och programledaren hanna \"hanapee\" persson och \u00e4ventyraren och idrottaren aron anderson. resande reporter var linnea henriksson som reste till filippinerna. 2017 slogs ett nytt rekord p\u00e5 74 410 363 kr. under veckan gjordes 586 000 engagemang, \u00e4ven det slog tidigare rekord. den mest \u00f6nskade l\u00e5ten var \"perfect\" med ed sheeran och mest \u00f6nskade artist var kent.\n\n\n=== musikhj\u00e4lpen 2018 \u2013 \"alla har r\u00e4tt att funka olika\" ===\nstudentstaden lund var v\u00e4rd f\u00f6r den elfte s\u00e4songen av musikhj\u00e4lpen. programmet s\u00e4ndes mellan den 10 och 16 december p\u00e5 stortorget i lund och programledare f\u00f6r \u00e5ret var daniel adams-ray, william spetz och farah abadi. alla tre hade varit delaktiga tidigare \u00e5r som antingen programledare eller resande reporter. temat var uppbyggt kring personer med funktionsneds\u00e4ttningar som bor i fattiga l\u00e4nder. \u00e5rets resande reporter var hanna persson, som reste till guatemala, och publikens ambassad\u00f6rer var s\u00e5ngerskan peg parnevik och \u00e4ventyraren och idrottaren aron anderson.under veckan registrerades 606 337 engagemang, vilket blev nytt rekord, och 50 550 204 kronor samlades in. det var d\u00e5 n\u00e4st mest pengar n\u00e5gonsin men ocks\u00e5 f\u00f6rsta g\u00e5ngen i musikhj\u00e4lpens historia som programmet inte slog insamlingsrekord. den mest \u00f6nskade l\u00e5ten under veckan var \"shallow\" med lady gaga och bradley cooper och den mest \u00f6nskade artisten blev queen.\n\n\n=== musikhj\u00e4lpen 2019 \u2013 \"sex \u00e4r inte ett vapen\" ===\nden 9\u201315 december 2019 genomf\u00f6rdes musikhj\u00e4lpen p\u00e5 stora torget i v\u00e4ster\u00e5s. det var f\u00f6rsta g\u00e5ngen musikhj\u00e4lpen h\u00f6lls i v\u00e4ster\u00e5s. \u00e5rets tema var \"sex \u00e4r inte ett vapen\", och de insamlade pengarna gick bland annat till fysisk och psykisk v\u00e5rd f\u00f6r \u00f6verlevare av sexuellt v\u00e5ld samt till att st\u00f6tta f\u00f6rebyggande arbete. programledarna offentliggjordes den 11 november och var farah abadi, miriam bryant och daniel hallberg. \u00e5rets resande reporter var janice kavander som gjorde reportage och rapporterade fr\u00e5n uganda, d\u00e4r hon \u00e4ven har sina r\u00f6tter. publikens ambassad\u00f6rer var \u00e5terigen \u00e4ventyraren och idrottaren  aron anderson och programledaren arantxa alvarez. liksom tidigare \u00e5r gjordes live-upptr\u00e4danden. artister relaterade till v\u00e4rdstaden v\u00e4ster\u00e5s som deltog var looptroop rockers, loreen, ricky rich och lbsb.  \"pontus med den bl\u00e5 jackan\" har medverkat som publik i alla musikhj\u00e4lpen sedan premi\u00e4ren 2008. hans digitala b\u00f6ssa samlade ihop totalt 705 550 kr. den b\u00f6ssa som samlade in mest pengar under 2019 var \"maja nilsson lindel\u00f6fs goodiebag\" som slutade p\u00e5 1 435 932 kronor. \ntotalt samlades 50 572 139 kronor in, via totalt 642 309 engagemang. 4 538 digitala b\u00f6ssor startades. mest \u00f6nskade l\u00e5t var \"lev nu d\u00f6 sen\" med miss li och mest \u00f6nskade artist var marie fredriksson.\n\n\n=== musikhj\u00e4lpen 2020 \u2013 \"ingen m\u00e4nniska ska l\u00e4mnas utan v\u00e5rd\" ===\nmusikhj\u00e4lpen 2020 genomf\u00f6rdes den 14\u201320 december 2020. programledare var farah abadi, brita zackari och felix sandman. \u00e5rets tema var \"ingen m\u00e4nniska ska l\u00e4mnas utan v\u00e5rd\". johannes cakar var publikens ambassad\u00f6r p\u00e5 plats vid glasburen. inledningsvis meddelade produktionen att glasburen skulle st\u00e5 p\u00e5 gamla torget i norrk\u00f6ping, men till f\u00f6ljd av den d\u00e5 p\u00e5g\u00e5ende coronaviruspandemin och de myndighetsrestriktioner som under den delen av pandemin f\u00f6rbj\u00f6d stora publika sammankomster tvingades produktionen st\u00e4lla om. det innebar att s\u00e4ndningarna flyttades fr\u00e5n torget till stora produktionslokaler i globens annexet i stockholm. publiken kunde ist\u00e4llet v\u00e4nda sig till svt:s plattform duo, d\u00e4r man kunde koppla upp sig och medverka digitalt via video. \u201dk\u00e4rlekens torg\u201d fylldes d\u00e4rf\u00f6r ist\u00e4llet med m\u00e4nniskor p\u00e5 en stor sk\u00e4rm. medverkande artister var i flera fall aldrig inne i buren utan framf\u00f6rde sina l\u00e5tar p\u00e5 en spelplats strax utanf\u00f6r buren samt pratade med programledarna genom en mikrofon placerad ute vid spelplatsen.\n\nsom en ytterligare f\u00f6ljd av coronapandemin genomf\u00f6rdes ingen utlandsresa med resande reporter. ist\u00e4llet var linnea henriksson och hanna persson temareportrar som genom digitala inspelade m\u00f6ten med personer de tidigare \u00e5r tr\u00e4ffat p\u00e5 sina resor kunde \u00e5terber\u00e4tta starka verklighetsskildringar de upplevt.totalt samlades 48 071 000 kronor in via totalt 791 754 engagemang. 3 943 digitala insamlingsb\u00f6ssor startades. mest \u00f6nskade l\u00e5t under veckan var \u201ddu m\u00e5ste finnas\u201d med newkid, som \u00e4ven var mest \u00f6nskade artist.\n\n\n=== musikhj\u00e4lpen 2021 \u2013 \"f\u00f6r en v\u00e4rld utan barnarbete\" ===\nmusikhj\u00e4lpen 2021 \u00e4gde rum mellan den 13 och 19 december 2021 p\u00e5 gamla torget i norrk\u00f6ping med trion brita zackari, oscar zia och anis don demina som programledare. tv\u00e5 dagar in i s\u00e4ndningarna blev d\u00e4remot oscar zia tvungen att avbryta sin medverkan p\u00e5 grund av sjukdom, och en dag senare kom beskedet att \u00e4ven anis don demina ocks\u00e5 l\u00e4mnade projektet av samma sk\u00e4l som zia. de ersattes av de tidigare musikhj\u00e4lpen-programledarna kodjo akolor och linnea henriksson. temat f\u00f6r insamlingen var \"f\u00f6r en v\u00e4rld utan barnarbete\".med anledning av den r\u00e5dande coronapandemin var publikantalet p\u00e5 torget till viss del begr\u00e4nsat och bes\u00f6karna uppmanades att h\u00e5lla avst\u00e5nd mellan varandra. musikg\u00e4ster och andra deltagare f\u00f6rekom d\u00e4remot som vanligt i glasburen.\ntotalt samlades 54 306 748 kronor in via sammanlagt 897 100 engagemang. den mest \u00f6nskade l\u00e5ten var \"pobre diablo\" av julio iglesias som \u00e4ven var den mest \u00f6nskade artisten. detta var en konsekvens av en kampanj av morgonpassets programledare david druid.\n\n\n=== musikhj\u00e4lpen 2022 \u2013 \"f\u00f6r en tryggare barndom p\u00e5 flykt fr\u00e5n krig\" ===\nmusikhj\u00e4lpen 2022 \u00e4gde rum vid kungstorget i g\u00f6teborg mellan den 12 och 18 december 2022. det var f\u00f6rsta g\u00e5ngen p\u00e5 nio \u00e5r som g\u00f6teborg var v\u00e4rd f\u00f6r evenemanget, efter att ha haft det tre tidigare g\u00e5nger (2009, 2011 och 2013). temat f\u00f6r 2022 \u00e5rs insamling var \"f\u00f6r en tryggare barndom p\u00e5 flykt fr\u00e5n krig\". programledare f\u00f6r evenemanget var trion klas eriksson, tina mehrafzoon och oscar zia. resande reporter var parisa amiri.\ntotalt samlades 54 517 949 kronor in via sammanlagt 949 926 engagemang. den mest \u00f6nskade l\u00e5ten var \"baraye\" framf\u00f6rd av shervin hajipour, en l\u00e5t som blivit n\u00e5got av ett ledmotiv f\u00f6r protesterna i iran. mest \u00f6nskade artist var hooja.\n\n\n=== musikhj\u00e4lpen 2023 \u2013 \"ingen ska beh\u00f6va d\u00f6 av hunger\" ===\nmusikhj\u00e4lpen 2023 \u00e4gde rum mellan den 11 och 17 december 2023 p\u00e5 stortorget i v\u00e4xj\u00f6. temat f\u00f6r \u00e5rets insamling var \"ingen ska beh\u00f6va d\u00f6 av hunger\". \u00e5rets programledare var sofia dal\u00e9n, linn\u00e9a wikblad och oscar zia. resande reporter var tina mehrafzoon, medan assia dahir var reporter p\u00e5 torget utanf\u00f6r buren.i oktober framkom att filip dikmen skulle ha varit en av \u00e5rets programledare men att han f\u00f6rlorat uppdraget efter att ha postat videor om kriget mellan israel och hamas. sveriges radio ans\u00e5g att han hade tagit st\u00e4llning i fr\u00e5gan medan dikmen sj\u00e4lv menade att han inte tagit st\u00e4llning. sveriges radios beslut v\u00e4ckte uppm\u00e4rksamhet och de fick motta hot.under l\u00f6rdagen tvingades programledaren linn\u00e9a wikblad pausa sin medverkan tempor\u00e4rt d\u00e5 hon tappat r\u00f6sten. p\u00e5 s\u00f6ndagen \u00e5terupptog hon sitt medverkande.\ntotalt samlades 59 510 761 kronor in genom 1 036 921 engagemang. summan \u00e4r den n\u00e4sta st\u00f6rsta i musikhj\u00e4lpens historia. mest \u00f6nskade artisten var \u00e5terigen hooja och mest \u00f6nskade l\u00e5t var \u201dhey ho\u201d med freddy kalas.\n\n\n== se \u00e4ven ==\nserious request\nradiohj\u00e4lpen\n\n\n== referenser ==\n\n\n== anm\u00e4rkningar ==\n\n\n== externa l\u00e4nkar ==\nofficiell webbplats\nmusikhj\u00e4lpen p\u00e5 svt play\n\nmusikhj\u00e4lpen p\u00e5 internet movie database (engelska)\n\n wikimedia commons har media som r\u00f6r musikhj\u00e4lpen."