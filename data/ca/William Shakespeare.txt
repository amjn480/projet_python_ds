"william shakespeare (stratford-upon-avon, batejat el 26 d'abril de 1564 del calendari juli\u00e0 - 23 d'abril de 1616 del calendari juli\u00e0; 3 de maig de 1616 del calendari gregori\u00e0) fou un dramaturg, poeta i actor angl\u00e8s, considerat un dels escriptors m\u00e9s grans de la literatura universal.\nla \"new encyclopaedia britannica\" assenyala que \"molts el consideren el dramaturg m\u00e9s gran de tots els temps. les seves obres [...] es representen m\u00e9s vegades i en major nombre de nacions que les de qualsevol altre escriptor\".\nles obres de shakespeare han estat tradu\u00efdes a les principals lleng\u00fces i les seves obres dram\u00e0tiques continuen representant-se per tot el m\u00f3n. a m\u00e9s, moltes cites i neologismes de les seves obres han passat a formar part de l'\u00fas quotidi\u00e0, tant en angl\u00e8s com en altres lleng\u00fces. amb el pas del temps, s'ha especulat molt sobre la seva vida, q\u00fcestionant la seva sexualitat, la seva afiliaci\u00f3 religiosa i, \u00e0dhuc, l'autoria de les seves obres.\n\n\n== biografia ==\nels seus pares, john shakespeare i mary arden van tenir vuit fills, dels quals shakespeare era el tercer i el primer home de la fam\u00edlia. john shakespeare era comerciant de llanes, pells i guants, a m\u00e9s de corredor de finques i posteriorment administrador de l'ajuntament.\n\nwilliam assist\u00ed durant sis mesos a l'escola prim\u00e0ria i, a partir dels deu anys, a l'escola secund\u00e0ria, on li ensenyaren autors llatins. m\u00e9s tard, la seva fam\u00edlia va sofrir un declivi econ\u00f2mic, per la qual cosa shakespeare no va poder cursar estudis universitaris. el 1582, a l'edat de 18 anys, es va casar amb anne hathaway, de 26 anys, amb qui va tenir una filla i dos bessons.\nel 1587 shakespeare va comen\u00e7ar a treballar a londres com a actor de teatre. la seva primera obra liter\u00e0ria va ser un poema er\u00f2tic titulat venus i adonis, que data de 1593. aviat va arribar la pesta i els teatres es van haver de tancar durant prop de dos anys. \u00e9s llavors quan el comte de southampton, henry wriothesly passa a ser el seu protector i molt probablement l'acull durant aquest per\u00edode. amb la reobertura dels teatres, el 1594, shakespeare s'associa a la companyia de lord chamberlain, cos\u00ed de la reina. a partir d'aquest moment, shakespeare obtindr\u00e0 tot un seguit d'\u00e8xits, que els seus contemporanis de major nivell cultural van rebutjar per considerar el teatre un vulgar entreteniment.\n\nel 20 d'octubre de 1596 va comprar un t\u00edtol nobiliari per al seu pare i el 4 de maig de 1597 va comprar una casa a stratford. el 9 de novembre va morir la seva mare, mary arden. despr\u00e9s d'escriure la tempesta, shakespeare visqu\u00e9 retirat a stratford amb la seva fam\u00edlia, aspirant a integrar-se en la petita burgesia local. en el seu testament, fet el 25 de mar\u00e7 de 1616, deix\u00e0 totes les seves propietats intactes als seus descendents, algunes coses a tres actors, richard burbage, john heminges i henry condell, i a la seva dona, el seu segon llit. el 23 d'abril de 1616, mor\u00ed william shakespeare. tradicionalment, s'ha relacionat la seva mort amb la beguda, i m\u00e9s espec\u00edficament conseq\u00fc\u00e8ncia d'una borratxera despr\u00e9s d'una reuni\u00f3 amb ben jonson i michael drayton per festejar algunes noves idees liter\u00e0ries. recents investigacions a c\u00e0rrec de cient\u00edfics alemanys afirmen que \u00e9s probable que l'escriptor tingu\u00e9s c\u00e0ncer en un ull.el 25 d'abril va ser enterrat al presbiteri de l'esgl\u00e9sia de stratford. els seus companys, set anys m\u00e9s tard, li van retre el millor homenatge en publicar les seves obres completes, el folio de 1623. aquest llibre ha acabat essent la base de totes les edicions i representacions posteriors de la seva obra i, en darrer terme, de la seva immortalitat.\nshakespeare va ser un contemporani de miguel de cervantes, qui va morir nom\u00e9s deu dies abans que el literat angl\u00e8s. casualment la data de la mort de l'un i la del sepeli de l'altre, el 23 d'abril, coincideixen per la difer\u00e8ncia de calendaris usats. tot i que hi ha gent que creu que tots dos van morir en la mateixa data, en realitat cervantes ho va fer el 22 i va ser enterrat l'endem\u00e0.\ntamb\u00e9 va fer moltes actuacions teatrals po\u00e8tiques i moltes com\u00e8dies perqu\u00e8 era un bon actor.\n\n\n== traject\u00f2ria ==\nla primera vegada que tenim not\u00edcies de shakespeare com a actor i autor \u00e9s el 1592, en un escrit p\u00f2stum del dramaturg robert grenne. grenne fa refer\u00e8ncia a shakespeare en les frases : \"cor de tigre embolcallat en pell d'actor.\", i \"es pensa que \u00e9s l'\u00fanic sacseja-escenes del pa\u00eds.\" \u00e9s una al\u00b7lusi\u00f3 a l'obra enric vi, amb la qual shakespeare va tenir un \u00e8xit formidable. mentre els teatres van estar tancats per la pesta va escriure dos poemes llargs, barrocs i er\u00f2tics: venus i adonis i la violaci\u00f3 de lucr\u00e8cia. tamb\u00e9 va escriure dues com\u00e8dies d'enginy i eleg\u00e0ncia artificiosos: penes d'amor perdudes i els dos gentilhomes de verona.\n\namb la reobertura dels teatres el 1594, shakespeare s'associa a la companyia de lord chamberlain. era una \u00e8poca en qu\u00e8 faltaven autors, la qual cosa era una gran oportunitat per a william. en poc m\u00e9s de dos anys escriur\u00e0 romeo i julieta, el somni d'una nit d'estiu, ricard ii, el mercader de ven\u00e8cia i l'amansiment de la f\u00faria. amb totes aquestes obres inaugura un estil dram\u00e0tic nou: un estil po\u00e8tic, refinat i enginy\u00f3s, en el qual la musicalitat del vers gaireb\u00e9 \u00e9s tan important com l'acci\u00f3 mateixa.\n\u00e9s tamb\u00e9 un temps en qu\u00e8 els anys d'optimisme nacional s\u00f3n substitu\u00efts per una era de cinisme i de rigidesa burocr\u00e0tica, ambient que shakespeare criticar\u00e0. l'autor es burla de grans valors com ara l'honor, la dignitat, l'amor, el respecte..., cosa que coincideix amb l'esperit de l'\u00e8poca, per\u00f2 que no suposa una adopci\u00f3 del to desenganyat i esc\u00e8ptic dels altres dramaturgs. aix\u00ed, shakespeare optar\u00e0 per escriure com\u00e8dies rom\u00e0ntiques on l'amor i l'enginy triomfen sobre els perills que els sotgen. fins i tot l'humor canvia d'estil: desapareixen les bromes obscenes i s\u00f3n substitu\u00efdes per un enginy m\u00e9s l\u00edric i m\u00e9s reflexiu.\na m\u00e9s, el govern prohibeix que s'escriguin noves obres sobre la hist\u00f2ria nacional, perqu\u00e8 les considera perillosament al\u00b7lusives al delicat moment present. shakespeare decideix continuar amb la mateixa tem\u00e0tica per\u00f2 situant-la a roma. aix\u00ed, juli c\u00e8sar, el conflicte entre els principis \u00e8tics elevats i els seus efectes tr\u00e0gics, \u00e9s la primera de les seves obres de tema rom\u00e0.\nles obres que shakespeare escriu a principis del segle xvii reflecteixen un estat d'\u00e0nim perplex, un humor molt \"negre\" i una falta de claredat estranya, tant en el tema com en l'estructura, com si el dramaturg hagu\u00e9s perdut parcialment el control dels seus recursos habituals.\nquan mor la reina elisabet, jaume i, el nou rei, adopta la companyia de shakespeare com a \"companyia del rei\". \u00e9s a partir d'aleshores que el seu art entra en un per\u00edode intens dominat per la visi\u00f3 tr\u00e0gica, cosa que es palesa en macbeth, otel\u00b7lo, el rei lear, tim\u00f3 d'atenes, antoni i cleopatra i coriol\u00e0.\nel 1608, l'autor richard burbage obt\u00e9 la llic\u00e8ncia per actuar en un espai tancat. shakespeare no segueix el cam\u00ed marcat pels seus contemporanis pel que fa als estils nous que aquest canvi afavoreix. en lloc dels drames realistes i s\u00e0tires urbanes de moda, comen\u00e7a a cultivar un nou g\u00e8nere, el roman\u00e7: barreja de trag\u00e8dia, com\u00e8dia i drama l\u00edric, copiant efectes habituals de les mascarades luxoses de la cort, com ara, coreografies, balls, maquin\u00e0ria que permet elevacions, aparicions, etc. cimbel\u00ed, conte d'hivern i la tempesta s\u00f3n obres que presenten situacions rom\u00e0ntiques.\n\nen el seu retir col\u00b7labora, per\u00f2, amb dramaturgs joves en un parell d'obres m\u00e9s: enric viii i els dos nobles cavallers.\n\n\n== la poesia ==\nel 1593 i 1594, quan els teatres es van tancar a causa de la pesta, shakespeare va publicar dos poemes narratius de tem\u00e0tica er\u00f2tica: venus i adonis i la violaci\u00f3 de lucr\u00e8cia, dedicats a wriothesley henry, comte de southampton. a venus i adonis, un innocent adonis rebutja els apropaments sexuals de venus, mentre que a la violaci\u00f3 de lucr\u00e8cia, la virtuosa lucr\u00e8cia \u00e9s violada pel luxuri\u00f3s tarquin. sota la influ\u00e8ncia de les metamorfosis d'ovidi, els poemes mostren la culpa i la confusi\u00f3 moral que es deriven de la lux\u00faria descontrolada. tots dos poemes foren molt exitosos i es reimprimiren for\u00e7a vegades en vida de shakespeare.\nun tercer poema narratiu, la queixa d'un amant, en qu\u00e8 una jove es lamenta d'haver estat conquistada per un seductor pretendent, es va imprimir el 1609. la majoria dels estudiosos accepten avui dia que una queixa d'amant \u00e9s una obra genu\u00efna de shakespeare, encara que consideren que les seves qualitats liter\u00e0ries queden entelades per uns efectismes feixucs. el f\u00e8nix i la tortuga (1601) \u00e9s un lament per la mort de la llegend\u00e0ria au f\u00e8nix i la seva amant, la fidel t\u00f3rtora.\nel 1599, una versi\u00f3 primerenca de dos sonets, els 138 i 144, apareix a l'apassionat peregr\u00ed, publicat sota el nom de shakespeare, per\u00f2 sense el seu perm\u00eds.\n\n\n=== els sonets ===\n\npublicats el 1609, els sonets s\u00f3n l'\u00faltima obra no dram\u00e0tica shakespeare que es va imprimir. els acad\u00e8mics no estan segurs sobre la data o dates de redacci\u00f3, per\u00f2 l'evid\u00e8ncia suggereix que van ser escrits per shakespeare al llarg de la seva carrera per a un p\u00fablic lector, tot i que no van tenir l'\u00e8xit dels poemes anteriors. fins i tot abans dels dos sonets no autoritzats que van apar\u00e8ixer a el pelegr\u00ed apassionat el 1599, francis meres digu\u00e9 el 1598 que shakespeare \"llegia sonets entre els seus amics\".\npocs analistes creuen que l'ordre seq\u00fcencial en qu\u00e8 es troben fos escollit per l'autor. semblava haver previst dues s\u00e8ries: una sobre la incontrolable ambici\u00f3 d'una dona casada de pell fosca (la \"dama fosca\"), i una altra sobre un amor conflictiu amb el \"fair youth\" (jove ros), potser de tipus homosexual; no queda clar si aquestes dues figures, la dama fosca i el jove ros, representen persones reals, ni si el \"jo\" dels poemes s'ha d'identificar amb el de shakespeare, malgrat que el poeta angl\u00e8s del xix wordsworth considera que amb els sonets \"shakespeare obr\u00ed el seu cor\".\nl'edici\u00f3 1609 es va dedicar a un encara desconegut \"mr. wh \", anomenat l'\"\u00fanic inspirador dels poemes\". tamb\u00e9 s'ignora si aquesta inscripci\u00f3 va ser escrita per shakespeare o per l'editor thomas thorpe. fins i tot es dubta de si shakespeare va autoritzar-ne la publicaci\u00f3.\nla cr\u00edtica elogia dels sonets la profunda meditaci\u00f3 sobre la naturalesa de l'amor, la passi\u00f3 sexual, la procreaci\u00f3, la mort, i el temps.\n\n\n== shakespeare a trav\u00e9s del temps ==\ncada \u00e8poca hist\u00f2rica ha primat determinades obres segons les preocupacions i interessos imperants. el concepte de \"just\u00edcia po\u00e8tica\" que va prevaler en el segle xviii va provocar el rebuig de moltes de les trag\u00e8dies de shakespeare, ja que segons els seus criteris el teatre havia de promoure exemples de virtut. el cr\u00edtic angl\u00e8s samuel johnson (1709-1784) no va acceptar el desenlla\u00e7 del rei lear, que va considerar cruel i innecessari, i la versi\u00f3 de 1681 de nahum tate va substituir la de shakespeare fins a mitjan segle xix, sorpr\u00e8s amb el seu gran \u00e8xit al p\u00fablic lector: en ella hi ha un final feli\u00e7 en qu\u00e8 cord\u00e8lia i lear aconsegueixen triomfar sobre els obstacles, i la protagonista es casa amb edgard, leg\u00edtim hereu del comte de gloucester.\ncap al 1772, el famos\u00edssim actor garrick modific\u00e0 bona part de hamlet en suprimir l'escena dels enterramorts i eximir laertes de tota culpa referent al ver\u00ed que portava en la seva espasa. \u00e9s m\u00e9s, la reina gertrudis aconsegueix sobreviure per portar una vida de penediment, la qual cosa no ocorre en l'original.\nel 1807 thomas bowdler va publicar family shakespeare, una versi\u00f3 modificada per fer-la, segons el seu criteri, m\u00e9s apta per a dones i nens, que no pogu\u00e9s \u00abofendre la ment virtuosa i religiosa\u00bb. aquesta adaptaci\u00f3 va donar origen a la paraula anglesa bowdlerize, que designa la censura puritana.\naix\u00ed doncs, l'adaptaci\u00f3, interpretaci\u00f3 i retorsi\u00f3 de l'obra shakespeariana va ser durant molt de temps el producte d'uns interessos morals, pol\u00edtics i est\u00e8tics concrets, i escamotejar l'ombr\u00edvola concepci\u00f3 de la vida que ofereix genu\u00efnament shakespeare.\nel llargmetratge de laurence olivier, enric v, filmat en honor dels combatents de la segona guerra mundial, va fer que determinats passatges fossin ressaltats per animar el patriotisme brit\u00e0nic; el m\u00e9s significatiu va ser l'arenga del monarca a les seves tropes abans de la batalla d'agincourt contra les tropes franceses. el mateix cal dir sobre innombrables adaptacions teatrals i cinematogr\u00e0fiques fins a aquests mateixos dies.\n\n\n== pol\u00e8miques sobre shakespeare ==\n\nhi ha diversos temes controvertits al voltant de la figura d'aquest autor. el m\u00e9s important \u00e9s sobre l'autoria real o no de les seves obres, que alguns cr\u00edtics atribueixen a altres escriptors. argumenten que el seu bagatge cultural i d'experi\u00e8ncies familiars lligades al camp i el comer\u00e7 no s'adiuen amb el coneixement sobre l'alta pol\u00edtica que apareix a moltes de les seves obres. tampoc no \u00e9s coherent amb el vocabulari emprat en els seus escrits, que va influir poderosament en la llengua anglesa.\naltres pol\u00e8miques cr\u00edtiques tracten la religi\u00f3 de l'autor (cat\u00f2lic o no) i sobre la seva homosexualitat (extreta dels passatges dels sonets). els estudiosos que rebutgen aquesta idea invoquen la pres\u00e8ncia de la dama fosca com a referent i el tractament de la dona i l'amor a les seves obres teatrals.\nper \u00faltim, no hi ha acord acad\u00e8mic sobre la classificaci\u00f3 d'algunes peces teatrals (les anomenades problem plays) en trag\u00e8dies o com\u00e8dies, ja que barregen elements d'ambd\u00f3s g\u00e8neres en contra de les recomanacions de la po\u00e8tica del seu temps.\n\n\n== obres ==\n\n\n=== obres teatrals can\u00f2niques ===\nllevat que s'indiqui el contrari, les obres teatrals seg\u00fcents estan llistades, pel que fa a les trenta-sis obres incloses en el first folio de 1623, seguint l'ordre en el qual all\u00ed apareixen, afegint al final de la llista de les com\u00e8dies les dues obres que no hi s\u00f3n incloses (pericles, prince of tyre i the two noble kinsmen).a continuaci\u00f3 de cada obra s'hi fan constar els principals traductors al catal\u00e0 de cadascuna d'elles.\n\n\n=== obres ap\u00f2crifes i perdudes ===\n\n\n=== poemes ===\nsonets de shakespeare. (tots els sonets. traducci\u00f3 de gerard verg\u00e9s. martorell: adesiara editorial, 2017).\nvenus i adonis\nla violaci\u00f3 de lucr\u00e8cia\nl'apassionat peregr\u00ed\nel f\u00e8nix i la tortuga\nqueixa d'amants\n\n\n== shakespeare a la pantalla ==\ns'han produ\u00eft unes 250 pel\u00b7l\u00edcules basades en texts de shakespeare, la qual cosa demostra l'enorme influ\u00e8ncia de l'obra d'aquest escriptor. l'obra m\u00e9s vegades duta a la pantalla \u00e9s hamlet, amb 61 adaptacions al cinema i 21 s\u00e8ries de televisi\u00f3 entre 1927 i 2000.\nentre les versions cinematogr\u00e0fiques de la biografia shakespeariana destaca shakespeare enamorat (shakespeare in love, 1998) dirigida per john madden.\nalgunes pel\u00b7l\u00edcules basades en obres de shakespeare s\u00f3n les seg\u00fcents:\n\nthe taming of the shrew (1929). protagonitzada per douglas fairbanks i mary pickford.\na midsummer night's dream (1935). dirigida per max reinhardt i william dieter.\nromeo and juliet (1936). dirigida per george cukor.\nas you like it (1936). dirigida per paul czinner.\nenric v (the chronicle history of king henry the fifth with his battle fought at agincourt in france, 1944). dirigida per laurence olivier.\nmacbeth (1948). dirigida per orson welles.\nhamlet (1948). dirigida per laurence olivier.\nothello (1952). dirigida per orson welles.\njulius caesar (1953). dirigida per joseph l. mankiewicz.\nromeo and juliet (1954). dirigida per renato castellani.\nricard iii (richard iii, 1955). dirigida per laurence olivier.\nothello (1955). dirigida per sergei jutkevitsh.\nel planeta prohibit (forbidden planet, 1956). pel\u00b7l\u00edcula de ci\u00e8ncia-ficci\u00f3 lliurement basada en la tempesta. dirigida per fred m. wilcox.\nkumonosu jo (1957). lliurement basada en macbeth. dirigida per akira kurosawa.\nthe tempest (1960). pel\u00b7l\u00edcula per a televisi\u00f3 dirigida per george schaefer i protagonitzada per richard burton.\nwest side story (1961). pel\u00b7l\u00edcula musical basada en romeu i julieta. dirigida per jerome robbins i robert wise.\nhamlet (gamlet, 1964). dirigida per grigori k\u00f3zintsev.\nrichard burton's hamlet (1964). dirigida per bill colleran i john gielgud i protagonitzada per richard burton.\ncampanades a mitjanit (1965). basada en diverses obres, especialment enric iv. dirigida per orson welles.\nl'amansiment de la f\u00faria (the taming of the shrew, 1967). dirigida per franco zeffirelli i protagonitzada per elizabeth taylor i richard burton.\nromeo and juliet (1968). dirigida per franco zeffirelli.\nkorol lir (1969). dirigida per grigori k\u00f3zintsev.\nking lear (1971). dirigida per peter brook.\nmacbeth (1971). dirigida per roman polanski.\nthe tempest (1982), dirigida per paul mazursky.\nran (1985), dirigida per akira kurosawa. adaptaci\u00f3 d'el rei lear.\nking lear (1987), dirigida per jean-luc godard.\nenric v (henry v, 1989). dirigida per kenneth branagh.\nhamlet, l'honor de la venjan\u00e7a (hamlet, 1990). dirigida per franco zeffirelli i protagonitzada per mel gibson i glenn close.\nprospero's books (1991). basada en la tempesta. dirigida per peter greenaway.\nmy own private idaho (1991). dirigida per gus van sant i protagonitzada per river phoenix i keanu reeves, lliurement basada en enric iv.\nas you like it (1992), dirigida per christine edzard.\nmolt soroll per no res (much ado about nothing, 1993), dirigida per kenneth branagh.\nthe lion king (1994), dirigida per rob minkoff i roger allers. pel\u00b7l\u00edcula d'animaci\u00f3 realitzada pels estudis disney lliurement basada en hamlet.\notel\u00b7lo (othello, 1995). dirigida per oliver parker.\nricard iii (richard iii, 1995). dirigida per richard loncraine.\nromeo + juliet (1996). dirigida per baz luhrman i protagonitzada per leonardo di caprio i claire danes.\nhamlet (1996). dirigida per kenneth branagh i protagonitzada per kenneth branagh, richard attenborough, judi dench, billy crystal i kate winslet.\nlooking for richard (1996), dirigida per al pacino.\n10 things i hate about you (1999) (basada en la fer\u00e9stega domada). dirigida per gil junger i protagonitzada per julia stiles i heath ledger.\na midsummer night's dream (1999). dirigida per michael hoffman i protagonitzada per calista flockhart i michelle pfeiffer.\ntreballs d'amor perduts (love's labour's lost, 2000), dirigida per kenneth branagh.\nhamlet (2000). dirigida per michael almereyda i protagonitzada per ethan hawke, julia stiles i kyle maclachlan.\nel mercader de ven\u00e8cia (the merchant of venice, 2004), dirigida per michael radford.\nas you like it (2006). dirigida per kenneth branaghaltres pel\u00b7l\u00edcules basades en la vida de shakespeare s\u00f3n les seg\u00fcents:\n\nshakespeare in love (1998), dirigida per john madden\nanonymous (2011), dirigida per roland emmerich\n\n\n== arbre geneaol\u00f2gic ==\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n=== obres de l'autor ===\nper la llarga llista d'obres de shakespeare en traducci\u00f3 catalana, vegeu la plana sobre shakespeare sota \"literatura universal en catal\u00e0\", visat, la revista digital de literatura i traducci\u00f3 del pen catal\u00e0.\nper una llista de les seves obres organitzada per tipus, vegeu l'obra de shakespeare, de susanna alonso-cuevillas sayrol, 2004.\nshakespeare, william; (traducci\u00f3 de luis astrana mar\u00edn). obras completas: tragedias (en castell\u00e0).  aguilar, 2003. isbn 978-84-03-09427-7. \n\n\n=== sobre l'autor i la seva obra ===\nlee, sidney. a life of william shakespeare (en angl\u00e8s).  nova york: the macmillan company, 1901 [consulta: 11 gener 2016]. \nschoenbaum, samuel. william shakespeare: a compact documentary life (en angl\u00e8s).  nova york / oxford: oxford university press, 1987 [consulta: 11 gener 2016]. \npujol, d\u00eddac (2008), \u201cla traducci\u00f3n al catal\u00e1n de la oralidad fingida en el teatro de shakespeare\u201d. dins: jenny brumme (ed.), la oralidad fingida: descripci\u00f3n y traducci\u00f3n. teatro, c\u00f3mic y medios audiovisuales. con la colaboraci\u00f3n de hildegard resinger y amaia zaballa. madrid i frankfurt del main: iberoamericana / vervuert, pp. 115\u2013134. parcialment disponible a google books\npujol, d\u00eddac (2007), traduir shakespeare. les reflexions dels traductors catalans. lleida: punctum & trilcat, col\u00b7lecci\u00f3 \u201cquaderns\u201d, 3. (244 pp.) parcialment disponible a google books\npujol, d\u00eddac (2005), \"els sonets de shakespeare tradu\u00efts per salvador oliva\". reduccions. revista de poesia, 81-82, pp. 226\u2013231. (ressenya de: william shakespeare, els sonets. versions en prosa i en vers de salvador oliva. barcelona: edicions 62 / emp\u00faries, 2002)\nsellent ar\u00fas, joan (2007), \u201centendre shakespeare\u201d (pdf). quaderns. revista de traducci\u00f3, 14, pp. 171\u2013182\nauden, wystan hugh; djemb\u00e9, gonzalo g. trabajos de amor dispersos (en castell\u00e0).  editorial critica, febrer 2004. isbn 978-84-8432-423-2 [consulta: 24 febrer 2012]. \nbelsey, catherine. the subject of tragedy: identity and difference in renaissance drama (en angl\u00e8s).  routledge, 1991. isbn 978-0-415-06582-5. \nbloom, harold. shakespeare: la invencion de lo humano (en castell\u00e0).  editorial norma, octubre 2001. isbn 978-958-04-6168-5 [consulta: 24 febrer 2012]. \ncercignani, fausto. shakespeare's works and elizabethan pronunciation (en angl\u00e8s).  oxford: clarendon press, 1981. isbn 978-0198119371. \nclar\u00edn \u00abexpertos alemanes aseguran que shakespeare muri\u00f3 v\u00edctima de un c\u00e1ncer\u00bb (en castell\u00e0). ., 23-02-2006. arxivat de l'original el 2010-02-03 [consulta: 16 juny 2009].\nde la concha, \u00e1ngeles; elices, juan francisco; zamorano rueda, ana isabel. literatura inglesa hasta el siglo xvii (en castell\u00e0).  universidad nacional de educaci\u00f3n a distancia, 2002. isbn 978-84-362-4695-7. \ngreenblatt, stephen. will in the world: how shakespeare became shakespeare (en angl\u00e8s).  w. w. norton & company, 17 de setembre de 2005. isbn 978-0-393-32737-3. \nkermode, frank. el tiempo de shakespeare (en castell\u00e0).  debate, 28 de febrer de 2005. isbn 978-84-8306-612-6. \noliva, salvador. introducci\u00f3 a shakespeare.  editorial emp\u00faries, 1 de gener de 2000. isbn 978-84-7596-753-0. \nverg\u00e9s, gerard: tretze biografies imperfectes. editorial destino, barcelona, 1986\nbuffery, helena; udina, dolors (traducci\u00f3). shakespeare in catalan. translating imperialism [shakespeare en catal\u00e0. traduir l'imperialisme].  vic: eumo editorial, 2007. isbn 9788497663793. \n\n\n== vegeu tamb\u00e9 ==\n\u00e8poca elisabetiana\n\n\n== enlla\u00e7os externs ==\nfundaci\u00f3 shakespeare espanya\nblog sobre les obres de william shakespeare (castell\u00e0)\ntraduccions liter\u00e0ries de l'obra de shakespeare (simple) arxivat 2006-08-27 a wayback machine. a no sweat shakespeare (angl\u00e8s)\nshakespeare en el seu context a en gu\u00e0rdia! de catalunya r\u00e0dio(catal\u00e0)"