"op 24 februarie 2022 het rusland 'n grootskaalse inval begin in oekra\u00efne, een van sy buurlande in die suidweste. volgens vroe\u00eb berigte is dit die grootste konvensionele-oorlogvoeringsoperasie in europa sedert die tweede w\u00eareldoorlog. dit is 'n groot toename in die vyandelikheid tussen die twee lande, wat sedert 2014 duur.\ndie veldtog is voorafgegaan deur 'n langdurige versterking van die russiese milit\u00eare teenwoordigheid sedert vroeg in 2021 en eise deur rusland dat oekra\u00efne nie by navo aansluit nie. in die dae voor die inval het rusland die selfverklaarde volksrepublieke donetsk en loehansk in die streek die donbas (oekra\u00efens: \u0434\u043e\u043d\u0431\u0430\u0301\u0441, donbas; russies: \u0434\u043e\u043d\u0431\u0430\u0301\u0441\u0441, donbass) van oos-oekra\u00efne erken, en dit is gevolg deur die instroming van die russiese weermag na die streek op 21 februarie 2022. op 22 februarie het die russiese federale raad president wladimir poetin eenparig die reg gegee om milit\u00eare mag buite rusland te gebruik. \nop 24 februarie omstreeks 03:00 utc (06:00 moskoutyd, utc+3) het poetin 'n milit\u00eare operasie in oos-oekra\u00efne aangekondig. minute later het missiele begin val op plekke dwarsoor die land, insluitende oekra\u00efne se hoofstad, kijif. die oekra\u00efense grensdiens het bevestig dat die grensposte met rusland en belarus aangeval word. grondmagte het oekra\u00efne omstreeks 05:00 utc binnegegaan, twee uur nadat die missielaanvalle begin het. die oekra\u00efense president, wolodimir zelenski, het gereageer deur krygswet af te kondig, diplomatieke bande met rusland te verbreek en algemene mobilisasie aan te kondig.\nrusland het tydens die inval 'n noordelike front vanaf belarus gerig op kijif geloods. terselfde tyd het rusland 'n noordoostelike frontaanval gerig op die stad charkif; en 'n suidoostelike front gedeel in twee afsonderlike fronte, naamlik 'n suidelike front vanaf die krim en 'n afsonderlike  suidoostelike front wat na die stede loehansk en donetsk geloods is. op 8 april het die russiese ministerie van verdediging aangekondig dat alle troepe en afdelings wat in die suidoostelike oekra\u00efne ontplooi is, sal verenig onder generaal aleksandr dvornikof, wat beheer geneem het van gekombineerde milit\u00eare operasies, insluitend die herontplooide magte wat oorspronklik aan die noordelike en noordoostelike fronte toegewys is, en daarna onttrek is en hertoegewys is in die tweede fase aan die suidoostelike front. teen 17 april is vordering aan die suidoostelike front belemmer deur oorblywende troepe wat aanhou uithou in die azovstal-yster- en staalwerke in marioepol.  op 19 april het rusland 'n hernieude inval oor 'n 500 kilometer  lange front geloods wat strek van charkif na donetsk en loehansk, met gelyktydige missielaanvalle weer gerig op kijif in die noorde en lwif in die weste van oekra\u00efne.verskeie lande oor die w\u00eareld heen het die inval veroordeel en onmiddelik sanksies teen rusland ingestel. in rusland is massa-inhegtenisnemings uitgevoer by protesoptogte teen die oorlog. voor en tydens die inval het sommige lidlande van navo oekra\u00efne voorsien van wapens en ander hulpmiddels. poetin het rusland se kernmagte op 27 februarie op 'n gereedheidsgrondslag geplaas na aanleiding van nuwe sanksies en \"aggressiewe stellings\". dit het spanning tussen die weste en rusland en die vrees vir 'n kernoorlog verhoog.die inval het europa se grootste vlugtelingskrisis sedert die tweede w\u00eareldoorlog veroorsaak. miljoene mense het al uit oekra\u00efne gevlug, veral na pole, maar ook na hongarye, roemeni\u00eb, moldowa en slowakye. vlugtelinge is hoofsaaklik vroue en kinders, omdat die regering mans tussen die ouderdomme van 18 en 60 jaar verbied het om die land te verlaat.\n\n\n== agtergrond ==\n\n\n=== tyd n\u00e1 die sowjetunie en die oranje rewolusie ===\nn\u00e1 die ontbinding van die sowjetunie in 1991 het rusland en oekra\u00efne noue bande behou. in 1994 het oekra\u00efne ingestem om weg te doen met sy kernarsenaal en die boedapest-memorandum te onderteken op voorwaarde dat rusland, brittanje en die vsa versekering sou verskaf teen geweldsbedreigings van sy territoriale integriteit en vir sy politieke onafhanklikheid. vyf jaar later was rusland een van die ondertekenaars van die manifes vir europese sekuriteit, wat \"die inherente reg van elke deelnemende staat herbevestig het om vry te wees om sy sekuriteitsmaatre\u00ebls te kies of verander, insluitende verdrae van bondsgenootskappe, soos wat dit ontwikkel\".in 2004 is wiktor janoekowitsj, toe die eerste minister, verklaar as wenner van die presidentsverkiesing, waarin 'n groot knoeiery volgens die hooggeregshof van oekra\u00efne plaasgevind het. die uitslag het 'n groot openbare reaksie en steun ontlok vir die opposisiekandidaat, wiktor joesjtsjenko, wat die uitslag bevraagteken het. in die oproerige maande van die rewolusie het kandidaat joesjtsjenko skielik ernstig siek geword, en verskillende onafhanklike doktersgroepe het bevind hy is met dioksien (tcdd) vegiftig. joesjtsjenko het russiese betrokkenheid sterk vermoed. dit alles het eindelik tot die vreedsame oranje rewolusie gelei wat joesjtsjenko en joelia timosjenko aan die bewind geplaas het, terwyl janoekowitsj leier van die opposisie geword het.in 2008 het die russiese president poetin hom uitgespreek teen oekra\u00efne se moontlike toelating tot navo. in 2009 het die roemeense ontleder iulian chifu en sy medeskrywers die opinie uitgespreek dat rusland, met betrekking tot oekra\u00efne, 'n opgedateerde weergawe van die brezjnef-leerstelling navolg waarvolgens die soewereiniteit van oekra\u00efne nie groter kan wees as di\u00e9 van die warskouverdragslande voor die verval van die sowjet-invloedsfeer in die laat 1980's en vroe\u00eb 1990's nie.in 2009 het janoekowitsj aangekondig hy gaan hom in 2010 weer as president verkiesbaar stel. hy het gewen en is in 2010 be\u00ebdig.\n\n\n=== oekra\u00efense rewolusie en oorlog ===\nn\u00e1 weke van protesoptogte as deel van die euromaidan-beweging (2013-2014) het die pro-russiese president janoekowitsj en die leiers van die oekra\u00efense parlement\u00eare opposisie op 21 februarie 2014 'n ooreenkoms onderteken vir 'n vroe\u00eb verkiesing. die volgende dag het janoekowitsj uit kijif gevlug weens 'n beskuldigingstem wat hom van sy mag as president sou stroop. leiers van die russiessprekende oostelike streke van oekra\u00efne het hulle lojaliteit teenoor janoekowitsj bevestig, en dit het gelei tot die pro-russiese onrus in 2014 in oekra\u00efne.die onrus is gevolg deur die anneksasie van die krim deur rusland in maart 2014 en die oorlog in die donbas, wat in april 2014 begin het met die skepping van die russies gesteunde kwasistate donetsk- en loehansk-volksrepubliek.op 14 september 2020 het die oekra\u00efense president wolodimir zelenski oekra\u00efne se nuwe nasionale sekuriteitstrategie goedgekeur \"wat voorsiening maak vir die ontwikkeling van 'n bondgenootskap met navo met die oog op lidmaatskap van navo\". op 24 maart 2021 het zelenski 'n verdrag onderteken wat die strategie goedkeur vir \"die ontsetting en re\u00efntegrasie van die tydelik besette gebied krim en stad sewastopol\".in julie 2021 het poetin 'n essay gepubliseer met die titel \"oor die historiese eenheid van die russe en oekra\u00efners\", waarin hy sy mening herbevestig dat die russe en oekra\u00efners \"een volk\" is. die amerikaanse historikus timothy snyder het poetin se idees as imperialisme beskryf. die britse joernalis edward lucas het gemeen dit is historiese revisionisme. ander waarnemers het die russiese leierskap daarvan beskuldig dat hulle 'n verwronge siening van moderne oekra\u00efne en sy geskiedenis het.rusland het ges\u00ea moontlike lidmaatskap van oekra\u00efne van navo en die uitbreiding van navo in die algemeen bedreig sy nasionale sekuriteit.op sy beurt het oekra\u00efne en ander europese lande wat aan rusland grens, poetin daarvan beskuldig dat hy russiese irredentisme probeer beoefen en van aggressiewe militaristise beleide.\n\n\n== aanvang ==\n\n\n=== russiese milit\u00eare versterkings ===\ndie konflik het begin met 'n groot milit\u00eare opbou, aanvanklik van maart tot april 2021 en daarna weer van oktober 2021 tot februarie 2022. tydens laasgenoemde het rusland eise aan die vsa en navo gestel dat oekra\u00efne nie by navo aansluit nie, sowel as dat navo-soldate en milit\u00eare uitrusting in oos-europa verminder word. rusland het gedreig met 'n niegespesifiseerde milit\u00eare reaksie as navo 'n \"agressiewe toon\" bly handhaaf.\n\n\n=== russiese ontkenning van invalsplan ===\nondanks die russiese milit\u00eare opbou het russiese amptenare maande lank ontken dat rusland enige plan het om oekra\u00efne binne te val. op 12 november 2021 het dmitri peskof, poetin se woordvoerder, aan verslaggewers ges\u00ea \"rusland bedreig niemand. die beweging van troepe op ons gebied behoort niemand rede tot kommer te gee nie.\" op 28 november 2021 het peskof ges\u00ea \"rusland het nooit enige plan gehad om enigiemand aan te val nie, dit het nie nou planne nie en sal nooit sulke planne h\u00ea nie ... rusland is 'n vreedsame land, wat goeie betrekkinge met sy buurlande wil handhaaf.\" op 12 desember 2021 het hy ges\u00ea spanning jeens oekra\u00efne \"word geskep om rusland verder te demoniseer en hom as 'n moontlike aggressor uit te beeld\".op 19 januarie 2022 het die russiese onderminister van buitelandse sake ges\u00ea \"rusland wil nie enige aksie van 'n aggressiewe aard h\u00ea of daaraan deelneem nie. ons sal nie wat ook al in oekra\u00efne aanval, inval, binnedring of begin nie.\" op 12 februarie 2022 het die kremlin se raadgewer oor buitelandse sake besprekings oor die \"sogenaamde beplande russiese inval\" as \"histerie\"  beskryf.\n\n\n=== russiese aantygings ===\nop 9 desember 2021 het president poetin gepraat van diskriminasie teen russiessprekendes buite rusland en ges\u00ea: \"ek moet s\u00ea, russofobie is die eerste tree tot volksmoord. ek en jy weet wat in die donbas gebeur. dit lyk beslis baie soos volksmoord.\" rusland het ook die oekra\u00efense taalwet veroordeel. op 15 februarie 2022 het poetin aan die pers ges\u00ea: \"wat in die donbas gebeur, is beslis volksmoord.\" nuusmedia het daarop gewys dat die oekra\u00efense president zelenski self 'n russiessprekende is, ondanks poetin se aantygings van 'n volksmoord op russiessprekendes.rusland se aantygings van volksmoord is wyd as vals verwerp. verskeie internasionale organisasies, insluitende die vn se ho\u00ebkommissaris vir menseregte en die raad van europa, kon geen bewyse vir die russiese bewerings vind nie. die europese kommissie het dit as russiese waninligting afgemaak. die amerikaanse ambassade in oekra\u00efne het dit as \"laakbare onwaarheid\" beskryf, terwyl die woordvoerder ned price van die amerikaanse departement van buitelandse sake ges\u00ea het moskou maak sulke bewerings as 'n verskoning om oekra\u00efne in te val.in 'n nasionalistiese toespraak op 21 februarie het poetin ook beweer die \"oekra\u00efense gemeenskap\" het \"neonazisties\" geword, sonder om bewyse te lewer, en ges\u00ea rusland se doel is \"om oekra\u00efne te denazifiseer\".president zelenski is egter joods en drie lede van sy familie het in die holocaust gesterf.\n\n\n=== uitbreiding van gevegte (tot 23 februarie) ===\ngevegte in die donbas het aansienlik toegeneem sedert 17 februarie 2022. op 21 februarie, n\u00e1 die erkenning van die donetsk- en loehansk-republieke, het poetin gelas dat russiese troepe na die donbas gestuur word in wat hy 'n \"vredehandhawingsending\" genoem het. rusland het ges\u00ea vyf oekra\u00efense saboteurs wat die grens na rusland oorgesteek het, is vermoor. dit is verwerp deur die oekra\u00efense minister van buitelandse sake, dmitro koeleba. later het verskeie nuusmedia berig russiese magte gaan die donbas binne. die ingryping is deur die vn se veiligheidsraad veroordeel en rusland het geen steun gekry nie.op 22 februarie het die amerikaanse president, joe biden, ges\u00ea dit was \"die begin van 'n russiese inval in oekra\u00efne\". volgens navo se sekretaris-generaal, jens stoltenberg, en die kanadese eerste minister, justin trudeau, het \"verdere indringing\" plaasgevind. die oekra\u00efense minister van buitelandse sake, koeleba, het verklaar: \"daar is nie iets soos 'n klein, middelmatige of groot inval nie. 'n inval is 'n inval.\" \nop 23 februarie het rusland sy ambassade in kijif begin ontruim en die russiese vlag van die gebou verwyder. die webtuistes van die oekra\u00efense parlement en regering, sowel as bankwebtuistes, is deur kuberaanvalle lamgel\u00ea.nog 'n vergadering van die vn se veiligheidsraad is op 23-24 februarie bel\u00ea. rusland het oekra\u00efne binnegeval tydens 'n noodvergadering van die raad om die krisis af te weer. die inval het plaasgevind terwyl rusland die presidentskap van die veiligheidsraad vir februarie 2022 beklee het; die land het 'n vetomag as een van die vyf permanente lede.\n\n\n== inval ==\nop 24 februarie, net voor 06:00 moskoutyd (utc+3), het poetin aangekondig hy het besluit om 'n \"spesiale milit\u00eare operasie\" in oos-oekra\u00efne te loods. in sy toespraak het poetin ges\u00ea daar is geen planne om oekra\u00efense gebied te beset nie en beweer hy ondersteun die reg van die volke van oekra\u00efne op selfbeskikking. hy het ook ges\u00ea rusland beoog die \"demilitarisasie en denazifisering\" van oekra\u00efne \u2013 cnn en nbc het di\u00e9 bewerings as \"sonder gronde\" en \"vals\" beskryf. dit is ook deur die amerikaanse holocaust-herdenkingsmuseum veroordeel. poetin het die lede van die oekra\u00efense magte gevra om hulle wapens neer te l\u00ea en terug te keer huis toe.kort voor 07:00 (utc+2) op die 24ste het zelenski krygswet in oekra\u00efne afgekondig. later het hy die oekra\u00efense weermag opdrag gegee om die invallers \"maksimum verliese toe te dien\". zelenski het ook aangekondig dat diplomatieke betrekkinge met rusland onmiddellik opgehef word. later di\u00e9 dag het hy 'n algemene mobilisasie aangekondig.om 10:00 (utc+2) het die oekra\u00efense presidensi\u00eble administrasie aangekondig russiese troepe het oekra\u00efne uit die noorde binnegeval (tot 5 km diep). russiese troepe was bedrywig in charkif-oblast en tsjernihif-oblast, naby soemi. om 10:30 (utc+2) het die oekra\u00efense departement van verdediging aangekondig russiese troepe in tsjernihif-oblast is gekeer, 'n groot geveg was naby charkif aan die gang, en marioepol en sjtsjastja is ten volle teruggewen.\n\n\n=== noordelike front ===\ndie poging om kijif oor te neem het ingesluit 'n aanval uit die suide van belarus af aan die westeroewer van die dniprorivier, skynbaar met die doel om kijif uit die weste te omsingel. dit word gesteun deur twee aparte spille van aanvalle vanuit rusland aan die oosteroewer van die dnipro: in die weste by tsjernihif en in die ooste by soemi. met die oostelike spil van aanvalle is blykbaar probeer om kijif uit die noordooste en ooste te omsingel.in die slag van tsjornobil het die russe beheer oorgeneem van die spookdorpe tsjornobil en pripjat; maar hulle vooruitgang is in die wiele gery deur sterk weerstand deur oekra\u00efne.\nn\u00e1 'n deurbraak by tsjornobil is die russe teruggehou deur die slag van iwankif, 'n noordelike voorstad van kijif. russiese lugmagte het probeer om twee vliegvelde om kijif oor te neem. daar was in di\u00e9 eerste dae blykbaar 'n poging van rusland om kijif vinnig te beset met 'n infiltrasie deur die spetsnaz (spesiale magte), ondersteun deur lugoperasies en 'n vinnige gemeganiseerde aanval uit die noorde, maar dit het nie geslaag nie.teen vroeg in maart was die russiese opmars aan die westekant van die dnipro beperk en is die russe deur die oekra\u00efense verdediging gestuit. teen 5 maart het 'n groot russiese konvooi, van na berig word 64 km lank, min vordering in die rigting van kijif gemaak; die londengebaseerde dinkskrum royal united services institute (rusi) beskou die russiese optrede uit die noorde en ooste as \"vertraag\". vordering aan die tsjernihif-spil het in 'n groot mate tot stilstand gekom toe die beleg van tsjernihif begin. rusland het die grootste vordering gemaak aan die soemi-spil in die ooste. die russe het die slag van konotop gewen, terwyl die slag van soemi steeds aan die gang was. russiese magte, wat van soemi af met snelwe\u00eb oor plat, swak verdedigde grondgebied beweeg het, het browari, 'n oostelike voorstad van kijif, bereik. russiese magte het ook van die noordweste van kijif gevorder en boetsja, hostomel en worzel teen 5 maart verower. die posisie in irpin was teen 9 maart nog onseker.op 25 maart het die oekra\u00efense teenoffensief in kijif daartoe gelei dat verskeie dorpe, insluitend makariv oos en wes van kijif herower is. as deel van 'n algemene terugtog van russiese magte noord van kijif, sowel as aanvalle op russiese formasies deur die oekra\u00efense weermag, het russiese troepe in die boetsja-gebied teen die einde van maart noord teruggetrek. oekra\u00efense magte het die stad op 1 april binnegegaan. oekra\u00efne het beweer dat hulle die hele streek rondom kijif, insluitend irpin, boetsja en hostomel, teen 2 april herower, met bewyse van oorlogsmisdade wat in boetsja ontbloot is. op 6 april het navo se sekretaris-generaal jens stoltenberg ges\u00ea dat die russiese \"terugtrekking, hervoorsiening en herontplooiing\" van hul troepe uit die kijif-gebied ge\u00efnterpreteer moet word as 'n uitbreiding van poetin se planne vir sy milit\u00eare optrede teen die oekra\u00efne, deur sy magte te herontplooi en te konsentreer op oos-oekra\u00efne en marioepol binne die volgende twee weke, as 'n voorloper van die verdere uitbreiding van poetin se optrede teen die res van oekra\u00efne.\n\n\n=== oostelike front ===\nin die noordooste het russiese troepe charkif en soemi probeer binneval. albei is sowat 35 km van die russiese grens af. volgens die oekra\u00efense weermag het hul die slag van konotop op 25 februarie verloor. in die slag van charkif het russiese tenks sterk weerstand ondervind. op 28 februarie het verskeie missiele die stad getref en dit het 'n aantal lewens ge\u00ebis. die slag is deur die oekra\u00efense presidensi\u00eble raadgewer beskryf as die \"stalingrad van die 21ste eeu\". in die slag van soemi het intense stedelike oorlogvoering plaasgevind.op die oggend van 25 februarie het russiese magte van die donetsk-gebied in die ooste na marioepol beweeg en oekra\u00efense magte naby die dorp pawlopil teengekom, waar hulle verslaan is. die russiese vloot het na berig word die aand van 25 februarie 'n aanval op die kuslyn van die see van azof geloods, 70 km wes van marioepol. op 1 maart het denis pusjilin, hoof van die volksrepubliek donetsk, aangekondig die republiek se magte het die nabygele\u00eb stad wolnowacha feitlik heeltemal omsingel en hulle sou binnekort dieselfde met marioepol doen. op 2 maart is russiese soldate weggekeer van sjewjerodonetsk tydens die slag van sjewjerodonetsk.\n\n\n=== suidelike front ===\nop 24 februarie het russiese troepe beheer geneem van die noord-krimkanaal, waarna die krim se watertoevoer herstel is. dit was sedert 2014 afgesny. die beleg van marioepol het ook begin toe die gevegte ooswaarts na di\u00e9 stad verskuif het. die front is toe met die donbas verbind. op 1 maart het russiese magte begin voorberei om hulle aanval op melitopol en ander stede te hervat. daarmee het die slag van melitopol begin. iwan fedorof, die burgemeester, het later ges\u00ea die russe het die stad beset.ander russiese magte het op 26 februarie van die krim af noordwaarts beweeg en 'n eenheid het die zaporizjzja-kernaanleg genader. op 28 februarie het hulle die beleg van enerhodar begin in 'n poging om beheer van die kernaanleg oor te neem. 'n brand het tydens die geweergevegte uitgebreek. volgens die internasionale atoomenergieagentskap is noodsaaklike toerusting nie beskadig nie. teen 4 maart is die zaporizjzja-kernaanleg deur russiese magte beset. hoewel brande steeds aangemeld is, was daar geen bestralingslekkasie nie.'n derde spil van aanvalle, uit die krim, het noordweswaarts beweeg waar russiese magte br\u00fbe oor die dnipro oorgeneem het. op 2 maart het russiese troepe die slag van cherson gewen. dit was die eerste groot stad wat in die aanval beset is. russiese troepe het toe na mikolajif beweeg, wat tussen cherson en odesa l\u00ea. op 4 maart het oekra\u00efense verdedigers 'n aanval in die slag van mikolajif afgeweer en die koelbakino-lugbasis teruggewen.\n\n\n=== horlifka-aanval ===\nop 2 maart het oekra\u00efense magte begn met 'n aanval in die rigting van horlifka in donetsk-oblast. die stad word sedert 2014 deur die volksrepubliek donetsk beheer.\n\n\n=== luggevegte ===\nop 24 februarie het russiese magte die chuhuiv-lugmagbasis aangeval, wat bayraktar tb2 hommeltuie gehuisves het. die aanval het skade aan brandstofbergingsareas en infrastruktuur veroorsaak. die volgende dag is die millerowo-lugbasis deur russiese magte aangeval.   tydens die zjitomir-lughawe-aanval op 27 februarie is berig dat rusland 9k720 iskander-missielstelsels, gele\u00eb in belarus, gebruik het om die burgerlike zjitomir-lughawe aan te val.  baie oekra\u00efense lugverdedigingsfasiliteite is volledig of gedeeltelik vernietig in die eerste dae van die inval deur russiese lugaanvalle.rusland het op 5 maart minstens tien vliegtuie verloor. op 6 maart het die algemene staf van die gewapende magte van oekra\u00efne berig dat 88 russiese vliegtuie vernietig is sedert die oorlog begin het.'n anonieme senior amerikaanse verdedigingsbeampte het egter op 7 maart aan reuters ges\u00ea dat rusland steeds die \"oorgrote meerderheid\" van sy vegvliegtuie en helikopters wat naby die oekra\u00efne versamel is, beskikbaar het om te vlieg. na die eerste maand van die inval het justin bronk, 'n britse milit\u00eare waarnemer, die russiese vliegtuigverliese by 15 vastevlerkvliegtuie en 35 helikopters getel, maar het opgemerk dat die ware totaal beslis ho\u00ebr was. daarteenoor, volgens die verenigde state, was 49 oekra\u00efnse vegvliegtuie teen 18 maart verlore. op 13 maart het russiese magte verskeie kruisermissielaanvalle uitgevoer op 'n milit\u00eare opleidingsfasiliteit in yavoriw, lviv oblast, naby die poolse grens. plaaslike goewerneur maksym kozytskyy het berig dat ten minste 35 mense in die aanvalle dood is.  die swak prestasie van die russiese lugmag word deur the economist toegeskryf aan rusland se onvermo\u00eb om die oekra\u00efne se mediumafstand-grond-tot-lugmissiel-batterye (sam) te onderdruk, rusland se gebrek aan presisiegeleide bomme, tesame met oekra\u00efense middelafstand-sam-stellings wat vliegtuie te dwing om laag te vlieg, wat hulle kwesbaar maak vir stinger en ander skouergelanseer grond-tot-lug-missiele, en gebrek aan opleiding en vliegure vir russiese vlie\u00ebniers wat hulle onervare maak vir die tipe nabygrondondersteuningsmissies tipies van moderne lugmagte.\n\n\n=== vlootgevegte ===\noekra\u00efne l\u00ea aan die swartsee, wat slegs toegang het deur die turkse bosporus- en dardanelle-strate. op 28 februarie het turkye die montreux-konvensie van 1936 in werking gestel en die seestraat afgese\u00ebl vir russiese oorlogskepe wat nie geregistreer is as tuisbasisse in die swartsee nie en nie na hul hawens van oorsprong terugkeer nie. dit het die deurgang van vier russiese vlootvaartuie deur die turkse straat verhinder.op 24 februarie het die oekra\u00efense staatsgrenswagdiens omstreeks 18:00 plaaslike tyd aangekondig 'n aanval deur russiese skepe op zmijini-eiland (slangeiland) het begin. die russiese kruiser moskwa en patrollieboot wasili bikof het die eiland gebombardeer. toe die russiese oorlogskip homself identifiseer en die oekra\u00efense soldate op die eiland beveel om oor te gee, was hulle antwoord: \"russiese oorlogskip, fok weg!\" (\"\u0440\u0443\u0441\u0441\u043a\u0438\u0439 \u0432\u043e\u0435\u043d\u043d\u044b\u0439 \u043a\u043e\u0440\u0430\u0431\u043b\u044c, \u0438\u0434\u0438 \u043d\u0430\u0445\u0443\u0439!\", roesski wojenni korabl, idi nachoei!) n\u00e1 die bombardement het russiese soldate geland en beheer van die eiland oorgeneem. die 13 soldate wat die eiland verdedig het, is gevange geneem. opnames van die opmerking is wyd op die internet versprei; dit het sedertdien 'n uitroep van die oekra\u00efense weermag geword, sowel as van burgerlikes wat teen die inval betoog.\nrusland het op 26 februarie verklaar dat amerikaanse hommeltuie inligting aan die oekra\u00efense vloot verskaf om russiese oorlogskepe in die swartsee te help teiken, wat die vsa ontken het.op 3 maart het 'n foto blykbaar die oekra\u00efense fregat hetman sahaidatsjni, vlagskip van die oekra\u00efense vloot, gewys waar hy gedeeltelik gesink in 'n hawe l\u00ea. die volgende dag het die oekra\u00efense minister van verdediging bevestig dat die hetman sahaidatsjni in mikolajif gekelder is om te voorkom dat russiese magte dit oorneem. op 14 maart het die russiese bron rt berig dat die russiese weermag ongeveer 'n dosyn oekra\u00efense skepe in berdiansk oorgeneem het, insluitend die polnocny-klas landingskip yuri olefirenko.frigatte van die swartseevloot, die admiraal makarof, admiraal grigorovich en admiraal essen het deelgeneem aan die russiese inval in die oekra\u00efne, wat 'n oekra\u00efense olieraffinadery en brandstofdepots in die voorstede van odesa geteiken het met missiele wat vanaf die skepe se bastion-p-stelsel afgevuur is.op 13 april is die russiese geleide missielkruiser moskwa, die vlagskip van die swartseevloot, deur twee oekra\u00efense r-360 neptune-teenskip-kruisermissiele getref, wat die skip aan die brand gesteek het. moskwa het later 'n ammunisie-ontploffing weens die brande opgedoen. die russiese ministerie van verdediging het ges\u00ea die skip is ernstig beskadig nadat 'n brand 'n ammunisie-ontploffing veroorsaak het, sonder enige verwysing na 'n oekra\u00efense aanval. die volgende dag, na 'n poging om dit aan wal te sleep, het russiese amptenare bevestig dat die skip gesink het.\n\n\n=== popul\u00eare weerstand ===\noekra\u00efense burgerlikes het die russiese inval weerstaan, aangesluit by die territoriale verdedigingseenhede, molotofbomme gemaak, kos geskenk, versperrings soos tsjeggiese krimpvarkies gebou. en gehelp om vlugtelinge te vervoer. in reaksie op 'n oproep van die oekra\u00efne se vervoeragentskap, ukravtodor, het burgerlikes padtekens uitmekaar gehaal of verander, tydelike versperrings gebou en paaie geblokkeer. sosiale mediaberigte het spontane straatprotesaksies teen russiese magte in besette nedersettings getoon, wat dikwels in mondelinge woordewisseling en fisieke te\u00ebstand met russiese troepe ontwikkel het.in sommige gevalle het mense russiese milit\u00eare voertuie fisies geblokkeer, wat hulle soms gedwing het om terug te trek. die russiese soldate se reaksie op ongewapende burgerlike weerstand het gewissel van onwilligheid om die betogers te konfronteer tot vuur in die lug of direk in skares. daar was massa-aanhoudings van oekra\u00efense betogers, en oekra\u00efense media het gerapporteer dat gedwonge verdwynings, skynteregstellings, gyselaarneming, buitegeregtelike moorde en seksuele geweld deur die russiese weermag gepleeg is.\n\n\n== buitelandse milit\u00eare hulp ==\nlidlande van navo het tydens die opbou verdedigingswapens na oekra\u00efne gestuur. die amerikaanse president, joe biden, het $260 miljoen se hulp laat goedkeur. dit sluit verskeie soorte wapens, ammunisie en ander toerusting in.n\u00e1 die begin van die oorlog het belgi\u00eb, tsjeggi\u00eb, estland, frankryk, griekeland, nederland, portugal en brittanje aangekondig dat hulle nog wapens sal stuur om die oekra\u00efense weermag en regering te help verdedig. op 24 februarie het pole milit\u00eare voorraad afgelewer. terwyl sommige van die 30 lidlande van navo wapens gestuur het, het navo as organisasie dit nie gedoen nie.op 26 februarie het die amerikaanse minister van buitelandse sake, antony blinken, aangekondig dat hy $350 miljoen se milit\u00eare hulp goedgekeur het, insluitende verskeie teenaanvalstelsels, wapens en ammunisie, lyfpantsers en verwante toerusting.rusland beweer amerikaanse hommeltuie het inligting aan die oekra\u00efense vloot verskaf om hulle te help om russiese oorlogskepe in die swartsee te teiken. amerika ontken dit.ook denemarke, swede, noorwe\u00eb en finland het intussen wapens aan oekra\u00efne gestuur.\nbuitelanders word ook betrek by die oorlog deur inisiatiewe soos die it-le\u00ebr van oekraine, 'n vrywillige kuberoorlogvoeringsorganisasie wat aan die einde van februarie 2022 geskep is om weerstand te bied teen die digitale indringing van oekra\u00efense inligting en die kuberruim n\u00e1 die begin van die russiese inval.daar is ook 'n internasionale legioen van die territoriale verdedigingsmag van oekra\u00efne of die oekra\u00efense vreemdelegioen as 'n milit\u00eare eenheid van die oekra\u00efense territoriale magte, geskep deur die oekra\u00efense regering op versoek van president wolodimir zelenski met die doel om te veg teen die russiese inval\n\n\n== humanit\u00eare gevolge ==\n\n\n=== vlugtelinge ===\nvanwe\u00eb die volgehou milit\u00eare opbou aan die oekra\u00efense grens het baie naburige lande en hulporganisasies hulle weke voor die inval begin voorberei vir 'n moontlike massamigrasie. die oekra\u00efense departement van verdediging het in desember 2021 voorspel dat tussen 3 miljoen en 5 miljoen mens dalk kan vlug.op 24 februarie het die regering van letland 'n plan goedgekeur om sowat 10 000 vlugtelinge uit oekra\u00efne te huisves, en twee dae later het die eerste vlugtelinge begin aankom.ana revenco, die minister van binnelandse sake van moldowa, het op 25 februarie ges\u00ea meer as 15 800 oekra\u00efense burgers het die grens na di\u00e9 land oorgesteek. volgens roemeni\u00eb het sowat 10 000 oekra\u00efners sedert die begin van die inval die grens met di\u00e9 land oorgesteek, maar net 11 van hulle het om vlugtelingstatus aansoek gedoen.pole het covid-19-migrasiemaatre\u00ebls opgehef in afwagting van 'n vloed vlugtelinge. op 26 februarie het die poolse minister pawe\u0142 szefernaker ges\u00ea sowat 100 000 vlugtelinge het pole reeds sedert die begin van die inval binnegekom.ook hongarye en bulgarye ondervind 'n toeloop van vlugtelinge.op 27 februarie het die vn se ho\u00ebkommissaris vir vlugtelinge ges\u00ea meer as 268 000 mense het sedert die begin van die inval uit oekra\u00efne gevlug. pole beweer van hulle het 77 300 net op 26 februarie na di\u00e9 land gevlug.\n\n\n=== aantygings van oorlogsmisdade ===\nkenners meen die inval in oekra\u00efne oortree die handves van die verenigde nasies en is 'n aggressiemisdaad volgens die internasionale misdaadwet. di\u00e9 misdaad kan vervolg word.op 25 februarie het amnestie internasionaal ges\u00ea dit het onomstootlike bewyse dat rusland die internasionale humanit\u00eare wet oortree het, en dat sommige van sy aanvalle oorlogsmisdade kan wees. amnestie en human rights watch het ges\u00ea russiese magte het voor die voet aanvalle op burgerlike gebiede uitgevoer en onder meer hospitale getref.volgens die goewerneur van soemi-oblast is onder meer 'n kinderhuis en kindertuin in di\u00e9 deelgebied getref. daar was 'n beroep op die internasionale misdaadhof om die saak te ondersoek.op 1 maart het president zelenski ges\u00ea daar is bewyse dat burgerlike gebiede geteiken is in 'n russiese bomaanval op charkif vroe\u00ebr di\u00e9 dag. hy het dit as 'n oorlogsmisdaad beskryf.\n\n\n=== grieks-russiese diplomatieke krisis ===\n'n diplomatieke krisis tussen griekeland en rusland het ontstaan nadat laasgenoemde se lugmag twee dorpe van griekse minderhede naby marioepol in oekra\u00efne gebombardeer en 10 grieke gedood het. griekeland het sterk protes aangeteken en die russiese ambassadeur na die griekse departement van buitelandse sake in athene ontbied. frankryk, pole, swede en ander lande het hulle meegevoel uitgespreek. \nrusland het enige betrokkenheid ontken en beweer dit was die werk van die oekra\u00efense verregse militante groep die azofbataljon. athene het egter moskou se bewering verwerp en aangekondig dit het bewyse van russiese betrokkenheid. hierna het griekeland se eerste minister, kyriakos mitsotakis, aangekondig dat sy land verdedigingstoerusting en humanit\u00eare hulp aan oekra\u00efne gaan verleen.\n\n\n== rusland se redes vir inval ==\n\n\n=== poetin se toespraak ===\nuit poetin se oogpunt het die aanval op oekra\u00efne nodig geword omdat navo aanhou uitbrei en rusland se grense nader. boonop is oekra\u00efne histories deel van rusland.\npoetin het op 24 februarie in sy toespraak verwys na westerse oorlogsdade teen serwi\u00eb, irak en ander lande, asook na die duitse aanval op die sowjetunie in 1941 en het onder meer ges\u00ea:\n\n[...] die vsa is steeds 'n groot land, 'n stelselbouende mag. sy metgeselle onderwerp hulle nie net nederig en gehoorsaam en sing saam by elke geleentheid nie, maar volg ook sy gedrag en aanvaar geesdriftig die re\u00ebls wat hy neerl\u00ea. [...]ten spyte van alles het ons in desember 2021 weer probeer om 'n ooreenkoms met die vsa en sy bondgenote te bereik oor veiligheidsbeginsels in europa en oor die nievergroting van navo. alles vergeefs. die amerikaanse posisie het nie verander nie. hulle ag dit nie nodig om 'n ooreenkoms met rusland te bereik oor hierdie kwessie nie, wat vir ons belangrik is; hulle streef hulle eie doelwitte na en verontagsaam ons belange. [...]selfs nou, met navo wat ooswaarts uitbrei, word die situasie vir ons land elke jaar erger en gevaarliker. [...] die leidende navolande ondersteun, om hul eie doelwitte te bereik, ekstreme nasionaliste en neo-nazi's in oekra\u00efne, wat op hul beurt nooit die inwoners van die krim en sewastopol sal vergewe vir hul vrye keuse om met rusland te herenig nie. [...] die volksrepublieke van die donbas het rusland om hulp gevra.in hierdie verband, in ooreenstemming met artikel 51 van deel 7 van die handves van die verenigde nasies, met die toestemming van die russiese federasieraad en in implementering van die verdrae van vriendskap en wedersydse bystand met die volksrepubliek donetsk en die volksrepubliek loehansk, op 22 februarie vanjaar bekragtig deur die federale vergadering, het ek besluit om 'n spesiale milit\u00eare operasie uit te voer.hulle doel is om die mense te beskerm wat al agt jaar lank deur die kijifse regering mishandel en vermoor word. en vir daardie doel sal ons streef na die demilitarisering en denazifisering van oekra\u00efne en sal ons diegene wat talle bloedige misdade teen die burgerlike bevolking gepleeg het, insluitend burgers van die russiese federasie, voor die hof bring.terselfdertyd sluit ons planne nie die besetting van oekra\u00efense gebiede in nie. ons is nie van plan om iets met geweld op enigiemand af te dwing nie. [...]in hierdie verband doen ek ook 'n beroep op die burgers van oekra\u00efne. in 2014 het rusland 'n plig gehad om inwoners van die krim en sewastopol te beskerm teen diegene wat jy as \"nazi's\" beskryf. die mense van die krim en sewastopol het hulle historiese tuisland, rusland, gekies en ons het hulle daarin ondersteun. ook hier kon ons eenvoudig nie anders optree nie.vandag se gebeure gaan nie daaroor om die belange van die oekra\u00efne en die oekra\u00efense mense te benadeel nie. dit gaan daaroor om rusland self te beskerm teen diegene wat oekra\u00efne gyselaar geneem het en probeer om hulle teen ons land en sy mense te gebruik.weereens, dit is 'n kwessie van selfverdediging teen die bedreigings wat ons in die gesig staar en teen 'n selfs groter rampspoed as wat vandag gebeur. [...]\n\n\n=== feitkontrole ===\ndie duitse uitsaaidiens deutsche welle het die stellings uit poetin se toespraak aan 'n feitkontrole onderwerp. die bewering dat die navoblok ooswaarts uitbrei en dat die oorlogsmasjien die russiese grense nader, is misleidend: navo het weliswaar 14 oos-europese state erken sedert die ineenstorting van die sowjetunie. die organisasie het die logistieke voorbereidings vir troepversterkings n\u00e1 2014 getref in reaksie op die anneksasie van die krim. die navotroepe in die streek (5 000 soldate) is egter heeltemal te swak om rusland te bedreig (850 000 soldate).\nverder is poetin se regverdiging verkeerd; dit is 'n saak van verdediging binne die betekenis van die verenigde nasies se handves. daar is geen teken van 'n aanval deur oekra\u00efne nie. inteendeel, oekra\u00efne het die afgelope weke alles gedoen om rusland nie \u2019n verskoning te gee om homself te verdedig nie, volgens \u2019n aangehaalde navorser, pia furhop van die duitse instituut vir internasionale politiek en veiligheid. daar is ook geen bewyse van 'n volksmoord in oekra\u00efne waarvan poetin gepraat het nie. dit was immers net \u2019n \u201cpropaganda-narratief\u201d deur poetin dat hy oekra\u00efne moes \u201cdenazifiseer\u201d. \u2019n joodse kandidaat het die presidensi\u00eble verkiesing gewen, en in die laaste algemene verkiesing in 2019 het die verenigde front van die verregse partye slegs 2,15 persent van die stemme gekry.poetin se essay oor die historiese eenheid van die russe en oekra\u00efners, waarvolgens russe en oekra\u00efners een volk is, is in julie 2021 gepubliseer. dit is ge\u00efnterpreteer as 'n aanduiding dat poetin nie oekra\u00efne se staatskaping erken nie. poetin se bewering dat die meerderheid van oekra\u00efne se grondgebied uit \"geskenke\" van rusland bestaan, gaan ook in hierdie rigting. \u2019n kaart het op russiese staatstelevisie verskyn wat die ooreenstemmende skenkings van die individuele russiese heersers wys. stern.de som op dat poetin en die kremlin net 'n klein area in die middel as oekra\u00efne sien.deutsche welle se feitkontrole bestempel poetin se bewering dat die moderne oekra\u00efne deur rusland geskep is, as vals. poetin het dit ook as 'n fout beskou dat lenin die oekra\u00efense gebiede die status van 'n sowjetrepubliek gegee het. trouens, volgens deutsche welle, was daar egter twee jaar lank 'n onafhanklike oekra\u00efense nasionale staat voordat die rooi le\u00ebr dit in 1920 binnegeval het. die historikus joachim von puttkamer word aangehaal as verwysend na die \u201clang oekra\u00efense nasionale beweging\u201d. hy het dit \"absurd\" genoem dat oekra\u00efne 'n \"kunsproduk van die bolsjewiste\" is.\ndie feitkontrole noem poetin se stelling dat oekra\u00efne nog nooit \u201cstabiele tradisies van werklike staatskaping\u201d gehad het nie, \u201cmisleidend\u201d. die feit dat die staat van 1918 nie lank bestaan \u200b\u200bhet nie, was te wyte aan die inval deur sowjet-rusland. volgens guido hausmann is dit waar dat wat nou oekra\u00efne is, dikwels aan ander lande behoort het. dit geld insgelyks vir ander lande soos duitsland. in die referendum oor oekra\u00efne se onafhanklikheid op 1 desember 1991 het meer as 92 persent van oekra\u00efners vir onafhanklikheid gestem.\n\n\n== verwysings ==\n\n\n== skakels ==\n hierdie artikel is in sy geheel of gedeeltelik uit die engelse wikipedia vertaal."