"l'international standard name identifier o isni \u00e9s una base de dades que gereix un m\u00e8tode per identificar de forma un\u00edvoca les persones que col\u00b7laboren amb continguts en els mitjans de comunicaci\u00f3, com llibres, programes de televisi\u00f3, articles de diaris o revistes, etc. aquest identificador consisteix en setze xifres dividides en quatre blocs de quatre cadascun.\nexemple: el n\u00famero isni de llu\u00eds companys i jover \u00e9s 0000 0001 0909 8292.\nva ser desenvolupat sota els auspicis de l'organitzaci\u00f3 internacional per a l'estandarditzaci\u00f3 (iso) amb la seva norma internacional iso-27729, publicada el 15 de mar\u00e7 de 2012. la subcomissi\u00f3 novena del comit\u00e8 t\u00e8cnic 46 \u00e9s el responsable del seu desenvolupament. l'isni pot ser utilitzat per a la desambiguaci\u00f3 de noms que, d'altra forma, podrien ser confosos, i enllacen les dades sobre aquestes persones que s\u00f3n recollides i utilitzades en tots els sectors de la ind\u00fastria dels mitjans de comunicaci\u00f3. el 2014, la banca de dades de l'isni contenia m\u00e9s de vuit milions d'identitats, o sia 7,53 milions de persones i 490 000 organitzacions. hi col\u00b7laboren 29 institucions i banques de dades aix\u00ed com quaranta biblioteques nacionals o de recerca. s'hi integren tamb\u00e9 les dades del registre virtual international authority file (viaf).\n\n\n== refer\u00e8ncies ==\n\n\n== enlla\u00e7os externs ==\nlloc web oficial"