"la finlandia (in finlandese: , in svedese: ), ufficialmente repubblica di finlandia (in finlandese: suomen tasavalta e in svedese: republiken finland), \u00e8 uno stato dell'europa settentrionale, facente parte della regione nota come fennoscandia e, in alcuni casi, viene inclusa anche come parte della penisola scandinava. confina con la svezia a ovest, la norvegia a nord e la russia a est. si affaccia a sud sul golfo di finlandia, sulla cui sponda meridionale si trova l'estonia. \u00e8 uno stato membro dell'unione europea, dell'onu e della nato.\nin finlandia vivono 5,5 milioni di persone, per la maggior parte concentrate nelle regioni meridionali. in termini di superficie, \u00e8 l'ottavo paese pi\u00f9 grande d'europa e lo stato con la pi\u00f9 bassa densit\u00e0 di popolazione nell'unione europea. politicamente, la finlandia \u00e8 una repubblica parlamentare con capitale helsinki, suddivisa amministrativamente in 336 comuni e una regione autonoma, le isole \u00e5land. circa un milione di abitanti vive nella zona della conurbazione di helsinki (composta da helsinki, espoo, kauniainen e vantaa) e un terzo del prodotto interno lordo del paese \u00e8 prodotto in questa zona. altre grandi citt\u00e0 sono tampere, turku, oulu, jyv\u00e4skyl\u00e4, lahti e kuopio.\nla finlandia fece parte del regno di svezia dal xii secolo al 1809, quando divenne un granducato autonomo all'interno dell'impero russo fino alla rivoluzione del 1917. il 6 dicembre di quell'anno la finlandia ottenne l'indipendenza, seguita da una guerra civile terminata con la sconfitta dei \"rossi\" filo-bolscevichi da parte dei filo-conservatori \"bianchi\" sostenuti dall'impero tedesco. dopo un breve tentativo di stabilire una monarchia nello stato, la finlandia divenne una repubblica.\nl'esperienza finlandese della seconda guerra mondiale ha coinvolto tre conflitti separati: la guerra d'inverno (1939-1940) e la guerra di continuazione (1941-1944) contro l'unione sovietica, e la guerra di lapponia (1944-1945) contro la germania nazista. in tutte e tre queste guerre, l'esercito della repubblica di finlandia \u00e8 stato guidato da carl gustaf emil mannerheim, maresciallo di finlandia. dopo la fine della guerra, la finlandia ha aderito all'organizzazione delle nazioni unite (onu) nel 1955, all'organizzazione per la cooperazione e lo sviluppo economico (ocse) nel 1969, all'unione europea nel 1995, alla zona euro fin dal suo inizio nel 1999 e alla nato dal 2023. durante questo tempo, ha costruito uno stato sociale vasto, in stile nordico.\nfino al luglio del 1949 la finlandia \u00e8 stata una nazione arretrata per quanto riguarda l'industrializzazione, rimanendo uno stato in gran parte agricolo. successivamente lo sviluppo economico \u00e8 stato rapido tanto che oggigiorno,con un reddito pro capite nominale di oltre 49 000 dollari statunitensi, la finlandia \u00e8 uno degli stati pi\u00f9 ricchi del mondo. secondo alcune rilevazioni, la finlandia ha il miglior sistema educativo in europa ed \u00e8 stata classificata come uno degli stati pi\u00f9 pacifici ed economicamente competitivi del mondo. \u00e8 stata anche classificata come uno degli stati al mondo con la pi\u00f9 alta qualit\u00e0 della vita. secondo la rivista newsweek la finlandia \u00e8 \"il miglior paese del mondo\" nel 2010.\n\n\n== storia ==\n\nil territorio dell'odierna finlandia fu abitato da gruppi di lapponi e successivamente invaso dai finni, un'etnia appartenente ai popoli ugrofinnici, che occuparono la carelia a ondate migratorie successive tra il 100 e il 900 d.c. i lapponi furono cos\u00ec relegati a settentrione del circolo polare artico.\n\n\n=== dominio svedese ===\nil 1154 segn\u00f2 l'inizio del dominio svedese, codificato nel 1157 da parte del re svedese erik ix il santo con l'introduzione del cristianesimo, a seguito di una crociata, e durato quasi sette secoli. lo svedese divenne la lingua dominante, bench\u00e9 il finlandese sia riuscito a riprendere il dominio durante il xix secolo con le spinte nazionaliste finlandesi che sono seguite al racconto nazional-epico finlandese, il kalevala. nel 1284 divenne un granducato svedese. il trattato di n\u00f6teborg del 1323 sanc\u00ec l'acquisizione da parte degli svedesi della finlandia e della carelia occidentale, mentre alla repubblica di novgorod venivano assegnate l'ingria e la carelia orientale. con l'annessione da parte della moscovia della repubblica di novgorod nel 1478, la svezia diede il via due anni dopo alla conquista dell'ingria. nel 1557 il re svedese gustavo i vasa introdusse anche in finlandia la riforma protestante.\n\n\n=== dominio russo ===\ntra il 1701 e il 1721 la finlandia venne direttamente coinvolta nella grande guerra del nord che culmin\u00f2 con la grande vittoria dello zar russo pietro i \"il grande\" a poltava nel 1709. in questo periodo le incursioni russe devastarono ripetutamente il territorio finnico con saccheggi e spoliazioni fino a quando, nel 1714 l'intera finlandia venne occupata. i finlandesi tuttora chiamano questo periodo \"isoviha\", ovvero \"grande rabbia\". col trattato di nystad, siglato nel 1721 nella citt\u00e0 finnica di uusikaupunki, la svezia cedeva alla russia tutti i territori della carelia orientale e dell'ingria, con un confine pressappoco coincidente con quello attuale. il tentativo fallito della svezia di riappropriarsi dei territori perduti nel 1721 port\u00f2 alla guerra russo-svedese del 1741-1743, con una nuova sconfitta del regno scandinavo. la successiva pace di \u00e5bo fece guadagnare alla russia l'intero istmo di carelia e buona parte delle regioni finniche meridionali. il ramo occidentale ahvenkoski del fiume kymijoki fungeva da confine tra la svezia e la russia dal 1743 al 1809.\n\nnel 1809, con la compiacenza di napoleone, con la pace di hamina, che pose fine alla guerra di finlandia, l'intero territorio finlandese venne conquistato dalle armate dello zar di russia alessandro i, rimanendo un granducato autonomo all'interno dell'impero russo, fino al 1917. gli zar fino al 1898 governarono il paese come in una monarchia costituzionale, avendo i finlandesi libert\u00e0 di culto, un proprio parlamento, un proprio esercito, una propria moneta, giornali editi nella propria lingua, che era pienamente riconosciuta e avendo persino propri francobolli ancor prima che i russi avessero i propri. i primi francobolli finlandesi datano 1856, mentre i primi francobolli russi sono del 1858. durante il regno dello zar nicola ii, si assistette a una russificazione forzata della finlandia, con l'abolizione e la soppressione delle libert\u00e0 costituzionali di cui i finnici avevano fino ad allora goduto. ne segu\u00ec un movimento di resistenza culminato nella rivolta militare del 1906, la rivolta di sveaborg, scoppiata nella fortezza marina di suomenlinna/sveaborg, al largo di helsinki. in quest'anno la finlandia diventa il primo paese a permettere alle donne di votare. quelli che tuttora dai finlandesi sono chiamati \"gli anni della grande oppressione\" 1901-1911, terminarono il 26 novembre 1917 quando il generale in capo tedesco erich ludendorff ricevette emissari finlandesi e accolse la loro richiesta d'inviare un corpo di spedizione in finlandia in appoggio alla prevista richiesta di indipendenza finlandese.\n\n\n=== stato indipendente ===\n\nil 6 dicembre 1917, poco dopo lo scoppio della rivoluzione d'ottobre in russia, la finlandia dichiar\u00f2 la propria indipendenza. la russia, in piena rivoluzione, riconobbe l'indipendenza della finlandia il 31 dicembre 1917 obtorto collo. si apr\u00ec una stagione di vera e propria anarchia nel paese, che di fatto non aveva alcun tipo di amministrazione. fu la germania di guglielmo ii a intravedere nel vuoto di potere la possibilit\u00e0 di assoggettare la finlandia, instaurando uno stato fantoccio ai comandi del kaiser. si arriv\u00f2 cos\u00ec a una breve ma sanguinosa guerra civile fra i rossi (comunisti, socialisti e democratici) che volevano instaurare una repubblica socialista e i bianchi (reazionari e conservatori) che appoggiavano l'idea di instaurare uno stato fantoccio dipendente dalla germania. i primi erano sostenuti dai sovietici, i secondi dai tedeschi. la guerra fu vinta dai bianchi, grazie alla schiacciante superiorit\u00e0 militare tedesca. nacque cos\u00ec il regno di finlandia, governato dal re tedesco carlo i d'assia-kassel, che tuttavia regn\u00f2 nominalmente solo dal 9 ottobre al 14 dicembre 1918, quando rinunci\u00f2 al trono senza averne mai preso possesso per la sconfitta dell'impero tedesco nella grande guerra. il regno di finlandia dur\u00f2 formalmente fino al 1\u00ba marzo 1919, quando la conferenza di parigi decise la nascita di una repubblica indipendente e democratica, togliendo la finlandia all'influenza tedesca.\ndurante la seconda guerra mondiale, la finlandia venne attaccata dalle truppe sovietiche. al contrario per\u00f2 di quanto accaduto nelle vicine estonia, lettonia e lituania, l'armata rossa incontr\u00f2 una tenace resistenza e non riusc\u00ec a invaderla. le dure condizioni imposte dal trattato di pace di mosca spinsero il governo finlandese all'alleanza con la germania nazista e all'avvio della guerra di continuazione contro i sovietici. a questo conflitto, terminato nel 1944, segu\u00ec la guerra di lapponia (1944-1945) nella quale la finlandia combatt\u00e9 anche contro la germania nazionalsocialista. i trattati di parigi firmati con l'unione sovietica comportarono tuttavia ulteriori obbligazioni e restrizioni per la finlandia nei confronti dell'urss oltre a concessioni territoriali a quest'ultima di ulteriori territori finlandesi tra cui lo sbocco al mare di barents e parte della carelia. comunque, diversamente dalle repubbliche baltiche, la finlandia riusc\u00ec a conservare la propria indipendenza, pur con diverse difficolt\u00e0 e ingerenze russe nella politica.\nla finlandia divenne membro dell'unione europea nel 1995 ed \u00e8 l'unico paese nordico ad aver adottato l'euro come moneta, in sostituzione del marco finlandese. dal 2011 la zecca finlandese conia anche gli euro della vicina estonia dalla quale helsinki dista solo 80 km. dal 4 aprile 2023 la finlandia, abbandonata la sua politica di neutralit\u00e0 strategica detta \"finlandizzazione\" a causa dell'invasione russa dell'ucraina iniziata l'anno precedente, \u00e8 entrata ufficialmente a far parte della nato diventandone il trentunesimo membro.\n\n\n== geografia ==\n\n\n=== morfologia ===\nil territorio della finlandia fa parte della regione biogeografica boreale. esso si colloca nella parte orientale della regione geografica chiamata fennoscandia, ed \u00e8 compreso fra i 60\u00b0 e i 70\u00b0 di latitudine nord; oltre un terzo del territorio \u00e8 a nord del circolo polare artico e ci\u00f2 fa del paese uno degli stati pi\u00f9 settentrionali al mondo. il territorio finlandese si presenta come un vasto bassopiano uniforme, frastagliato nelle regioni settentrionali dalla catena dei monti scandinavi. il punto pi\u00f9 elevato del territorio finlandese (1 324 metri) \u00e8 l'halti, una montagna situata all'estremo nord-ovest al confine con la norvegia. la morfologia del territorio \u00e8 conseguenza di intensi movimenti glaciali, che contribuirono in maniera determinante ad spianare e a smussare le asperit\u00e0 dei rilievi mediante l'apporto di detriti morenici.\na nord del fiume oulujoki il territorio cambia di aspetto: dirigendosi verso nord si incontrano dapprima numerosi rilievi collinari fino a giungere, nella parte nord-occidentale del paese, al versante orientale dei monti scandinavi; nella parte nord-orientale del paese si estende la lapponia, il cui territorio \u00e8 caratterizzato dalla tundra. la lapponia \u00e8 abitata, oltre che dai finlandesi, da una minoranza sami, la cui principale attivit\u00e0 \u00e8 l'allevamento di renne.\nla costa del paese, pur essendo generalmente bassa, \u00e8 frastagliata e fronteggiata da numerosissime isole.\nessa \u00e8 bagnata a sud dal golfo di finlandia e a ovest dal golfo di botnia.\nle foreste, l'86% del territorio, costituiscono la maggiore risorsa del paese che \u00e8 un importante esportatore di legno e pasta di legno utilizzata per produrre carta.\n\n\n=== idrografia ===\nla finlandia \u00e8 costellata da oltre 100\u2022000 laghi di origine glaciale. i pi\u00f9 grandi si trovano nella parte meridionale, quali il saimaa, il p\u00e4ij\u00e4nne, il vesij\u00e4rvi, il kallavesi. a nord il pi\u00f9 grande \u00e8 l'inari. per quanto concerne i fiumi, invece, questi, hanno un corso breve e i pi\u00f9 importanti scorrono verso la parte settentrionale del golfo di botnia e sono il torne, che fa da confine con la svezia, l'oulu e il kemi. vasti bracci di mare, laghi e corsi d'acqua restano ghiacciati fino a otto mesi l'anno.\n\n\n==== ghiacciai ====\nil territorio finlandese deve molte delle sue caratteristiche alla presenza di ghiacciai nell'epoca delle glaciazioni, che qui furono pi\u00f9 spessi e permasero pi\u00f9 a lungo che altrove. essi hanno infatti livellato il territorio e la massima elevazione \u00e8 il ridnit\u0161ohkka, di soli 1\u2022316 m. come in tutta la fennoscandia, a seguito della scomparsa dell'enorme peso costituito dalla coltre glaciale, \u00e8 inoltre in atto un fenomeno di \"rimbalzo post-glaciazione\" che causa una continua per quanto quasi impercettibile elevazione dell'intero territorio, di circa 1 cm l'anno.\n\n\n==== laghi ====\n\nall'epoca delle glaciazioni pu\u00f2 essere ricondotta la presenza dell'elevatissimo numero di laghi che caratterizza il territorio della finlandia: sono 187 888, limitando il computo a quelli la cui superficie supera i 500 metri quadrati. spesso collegati fra di loro e con numerose isole, questi laghi occupano circa un decimo del territorio finlandese e costituiscono l'immagine simbolo del paese. essi non sono molto profondi ma hanno un contorno generalmente allungato, e si trovano in maggiore quantit\u00e0 nella cosiddetta regione dei laghi, nella parte sud-orientale del paese, delimitata a meridione da una doppia cresta morenica alta 200 metri, il salpausselk\u00e4.\ntra i grandi, piccoli e piccolissimi laghi che occupano la pianura centrale e meridionale, i pi\u00f9 grandi sono:\n\nil saimaa (che raggiunge un'estensione di 4 400 km\u00b2 ed \u00e8 il 4\u00ba in europa),\nil p\u00e4ij\u00e4nne,\nl'inari,\nil kallavesi.nella parte sud-orientale del paese vi sono numerosissimi laghi (decine di migliaia, spesso comunicanti fra loro). altri sono anche:\n\nkemi,\ntorne,\ntornio,\nounas,\nluiro,\nkitinen,\nivalo,\nmuonio,\nkitka.\n\n\n==== fiumi ====\nhanno un percorso breve e le loro acque sono utilizzate per la produzione di energia elettrica. il fiume pi\u00f9 lungo del paese \u00e8 il kemijoki (550 km) che sfocia nel golfo di botnia nei pressi della citt\u00e0 di kemi. i fiumi principali, oltre al kemijoki, sono: kymi (203 km), che sfocia nel golfo di finlandia, tornio (522 km), che sfocia nel golfo di botnia, e muonio (386 km), che sfocia nel fiume torne.\n\n\n==== coste ====\nla fascia costiera, che si sviluppa per circa 1 100 km lungo il mar baltico, non presenta ovunque le stesse caratteristiche. il suo profilo, infatti, \u00e8 molto frastagliato nei pressi delle isole \u00e5land, a sud, mentre lo \u00e8 di meno nel golfo di finlandia e nel golfo di botnia a occidente. il litorale \u00e8 difficilmente accessibile durante il periodo invernale, infatti gran parte delle acque ghiaccia a causa delle rigide temperature.\n\n\n==== isole ====\n\nle isole della finlandia sono numerosissime, l'arcipelago pi\u00f9 importante \u00e8 quello delle isole \u00e5land.\n\n\n=== clima ===\nil clima della finlandia appartiene alla fascia climatica temperata fredda, data la latitudine. esso ha un forte carattere di \"transizione\" tra i climi continentali delle vaste plaghe russo-siberiane e i climi oceanici delle regioni atlantiche a ovest: questo soprattutto durante l'inverno, quando la direzione di provenienza del vento influenza enormemente la temperatura.\nil regime pluviometrico, come in tutte le terre boreali poste a elevata latitudine (e con clima non \"oceanico\"), \u00e8 caratterizzato da un picco massimo nella tarda estate (a inizio agosto in lapponia, a settembre nella zona meridionale) e da un inverno tendente al secco tanto pi\u00f9 si va a nord. la quantit\u00e0 di pioggia annua \u00e8 relativamente scarsa, soprattutto in lapponia (dove si scende anche al di sotto dei 400 millimetri, specie nella zona di ivalo).\nle temperature medie del mese pi\u00f9 caldo (luglio) sono comprese tra i 12-14 \u00b0c delle colline della lapponia (ma si scende anche al di sotto dei 10 \u00b0c nelle zone pi\u00f9 elevate) e i circa 18 \u00b0c della fascia meridionale.\nle temperature medie del mese pi\u00f9 freddo (gennaio) variano tra i -5 \u00b0c della fascia costiera sudoccidentale e i -14 \u00b0c delle zone pi\u00f9 fredde della lapponia (in particolare nei dintorni di ivalo e nelle valli collinari vicino al confine svedese). i valori minimi annuali scendono frequentemente al di sotto dei -30 \u00b0c, e in lapponia le prime gelate autunnali si fanno sentire gi\u00e0 tra settembre e ottobre.\nin certe annate la finlandia conosce escursioni termiche molto elevate nel medio periodo. ad esempio nell'inverno 2006/07, quando tra dicembre e gennaio a causa del dominio delle correnti oceaniche le temperature furono simili a quelle della pianura padana e a febbraio un'ondata di gelo fece scendere il termometro anche sotto i -35 \u00b0c. oppure nel caldo giugno del 2006, quando un'alta pressione atlantica \"fuori rotta\" fece salire il termometro a 35 \u00b0c sulle regioni meridionali e a 30 \u00b0c in lapponia per diversi giorni (grazie anche al lungo giorno boreale del solstizio d'estate). inoltre i valori di \"temperatura media\" tendono ad avere significato solo se considerati nel lungo periodo, dato che possono variare di parecchio da anno ad anno.\n\n\n== popolazione ==\nla finlandia ha 5 518 666 abitanti, con una densit\u00e0 di circa 16 abitanti per km\u00b2. questo fa di essa uno degli stati europei pi\u00f9 scarsamente popolati. la popolazione si \u00e8 sempre concentrata nel sud del paese, soprattutto nei pressi di helsinki, fenomeno che si accentu\u00f2 nel corso dell'urbanizzazione durante il xx secolo.\nla finlandia detiene anche una delle pi\u00f9 basse percentuali di immigrati: solo il 2,5% della popolazione. gli immigrati sono prevalentemente di origine europea, con maggioranze russe, estoni e svedesi. lo ius soli come la maggior parte dei paesi del pianeta non \u00e8 del tutto valido: se un bambino \u00e8 nato in territorio finlandese e non ottiene la cittadinanza altrove, allora riceve la cittadinanza finlandese.la finlandia possiede la pi\u00f9 alta percentuale di suicidi con arma da fuoco in europa e la seconda pi\u00f9 alta nel mondo dopo gli stati uniti d'america, mentre la percentuale generale di suicidi \u00e8 in linea con quella estone e belga, che equivale a circa il triplo di quella italiana.\n\n\n=== evoluzione demografica ===\nquando l'uomo nei paesi mediterranei aveva gi\u00e0 raggiunto un grado notevole di civilt\u00e0, la finlandia da poco era stata abbandonata dagli ultimi ghiacci dell'era glaciale. soltanto a partire dai primi secoli dopo cristo vennero a insediarsi nelle regioni meridionali del paese popolazioni finniche provenienti dall'attuale estonia; altri gruppi aggirarono il golfo di finlandia e s'installarono nella carelia. i finni provenivano da un territorio situato tra le sorgenti del dnepr e della dvina e gli urali, dove abitavano altre popolazioni dello stesso gruppo, dedite alla caccia e alla pesca, le quali a partire dal secondo millennio a.c. cominciarono a differenziarsi. nella loro marcia verso nord i finni s'erano avvicinati al baltico secoli prima e, varcato il golfo di finlandia (probabilmente alla ricerca di animali da pelliccia), seguirono come linee di penetrazione i fiumi, le rive dei laghi, le parti asciutte delle torbiere, mentre le zone forestali non vennero popolate. intanto nelle regioni settentrionali s'insediarono i lapponi, mentre le coste di sud-ovest vennero popolate da svedesi. fin verso la met\u00e0 del xvi secolo la finlandia aveva una vita quasi esclusivamente costiera, dato che l'interno era sfruttato solo in parte e temporaneamente. la popolazione cominci\u00f2 ad aumentare sensibilmente a partire dalla seconda met\u00e0 del xviii secolo, in rapporto con l'insediamento nelle regioni interne, ottenuto ricavando campi e prati a scapito del bosco attraverso un'opera faticosa, basata talvolta sull'incendio. in cinquant'anni la popolazione raddoppi\u00f2, passando dai 421 000 abitanti del 1750 agli 832 000 del 1800; tuttavia la frequenza di guerre, epidemie e calamit\u00e0 naturali fece rallentare verso la met\u00e0 del xix secolo l'incremento demografico: negli anni 1860 si raggiunsero, infatti, tassi elevatissimi di mortalit\u00e0, pari all'80\u2030. verso la fine del secolo, le trasformazioni strutturali dell'economia, l'estensione dei centri urbani insieme al miglioramento delle condizioni sanitarie si tradussero in un boom demografico: questo fenomeno port\u00f2 la finlandia a 2 milioni di abitanti nel 1880, facendo registrare vent'anni dopo un ulteriore incremento di oltre 656 000 unit\u00e0. poco prima dell'indipendenza dall'impero russo, nel 1917, fu superata la soglia dei 3 milioni di abitanti e nel 1950 venne raggiunta quella dei 4 milioni, anche perch\u00e9 il paese accolse fra il 1940 e il 1945 circa 400 000 profughi provenienti dai territori ceduti all'unione sovietica con la fine della guerra. l'incremento demografico non fu peraltro accompagnato da un conseguente sviluppo di posti di lavoro, tant'\u00e8 che ben 300 000 finlandesi (circa il 7,5% della popolazione totale del paese) furo costretto ad emigrare all'estero, soprattutto negli stati uniti, nel canada o verso la svezia.i profondi cambiamenti demografici ed economici avvenuti in finlandia dopo la seconda guerra mondiale hanno colpito la famiglia finlandese: il numero di componenti per famiglia si \u00e8 ridotto, passando da una media di 3,6 persone a famiglia nel 1950 a una media di 2,7 nel 1975. in base alla composizione familiare nel 1975 il 24,4% delle famiglie era composto da un uomo e una donna, il 61,9% da una coppia con figli, l'11,8% da una donna con prole e l'1,9% da un uomo con prole. il cambiamento maggiore \u00e8 stato osservato nel numero di figli per famiglia, che \u00e8 passato da una media di 2,24 nel 1950 a una media di 1,7 a met\u00e0 degli anni 1980, con le famiglie numerose divenute ormai rare. solo il 2% delle famiglie aveva quattro o pi\u00f9 figli, mentre il 51% aveva solamente un figlio, il 38% due figli e il 9% tre figli. il numero di finlandesi di et\u00e0 inferiore ai 18 anni \u00e8 sceso da 1,5 milioni nel 1960 a 1,2 milioni nel 1980.negli ultimi decenni del xx secolo il movimento naturale della popolazione si \u00e8 fortemente indebolito e i valori di natalit\u00e0 si sono molto ridotti, avvicinandosi o scendendo addirittura al di sotto di quelli - tradizionalmente bassi - degli altri paesi scandinavi. nell'arco di ottant'anni il calo delle nascite \u00e8 stato straordinario: si \u00e8 passati da 25 nati ogni mille abitanti del 1917 agli 11 di fine secolo. anche l'incremento naturale ha sub\u00ecto una drastica diminuzione nell'ultimo quarantennio del xx secolo, passando dal 9,7\u2030 del 1958 al 2,9\u2030 del 1973, per dimezzarsi ancora alla fine del millennio e attestarsi intorno ai valori dell'1,5\u2030, stabili ancora nel 2003. nonostante ci\u00f2, grazie al saldo migratorio - che \u00e8 diventato positivo nel 1981 - si \u00e8 riscontrata una leggera ripresa della crescita complessiva della popolazione, mostrando una tendenza positiva (0,2% nel lustro 1997-2002). il tasso di mortalit\u00e0, che era ancora assai elevato nel 1971 (15\u2030), \u00e8 sceso fino al 9,3\u2030 nel 1977.nel 2016 la popolazione della finlandia super\u00f2 quota 5,5 milioni di abitanti (raggiungendo quota 5 528 737 in base alla stima di maggio 2020) ma sta invecchiando, registrando nel 2019 un tasso di natalit\u00e0 di 8,3 nascite per 1 000 abitanti all'anno e un tasso di fertilit\u00e0 di appena 1,35 bambini nati per donna, uno dei pi\u00f9 bassi al mondo, al di sotto del tasso di sostituzione di 2,1 (ed enormemente al di sotto del massimo di 5,17 bambini nati per donna nel 1887). come conseguenza di tutto ci\u00f2, la finlandia ha una delle popolazioni pi\u00f9 anziane del mondo, con un'et\u00e0 media di 42,6 anni per abitante.\n\n\n=== etnie ===\nla grande maggioranza della popolazione finlandese (il 90,95% al 2008) appartiene al gruppo etnico e linguistico finlandese, di ceppo ugrofinnico, come la vicina estonia.\nla minoranza pi\u00f9 significativa \u00e8 quella di lingua svedese (5,44%), seguita da quelle russa (0,5%) ed estone (0,42%). nel nord del paese vive la comunit\u00e0 sami, composta da circa 6 000 persone.\ngli ebrei in finlandia hanno una presenza organizzata dal xix secolo ai giorni nostri. la comunit\u00e0 ha conosciuto specialmente a partire dal 1918 condizioni favorevoli di integrazione, non essendo stata colpita direttamente dalle distruzioni dell'olocausto, e vivendo all'interno di uno stato democratico che ne ha sempre garantito i diritti di cittadinanza. un tempo forte di oltre 2 000 unit\u00e0, essa conta nel ventunesimo secolo circa 1 500 persone.\n\n\n=== religione ===\n\nsecondo i dati dell'istituto finlandese di statistica le religioni professate dalla popolazione finlandese sono:\nluterani 65,2%;\natei e agnostici 32,0%;\nortodossi 1,1%;\naltre religioni 1,8%.\n\n\n=== lingue ===\nsecondo la costituzione finlandese le lingue nazionali sono il finlandese e lo svedese. al 2019, l'87,3% della popolazione \u00e8 di madrelingua finlandese e il 5,2% di madrelingua svedese. il finlandese \u00e8 predominante in quasi tutto il paese, mentre le persone di madrelingua svedese sono concentrate sulla costa meridionale e occidentale della nazione, nella regione dell'ostrobotnia e soprattutto nell'arcipelago delle \u00e5land, l'unica regione di monolingua svedese della finlandia. lo svedese era parlato come prima lingua dal 5,2% della popolazione nel 2019 (92,4% nella provincia autonoma di \u00e5land), in forte calo dal 17,5% del 1610 e dal 12,9% del 1900 ma sostanzialmente stabile negli ultimi decenni; nel 2012 il 44% dei cittadini finlandesi di madrelingua diversa dallo svedese erano in grado di sostenere una conversazione in quest'ultima lingua.accanto alle due lingue ufficiali principali vi sono diverse lingue minoritarie ufficiali: tre lingue sami (il sami di inari, il sami settentrionale e il sami skolt, per un numero complessivo di circa 2 000 locutori di lingue sami), il roman\u00ed, la lingua dei segni finlandese e il careliano.la lingua kal\u00f2 della finlandia (il rom finlandese) \u00e8 parlato da circa 5 000-6 000 persone, per la maggior parte anziani. nel 2012 solo il 30% dei 13 000 rom di finlandia parlavano il kal\u00f2 fluentemente e circa il 50% era in grado di comprenderlo. anche la lingua dei segni finlandese \u00e8 riconosciuta nella costituzione.\ncome conseguenza dell'immigrazione degli ultimi decenni, in finlandia vengono parlate ventitr\u00e9 lingue da almeno 1 000 locutori. tra le lingue senza alcun riconoscimento ufficiale, il russo \u00e8 ormai divenuta la terza madrelingua pi\u00f9 parlata della finlandia (87 552 locutori madrelingua, parli all'1,58% degli abitanti del paese nel 2021) grazie all'immigrazione dalla federazione russa e dagli altri stati post-sovietici. sebbene il granducato di finlandia (comprendente l'attuale territorio della finlandia allargato ad alcuni altri territori ora facenti parte della federazione russa) avesse fatto parte dal 1809 al 1917 dell'impero russo, il russo non fu mai lingua ufficiale della finlandia e solo con il manifesto delle lingue del 1900 venne reso lingua amministrativa del granducato (nel 1900 c'erano circa 8 000 russi in tutta la finlandia su una popolazione di 2 692 000 abitanti) e fu lingua co-ufficiale assieme al finlandese e allo svedese solo per il breve periodo tra il 1900 e il 1917 (quando la finlandia divenne pienamente indipendente dalla russia). vi sono, quindi, pi\u00f9 madrelingua russi in finlandia (sia in numero assoluto sia in percentuale alla popolazione) oggi che quando il paese faceva parte dell'impero russo.\n\n\n== ordinamento dello stato ==\n\nla finlandia \u00e8 una repubblica parlamentare. il potere esecutivo \u00e8 principalmente affidato al governo, capeggiato dal ministro capo. gli affari relativi alla sicurezza nazionale sono divisi tra il presidente e il ministro capo. il governo condivide la responsabilit\u00e0 degli affari esteri con il presidente.\n\n\n=== suddivisioni ===\n\nla finlandia \u00e8 divisa in\n\n19 regioni (in finlandese maakunta, in svedese landskap).\nle regioni sono divise in 77 distretti (in finlandese seutukunta, in svedese ekonomisk region)\ni distretti sono suddivisi in 415 comuni (in finlandese kunta, in svedese kommun).prima della riforma del 1997, le province (l\u00e4\u00e4ni, pl. l\u00e4\u00e4nit in finlandese, l\u00e4n in svedese) erano dodici, poi diventate sei, di cui una a statuto autonomo. le province sono state abolite nel 2009:\n\nfinlandia meridionale\nfinlandia occidentale\nfinlandia orientale\noulu\nlapponia\n\u00e5land (provincia a statuto autonomo)a livello culturale sono presenti inoltre le province storiche della finlandia (in finlandese maakunnat o provinssit \u2013 singolare maakunta o provinssi, in svedese landskap).\n\n\n=== citt\u00e0 principali ===\n\n\n=== istituzioni ===\n\n\n==== ordinamento scolastico ====\n\nla finlandia ha un tasso di alfabetizzazione del 100% ed \u00e8 uno dei paesi al mondo con il pi\u00f9 alto tasso di acquisto di libri e quotidiani pro capite.\nnel 1998 la spesa per l'istruzione ammontava al 6,2% del pil contro una media del 5,3% degli altri paesi dell'ocse.\nla scuola dell'obbligo inizia all'et\u00e0 di sette anni e prevede nove anni di frequenza divisi in un primo ciclo di sei anni, nei quali gli alunni hanno un solo insegnante e un secondo ciclo di tre anni nei quali hanno un insegnante per materia. la scuola \u00e8 gratuita, gratuiti sono anche i libri di testo, i materiali necessari per l'attivit\u00e0 didattica, il pasto e il trasporto per distanze superiori ai 5 km. la competenza del servizio scolastico spetta ai comuni. tra le materie obbligatorie vi sono le due lingue ufficiali e un'altra lingua straniera. in tutto le materie della scuola dell'obbligo sono:\n\nlingua madre e letteratura (finlandese o svedese)\naltra lingua nazionale (finlandese o svedese)\nlingue straniere\neducazione ambientale\neducazione civica\nreligione o etica\nstoria\nstudi sociali\nmatematica\nfisica\nchimica\nbiologia\ngeografia\neducazione fisica\nmusica\narti figurative\nartigianato/attivit\u00e0 manuali\neconomia domesticafinita la scuola dell'obbligo si pone la scelta fra una scuola superiore generalista chiamata anche scuola secondaria superiore, organizzata in modo molto individuale nella quale si frequentano alcuni corsi obbligatori e corsi a scelta dello studente e la formazione professionale nella quale alle lezioni di teoria si affiancano periodi di apprendistato o affiancamento. i corsi obbligatori delle scuole secondarie superiori sono:\n\nfinlandese\nletteratura\nsvedese\nlingue straniere\nmatematica\nscienze naturali\nscienze umane e sociali\nreligione\neducazione fisica e della salute\nartementre le materie delle scuole secondarie professionali sono:\n\nfinlandese e svedese\nle lingue straniere\nmatematica\nfisica\nchimica\nstudi sociali\nattivit\u00e0 pratiche\neducazione fisica e della salute\narti e culturala formazione superiore \u00e8 divisa fra universit\u00e0 e politecnici. esistono venti universit\u00e0 in tutta la finlandia; sono gestite e finanziate dallo stato, e quindi gratuite, e l'accesso avviene tramite esame di selezione. i politecnici sono invece gestiti dai comuni o da enti privati e si caratterizzano per un tipo di formazione pi\u00f9 orientata ai fabbisogni del mondo del lavoro e meno alla ricerca.\n\n\n==== universit\u00e0 ====\ntra le principali universit\u00e0 finlandesi spicca l'universit\u00e0 di helsinki, la pi\u00f9 antica della finlandia, oggi tra i pi\u00f9 importanti istituti d'istruzione di alto livello in europa.originariamente sorse nel 1640 ad abo (o turku), come accademia reale, l'accademia reale di turku, fondata dalla regina cristina di svezia: in seguito, nel 1829, in seguito al grande incendio di turku del 1827, venne trasferita a helsinki, dove divenne la sede effettiva. altre universit\u00e0 sono l'universit\u00e0 di tampere, la tampere university of technology, il politecnico di helsinki, l'universit\u00e0 di turku e l'universit\u00e0 di oulu.\nin aggiunta, la hanken school of economics \u00e8 un'universit\u00e0 leader con 110 anni di esperienza nella ricerca e nella formazione in economia e amministrazione aziendale. la hanken possiede i tre pi\u00f9 prestigiosi accreditamenti per le scuole di economia: equis, aacsb e amba. inoltre \u00e8 una delle universit\u00e0 pi\u00f9 internazionali della finlandia.\n\n\n==== sistema sanitario ====\nfin dalla seconda met\u00e0 degli anni 1980 la finlandia possiede un alto standard sanitario in tutto il territorio del paese. la nazione si \u00e8 portata al passo coi tempi e coi suoi vicini scandinavi (svezia, danimarca e norvegia). \u00e8 tra i sistemi sanitari pi\u00f9 efficienti del mondo. sin da allora ha fatto notevoli progressi, per esempio nell'area pediatrica, dove ha il primato come paese con minore mortalit\u00e0 infantile al mondo. le farmacie finlandesi, chiamate in suomi apteekki, sono reperibili facilmente dovunque e sono molto ben fornite, inoltre alcune nelle citt\u00e0 pi\u00f9 grandi (come helsinki, turku, tampere, oulu e altre) prestano servizio 24 ore su 24.dal 1938 viene fornito, gratuitamente, a ogni donna gravida un pacco maternit\u00e0.\n\n\n==== forze armate ====\n\nle forze militari finlandesi sono suddivise in esercito, marina, aviazione e guardia di frontiera. quest'ultima dipende dal ministero dell'interno, ma pu\u00f2 essere fatta confluire nell'esercito in caso di conflitto. il sistema si basa sulla coscrizione obbligatoria (leva) e interessa i finlandesi dal 18\u00ba anno di et\u00e0. fatto il servizio di leva, rientrano nella riserva fino all'et\u00e0 massima di 60 anni e ogni cinque anni devono annoverare un minimo di 100 giorni di richiamo in servizio addestrativo/operativo.\nle forze armate hanno un personale complessivo di circa 16 900 persone, tra cui 8 600 soldati professionisti; il numero di soldati pronti a un'eventuale mobilitazione \u00e8 35 000, mentre il numero complessivo di riservisti ammonta a circa 350 000 (2011). una profonda ristrutturazione in chiave di riduzione dei costi prevede lo scioglimento di numerosi enti e l'eventuale mobilitazione di 250 000 uomini (progetto entro il 2014). la riduzione di personale vedr\u00e0 l'attuarsi di un sistema in questi anni molto in voga nei paesi europei: il reintegro presso altre amministrazioni pubbliche, mediante corsi di preparazione e prevedendo strumenti che incentivino l'esodo.\nla finlandia aveva aderito al programma della nato \"partnership for peace\", mettendo a disposizione le proprie forze militari per le missioni di pace. svolge un ruolo cruciale nell'artico, e ha contribuito a trasformare l'unione europea in una \"potenza geopolitica\" con interessi strategici e a breve termine nell'artico. la finlandia ha schierato 70 soldati in afghanistan che collaborano con gli altri paesi della coalizione internazionale. in caso di missione all'estero i soldati si raffermano fino a un massimo di 15 mesi. dal 1995, solo su base volontaria, anche le donne possono vestire l'uniforme.\nla ferma \u00e8 obbligatoria, di durata variabile, 180, 270 o 362 giorni, a scelta del prescritto. \u00e8 possibile in alternativa effettuare il servizio civile, organizzato dal ministero del lavoro, e la cui durata \u00e8 al 2007 fissata a 395 giorni, circa tredici mesi. la discrepanza tra la durata del servizio civile e la durata minima della ferma di leva (circa la met\u00e0), ha suscitato critiche a livello politico sia nazionale sia internazionale.\n\n\n== politica ==\n\nla politica della finlandia \u00e8 inquadrata in una struttura basata su una repubblica democratica di tipo parlamentare, con un sistema multipartitico. il potere esecutivo \u00e8 principalmente affidato al governo, capeggiato dal ministro capo. gli affari relativi alla sicurezza nazionale sono divisi tra il presidente e il ministro capo. il governo condivide la responsabilit\u00e0 degli affari esteri con il presidente. prima della revisione della costituzione, completata nel 2000, il presidente deteneva un reale potere esecutivo e il paese era quindi caratterizzato da un sistema di governo semipresidenziale.\n\n\n== diritti umani ==\n\n\n=== condizione della donna ===\n\n\n== economia ==\n\nla finlandia, per livello di sviluppo economico, \u00e8 simile agli altri paesi dell'europa occidentale. la sua economia \u00e8 altamente industrializzata ed \u00e8 orientata ai principi del libero mercato. il reddito pro capite \u00e8 circa uguale a quello di paesi come la germania, il belgio o il regno unito. il livello di vita dei finlandesi \u00e8 alto, ma rimane importante il problema della disoccupazione, pi\u00f9 elevata che nei vicini stati scandinavi.\ncon l'ingresso della finlandia nell'ue, avvenuto il 1\u00ba gennaio 1995, ha adottato l'euro.\nun ruolo chiave \u00e8 svolto dall'industria. i settori pi\u00f9 sviluppati sono quelli del legno, della metallurgia, della cantieristica e della progettazione, oltre all'industria elettronica e delle telecomunicazioni (\u00e8 finlandese la multinazionale nokia). \u00e8 in crescita anche il settore del turismo.\nper quanto riguarda l'agricoltura si producono soprattutto grano e altri cereali (avena, orzo e segale) e, nelle regioni pi\u00f9 a nord, orzo e patate. si allevano bovini e suini ed \u00e8 importante anche l'allevamento di animali da pelliccia. in lapponia riveste una notevole importanza l'allevamento della renna. la pesca rappresenta una delle principali risorse alimentari ed economiche per le popolazioni locali: \u00e8 effettuata nel mar baltico (aringhe e merluzzi), nei fiumi (salmoni e trote) e nei laghi.\n\n\n=== trasporti ===\nla rete stradale \u00e8 sviluppata; meno articolate le autostrade e le ferrovie, queste ultime gestite dalle vr. importanti per la navigazione sono le acque interne, usate anche per la fluitazione del legname, per questo motivo sono presenti numerosi porti. la compagnia di bandiera per il trasporto aereo \u00e8 la finnair, che offre molti voli intercontinentali da e per helsinki.\n\n\n=== commercio ===\n\n\n==== esportazioni ====\nil commercio con l'estero \u00e8 molto sviluppato ed articolato (soprattutto con l'industria del legno) e le esportazioni rappresentano circa un quarto del pil.\n\n\n==== importazioni ====\na parte pochi minerali, la finlandia dipende largamente dalle importazioni per il suo fabbisogno di materie prime, energia e diversi componenti industriali.\n\n\n== ambiente ==\n\nla superficie complessiva delle aree protette appartenenti allo stato \u00e8 pari a 14 961 km\u00b2, altri 1 220 km\u00b2 sono terreni privati. le aree protette comprendono i parchi nazionali, le riserve naturali e altre aree. la gestione del patrimonio di aree protette \u00e8 affidata all'ente finlandese parchi e foreste (mets\u00e4hallitus), due dei 35 parchi nazionali sono gestiti dall'istituto finlandese per la ricerca forestale.\nle aree protette sono:\n\nparchi nazionali della finlandia (kansallispuisto) - 8 170 km\u00b2\nriserve nazionali della finlandia (luonnonpuisto) - 1 530 km\u00b2\naree paludose protette (soidensuojelualue) - 4 490 km\u00b2\naree forestali e prative protette (lehtojensuojelualue) - 13 km\u00b2\nforeste \"antiche\" protette (vanhat mets\u00e4t) - 100 km\u00b2\naree di protezione delle foche grigie (hylkeidensuojelualue) - 190 km\u00b2\naltre aree protette su territorio dello stato - 468 km\u00b2al di fuori delle aree protette il \"diritto di ogni individuo\" permette a chiunque di accedere liberamente alle terre e alle acque, di raccogliere bacche e funghi.\n\n\n== cultura ==\n\nuno degli aspetti culturali pi\u00f9 caratteristici della finlandia riguarda la sauna.\n\n\n=== arte ===\n\n\n==== architettura ====\ntra i monumenti architettonici pi\u00f9 antichi vi sono alcuni castelli di epoca medievale (savonlinna, h\u00e4meenlinna) e una settantina di chiese di pietra situate nella parte meridionale del paese prevalentemente lungo la costa, la combinazione fra lo scarso successo ottenuto dallo stile gotico e la prevalenza del legno come materiale da costruzione diede vita a uno stile proprio di cui rimangono numerose chiese di legno, anch'esse situate nella parte meridionale del paese (kerim\u00e4ki, pet\u00e4j\u00e4vesi). dagli inizi del xix secolo, quando la finlandia divenne un granducato russo inizi\u00f2 un'influenza di stili orientali. nella progettazione del centro di helsinki e di molti edifici che vi si trovano l'architetto carl ludwig engel si ispir\u00f2 a san pietroburgo. in seguito all'insofferenza per la dominazione russa, intorno al 1895 nacque un movimento neoromantico nazionalista finlandese di cui gli esponenti pi\u00f9 noti furono eliel saarinen, herman gesellius, armas lindgren e lars sonck; questo movimento voleva individuare uno stile nazionale che si differenziasse dal \"neoclassicismo romantico che rappresentava la maniera imperialista di helsinki, costruita sotto gli auspici della russia\". segu\u00ec l'epoca dell'art nouveau con lo stesso eliel saarinen e josef stenb\u00e4ck. in seguito all'indipendenza dalla russia (1917) si affermarono il movimento moderno, il razionalismo e il funzionalismo, di cui l'esponente di gran lunga pi\u00f9 noto \u00e8 stato alvar aalto. tra gli architetti finlandesi di fama si ricordano juha leivisk\u00e4, aino aalto, reima pietil\u00e4, pekka helin, timo e tuomo suomalainen.\n\n\n==== pittura e scultura ====\nla pittura e la scultura sono scarsamente diffuse e in prevalenza concentrate nel sud, raramente centro e praticamente assente nel nord della finlandia. un'opera importante nell'arte finlandese \u00e8 l'arresto di gustavo iv adolfo di svezia. le chiese e gli edifici antichi della finlandia sono spesso in legno, ci\u00f2 rende le decorazioni sui muri molto rare. i pittori finlandesi di maggior successo sono: albert edelfelt, akseli gallen-kallela, tove jansson. gli scultori invece sono: raimo heino, w\u00e4in\u00f6 aaltonen, tapio wirkkala.\n\n\n=== patrimoni dell'umanit\u00e0 ===\n\nalcuni siti della finlandia sono stati iscritti nella lista dei patrimoni dell'umanit\u00e0 dell'unesco.\n\n\n=== mitologia ===\n\nla mitologia finlandese presenta molti punti simili con altre mitologie come quella estone e degli scandinavi.\n\n\n=== letteratura ===\n\nnel xvi secolo, epoca della riforma, si distinse la figura del vescovo luterano e padre della lingua finlandese scritta michele agricola.\nl'opera principale della letteratura finlandese \u00e8 considerato il poema epico composto da elias l\u00f6nnrot e pubblicato nel 1835 dal titolo kalevala. significativo per la formante nazione finlandese fu anche l'autore in lingua svedese johan ludvig runeberg (i racconti dell'alfiere st\u00e5l, 1848-60). e ancora aleksis kivi, che scrisse i sette fratelli, primo romanzo in lingua finlandese. nel 1939 fu conferito il premio nobel per la letteratura a frans eemil sillanp\u00e4\u00e4. uno dei primi autori di fama internazionale fu johannes linnankoski, i cui libri sono stati tradotti in diverse lingue, tra cui inglese, tedesco e francese. il libro pi\u00f9 venduto in finlandia, insieme alla bibbia, \u00e8 il romanzo croci in carelia di v\u00e4in\u00f6 linna pubblicato nel 1954. uno degli autori contemporanei pi\u00f9 noti internazionalmente \u00e8 arto paasilinna. un'altra persona importante nella letteratura finlandese \u00e8 tove jansson: l'autrice finlandese, ma di lingua madre svedese, ha scritto la famosa serie dei mumin.\n\n\n=== filosofia ===\nnel xviii secolo si distinse la filosofia illuminista di anders chydenius (1729-1803), tra gli esponenti pi\u00f9 autorevoli del liberalismo classico nei paesi nordici e sostenitore della scienza e delle arti.\nnel xx secolo ricordiamo invece la figura di georg henrik von wright (1916-2003), tra i pi\u00f9 noti filosofi finlandesi del xx secolo.\n\n\n=== cinema ===\ni registi pi\u00f9 noti sono i fratelli aki e mika kaurism\u00e4ki che si occupano prevalentemente di cinema realista e hanno ottenuto riconoscimenti in diversi festival internazionali. tra le opere pi\u00f9 celebri di aki, ombre nel paradiso (varjoja paratiisissa) del 1986.\n\n\n=== musica ===\nnel campo della musica classica, il compositore finlandese pi\u00f9 noto \u00e8 jean sibelius, esponente della cosiddetta musica tardo-romantica, considerato un eroe nazionale fin dai tempi in cui era in vita, soprattutto per il suo poema sinfonico \"finlandia\", dove racconta l'oppressione del suo popolo da parte dei russi. tra i compositori contemporanei va ricordata la compositrice kaija saariaho.\nnell'ambiente rock e heavy metal la finlandia ha prodotto band con sonorit\u00e0 molto melodiche (in genere di matrice gothic metal, death metal, power metal e folk metal), spesso cantato in lingua locale, e usando talvolta strumenti del posto e sonorit\u00e0 locali (ad esempio gli amorphis). la finlandia \u00e8 difatti anche terra prospera per gruppi puramente folk. particolare ed estremamente underground \u00e8 la scena cosiddetta weird-folk o free-folk, con artisti quali islaja e lau nau fra le pi\u00f9 relativamente famose.alcuni tra i gruppi pi\u00f9 famosi sono reckless love, v\u00e4rttin\u00e4, loituma, amorphis, catamenia, kalmah, hanoi rocks, the 69 eyes, sentenced, ensiferum, stratovarius, turisas, children of bodom, him, crimfall, the rasmus, nightwish, sonata arctica, entwine, moonsorrow, lordi, finntroll, horna, archgoat, impaled nazarene, korpiklaani, i kivimets\u00e4n druidi, gli apocalyptica, leningrad cowboys, el\u00e4kel\u00e4iset, alamaailman vasarat, blind channel e i sunrise avenue.\nla finlandia \u00e8 stata la patria del genere estremo funeral doom metal, fra i pi\u00f9 pesanti e underground esistenti: band iniziatrici del genere sono infatti state i gruppi finnici thergothon e skepticism.per la musica elettronica infine, ha avuto grande successo il dj darude, soprattutto grazie al suo primo singolo trance sandstorm, divenuto un vero e proprio successo mondiale tra il 1999 e il 2000, risultando il singolo in formato vinile 12 pollici pi\u00f9 venduto dell'anno 2000. in ambito hip hop, i bomfunk mc's sono diventati famosi grazie al singolo freestyler uscito anch'esso nell'anno 2000.\nin finlandia sono molto diffusi i gruppi di industrial metal, genere divenuto molto popolare soprattutto nei paesi scandinavi. tra i pi\u00f9 importanti si ricordano i turmion k\u00e4til\u00f6t e i ruoska.per quanto riguarda la musica da ballo esistono il tango finlandese (una variante pi\u00f9 malinconica del tango argentino), l'humppa e lo jenkka. il gruppo humppa pi\u00f9 famoso sono gli el\u00e4kel\u00e4iset, i quali riprendono canzoni internazionali reinterpretate in chiave humppa, servendosi di testi demenziali. dal jenkka fu sviluppato il letkajenkka, che nel 1965 divent\u00f2 un ballo alla moda sotto il nome letkiss. tra gli autori e interpreti pi\u00f9 celebri vi sono georg malmst\u00e9n, unto mononen, toivo k\u00e4rki, olavi virta ed einojuhani rautavaara.\nin finlandia, negli anni del 2000, l'artista sordo signmark ha spopolato nella musica rock finlandese con la lingua dei segni finlandese, spaziando tra pop, rock, hip hop e rap.\ntra le cantanti finlandesi del xxi secolo ricordiamo johanna kurkela.\nla finlandia \u00e8 infine uno dei paesi dove l'eurovision song contest raggiunge percentuali di ascolto molto alte. non a caso \u00e8 presente anche una selezione nazionale per determinare l'artista che ha il compito di rappresentare il paese al concorso, l'uuden musiikin kilpailu. nel 2006 la finlandia vince l'eurovision song contest con hard rock hallelujah, cantata dal noto gruppo lordi.\n\n\n=== media ===\nla radiotelevisione di stato finlandese \u00e8 yleisradio, fondata nel 1926. molti programmi stranieri (film, serie) per lo pi\u00f9 anglofoni sono trasmessi in lingua originale con sottotitoli in finlandese.\n\n\n=== scienza e tecnologia ===\nin finlandia ha sede la societ\u00e0 nokia.\n\n\n==== la finlandia nello spazio ====\n18 aprile 2017: viene lanciato aalto-2, il primo satellite finlandese lanciato in orbita.\n\n\n== sport ==\nlo sport nazionale \u00e8 considerato il pes\u00e4pallo (o \"boboll\" o \"baseball finlandese\"), uno sport simile al baseball statunitense e da questo discendente tramite una rielaborazione operata negli anni venti del novecento da un ex discobolo finlandese.\n\n\n=== automobilismo ===\nin finlandia sono molto popolari gli sport motoristici: infatti, essa ha dato i natali a numerosi protagonisti di sport automobilistici, tra cui molti piloti di formula 1, vincitori anche di titoli mondiali come mika h\u00e4kkinen (campione del mondo nel 1998-1999), kimi r\u00e4ikk\u00f6nen (campione del mondo 2007), keke rosberg (campione nel 1982), padre di nico rosberg, tedesco, vincitore del titolo nel 2016, oltre a valtteri bottas, heikki kovalainen e mika salo.\n\n\n=== rally ===\nla finlandia \u00e8 uno dei paesi con maggiori successi nel mondo dei rally. \u00e8 infatti patria di numerosi piloti quali i campioni del mondo ari vatanen, hannu mikkola, timo salonen, juha kankkunen, tommi m\u00e4kinen, marcus gr\u00f6nholm, kalle rovanper\u00e4 oltre a henri toivonen, markku al\u00e9n, mikko hirvonen e jari-matti latvala. kankkunen e makinen sono tra i piloti di rally pi\u00f9 vittoriosi di sempre, essendo gli unici, oltre a s\u00e9bastien loeb e s\u00e9bastien ogier, a essersi aggiudicati almeno quattro titoli mondiali. il paese \u00e8 sede del rally di finlandia, precedentemente conosciuto come rally dei mille laghi, che \u00e8 sempre stato, con l'eccezione di un anno, parte del campionato del mondo rally e costituisce una delle prove pi\u00f9 avvincenti, difficili e spettacolari del mondiale grazie alle altissime velocit\u00e0 al quale viene corso. la tappa pi\u00f9 famosa del rally \u00e8 ouninpohja.\n\n\n=== motociclismo ===\nda ricordare anche i motociclisti mika ahola (enduro), mika kallio (motociclismo su strada), e jarno saarinen, fra i protagonisti nel motomondiale tra 1971 e 1973, campione del mondo nella classe 250 nel 1972, morto nella gara di monza del 1973 insieme al pilota italiano renzo pasolini.\n\n\n=== atletica leggera ===\nanche l'atletica leggera in finlandia \u00e8 molto popolare, infatti nell'ultracentenaria storia dell'atletica leggera moderna, numerosi atleti finlandesi si sono messi in luce in varie discipline. in epoca pi\u00f9 antica sono senza dubbio da ricordare i tre finlandesi volanti paavo nurmi, hannes kolehmainen e ville ritola, i quali si sono messi in luce in tutte le manifestazioni pi\u00f9 importanti di allora; in modo particolare, \u00e8 da ricordare nurmi, vincitore di dodici medaglie olimpiche, ossia nove d'oro (di cui cinque solo nell'edizione di parigi 1924) e tre d'argento. successivamente si sono particolarmente distinti i due specialisti nel tiro del giavellotto aki parviainen e tero pitk\u00e4m\u00e4ki, arrivati a ottenere rispettivamente la seconda e la settima migliore prestazione di tutti i tempi, con lanci da 93,09 m e 91,53 m.\nnel 1983 helsinki ha ospitato i campionati mondiali di atletica leggera.\n\n\n=== orientamento ===\naltra tradizione sportiva finlandese \u00e8 l'orientamento (in finlandese \"suunnistus\"), diffusosi infatti con rapidit\u00e0 in tutta la fennocandia. la pratica di questo sport \u00e8 favorita anche dall'adatta conformazione lacustre del paese. si possono citare vari campioni a livello mondiale tra cui reijo mattinen e pasi ikonen, ma soprattutto la nove volte campionessa del mondo minna kauppi.\n\n\n=== hockey su ghiaccio ===\nda non dimenticare anche gli sport invernali, in particolar modo l'hockey su ghiaccio, il cui massimo campionato \u00e8 considerato uno dei pi\u00f9 importanti a livello mondiale e la cui nazionale di hockey su ghiaccio maschile della finlandia ha conquistato quattro titoli mondiali e si trova al primo posto nel ranking iihf.\n\n\n=== salto con gli sci ===\nnel salto con gli sci da ricordare matti nyk\u00e4nen, dominatore alle olimpiadi e nei mondiali negli anni 1980, perla della grande tradizione finnica dei flying finns, come veikko kankkonen, jouko t\u00f6rm\u00e4nen, toni nieminen.\n\n\n=== calcio ===\nla nazionale di calcio della finlandia, al momento, non ha ottenuto importanti risultati in campo internazionale e ha in jari litmanen, uno dei giocatori pi\u00f9 rappresentativi della finlandia e capocannoniere della nazionale finlandese con trentadue reti.\n\n\n=== giochi olimpici ===\n\nl'atleta finlandese che ha ottenuto pi\u00f9 medaglie nei giochi olimpici moderni \u00e8 stato paavo nurmi, nell'atletica leggera, con nove ori e tre argenti.\nil primo campione olimpico finlandese fu invece verner weckman, nella lotta, ai giochi olimpici di londra 1908.\nprima medaglia olimpica per la finlandia fu la medaglia di bronzo vinta nella ginnastica (concorso a squadre maschile), ai giochi olimpici di londra 1908.\nnel 1952 helsinki ha ospitato i giochi della xv olimpiade.\n\n\n== tradizioni ==\nnel contesto delle tradizioni la finlandia viene considerata la patria di babbo natale e molto sentito \u00e8 il natale in finlandia.\n\n\n=== gastronomia ===\n\nla cucina finlandese \u00e8 influenzata nella sua tradizione dal clima rigido del paese, che ad esempio rende difficile la coltivazione di frutta e verdura. a questo sopperiscono in parte le importazioni, che hanno consentito di rendere la cucina finlandese pi\u00f9 internazionale. il pesce \u00e8 mangiato pi\u00f9 della carne, che \u00e8 prevalentemente di volatili. hanno inoltre un'importanza particolare il latte, i frutti di bosco e le bacche; il pane duro di segale, avena e orzo che consente una lunga conservazione e permetteva di sopravvivere per tutto il lungo inverno anche nelle regioni settentrionali, ancora apprezzato dagli intenditori, vedi ad esempio il ruisreik\u00e4leip\u00e4.\nin finlandia la colazione prevede generalmente caff\u00e8 lungo, cetrioli, formaggio, pane di segale, riso al latte, salumi, uova sode, yogurt e zuppa d'avena. se da un lato la colazione \u00e8 un vero e proprio pasto, dall'altro il pranzo \u00e8 uno snack veloce. infine c'\u00e8 la cena che si svolge a partire dalle 17, in anticipo rispetto alla consuetudine italiana. questa \u00e8 generalmente abbondante, anche perch\u00e9 dovr\u00e0 saziare fino alla colazione del giorno successivo, dalla quale la cena \u00e8 separata da pi\u00f9 di dodici ore. pertanto essa \u00e8 solitamente aperta da una zuppa, che pu\u00f2 essere di funghi o di pesce, la quale \u00e8 poi seguita dalla portata principale: questa pu\u00f2 essere a base di carne di vitello, manzo o maiale, mentre a pasqua su tutte le tavole finlandesi il piatto principale \u00e8 l'agnello. un'altra differenza tra i pasti italiani e quelli finlandesi \u00e8 la presenza del latte nei secondi, in luogo del vino, generalmente d'importazione e perci\u00f2 molto costoso.\nnella finlandia lacustre il piatto preferito \u00e8 naturalmente il pesce, soprattutto il persico, il salmone e i cosiddetti muikku, corrispondenti ai coregoni bianchi; pi\u00f9 rari i gamberi di fiume, diffusi prevalentemente nei mesi estivi. nelle citt\u00e0 meridionali, come ad esempio espoo, helsinki e turku, si mangia pesce tutto l'anno; a fare da contraltare ci sono per\u00f2 la renna e l'alce, mangiate in lapponia tutto l'anno.\n\ni piirakka fanno parte dei piatti tradizionali finlandesi; essi hanno due varianti: i karjalanpiirakka (sono provenienti dalla carelia (karjalan = careliano), consistente in un tortino di pasta di segale a forma di barchetta ripieno di riso. ci sono poi i perunapiirakka che contengono invece le patate (perunat) al posto del riso. a tal proposito, \u00e8 da segnalare la grande variet\u00e0 di tipi di pane in finlandia: si va infatti da quello integrale a quello di segale, da quello di frumento a quello di orzo. tra le specialit\u00e0 locali, si distingue il \"kalakukko\" di kuopio, pane di segale ripieno di bacon. per quanto riguarda la coltivazione dei vegetali, va detto che a causa del clima essi in finlandia sono quasi sempre coltivati in apposite serre: un'eccezione \u00e8 rappresentata dai funghi, che in autunno crescono spontanei e abbondanti a causa delle forti piogge. anche i formaggi, come accennato in precedenza, hanno una certa rilevanza sulla tavola finnica: molto apprezzato a livello nazionale \u00e8 sicuramente il formaggio di capra.\n\n\n== festivit\u00e0 ==\nle feste nazionali sono:\n\ne ancora:\n\nvappu: festa del 1\u00ba maggio;\njoulu: il natale in finlandia;\njuhannus: festa dell'estate, la notte tra il venerd\u00ec e il sabato, tra il 20 giugno e il 26 giugno.a parte le consuete festivit\u00e0 comuni alla maggior parte dei paesi occidentali, si distinguono: l'importante festa tradizionale del solstizio d'estate, nel sabato fra il 20 e il 26 giugno, (dal 1955) in passato (fino al 1316) dedicata al dio finlandese ukko, caratterizzata dai roghi (kokko) della tradizione della carelia e occasione di festeggiamenti prolungati per giorni nelle strade; e la festa dell'indipendenza del 6 dicembre, ricorrenza (dal 1919) della dichiarazione di indipendenza dall'impero russo il 6 dicembre 1917, inizialmente meno sentita della festa del 16 maggio per la fine della guerra civile finlandese (1918).\n\n\n== note ==\n\n\n== voci correlate ==\ngeografia della finlandia\nlingua finlandese\nstoria della finlandia\npolitica della finlandia\n\n\n== altri progetti ==\n\n wikiquote contiene citazioni di o su finlandia\n wikibooks contiene testi o manuali su finlandia\n wikizionario contiene il lemma di dizionario \u00abfinlandia\u00bb\n wikinotizie contiene notizie di attualit\u00e0 su finlandia\n wikimedia commons contiene immagini o altri file su finlandia\n wikivoyage contiene informazioni turistiche su finlandia\n\n\n== collegamenti esterni ==\n\n(mul) sito ufficiale, su finland.fi. \n finlandia, su treccani.it \u2013 enciclopedie on line, istituto dell'enciclopedia italiana. \n finlandia, in dizionario di storia, istituto dell'enciclopedia italiana, 2010. \n(it, de, fr) finlandia, su hls-dhs-dss.ch, dizionario storico della svizzera. \n(en) j\u00f6rgen weibull, carl fredrik sandelin, ilmari sundblad, susan ruth larson, henrik enander, markku ilmari henriksson e gudmund sandvik, finland, su enciclopedia britannica, encyclop\u00e6dia britannica, inc. \n(en) finlandia, su the encyclopedia of science fiction. \n(fi, sv, en)   presidenza della finlandia.\n this is finland \u2013 things you should and shouldn't know. - portale ufficiale sulla finlandia gestito dal ministero degli esteri\n ambasciata di finlandia in italia, su finland.it.\n scheda della finlandia dal sito viaggiare sicuri. url consultato il 5 marzo 2018 (archiviato dall'url originale il 2 marzo 2007). - sito curato dal ministero degli esteri e dall'aci.\n finlandia (archiviato dall'url originale il 19 settembre 2015). su the world factbook.\n carta della finlandia. su openstreetmap."