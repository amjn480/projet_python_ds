"freddie mercury (ur. jako farrokh bulsara 5 wrze\u015bnia 1946 w stone town, zm. 24 listopada 1991 w londynie) \u2013 brytyjski muzyk, piosenkarz rockowy i autor tekst\u00f3w. powszechnie uznawany za jednego z najlepszych wokalist\u00f3w w historii muzyki popularnej.\nkarier\u0119 muzyczn\u0105 rozpocz\u0105\u0142 w zespole ibex, p\u00f3\u017aniej przemianowanym na wreckage. od 1970 wokalista zespo\u0142u queen, uznawanego za jedn\u0105 z najlepszych i najbardziej wp\u0142ywowych grup muzycznych wszech czas\u00f3w. z zespo\u0142em nagra\u0142 i wyda\u0142 14 album\u00f3w studyjnych: queen (1973), queen ii (1974), sheer heart attack (1974), a night at the opera (1975) a day at the races (1976), news of the world (1977), jazz (1978), the game (1980), hot space (1982), the works (1984), a kind of magic (1986), the miracle (1989), innuendo (1991) i made in heaven (1995), ponadto napisa\u0142 wiele przeboj\u00f3w, m.in. \u201ekiller queen\u201d, \u201ebohemian rhapsody\u201d, \u201ecrazy little thing called love\u201d czy \u201ewe are the champions\u201d. od 1984 tak\u017ce artysta solowy, nagra\u0142 dwa albumy: mr. bad guy (1985) i barcelona (1988) w duecie z montserrat caball\u00e9; pierwsz\u0105 p\u0142yt\u0119 promowa\u0142 przebojami \u201ei was born to love you\u201d i \u201eliving on my own\u201d, a drug\u0105 tytu\u0142owym hitem.\n\n\n== \u017cyciorys ==\n\n\n=== pocz\u0105tki ===\nurodzi\u0142 si\u0119 jako farrokh bulsara 5 wrze\u015bnia 1946 w szpitalu rz\u0105dowym w stone town na zanzibarze, \u00f3wczesnej kolonii brytyjskiej. jego rodzice, brytyjski urz\u0119dnik bomi oraz jer bulsara, byli parsami z gud\u017aaratu i wyznawcami zaratusztrianizmu. z pocz\u0105tku mieszka\u0142 w zanzibarze, potem tak\u017ce w indiach (z ciotk\u0105 i babk\u0105 farrokha), a w 1964 osiedli\u0142 si\u0119 z ca\u0142\u0105 rodzin\u0105 w wielkiej brytanii. przez d\u0142ugi czas mieszkali w feltham. w doros\u0142ym \u017cyciu jego rodzice przeprowadzili si\u0119 do nottingham, \u017ceby by\u0107 bli\u017cej swojej c\u00f3rki kashmiry, m\u0142odszej o sze\u015b\u0107 lat od brata. ich ojciec zmar\u0142 26 grudnia 2003 w wieku 95 lat, a matka \u2013 13 listopada 2016 w wieku 94 lat.\njako pierwszy publiczny wyst\u0119p farrokha mo\u017cna uzna\u0107 pozowanie do zdj\u0119cia, za kt\u00f3re fotograf na zanzibarze otrzyma\u0142 miejscow\u0105 nagrod\u0119 za najlepsz\u0105 fotografi\u0119 1947. w wieku pi\u0119ciu lat bulsara zacz\u0105\u0142 ucz\u0119szcza\u0107 do szko\u0142y prowadzonej przez brytyjskie zakonnice. nast\u0119pnie zosta\u0142 wys\u0142any do du\u017cej brytyjskiej szko\u0142y z internatem w panchgani, gdzie nazywano go \u201efreddie\u201d. szko\u0142\u0119 charakteryzowa\u0142a dyscyplina, czego przyk\u0142adem by\u0142a kara obci\u0119cia ch\u0142opcu d\u0142ugich w\u0142os\u00f3w z powodu b\u00f3jki z koleg\u0105. w okresie szkolnym wykazywa\u0142 talent muzyczny i dzi\u0119ki swojej ciotce uczy\u0142 si\u0119 gry na fortepianie. nast\u0119pnie zacz\u0105\u0142 gra\u0107 w swoim pierwszym rock and rollowym zespole \u2013 the hectics \u2013 kt\u00f3ry wsp\u00f3\u0142tworzyli z nim: derrick branche, bruce murray, farang irani i victory rana. w szkole interesowa\u0142 si\u0119 tak\u017ce sztuk\u0105 oraz sportem \u2013 krykietem, boksem oraz biegami d\u0142ugodystansowymi. w wieku 10 lat wygra\u0142 szkolny turniej tenisa sto\u0142owego, poza tym anga\u017cowa\u0142 si\u0119 w zaj\u0119cia ch\u00f3ru oraz teatru. cho\u0107 nie widywa\u0142 cz\u0119sto swoich rodzic\u00f3w, to w przeciwie\u0144stwie do wielu innych gwiazd muzyki rockowej dobrze wspomina\u0142 czasy szkolne. ucz\u0119szcza\u0142 do cathedral and john connon school oraz st. mary\u2019s high school w bombaju. w 1963 wr\u00f3ci\u0142 do zanzibaru, by kontynuowa\u0107 nauk\u0119 w szkole przy klasztorze \u015bw. j\u00f3zefa.\nw 1964, w wieku 18 lat, ze wzgl\u0119du na wojn\u0119 domow\u0105 w zanzibarze wraz z rodzicami i m\u0142odsz\u0105 siostr\u0105 kashmir\u0105 wyjecha\u0142 do anglii i zamieszka\u0142 w feltham, w hounslow \u2013 mie\u015bcie aglomeracji zachodniego londynu. w przeciwie\u0144stwie do rodzic\u00f3w, by\u0142 zadowolony z przeprowadzki do europy \u2013 ju\u017c w zanzibarze interesowa\u0142 si\u0119 zachodnim \u015bwiatem muzyki i mody. w 1964 uko\u0144czy\u0142 isleworth polytechnic (obecnie west thames college), gdzie wyst\u0105pi\u0142 w sztuce arnolda weskera pt. the kitchen. nast\u0119pnie rozpocz\u0105\u0142 studia w ealing college of art na wydziale grafiki. w 1969 uzyska\u0142 dyplom ze sztuki grafiki i projektowania. w tym czasie zarabia\u0142 jako sprzedawca w sklepie z u\u017cywan\u0105 odzie\u017c\u0105 w kensington market w londynie, gdzie pracowa\u0142 razem z rogerem taylorem. wcze\u015bniej w czasie wakacji dorabia\u0142 w dziale cateringu na lotnisku heathrow, kt\u00f3re znajdowa\u0142o si\u0119 blisko jego domu.\n\n\n=== przed queen ===\npodczas nauki w ealing art college pozna\u0142 tima staffela, a dzi\u0119ki niemu w 1968 \u2013 pozosta\u0142ych cz\u0142onk\u00f3w zespo\u0142u smile, czyli briana maya oraz rogera taylora. zesp\u00f3\u0142 by\u0142 pod wp\u0142ywem wykonawc\u00f3w, takich jak jimi hendrix, led zeppelin i cream. mercury dobrze czu\u0142 si\u0119 w otoczeniu cz\u0142onk\u00f3w grupy, coraz cz\u0119\u015bciej przebywa\u0142 w ich towarzystwie, bywa\u0142 na koncertach, doradza\u0142 im, a sam po raz pierwszy od przyjazdu do anglii zacz\u0105\u0142 gra\u0107. pierwsz\u0105 powa\u017cn\u0105 pr\u00f3b\u0105 wokalisty by\u0142 zesp\u00f3\u0142 ibex, kt\u00f3rego cz\u0142onkami byli r\u00f3wnie\u017c mike bersin, john \u201etupp\u201d taylor i mick \u201emiffer\u201d smith. debiutancki wyst\u0119p nowego wokalisty mia\u0142 miejsce 23 sierpnia, a w\u015br\u00f3d zagranych piosenek by\u0142 cover elvisa presleya \u201ejailhouse rock\u201d. w listopadzie 1969 zmienili nazw\u0119 na wreckage.\nw lutym 1970, po odpowiedzi na og\u0142oszenie prasowe i przes\u0142uchaniu, do\u0142\u0105czy\u0142 do ma\u0142o znanej grupy sour milk sea (pozostali jej cz\u0142onkowie to chris dummett, jeremy gallop, paul milne i robert tyrell). w zwi\u0105zku z nieporozumieniami na tle muzycznym rozpad\u0142a si\u0119 ona w ci\u0105gu oko\u0142o dw\u00f3ch miesi\u0119cy. niewiele p\u00f3\u017aniej, w zwi\u0105zku z brakiem rozwoju smile, staffel odszed\u0142 do grupy humpy bong. mercury przekona\u0142 dw\u00f3jk\u0119 pozosta\u0142ych cz\u0142onk\u00f3w zespo\u0142u, \u017ce powinni razem kontynuowa\u0107 granie, do\u0142\u0105czy\u0142 do nich, zaproponowa\u0142 now\u0105 nazw\u0119 formacji \u2013 queen \u2013 i stworzy\u0142 jej logo. na gitarze basowej pocz\u0105tkowo gra\u0142 mike grose, nast\u0119pnie barry mitchell, a w lutym 1971 po przes\u0142uchaniach do grupy na sta\u0142e do\u0142\u0105czy\u0142 john deacon.\npo napisaniu piosenki \u201emy fairy king\u201d z debiutanckiego albumu zespo\u0142u przybra\u0142 pseudonim artystyczny freddie mercury. jak twierdzi brian may, freddie oznajmi\u0142 cz\u0142onkom zespo\u0142u, \u017ce w utworze jest mowa o jego w\u0142asnej matce. postanowi\u0142 zmieni\u0107 nazwisko bulsara na mercury, bo uwa\u017ca\u0142, \u017ce nowe nazwisko, nawi\u0105zuj\u0105ce do rzymskiego boga, lepiej pasuje do gwiazdy muzyki, kt\u00f3r\u0105 zamierza\u0142 zosta\u0107.\nqueen stali si\u0119 szeroko rozpoznawalni po sukcesie utworu \u201ebohemian rhapsody\u201d, kt\u00f3ry uznawany jest za jeden z najlepszych w historii rocka. mercury, wielokrotnie pytany o przes\u0142anie utworu, twierdzi\u0142, \u017ce nie lubi tego t\u0142umaczy\u0107, lub odpowiada\u0142, \u017ce nie wie. w rzeczywisto\u015bci piosenka by\u0142a wynikiem fascynacji mercury\u2019ego w\u0142ochami i kultur\u0105 w\u0142osk\u0105.\n\n\n=== na scenie ===\nmercury, cho\u0107 by\u0142 nie\u015bmia\u0142y i skryty, to na scenie by\u0142 energicznym i charyzmatycznym wykonawc\u0105, uznawanym za jednego z najlepszych showman\u00f3w w historii muzyki rockowej. nie uwa\u017ca\u0142 si\u0119 za lidera zespo\u0142u queen, twierdz\u0105c, \u017ce wszyscy jego cz\u0142onkowie s\u0105 r\u00f3wni, ale to na nim skupiona by\u0142a uwaga publiczno\u015bci. wsp\u00f3lnie z mayem, taylorem i deaconem zagra\u0142 ponad 700 koncert\u00f3w na ca\u0142ym \u015bwiecie, a do ich najs\u0142ynniejszych wyst\u0119p\u00f3w z queen nale\u017c\u0105 m.in.: koncert na stadionie wembley w ramach trasy magic tour (11 i 12 lipca 1986), wyst\u0119p za \u017celazn\u0105 kurtyn\u0105 w budapeszcie (27 lipca 1986) oraz rekordowe pod wzgl\u0119dem zgromadzonej publiczno\u015bci (231 tys. widz\u00f3w) show w ameryce po\u0142udniowej (s\u00e3o paulo, 20 marca 1981), a tak\u017ce 20-minutowy wyst\u0119p na charytatywnym widowisku live aid (1985), kt\u00f3ry to zaliczany jest do najlepszych koncert\u00f3w w historii muzyki rockowej. bezpo\u015brednio po nim elton john \u017cartobliwie powiedzia\u0142, \u017ce queen \u201ezdominowali ca\u0142y koncert\u201d, a organizator koncertu bob geldof wiele lat p\u00f3\u017aniej stwierdzi\u0142, \u017ce \u201emercury urodzi\u0142 si\u0119 w\u0142a\u015bnie po to, \u017ceby zagra\u0107 przed 1,6 mld ludzi, kt\u00f3rzy ogl\u0105dali koncert w telewizji\u201d. 9 sierpnia 1986 w knebworth park zagra\u0142 ostatni koncert z queen, na kt\u00f3rym by\u0142o obecnych 150 tys. widz\u00f3w.\njest autorem wi\u0119kszo\u015bci piosenek queen, w tym pierwszego utworu zespo\u0142u, kt\u00f3ry znalaz\u0142 si\u0119 na brytyjskiej li\u015bcie przeboj\u00f3w (\u201eseven seas of rhye\u201d), pierwszego wielkiego hitu (\u201ekiller queen\u201d) oraz najs\u0142ynniejszego utworu grupy (\u201ebohemian rhapsody\u201d). spo\u015br\u00f3d 17 utwor\u00f3w umieszczonych na sk\u0142adance przeboj\u00f3w greatest hits (1981) jest autorem 10 piosenek, tj.: \u201eseven seas of rhye\u201d, \u201ekiller queen\u201d, \u201ebohemian rhapsody\u201d, \u201esomebody to love\u201d, \u201egood old-fashioned lover boy\u201d, \u201ewe are the champions\u201d, \u201ebicycle race\u201d, \u201edon\u2019t stop me now\u201d, \u201ecrazy little thing called love\u201d, \u201eplay the game\u201d. pisa\u0142 utwory rockowe i popowe, ale r\u00f3wnie\u017c w stylu disco i rockabilly. momentem prze\u0142omowym w jego karierze by\u0142 sukces singla bohemian rhapsody. kolejne albumy i utwory queen trafia\u0142y na szczyty list przeboj\u00f3w na ca\u0142ym \u015bwiecie.\nby\u0142 zafascynowany baletem, a jego tanecznym idolem by\u0142 wac\u0142aw ni\u017cy\u0144ski. 7 pa\u017adziernika 1979 na zaproszenie dereka deana i wayne\u2019a eaglinga wyst\u0105pi\u0142 z tancerzami royal ballett podczas gali dobroczynnej w london coliseum, na kt\u00f3rej zata\u0144czy\u0142 i za\u015bpiewa\u0142 na \u017cywo \u201ebohemian rhapsody\u201d i \u201ecrazy little thing called love\u201d, co publiczno\u015b\u0107 nagrodzi\u0142a owacjami na stoj\u0105co. podczas pr\u00f3b do wyst\u0119pu pozna\u0142 garderobianego petera freestone\u2019a, kt\u00f3ry zosta\u0142 p\u00f3\u017aniej jego asystentem.\nkurt cobain w po\u017cegnalnym li\u015bcie, kt\u00f3ry napisa\u0142 przed swoj\u0105 \u015bmierci\u0105 w 1994, napisa\u0142:\n\n\n=== dzia\u0142alno\u015b\u0107 solowa ===\n\n\n==== mr. bad guy ====\npozostaj\u0105c cz\u0142onkiem queen, planowa\u0142 nagra\u0107 solowy album, co uczyni\u0142 po chwilowym zawieszeniu dzia\u0142alno\u015bci zespo\u0142u pod koniec 1982. na pocz\u0105tku 1983 rozpocz\u0105\u0142 prac\u0119 nad materia\u0142em w studiu musicland w monachium. w tym czasie pozna\u0142 giorgio morodera, kt\u00f3ry zaproponowa\u0142 mu wsp\u00f3\u0142prac\u0119 przy nagraniu \u015bcie\u017cki d\u017awi\u0119kowej do reedycji niemego filmu fritza langa, metropolis (1926). efektem wsp\u00f3\u0142pracy by\u0142 utw\u00f3r \u201elove kills\u201d, kt\u00f3ry zosta\u0142 wydany jako singel 10 wrze\u015bnia 1984.\n9 kwietnia 1985 wyda\u0142 utw\u00f3r \u201ei was born to love you\u201d, kt\u00f3rym zapowiada\u0142 sw\u00f3j debiutancki album pt. mr. bad guy, wydany 20 dni p\u00f3\u017aniej. mercury okre\u015bli\u0142 album \u201ebardzo osobistym\u201d i sam skomponowa\u0142 na\u0144 wszystkie 11 utwor\u00f3w. p\u0142yt\u0119 nagra\u0142 we wsp\u00f3\u0142pracy z reinholdem mackiem. materia\u0142 zamieszczony na p\u0142ycie by\u0142 r\u00f3\u017cnorodny \u2013 od dyskotekowego \u201eliving on my own\u201d po monumentalny \u201emade in heaven\u201d (z teledyskiem nawi\u0105zuj\u0105cym do piek\u0142a dantego). album poni\u00f3s\u0142 komercyjn\u0105 pora\u017ck\u0119, rozchodz\u0105c si\u0119 w zaledwie 160 tys. egzemplarzy.\n\n\n==== barcelona ====\nw lutym 1983 us\u0142ysza\u0142 katalo\u0144sk\u0105 \u015bpiewaczk\u0119 operow\u0105 montserrat caball\u00e9 w operze un ballo in maschera giuseppe verdiego. oczarowany jej g\u0142osem, zapragn\u0105\u0142 j\u0105 pozna\u0107, a ich pierwsze spotkanie odby\u0142o si\u0119 dopiero dwa lata p\u00f3\u017aniej w hotelu ritz w barcelonie. mercury w\u00f3wczas zaprezentowa\u0142 jej utw\u00f3r \u201eexercises in free love\u201d (napisany z mikiem moranem), na co caball\u00e9 odpowiedzia\u0142a propozycj\u0105 nagrania wsp\u00f3lnej p\u0142yty. przedtem spotkali si\u0119 ponownie w posiad\u0142o\u015bci mercury\u2019ego o nazwie garden lodge, a spotkanie zako\u0144czyli improwizowanym koncertem.\nnagrania albumu odbywa\u0142y si\u0119 w town house studios. rejestracja materia\u0142u przebiega\u0142a zupe\u0142nie inaczej, ni\u017c wyobra\u017ca\u0142a to sobie \u015bpiewaczka \u2013 by\u0142a bowiem przekonana, \u017ce w kr\u00f3tkim czasie nagra kilka napisanych i gotowych piosenek, poza tym nie wiedzia\u0142a, \u017ce w momencie rozpocz\u0119cia nagra\u0144 materia\u0142 nie b\u0119dzie gotowy, a to ze wzgl\u0119du na styl pracy mercury\u2019ego, kt\u00f3ry na bie\u017c\u0105co tworzy\u0142 i poprawia\u0142 nagrywane kompozycje w celu uzyskania jak najlepszego efektu. ostatecznie zgodzi\u0142a si\u0119 na t\u0119 metod\u0119, po latach uzna\u0142a, \u017ce mercury \u201ewydoby\u0142 z jej g\u0142osu wi\u0119cej, ni\u017c wydawa\u0142o si\u0119 to mo\u017cliwe\u201d, a sam\u0105 p\u0142yt\u0119 uzna\u0142a za \u201ejeden ze swoich najwi\u0119kszych sukces\u00f3w zawodowych\u201d. cho\u0107 w kolejnych latach otrzymywa\u0142a liczne propozycje o podobnym charakterze, konsekwentnie je odrzuca\u0142a, twierdz\u0105c, \u017ce wi\u0119\u017a \u0142\u0105cz\u0105ca j\u0105 z mercurym by\u0142a \u201ewyj\u0105tkowa\u201d. po nagraniu albumu mercury m\u00f3wi\u0142 w wywiadach, \u017ce zalicza caball\u00e9 do \u201ebardzo w\u0105skiego grona przyjaci\u00f3\u0142\u201d.\n30 maja 1987 mercury i caball\u00e9 wyst\u0105pili premierowo z utworem \u201ebarcelona\u201d podczas festiwalu ibiza \u201992 urz\u0105dzonego z okazji og\u0142oszenia decyzji o organizacji w barcelonie letnich igrzysk olimpijskich 1992. koncert odby\u0142 si\u0119 w klubie \u201eku club\u201d w san antonio przed publiczno\u015bci\u0105 licz\u0105c\u0105 ok. 500 os\u00f3b. w pa\u017adzierniku 1987 nakr\u0119cili w londynie oficjalny teledysk do piosenki, mercury by\u0142 ju\u017c w\u00f3wczas w pogarszaj\u0105cym si\u0119 stanie zdrowia spowodowanym aids. kontynuowali tak\u017ce nagrania ca\u0142ego albumu. barcelona ukaza\u0142a si\u0119 w pa\u017adzierniku 1988.\n\n\n==== inne projekty ====\nw 1973, w czasie, gdy zesp\u00f3\u0142 queen pracowa\u0142 nad debiutanckim albumem, mercury uczestniczy\u0142 w projekcie producenta robina geoffreya cable\u2019a. pod nazw\u0105 larry lurex nagra\u0142 dwa utwory: \u201ei can hear music\u201d (cover the ronettes i the beach boys) i \u201egoin\u2019 back\u201d (hit dusty springfield).\nw 1986 nagra\u0142 dwa utwory do musicalu rockowego dave\u2019a clarka time, kt\u00f3ry wystawiany by\u0142 w dominion theatre w londynie. znajomo\u015b\u0107 z clarkiem zaowocowa\u0142a jeszcze utworem \u201ein my defence\u201d, kt\u00f3ry w maju 1986 trafi\u0142 na 32. miejsce na li\u015bcie przeboj\u00f3w. w kwietniu 1988 wyst\u0105pi\u0142 w dominion theatre podczas charytatywnego przedstawienia time, z kt\u00f3rego doch\u00f3d zosta\u0142 przekazany fundacji terrence higgins trust na rzecz bada\u0144 nad aids.\nw lutym 1987 wyda\u0142 singel \u201ethe great pretender\u201d, kt\u00f3ry sta\u0142 si\u0119 przebojem, m.in. dotar\u0142 do czwartego miejsca na li\u015bcie uk singles chart. w teledysku wyst\u0105pili z nim roger taylor i peter straker, a wszyscy ubrani byli w stylu drag queens. aby uczyni\u0107 klip jeszcze efektowniejszym, planowa\u0142 przelot nad bia\u0142ymi klifami w dover, ale pomys\u0142 ten porzucono z powod\u00f3w logistycznych.\nwsp\u00f3\u0142pracowa\u0142 z michaelem jacksonem, z kt\u00f3rym nagra\u0142 utwory: \u201ethere must be more to life than this\u201d, \u201estate of shock\u201d i \u201evictory\u201d. pierwsze dwie piosenki wyciek\u0142y do internetu, z czego pierwszy z nich zosta\u0142 wydany wiele lat p\u00f3\u017aniej jako singel na albumie queen forever. mercury m\u00f3g\u0142 tak\u017ce za\u015bpiewa\u0107 w najlepiej sprzedaj\u0105cym si\u0119 albumie wszech czas\u00f3w, czyli \u201ethrillerze\u201d, jednak z powod\u00f3w r\u00f3\u017cnych zobowi\u0105za\u0144 obojga wokalist\u00f3w, a tak\u017ce braku czasu, do nagrania nie dosz\u0142o, czego mercury potem \u017ca\u0142owa\u0142. z podobnych powod\u00f3w zesp\u00f3\u0142 the jackson 5 nagra\u0142 utw\u00f3r \u201estate of shock\u201d z mickiem jaggerem. mercury wzi\u0105\u0142 udzia\u0142 w nagraniach tak\u017ce kilku innych artyst\u00f3w, takich jak: eddie howell (\u201eman from the manhattan\u201d), ian hunter (\u201eyou nearly did me in\u201d), billy squier (\u201eemotions in motion\u201d, \u201elady with the tenor sax\u201d, \u201elove is the hero\u201d), roger taylor (\u201ekilling time\u201d) i zespo\u0142u the cross (\u201eheaven for everyone\u201d). by\u0142 r\u00f3wnie\u017c producentem albumu petera strakera pt. this one\u2019s on me.\n16 listopada 1992 wydana zosta\u0142a po\u015bmiertna p\u0142yta the freddie mercury album zawieraj\u0105ca siedem remiks\u00f3w solowych nagra\u0144 mercury\u2019ego oraz cztery utwory z jego poprzednich p\u0142yt. album by\u0142 promowany przez remiks piosenki \u201eliving on my own\u201d, kt\u00f3ry trafi\u0142 na pierwsze miejsce listy przeboj\u00f3w w usa. w 2000 na brytyjskim rynku ukaza\u0142o si\u0119 wydawnictwo pt. freddie mercury: solo sk\u0142adaj\u0105ce si\u0119 z 10 p\u0142yt cd (z prawie wszystkimi solowymi dokonaniami mercury\u2019ego w\u0142\u0105cznie z utworami w wersjach demo i instrumentalnych) oraz dw\u00f3ch p\u0142yt dvd (z filmem untold story i zbiorem teledysk\u00f3w artysty the freddie mercury video collection). 11 pa\u017adziernika 2019 ukaza\u0142 si\u0119 box never boring zawieraj\u0105cy reedycje solowych album\u00f3w wokalisty.\n\n\n== charakterystyka muzyczna ==\nzas\u0142yn\u0105\u0142 z charakterystycznej i niezwyk\u0142ej dla rockowych wokalist\u00f3w barwy g\u0142osu oraz skali, kt\u00f3ra wynosi\u0142a cztery oktawy. cho\u0107 \u015bpiewa\u0142 czysto technicznie oraz w r\u00f3\u017cnych stylach, to utrzymywa\u0142, \u017ce nigdy nie uczy\u0142 si\u0119 \u015bpiewu. jego naturalnym g\u0142osem by\u0142 baryton, lecz \u015bpiewa\u0142 tenorem. podczas wyst\u0119p\u00f3w na \u017cywo \u015bpiewa\u0142 zazwyczaj ni\u017cszym g\u0142osem ni\u017c podczas nagra\u0144 studyjnych. na pro\u015bb\u0119 montserrat caball\u00e9 za\u015bpiewa\u0142 barytonem utw\u00f3r \u201eensue\u00f1o\u201d z p\u0142yty barcelona. jego g\u0142os zmienia\u0142 si\u0119 z biegiem lat \u2013 obni\u017ca\u0142 si\u0119 i by\u0142 bardziej chrypliwy, na co wp\u0142yw mia\u0142y m.in. papierosy, kt\u00f3re mercury zacz\u0105\u0142 pali\u0107 podczas sesji do albumu the game w 1979. sta\u0142ym elementem jego wyst\u0119p\u00f3w scenicznych by\u0142a zabawa polegaj\u0105ca na powtarzaniu przez publiczno\u015b\u0107 wokaliz \u015bpiewanych przez mercury\u2019ego.\nprzez wiele lat boryka\u0142 si\u0119 ze zdrowotnymi skutkami zawodowego \u015bpiewania, tzn. guzkami g\u0142osowymi. odmawia\u0142 jednak interwencji chirurgicznej i wspiera\u0142 si\u0119 parowym inhalatorem oraz pastylkami na gard\u0142o.\ngra\u0142 na fortepianie, syntezatorach oraz organach (w studiu). cho\u0107 nie by\u0142 wirtuozem instrument\u00f3w klawiszowych, to jego kompozycje na tym instrumencie by\u0142y oryginalne, ze szczeg\u00f3lnym naciskiem na rytm. odk\u0105d zosta\u0142 fanem jimiego hendriksa w latach 60., zacz\u0105\u0142 uczy\u0107 si\u0119 gry na gitarze akustycznej, ale nie by\u0142 zadowolony z efekt\u00f3w. na koncertach, przed utworem \u201ecrazy little thing called love\u201d, podczas kt\u00f3rego gra\u0142 na tym instrumencie, cz\u0119sto m\u00f3wi\u0142 do mikrofonu, \u017ce nie umie gra\u0107, np. \u201eta g\u00f3wniana gitara nigdy nie wygrywa takich akord\u00f3w, jakie chc\u0119\u201d (live at wembley stadium) czy \u201edziesi\u0119\u0107 lat temu umia\u0142em zagra\u0107 na gitarze trzy akordy. teraz, w 1982, znam trzy akordy na gitarze\u201d (queen on fire \u2013 live at the bowl).\n\n\n== wizerunek ==\n\nna pocz\u0105tku kariery my\u015bla\u0142 o usuni\u0119ciu ty\u0142ozgryzu, ale nie uczyni\u0142 tego z powodu braku czasu i obaw o zmian\u0119 g\u0142osu, jednak w p\u00f3\u017aniejszych latach \u017ca\u0142owa\u0142, \u017ce nie podda\u0142 si\u0119 operacji. cz\u0119sto \u017cartowa\u0142 ze swojego wygl\u0105du, m\u00f3wi\u0105c: poza z\u0119bami jestem idealny. powtarza\u0142 te\u017c, i\u017c z piosenkarzami rodem stewartem i eltonem johnem powinni za\u0142o\u017cy\u0107 zesp\u00f3\u0142 o nazwie z\u0119by, w\u0142osy i nos.\nod pocz\u0105tku kariery scenicznej przywi\u0105zywa\u0142 du\u017c\u0105 wag\u0119 do swojego wizerunku. na scenie oraz podczas innych wyst\u0105pie\u0144 publicznych pojawia\u0142 si\u0119 w rzucaj\u0105cych si\u0119 w oczy, cz\u0119sto kiczowatych strojach, m.in. w kostiumach z g\u0142\u0119bokimi wyci\u0119ciami i falbanami oraz pokrytych cekinami. wiele kreacji projektowa\u0142 sobie sam, inspiruj\u0105c si\u0119 m.in. stylem tancerza baletowego wac\u0142awa ni\u017cy\u0144skiego, a niekt\u00f3re stroje zaprojektowa\u0142y dla niego m.in. zandra rhodes i diana moseley. nosi\u0142 makija\u017c i malowa\u0142 paznokcie lewej d\u0142oni. w 1980 zmieni\u0142 wizerunek \u2013 \u015bci\u0105\u0142 w\u0142osy i zapu\u015bci\u0142 w\u0105sy, kt\u00f3re nosi\u0142 w tamtym okresie prawie ka\u017cdy cz\u0142onek \u015brodowiska gej\u00f3w, w kt\u00f3rym obraca\u0142 si\u0119 mercury. i cho\u0107 w odpowiedzi na zmian\u0119 wizerunku fani przysy\u0142ali mu maszynki do golenia i \u017cyletki, zarost z czasem sta\u0142 si\u0119 nierozerwalnym elementem jego wizerunku; w\u0105sy mercury\u2019ego zosta\u0142y nagrodzone w klasyfikacji all media guide w kategorii best overall i zosta\u0142y odczytywane jako \u201eczyste machismo, ostentacyjne wyuzdanie lub po prostu co\u015b brytyjskiego\u201d. po zachorowaniu na aids ukrywa\u0142 \u015blady po wypalaniu mi\u0119sak\u00f3w kaposiego pod mocnym makija\u017cem, poza tym zapu\u015bci\u0142 kr\u00f3tki zarost. wskutek choroby znacznie straci\u0142 na wadze.\n12 grudnia 1969 podczas jednego z koncert\u00f3w z zespo\u0142em wreckage odkr\u0119ci\u0142 podstaw\u0119 statywu mikrofonu, kt\u00f3ra utrudnia\u0142a mu poruszanie si\u0119 po scenie, po czym u\u017cy\u0142 po\u0142owy statywu, co w p\u00f3\u017aniejszym okresie kariery sta\u0142o si\u0119 jego kolejnym znakiem rozpoznawczym.\n\n\n== \u017cycie prywatne ==\nulubionym instrumentem mercury\u2019ego by\u0142 fortepian. jedn\u0105 z muzycznych inspiracji mercury\u2019ego by\u0142 gitarzysta rory gallagher i jego zesp\u00f3\u0142 taste. spo\u015br\u00f3d muzyk\u00f3w ceni\u0142 r\u00f3wnie\u017c jimiego hendriksa, the jacksons, johna lennona, liz\u0119 minnelli, george\u2019a michaela oraz areth\u0119 franklin. by\u0142 kolekcjonerem sztuki, szczeg\u00f3lnie podoba\u0142y mu si\u0119 prace salvadora dalego i styl art d\u00e9co. ceni\u0142 tw\u00f3rczo\u015b\u0107 pisarki beatrix potter. uwielbia\u0142 ogl\u0105da\u0107 czarno-bia\u0142e filmy, jego ulubionym gatunkiem filmowym by\u0142y komedie, ulubionymi re\u017cyserami \u2013 bracia marx, aktorami \u2013 burt reynolds i timothy dalton, a ulubionym filmem \u2013 p\u00f3\u0142 \u017cartem, p\u00f3\u0142 serio. kibicowa\u0142 reprezentacjom anglii i brazylii w pi\u0142ce no\u017cnej m\u0119\u017cczyzn. jego ulubionymi kwiatami by\u0142y frezje i azalie, a kosmetykami \u2013 lancaster. uwielbia\u0142 gra\u0107 w scrabble.\nby\u0142 uzale\u017cniony od u\u017cywek. najbardziej lubi\u0142 pi\u0107 szampana vintage crystal i w\u00f3dk\u0119 stolicznaja, poza tym pali\u0142 papierosy silk cut mild i bra\u0142 kokain\u0119. autorzy filmu dokumentalnego freddies millions (2004) wyliczyli, \u017ce mercury w ci\u0105gu swojego \u017cycia wyda\u0142 500 tys. funt\u00f3w na narkotyki.\naby zachowa\u0107 anonimowo\u015b\u0107, podczas rezerwacji miejsc w hotelu u\u017cywa\u0142 nazwiska alfred mason, t\u0119 taktyk\u0119 stosowali tak\u017ce pozostali cz\u0142onkowie queen. lubi\u0142 nadawa\u0107 \u017ce\u0144skie przydomki osobom ze swojego otoczenia \u2013 peter freestone nazywany by\u0142 \u201ephoebe\u201d, joe finelli \u2013 \u201eliza\u201d, brian may \u2013 \u201emaggie\u201d (od tytu\u0142u piosenki roda stewarta \u201emaggie may\u201d), roger taylor \u2013 \u201eelizabeth\u201d (na cze\u015b\u0107 aktorki elizabeth taylor), a john deacon \u2013 \u201ebelisha\u201d, za\u015b dla siebie przeznaczy\u0142 imi\u0119 \u201emelina\u201d na cze\u015b\u0107 meliny mercouri, greckiej aktorki i piosenkarki. zwracaj\u0105c si\u0119 do innych os\u00f3b, tak\u017ce podczas wywiad\u00f3w, u\u017cywa\u0142 zwrot\u00f3w \u201eskarbie\u201d i \u201ekochanie\u201d; m\u00f3wi\u0142 tak do koleg\u00f3w ju\u017c podczas edukacji w indiach, czym zadziwia\u0142 nauczycieli.\nby\u0142 mi\u0142o\u015bnikiem kot\u00f3w, sam by\u0142 posiadaczem kilku, kt\u00f3re nazwa\u0142: oscar, tiffany, delilah, goliat, miko, romeo i lily. dw\u00f3m pierwszym kotom dedykowa\u0142 sw\u00f3j pierwszy solowy album pt. mr. bad guy, a z my\u015bl\u0105 o ulubionej kotce napisa\u0142 i wyda\u0142 w 1990 utw\u00f3r \u201edelilah\u201d, kt\u00f3ry zosta\u0142 wydany na albumie innuendo. wed\u0142ug swojego wieloletniego asystenta, petera freestone\u2019a, kotom po\u015bwi\u0119ca\u0142 wi\u0119cej uwagi ni\u017c ludziom.\n\n\n=== zwi\u0105zki ===\ndeklarowa\u0142 si\u0119 jako osoba biseksualna, cho\u0107 w niekt\u00f3rych wywiadach okre\u015bla\u0142 siebie r\u00f3wnie\u017c jako geja. przez sze\u015b\u0107 lat zwi\u0105zany by\u0142 z mary austin, kt\u00f3r\u0105 pozna\u0142 dzi\u0119ki brianowi mayowi. liczne kontakty homoseksualne, w tym tak\u017ce przypadkowe, m.in. z kennym everettem, kt\u00f3re mia\u0142 w tym okresie, przyczyni\u0142y si\u0119 do rozpadu zwi\u0105zku w 1977; mimo rozstania z austin pozostali przyjaci\u00f3\u0142mi. by\u0142 zwi\u0105zany tak\u017ce ze swoim kucharzem joe fannellim i romansowa\u0142 z niemieckim restauratorem winnie\u2019em kirkenbergerem. w 1985 zwi\u0105za\u0142 si\u0119 z irlandzkim fryzjerem jimem huttonem, z kt\u00f3rym by\u0142 do ko\u0144ca swojego \u017cycia; hutton przez sze\u015b\u0107 lat mieszka\u0142 z mercurym i opiekowa\u0142 si\u0119 nim podczas \u015bmiertelnej choroby, a w 1994 ukaza\u0142a si\u0119 jego ksi\u0105\u017cka pt. freddie mercury i ja, w kt\u00f3rej opisa\u0142 swoje \u017cycie z artyst\u0105. w pocz\u0105tkowym okresie zwi\u0105zku z huttonem flirtowa\u0142 tak\u017ce z innymi m\u0119\u017cczyznami.\nswoich kochank\u00f3w obdarowywa\u0142 drogimi prezentami. do czasu zachorowania na aids uprawia\u0142 seks bez zabezpiecze\u0144.\n\n\n=== maj\u0105tek ===\n\nwynajmowa\u0142 mieszkanie przy holland road. w drugiej po\u0142owie lat 70. przeprowadzi\u0142 si\u0119 do w\u0142asnego, dwupoziomowego mieszkania przy stafford terrace 12 w kensington. mia\u0142 apartamenty r\u00f3wnie\u017c w nowym jorku i monachium. cho\u0107 mieszka\u0142 przez dwa lata w bawarii, nie pos\u0142ugiwa\u0142 si\u0119 j\u0119zykiem niemieckim. przez wiele lat, z powod\u00f3w podatkowych, m\u00f3g\u0142 przebywa\u0107 w anglii tylko 60 dni w roku. wiele czasu sp\u0119dza\u0142 tak\u017ce w montreux, gdzie queen nagrywa\u0142 w swoim mountain studios. mieszka\u0142 wtedy w po\u0142o\u017conym nad jeziorem genewskim domu, kt\u00f3ry z powodu du\u017cej liczby \u0142ab\u0119dzi w pobli\u017cu nazywano \u201ethe cygnets\u201d (taylor nazywa\u0142 go nawet \u201educkingham palace\u201d, nawi\u0105zuj\u0105c do kr\u00f3lewskiego pa\u0142acu buckingham). w ostatnich latach \u017cycia mieszka\u0142 w garden lodge, georgia\u0144skim 28-pokojowym domu z du\u017cym ogrodem, kt\u00f3ry to dom kupi\u0142 od bankierskiej rodziny hoare za 500 tys. funt\u00f3w wyp\u0142aconych w got\u00f3wce. twierdzi\u0142, \u017ce z powodu braku czasu dom kupi\u0142 jedynie na podstawie zdj\u0119\u0107. pod koniec lat 80. wykupi\u0142 za 300 tys. funt\u00f3w dwa domy, kt\u00f3re graniczy\u0142y z jego posiad\u0142o\u015bci\u0105, a kiedy\u015b do niej nale\u017ca\u0142y, i zacz\u0105\u0142 je przebudowywa\u0107. pod koniec \u017cycia kupi\u0142 apartament na dachu budynku la tourelle w montreux, lecz nie zd\u0105\u017cy\u0142 go urz\u0105dzi\u0107.\nszczeg\u00f3ln\u0105 s\u0142aw\u0105 cieszy\u0142y si\u0119 imprezy organizowane przez mercury\u2019ego w garden lodge. tradycj\u0105 by\u0142o nieliczenie si\u0119 z kosztami przez gospodarza, kt\u00f3ry p\u0142aci\u0142 za najdro\u017csze jedzenie, trunki oraz u\u017cywki. 39. urodziny wokalisty w monachijskim klubie \u201ehenderson\u2019s\u201d zosta\u0142y przedstawione w klipie do utworu \u201eliving on my own\u201d. koszt tamtej tematycznej, czarno-bia\u0142ej imprezy wyni\u00f3s\u0142 50 tys. funt\u00f3w, a mercury mia\u0142 na sobie kurtk\u0119 zaprojektowan\u0105 przez davida i elizabeth emanuel\u00f3w, kt\u00f3rzy stworzyli tak\u017ce m.in. sukni\u0119 \u015blubn\u0105 ksi\u0119\u017cnej diany. autorzy filmu freddies millions (bbc 3, 2004) twierdz\u0105, \u017ce w ci\u0105gu swojego \u017cycia mercury wyda\u0142 na organizacj\u0119 imprez blisko 5 mln funt\u00f3w.\nby\u0142 zafascynowany japo\u0144sk\u0105 kultur\u0105 i obyczajami. zgodnie z relacj\u0105 jima huttona, podczas wakacji w tym kraju mia\u0142 wyda\u0107 ponad 1 mln funt\u00f3w, z czego podczas p\u00f3\u0142godzinnej wizyty w sklepie \u201eseibu\u201d wyda\u0142 kolejne 250 tys. funt\u00f3w, a kolejne p\u00f3\u0142 miliona funt\u00f3w kosztowa\u0142y go zakupy lokalnych antyk\u00f3w i ozd\u00f3b. cho\u0107 z wi\u0119kszo\u015bci z nich nigdy nie korzysta\u0142, kupowa\u0142 je z my\u015bl\u0105 o swoim domu garden lodge, kt\u00f3rego urz\u0105dzaniem zajmowa\u0142 si\u0119 pod koniec \u017cycia. na terenie posiad\u0142o\u015bci zorganizowa\u0142 przydomowe oczko wodne z karpiami koi. posiada\u0142 samochody, cho\u0107 nimi nie je\u017adzi\u0142 oraz nie mia\u0142 prawa jazdy. w jego kolekcji znajdowa\u0142 si\u0119 m.in. mercedes 450 sel saloon i rolls-royce silver shadow 1, kt\u00f3ry w 2013 zosta\u0142 kupiony na licytacji przez wierk\u0119 serdiuczk\u0119.\n\n\n=== choroba ===\njim hutton w swojej ksi\u0105\u017cce mercury and me poda\u0142, \u017ce freddie mercury dowiedzia\u0142 si\u0119, \u017ce jest chory na aids wiosn\u0105 1987. pomimo widocznych objaw\u00f3w choroby, m.in. mi\u0119sak\u00f3w kaposiego na d\u0142oniach i twarzy, zaprzecza\u0142, \u017ce cokolwiek mu dolega. aby ukry\u0107 mi\u0119saki kaposiego i \u015blady ich wypalania, nosi\u0142 makija\u017c oraz kr\u00f3tki zarost. wskutek choroby mia\u0142 coraz powa\u017cniejsze problemy z chodzeniem i znacznie straci\u0142 na wadze. na kilka tygodni przed \u015bmierci\u0105 przesta\u0142 przyjmowa\u0107 leki, opr\u00f3cz tych o dzia\u0142aniu przeciwb\u00f3lowym. r\u00f3wnie\u017c z powodu choroby mia\u0142 prawie zupe\u0142nie straci\u0107 wzrok, czemu jednak zaprzeczy\u0142 jego \u017cyciowy partner jim hutton w ksi\u0105\u017cce freddie mercury i ja.\npo raz ostatni wyst\u0105pi\u0142 publicznie z montserrat caball\u00e9 8 pa\u017adziernika 1988 na la nit festival, imprezie zorganizowanej na cze\u015b\u0107 przej\u0119cia flagi olimpijskiej przez barcelon\u0119. razem z orkiestr\u0105 filharmonii barcelo\u0144skiej odtworzyli trzy utwory ze wsp\u00f3lnej p\u0142yty: \u201ehow can i go on\u201d, \u201ethe golden boy\u201d i \u201ebarcelona\u201d. w zwi\u0105zku z problemami z g\u0142osem mercury\u2019ego zastosowano playback, co z powodu z\u0142ego odtworzenia ta\u015bmy od razu wysz\u0142o na jaw. ostatnim teledyskiem, w jakim wyst\u0105pi\u0142 mercury, by\u0142 klip do utworu \u201ethese are the days of our lives\u201d, na kt\u00f3rym wyra\u017anie wida\u0107, jak choroba zmieni\u0142a cia\u0142o artysty. aby zapewni\u0107 mu komfort, ekip\u0119 techniczn\u0105 ograniczono do minimum, a twarz pokryto grub\u0105 warstw\u0105 makija\u017cu. 14 pa\u017adziernika 1991 zosta\u0142 wydany singel queen o wymownym tytule \u201ethe show must go on\u201d. z powodu stanu mercury\u2019ego w teledysku skompilowano stare nagrania wideo.\nmercury unika\u0142 rozm\u00f3w na temat aids. po poinformowaniu tylko kilku swoich przyjaci\u00f3\u0142 o chorobie, nie rozmawia\u0142 ju\u017c z nimi na ten temat. 4 maja 1986 na \u0142amach dziennika \u201ethe sun\u201d ukaza\u0142 si\u0119 artyku\u0142 pt. aids zabija dw\u00f3ch kochank\u00f3w freddiego opatrzony komentarzem paula prentera, kt\u00f3ry ujawni\u0142 gazecie za 32 tys. funt\u00f3w, \u017ce mercury boi si\u0119 zachorowa\u0107. artysta uzna\u0142 wyznanie mened\u017cera za zdrad\u0119 i wkr\u00f3tce po tym zerwa\u0142 z nim znajomo\u015b\u0107.\ndopiero dzie\u0144 przed \u015bmierci\u0105, 23 listopada 1991, wyda\u0142 o\u015bwiadczenie, w kt\u00f3rym napisa\u0142 o swojej chorobie. tekst komunikatu stworzy\u0142 dzie\u0144 wcze\u015bniej wsp\u00f3lnie ze swoim mened\u017cerem jimem beachem, napisa\u0142:\n\n\n=== \u015bmier\u0107 ===\nzmar\u0142 w swoim domu garden lodge w londynie 24 listopada 1991 ok. godz. 19:20 na grzybicze zapalenie p\u0142uc w zwi\u0105zku z os\u0142abieniem odporno\u015bci wywo\u0142anym aids. mia\u0142 45 lat. zw\u0142oki zosta\u0142y skremowane w londy\u0144skim krematorium 27 listopada. podczas pogrzebu, kt\u00f3ry odby\u0142 si\u0119 trzy dni po \u015bmierci, odtworzono utwory arethy franklin \u201eyou\u2019ve got a friend\u201d i ari\u0119 z opery verdiego w wykonaniu montserrat caball\u00e9. ceremonia mia\u0142a charakter prywatny, uczestniczy\u0142o w niej 35 os\u00f3b, w tym rodzina, cz\u0142onkowie queen i najbli\u017csi przyjaciele artysty, m.in. elton john. uroczysto\u015b\u0107 trwa\u0142a ok. 25 minut i odby\u0142a si\u0119 zgodnie z zasadami zaratusztrianizmu. miejsce pochowania urny z prochami artysty nie jest powszechnie znane. legenda g\u0142osi, \u017ce prochy mercury\u2019ego zosta\u0142y wrzucone do jeziora genewskiego, inna wersja g\u0142osi, \u017ce znajduje si\u0119 ona pod fa\u0142szywym nazwiskiem na jednym z cmentarzy w anglii. jim hutton w ksi\u0105\u017cce freddie mercury i ja stwierdzi\u0142, \u017ce urna najprawdopodobniej spocz\u0119\u0142a pod wi\u015bni\u0105 w ogrodzie jego domu garden lodge w londynie, co mia\u0142o by\u0107 \u017cyczeniem jego partnera wyra\u017conym na kilka miesi\u0119cy przed \u015bmierci\u0105.\nmercury przekaza\u0142 w testamencie: po 500 tys. funt\u00f3w swojemu \u017cyciowemu partnerowi jimowi huttonowi, kucharzowi joe fannelliemu i osobistemu asystentowi peterowi freestone\u2019owi oraz po 100 tys. funt\u00f3w kierowcy i ochroniarzowi terry\u2019emu giddingsowi. po\u0142ow\u0119 pozosta\u0142ego maj\u0105tku oraz przysz\u0142ych dochod\u00f3w zapisa\u0142 mary austin, a po 25% \u2013 swojej matce jer oraz siostrze kashmirze. austin odziedziczy\u0142a r\u00f3wnie\u017c jego dom garden lodge w kensington w londynie, gdzie zamieszka\u0142a ze swoj\u0105 rodzin\u0105.\n\npo \u015bmierci artysty fani pokryli mur otaczaj\u0105cy jego dom setkami napis\u00f3w, a na chodniku po\u0142o\u017cyli morze kwiat\u00f3w, co wykorzystano potem w klipie heaven for everyone. cho\u0107 mur jest regularnie czyszczony, ca\u0142y czas pojawiaj\u0105 si\u0119 na nim napisy os\u00f3b, kt\u00f3re chc\u0105 uczci\u0107 mercury\u2019ego.\n\u015bmier\u0107 mercury\u2019ego u\u015bwiadomi\u0142a milionom os\u00f3b na ca\u0142ym \u015bwiecie, \u017ce aids jest realnym zagro\u017ceniem, i zwi\u0119kszy\u0142a poziom wiedzy na temat choroby oraz wirusa hiv. cho\u0107 w testamencie wokalista nie przekaza\u0142 pieni\u0119dzy na cele charytatywne lub walk\u0119 z aids, by\u0142 osob\u0105 bardzo hojn\u0105, nie tylko dla swoich przyjaci\u00f3\u0142. mary austin ujawni\u0142a, \u017ce przed \u015bmierci\u0105 wokalista przeznacza\u0142 spore kwoty na rzecz walki z t\u0105 chorob\u0105.\n20 kwietnia 1992 na stadionie wembley w londynie zorganizowano the freddie mercury tribute concert, kt\u00f3ry mia\u0142 na celu uczczenie pami\u0119ci artysty oraz zebranie \u015brodk\u00f3w na walk\u0119 z aids. doch\u00f3d z imprezy przekazano fundacji za\u0142o\u017conej przez trzech pozosta\u0142ych cz\u0142onk\u00f3w zespo\u0142u \u2013 the mercury phoenix trust. koncert obejrza\u0142o 72 tys. ludzi na stadionie oraz kilkaset milion\u00f3w przed telewizorami.\n\n\n== popularno\u015b\u0107 i wp\u0142yw na popkultur\u0119 ==\n\nw listopadzie 1996 w montreux zosta\u0142 ods\u0142oni\u0119ty pomnik mercury\u2019ego autorstwa czeskiej rze\u017abiarki ireny sedleckiej. zdj\u0119cie rze\u017aby zosta\u0142o umieszczone na ok\u0142adce albumu queen made in heaven, kt\u00f3ry zosta\u0142 wydany po \u015bmierci mercury\u2019ego.\ns\u0142awa i popularno\u015b\u0107 wokalisty znajduje swoje odbicie w wielu plebiscytach i g\u0142osowaniach:\n\ndwa utwory autorstwa mercury\u2019ego \u2013 \u201ewe are the champions\u201d i \u201ebohemian rhapsody\u201d \u2013 zosta\u0142y w dw\u00f3ch r\u00f3\u017cnych g\u0142osowaniach uznane za najlepsze utwory w historii.\nw milenijnym g\u0142osowaniu, w kt\u00f3rym wzi\u0119\u0142o udzia\u0142 600 tys. brytyjczyk\u00f3w (music of the millenium poll), w kategorii \u201enajlepszy utw\u00f3r\u201d zwyci\u0119\u017cy\u0142 \u201ebohemian rhapsody\u201d. mercury zaj\u0105\u0142 sz\u00f3ste miejsce w g\u0142osowaniu na najlepszego m\u0119skiego wokalist\u0119, a zesp\u00f3\u0142 queen w kategorii \u201enajlepszy zesp\u00f3\u0142\u201d ust\u0105pi\u0142 pola jedynie grupie the beatles.\nw 2006 azjatycka edycja magazynu \u201etime\u201d okre\u015bli\u0142a go jako jednego z najbardziej wp\u0142ywowych azjat\u00f3w ostatnich 60 lat.\nw 2002 zaj\u0105\u0142 58. miejsce w g\u0142osowaniu na 100 najwi\u0119kszych brytyjczyk\u00f3w pod patronatem bbc.\nna li\u015bcie najlepszych wokalist\u00f3w xx wieku \u015bpiewaj\u0105cych w j\u0119zyku angielskim, stworzonej przez radio bbc, mercury zaj\u0105\u0142 10. miejsce, najwy\u017cszej spo\u015br\u00f3d wokalist\u00f3w hardrockowych. natomiast na li\u015bcie mtv 22 najlepszych g\u0142os\u00f3w ostatnich 25 lat znalaz\u0142 si\u0119 na miejscu drugim.\nw 2006 zosta\u0142 sklasyfikowany na 6. miejscu listy 100 najlepszych wokalist\u00f3w wszech czas\u00f3w wed\u0142ug hit parader.jego zdj\u0119cie znalaz\u0142o si\u0119 na jednym z milenijnych znaczk\u00f3w pocztowych wyemitowanych przez brytyjsk\u0105 poczt\u0119 kr\u00f3lewsk\u0105. znaczek wzbudzi\u0142 kontrowersje, poniewa\u017c w tle wida\u0107 perkusist\u0119 rogera taylora, a obowi\u0105zuj\u0105ce w\u00f3wczas zasady nie pozwala\u0142y umieszcza\u0107 na znaczkach os\u00f3b \u017cyj\u0105cych, z wyj\u0105tkiem cz\u0142onk\u00f3w brytyjskiej rodziny kr\u00f3lewskiej. wizerunek wokalisty znalaz\u0142 si\u0119 r\u00f3wnie\u017c na znaczkach w kilkunastu innych krajach.\ndop\u00f3ki rodzice mercury\u2019ego mieszkali w swoim starym domu, dociera\u0142y do nich listy od fan\u00f3w artysty, zaadresowane jedynie \u201emama i tata freddiego mercury\u2019ego, feltham\u201d.\nwiele z solowych singli wokalisty stanowi gratk\u0119 dla kolekcjoner\u00f3w na ca\u0142ym \u015bwiecie. oryginalna p\u0142yta singla japo\u0144skiej edycji \u201eguide me home\u201d jest warta ok. 1000 funt\u00f3w.\n\nw 2010 og\u0142oszono, \u017ce powstanie film fabularny opowiadaj\u0105cy histori\u0119 zespo\u0142u queen, skupiaj\u0105cy si\u0119 g\u0142\u00f3wnie na wokali\u015bcie i frontmanie grupy. pocz\u0105tkowo rol\u0119 mercury\u2019ego mia\u0142 zagra\u0107 sacha baron cohen, lecz ostatecznie w roli frontmana zosta\u0142 obsadzony rami malek, znany m.in. z filmu noc w muzeum. film nosi tytu\u0142 bohemian rhapsody (pochodz\u0105cy od jednego z najpopularniejszych utwor\u00f3w grupy), kt\u00f3rego \u015bwiatowa premiera odby\u0142a si\u0119 24 pa\u017adziernika 2018 w wielkiej brytanii, a film w polsce ukaza\u0142 si\u0119 2 listopada 2018. bohemian rhapsody zarobi\u0142 ponad 216 mln dol. w stanach zjednoczonych i kanadzie oraz ponad 687 mln dol. w innych krajach \u015bwiata, a \u0142\u0105czny przych\u00f3d ze sprzeda\u017cy bilet\u00f3w wyni\u00f3s\u0142 blisko 904 mln dol. (przy bud\u017cecie wynosz\u0105cym oko\u0142o 52 mln), czyni\u0105c produkcj\u0119 najbardziej dochodowym filmem biograficznym w historii kinematografii.\nimieniem i nazwiskiem mercury\u2019ego nazwano m.in.:\n\ngatunek \u017c\u00f3\u0142tej r\u00f3\u017cy;\ngwiazd\u0119 w gwiazdozbiorze kasjopei. jej dane to ra: 0h 02m 0.65s dec: 65\u00b024\u203200\u2033;\nasteroid\u0119 (17473) freddiemercury.w 2006 ustanowiono nagrod\u0119 freddie mercury award for live music. jako pierwsi dostali j\u0105 cz\u0142onkowie zespo\u0142u the who.\nobchody 60-lecia jego urodzin w zanzibarze wzbudzi\u0142y protesty islamskiej organizacji uamsho, kt\u00f3ra podnosi\u0142a kwesti\u0119 homoseksualizmu artysty oraz to, \u017ce nie by\u0142 muzu\u0142maninem. w rezultacie imprezy rocznicowe zosta\u0142y odwo\u0142ane.\n25 listopada 2019 na warszawskim ujazdowie otwarto alej\u0119 freddiego mercury\u2019ego, kt\u00f3ra znajduje si\u0119 niedaleko ambasady wielkiej brytanii i ulic johna lennona i georga harrisona. 24 lutego 2020 w feltham, gdzie mercury si\u0119 wychowa\u0142, otwarto ulic\u0119 freddie mercury close.\n\n\n== dyskografia ==\n\n\n== koncerty solowe ==\n1 grudnia 1973 kursaal, southend w anglii, wyst\u0119p z mott the hoople (utw\u00f3r \u201eall the young dudes\u201d).\n7 pa\u017adziernika 1979 londyn, wyst\u0119p z royal ballet przy akompaniamencie royal philharmonic orchestra (\u201ecrazy little thing called love\u201d, \u201ebohemian rhapsody\u201d).\n8 stycznia 1982 hogs grunt pub, cricklewood, anglia, wyst\u0119p z taxi (\u201ejailhouse rock\u201d).\n19 listopada 1982 apollo theatre, manchester, wyst\u0119p z eltonem johnem (\u201ewhole lotta shakin\u2019 goin\u2019 on\u201d, \u201ei saw her standing there\u201d, \u201etwist & shout\u201d).\nmarzec 1987, niemcy, wyst\u0119p w programie vier gegen willy show (\u201ethe great pretender\u201d); playback.\n29 maja 1987 ku klub, ibiza, festiwal ibiza 92, wyst\u0119p z montserrat caball\u00e9 (\u201ebarcelona\u201d); playback.\n14 kwietnia 1988 dominion theatre, londyn, musical time, wyst\u0119p charytatywny (\u201eborn to rock\u2019n\u2019roll\u201d), \u201ein my defence\u201d, \u201eit\u2019s in every one of us\u201d z cliffem richardem, \u201etime\u201d.\n8 pa\u017adziernika 1988 pla\u00e7a de carles buigas, barcelona, wyst\u0119p z montserrat caball\u00e9 w ramach festiwalu la nit (\u201ebarcelona\u201d, \u201ethe golden boy\u201d, \u201ehow can i go on\u201d); playback, koncert wydany na dvd.\n\n\n== instrumenty u\u017cywane przez mercury\u2019ego ==\n\n\n=== klawiszowe ===\nfortepiany:\n\nbaldwin sd10 (koncertowy \u2013 concert grand)\nbechstein d (koncertowy)\nbechstein s (salonowy \u2013 baby grand)\nb\u00f6sendorfer imperial (koncertowy)\nkawai rx7 (koncertowy)\nsteinway d (koncertowy)\nsteinway s (salonowy)\nbia\u0142y fortepian salonowy, marka nieznana\nyamaha c1 (salonowy)\nyamaha c7 (koncertowy)\nyamaha cfiiis (koncertowy)\nchappell\nfortepian, marka nieznanapianina elektryczne:\n\nroland rd1000\nwurlitzer ep200\nyamaha cp80syntezatory i samplery:\n\ne-mu emulator ii+\nfairlight cmiiis\nkorg m1\nkurzweil k250\noberheim ob8\noberheim obx\noberheim obxa\nroland jupiter 8\nyamaha dx7inne klawiszowe:\n\norgany hammonda\nklawesyn (nieznana marka)\n\n\n=== gitary ===\novation, 12-strunowa\nbia\u0142y fender telecaster\n\n\n=== inne ===\nmikrofon shure 565d\n\n\n== uwagi ==\n\n\n== przypisy ==\n\n\n== bibliografia ==\nken dean: queen. krak\u00f3w: rock-serwis, 1992. isbn 83-85335-09-9. oclc 749786366.\nlesley-ann jones freddie mercury \u2013 biografia definitywna, wyd. alfa-wero, warszawa 1999, isbn 83-7179-147-x.\njimj. hutton jimj., timt. wapshott timt., freddie mercury i ja, wydawnictwo da capo, 1994, isbn 83-86611-75-8 .\n\n\n== linki zewn\u0119trzne ==\nstrona oficjalna (ang.)"