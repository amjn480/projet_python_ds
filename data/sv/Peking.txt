"peking (eller beijing; \u5317\u4eac, b\u011bij\u012bng, bokstavligt \u00f6versatt: \u201dnorra huvudstaden\u201d) \u00e4r huvudstad i folkrepubliken kina sedan den 1 oktober 1949. peking \u00e4r ett av kinas fyra storstadsomr\u00e5den som st\u00e5r direkt under landets centrala f\u00f6rvaltning, vilket ger staden samma administrativa st\u00e4llning som en provins. de \u00f6vriga \u00e4r shanghai, tianjin och chongqing. den totala folkm\u00e4ngden i det administrativa storstadsomr\u00e5det uppgick till 19,6 miljoner vid folkr\u00e4kningen 2010.\npeking grundades f\u00f6r ungef\u00e4r 3 000 \u00e5r sedan och blev f\u00f6r f\u00f6rsta g\u00e5ngen kinas huvudstad \u00e5r 1153. d\u00e4refter har peking med l\u00e4ngre och kortare avbrott varit kinas huvudstad den st\u00f6rre delen av tiden fram till idag.\npeking \u00e4r kinas politiska och kulturella centrum, medan kinas folkrikaste stad, shanghai, fortfarande kan s\u00e4gas vara landets ekonomiska centrum i konkurrens med hongkong. under hela sin l\u00e5nga historia har peking utvecklat ett m\u00e5ngsidigt och unikt kulturarv med m\u00e5nga k\u00e4nda minnesm\u00e4rken. p\u00e5 unescos lista \u00f6ver v\u00e4rldens kulturarv finns i peking och dess n\u00e4romr\u00e5de f\u00f6rbjudna staden, kinesiska muren, utgr\u00e4vningarna av pekingm\u00e4nniskan, ming- och qingdynastins kejserliga gravar, himmelens tempel, sommarpalatset och stora kanalen. andra k\u00e4nda historiska landm\u00e4rken i peking \u00e4r himmelska fridens torg, himmelska fridens port, lamatemplet, trum- och klocktornen och konfuciustemplet.\npeking var v\u00e4rdstad f\u00f6r de olympiska sommarspelen 2008 respektive paralympiska sommarspelen 2008 och \u00e4r v\u00e4rd f\u00f6r olympiska vinterspelen 2022 respektive paralympiska vinterspelen 2022. k\u00e4nda landm\u00e4rken fr\u00e5n spelen som finns i norra delen av peking \u00e4r pekings nationalstadion (f\u00e5gelboet) och pekings nationella simstadion (vattenkuben). majoriteten av idrottsverksamheten \u00e4gde rum i peking \u00e4ven om vissa grenar h\u00f6lls i andra st\u00e4der s\u00e5 som fotboll (i qinhuangdao, shanghai, shenyang och tianjin), ridning (i hongkong) och segling (utanf\u00f6r kuststaden qingdao).\nunder olympiska spelen 2022 h\u00f6lls fr\u00e4mst t\u00e4vlingar i isidrotter (s\u00e5som konst\u00e5kning och curling) i peking, medan traditionella alpina grenar \u00e4gde rum i yanqing, och sn\u00f6idrotter (s\u00e5som skidskytte och backhoppning) i zhangjiakou.\n\n\n== namn ==\npeking har under sin historia haft en rad olika namn. d\u00e5 staden f\u00f6rst omtalades inledningen av v\u00e4stra zhoudynastin (1045 f.kr\u2013770 f.kr) ben\u00e4mndes den ji \u84df eller jicheng \u84df\u57ce. n\u00e5gon g\u00e5ng under v\u00e4stra zhoudynastin blev staden residens i feodalstaten yan (\u71d5) \"svala\".under suidynastin (581\u2013618) kallades staden prefekturen zhuo \u6dbf\u90e1 och under efterf\u00f6ljande tangdynastin (618\u2013907) \u00e4ndrades stadens namn till youzhou \u5e7d\u5dde\u00e5r 938\u20131125 under liaodynastin anv\u00e4ndes b\u00e5de det tidigare namnet yanjing och nanjing \u5357\u4eac. notera att detta nanjing inte \u00e4r samma stad som dagens nanjing.\nunder jindynastin (1115\u20131234) \u00e4ndrades namnet till zhongdu \u4e2d\u90fd (mittens stad).under yuandynastin (1271\u20131368) anv\u00e4ndes inledningsvis namnet yanjing men efter ombyggnad kallades staden dadu \u5927\u90fd (stora huvudstaden) eller khanbalik (khanens stad) p\u00e5 mongoliska, eller cambaluc vilket genom marco polos reseber\u00e4ttelser blev k\u00e4nt i europa.n\u00e4r mingdynastin (1368\u20131644) tog makten \u00e4ndrades stadens namn till beiping \u5317\u5e73 och 1403 \u00e4ndrades namnet till dagens beijing \u5317\u4eac. fr\u00e5n 1928 till 1949 under republiken kina anv\u00e4ndes det tidigare namnet beiping.\nenligt det idag vanligaste transkriberingssystemet, hanyu pinyin, skrivs stadens namn b\u011bij\u012bng, vilket i viss m\u00e5n ocks\u00e5 p\u00e5verkat svenskt spr\u00e5kbruk. flera andra l\u00e4nder i europa, bland andra storbritannien, har redan officiellt \u00e4ndrat sin ben\u00e4mning av staden fr\u00e5n peking till beijing. namnet b\u011bij\u012bng betyder \"nordlig huvudstad\", medan n\u00e1nj\u012bng, en stad l\u00e4ngre s\u00f6derut i landet, betyder \"sydlig huvudstad\". d\u014dngj\u012bng, \"\u00f6stlig huvudstad\", visar p\u00e5 kinesisk f\u00f6rebild till namnet t\u014dky\u014d. i perioderna under 1900-talet, d\u00e5 b\u011bij\u012bng inte var rikshuvudstad, bar den namnet beiping (peiping). \ni nordkina och i standardkinesiska \u00e4r uttalet b\u011bij\u012bng. (tonemtecknen betyder fallande, och d\u00e4refter stigande tonfall p\u00e5 e:et, och h\u00f6gt oavbrutet tonfall p\u00e5 i:et).\nromaniseringen (det transkriberade stavningss\u00e4ttet) peking uppstod med franska katolska mission\u00e4rer sent p\u00e5 1600-talet, och \u00e5terger ganska v\u00e4l d\u00e5tidens uttal. det var ocks\u00e5 den transkribering som anv\u00e4ndes i den officiella kinesiska postkartan som fastlades i slutet av qingdynastin och anv\u00e4ndes l\u00e5ngt in p\u00e5 1900-talet.\ndet var den g\u00e5ngen s\u00e4rskilt jesuiternas anknytning till det kejserliga hovet b\u00e5de under ming- och qing-dynastierna som gjorde det kinesiska samh\u00e4llet och kulturen k\u00e4nd i europa. detta var innan det skedde en ljudf\u00f6rskjutning i uttalet av mandarin fr\u00e5n [k\u02b2] till [t\u0255] ([t\u0255] \u00e5terges i pinyintranskription som j, som i beijing). detta g\u00e5r senare igen i en rad spr\u00e5k (som p\u00e5 franska (p\u00e9kin), italienska (pekino), spanska (pek\u00edn), portugisiska (pequim), litauiska (pekinas), bulgariska, ryska, serbiska, nederl\u00e4ndska, tyska, ungerska och polska). \ni dag finns det likheter med stavningss\u00e4ttet peking och uttalet p\u00e5 kantonesiska som pratas i sydkina d\u00e4r peking uttalas \"bakging\", [bak1ging1].\n\n\n== historia ==\n\n\n=== f\u00f6rhistorisk tid ===\np\u00e5 platsen d\u00e4r peking nu ligger levde f\u00f6r 500 000 till 230 000 \u00e5r sedan en variant av m\u00e4nniskoarten homo erectus \u2013 homo erectus pekinensis, \u00e4ven kallad pekingm\u00e4nniskan. kvarlevorna blottlades under 1920- och 1930-talet i zhoukoudian, 50 kilometer sydv\u00e4st om peking. johan gunnar andersson vid uppsala universitet arbetade i omr\u00e5det under flera \u00e5r och tillsammans med ett antal arkeologer och paleontologer \u2013 d\u00e4ribland amerikanen walter granger, \u00f6sterrikaren otto zdansky och den franske jesuiten pierre teilhard de chardin \u2013 spelade han en viktig roll i ta fram och tolka fynden. \np\u00e5 fyndplatsen hittades verktyg av sten och skelett, liksom ett mycket tjockt lager aska vilket tyder p\u00e5 att eld anv\u00e4nts. platsen \u00e4r sedan 1987 antagen p\u00e5 unescos v\u00e4rldsarvslista. fortfarande p\u00e5g\u00e5r ett vetenskapligt arbete p\u00e5 platsen och p\u00e5 senare tid (2005) har intressanta fynd gjorts.vid pekings centrala gata wangfujing hittades 1996 l\u00e4mningarna efter en by fr\u00e5n paleolitikum (\u00e4ldre sten\u00e5ldern) och fynden uppskattas vara 24 000 till 25 000 \u00e5r gamla. fynden hittades 11-12 meter under dagens markniv\u00e5 vid byggnationen av oriental plaza. en yta av 892 kvadratmeter gr\u00e4vdes ut under \u00e5tta m\u00e5nader och fynden visas nu f\u00f6r allm\u00e4nheten i wangfujing paleolithic museum.\n\n\n=== f\u00f6re kejsartiden ===\n\nstadens existens kan f\u00f6ljas s\u00e5 l\u00e5ngt tillbaka som till v\u00e4stra zhoudynastins tid (1045 till 770 f.kr.). det d\u00e5varande namnet f\u00f6r staden, ji \u84df, n\u00e4mns i en skriftlig k\u00e4lla fr\u00e5n 1000 f.kr.. ji var d\u00e5 en viktig plats f\u00f6r handel med mongolerna, sydkoreanerna och med de olika stammarna fr\u00e5n shandong samt centrala kina. ursprungligen var ji en stadsstat men blev snart en del i feodalstaten yan.n\u00e5gon g\u00e5ng under v\u00e4stra zhoudynastin blev ji huvudstad i staten yan och kallades d\u00e4rf\u00f6r \u00e4venyanjing (\u71d5\u4eac,yan-huvudstaden). detta namnet, som staden ocks\u00e5 bar under en del av den tidiga kejsartiden, lever fortfarande kvar i befolkningens medvetande. yanjing st\u00e5r lokalt f\u00f6r b\u00e5de en v\u00e4rdigt kulturnamn och som ett popul\u00e4rt \u00f6lm\u00e4rke, f\u00f6r \u00f6vrigt kinas st\u00f6rsta.\nden allra \u00e4ldsta stadsbebyggelsen i pekings n\u00e4romr\u00e5de var yandu (\u71d5\u90fd) vars ruiner finns i fangshandistriktet 43 km sydv\u00e4st om centrala peking. yandu uppf\u00f6rdes runt 1000-talet f.kr. och var feodalstaten yans f\u00f6rsta huvudstad.\n\n\n=== peking under jindynastin ===\n\nefter att jindynastin er\u00f6vrat staden \u00e5r 1125 byggdes den ut till ungef\u00e4r dubbla dess storlek. staden expanderades \u00e5r \u00f6ster, v\u00e4ster och s\u00f6der, men det kejserliga palatset fr\u00e5n yanjing \u00e5teranv\u00e4ndes. delar av sydv\u00e4stra stadsmuren fr\u00e5n denna tid finns fortfarande i dag synlig. se: 39\u00b051'n 116\u00b019'o. staden blev \u00e5r 1153 huvudstad f\u00f6r jindynastin och byter namn till zhongdu \u4e2d\u90fd. \u00e5r 1215 totalf\u00f6rst\u00f6rs staden av mongolernas djingis khan vid slaget om zhongdu.\n\n\n=== peking under yuandynastin ===\n\ngrunden till pekings stadsplan lades under yuandynastin, under vilken kina utgjorde en del av det mongoliska v\u00e4ldet. under yuandynastin byggdes en stadsmur runt staden. denna stadsmur \u00e4r identisk med dagens  andra ringv\u00e4gen, men med ett viktigt undantag: den nordliga stadsmuren f\u00f6ljde under yuandynastin tuchenglu (traditionell kinesiska: \u571f\u57ce\u8def; f\u00f6renklade kinesiska: \u571f\u57ce\u8def; hanyu pinyin: tuch\u00e9ng l\u00f9), och befann sig d\u00e4rmed cirka fyra kilometer norr om den andra ringv\u00e4gen. detta nordliga omr\u00e5de utgjordes under yuandynastin av ett gr\u00e4nsomr\u00e5de p\u00e5 vilket mongoliska ger restes f\u00f6r bes\u00f6kande mongoliska stammar.\n\n\n=== peking under mingdynastin ===\ni samband med att yongle-kejsaren flyttade mingdynastins huvudstad till peking \u00e5r 1421 best\u00e4mdes det att staden skulle flyttas i sydlig riktning. den norra stadsmuren flyttades fr\u00e5n sin ursprungliga position vid tuchenglu till dagens position vid den andra ringv\u00e4gen. det nordliga omr\u00e5det omedelbart s\u00f6der om dagens tuchenglu hade under den senare delen av yuandynastin och den inledande perioden av mingdynastin varit folktomt och d\u00e4rmed sv\u00e5rf\u00f6rsvarat. detta var anledningen till att stadens position nu modifierades i sydlig riktning.\n\n\n=== peking under qingdynastin ===\npeking bestod under denna tidsperiod av tv\u00e5 st\u00e4der (se karta), \u00e5tskilda genom en nio meter h\u00f6g och mycket bred mur. norr om denna mur l\u00e5g manchu- eller tatarstaden, \u00e4ven kallad den inre staden (neicheng), s\u00f6der d\u00e4rom den kinesiska staden eller den s\u00f6dra staden (nancheng), \u00e4ven kallad den yttre staden (waicheng). tatarstaden, som var den \u00e4ldre stadsdelen, hade rektangul\u00e4r form och omsl\u00f6ts av en 23 720 meter l\u00e5ng mur, 13\u201314 meter h\u00f6g, 20 meter bred vid basen och 16\u201317 meter bred vid toppen och genombruten av nio stadsportar, av vilka tre gick till den kinesiska staden, \u00f6ver portarna och i de fyra h\u00f6rnen fanns 30 meter h\u00f6ga paviljonger.\n\u00e4ven den kinesiska staden omgavs av en 15 900 meter l\u00e5ng mur, som var av mindre dimensioner (\u00e5tta meter h\u00f6g) och genombruten av sju portar samt prydd med hundratals tempel, kiosker och b\u00f6nkapell och i varje h\u00f6rn med paviljonger samt p\u00e5 sidan av varje port med flaggst\u00e4nger. den kinesiska staden var likaledes av rektangul\u00e4r form, men var n\u00e5got l\u00e4ngre fr\u00e5n \u00f6ster till v\u00e4ster \u00e4n tatarstaden. utanf\u00f6r alla murarna l\u00e5g breda, vattenfyllda gravar.\n\n\n==== tatarstaden ====\ntatarstaden bestod i sin ordning av tre delar: tatarstaden i egentlig mening, \u00e4ven kallad jingcheng (hovstaden), d\u00e4r i princip endast manchuer fick bo och som omfattade de perifera delarna av stadsdelen, kejsarstaden eller \"den gula staden\" (huangcheng), upptagande mitten av stadsdelen, samt den f\u00f6rbjudna staden (zijincheng), som var en del av den f\u00f6rra och som fortfarande finns bevarad.\nkejsarstaden var omgiven med fyra\u2013sex meter h\u00f6ga, 1,6 meter tjocka och sju kilometer l\u00e5nga murar med fyra portar. i kejsarstaden fanns flera gr\u00e4vda sj\u00f6ar (\u00f6ver den norra gick den ber\u00f6mda marmorbron) och tv\u00e5 uppkastade utsiktsh\u00f6jder; den ena (jingshan, utsiktskullen, eller meishan, \"kolkullen\") \u00e4r 66 meter h\u00f6g, planterad med vackra tr\u00e4d och l\u00e4mnar en vacker utsikt \u00f6ver omgivningen. dessa sj\u00f6ar utg\u00f6r idag beihai-parken och zhongnanhai, d\u00e4r kinas regering har sitt officiella residens.\nav \u00e4ldre kinesiska byggnader i kejsarstaden kan n\u00e4mnas ett lama-tempel, f\u00f6rf\u00e4dernas tempel och flera andra, den kejserliga familjens begravningshall och riksarkivet. i den f\u00f6rbjudna staden, som \u00e4r omgiven av en 5,8 meter h\u00f6g r\u00f6d tegelmur, ligger det kejserliga palatset, best\u00e5ende av flera s\u00e4rskilda byggnader, i vilkas praktfulla salar \"himmelens son\" h\u00f6ll sitt hov.\njingcheng upptog st\u00f6rre delen av tatarstaden. i den l\u00e5g en m\u00e5ngfald tempel, residens f\u00f6r flera av de kejserliga prinsarna och det stora klocktornet med en \u00f6ver 50 ton tung klocka. palatsens tak var gula, mandarinernas och regeringsbyggnadernas ljusgr\u00f6na, tempeltaken \u00e5ter m\u00f6rkbl\u00e5, och de stora \u00f6ppna platserna var belagda med f\u00e4rgade glaserade tegel. i dess syd\u00f6stra del st\u00e5r det p\u00e5 khubilai khans befallning (1279) byggda observatoriet, som sedermera sk\u00f6ttes av de romersk-katolska mission\u00e4rerna.\ni s\u00f6dra delen av denna stadsdel l\u00e5g legationskvarteret, d\u00e4r efter bel\u00e4gringen av de europeiska beskickningarna under boxarupproret de europeiska makterna uppbyggde bef\u00e4sta legationshotell, och hela kvarteret var omgivet med murar.\n\n\n==== den kinesiska staden ====\ntatarstaden var den f\u00f6rn\u00e4mligare stadsdelen med de vackraste byggnaderna, bredare och renligare gator, de flesta templen och s\u00e5 vidare. utanf\u00f6r dess \u00f6stra, norra och v\u00e4stra vallar l\u00e5g tempel \u00e5t solen, jorden och m\u00e5nen, som \u00e4nnu finns bevarade. kinesstaden var d\u00e4remot handelns och industrins centrum och liknade mer en stor marknadsplats \u00e4n en stad.\ndock hade \u00e4ven den kinesiska staden n\u00e5gra m\u00e4rkliga byggnader, bland annat himmelens tempel, d\u00e4r kejsaren brukade tidigt p\u00e5 morgonen 22 december p\u00e5 ett \u00f6ppet altare framb\u00e4ra ett offer till shangdi och vid perioder av torka eller hungersn\u00f6d upps\u00e4nde b\u00f6ner till samma h\u00f6ga gudomlighet, samt \u00e5kerbrukets tempel (v\u00e4ster om det f\u00f6rra), p\u00e5 vars f\u00e4lt kejsaren h\u00f6gtidligen vid v\u00e5rdagj\u00e4mningen inledde v\u00e5rarbetet genom att pl\u00f6ja en f\u00e5ra.\n\n\n=== peking under 1900-talet ===\n\u00e5r 1911 f\u00f6ll kejsard\u00f6met i xinhairevolutionen och revolution\u00e4rerna, ledda av sun yat-sen, uppr\u00e4ttade en provisorisk regering i nanking. kejsarhovet gav generalen yuan shikai i uppdrag att f\u00f6rhandla med den revolution\u00e4ra regeringen och som ett resultat av f\u00f6rhandlingarna abdikerade kejsarhuset 1912 och yuan blev utn\u00e4mnd till republiken kinas f\u00f6rste president med s\u00e4te i peking. den f\u00f6re detta kejsaren pu yi fick tills vidare stanna kvar i den f\u00f6rbjudna staden.\nden nya kuomintang-regeringen best\u00e4mde sig dock f\u00f6r att flytta huvudstaden till nanjing (s\u00f6dra huvudstaden) \u00e5r 1928, varefter pekings namn \u00e4ndrades till beiping (norra friden; \u00e4ven peiping).\nfolkets befrielsearm\u00e9 er\u00f6vrade peking utan strid den 31 januari 1949. efter kinas kommunistpartis makt\u00f6vertagande i kina och grundandet av folkrepubliken kina den 1 oktober 1949, flyttade de nya kommunistiska makthavarna under ledning av mao zedong, tillbaka landets huvudstad till peking. staden \u00e5terfick d\u00e5 sitt tidigare namn, peking (nordliga huvudstaden). \ni samband med kommunisternas makt\u00f6vertagande p\u00e5 det kinesiska fastlandet, flydde den tidigare kuomintang-regeringen under ledning av chiang kai-shek, och dess arm\u00e9, till \u00f6n taiwan, d\u00e4r republiken kina fortlevde. i republiken kina p\u00e5 taiwan fortsatte man under m\u00e5nga \u00e5r efter 1949 bruket att kalla peking f\u00f6r beiping, d\u00e5 man varken erk\u00e4nde den nya regeringen d\u00e4r eller att peking var kinas huvudstad. republiken kina g\u00f6r \u00e4n i dag officiellt anspr\u00e5k p\u00e5 att representera hela kina.\n\n\n== geografi och klimat ==\n\n\n=== l\u00e4ge ===\npeking \u00e4r bel\u00e4get 110 kilometer v\u00e4ster om bohai, den v\u00e4stligaste viken i gula havet, och \u00e4r omgiven av provinsen hebei, som staden tidigare tillh\u00f6rde. i \u00f6ster och sydost gr\u00e4nsar peking \u00e4ven bitvis till tianjins stadsprovins. f\u00f6rvaltningsm\u00e4ssigt \u00e4r peking en enhet p\u00e5 provinsniv\u00e5, och har en areal p\u00e5 16 410,54 km\u00b2 vilket \u00e4r n\u00e5got mindre \u00e4n v\u00e4sterg\u00f6tland. endast 1 368,32 km\u00b2 (\u00e5tta procent) tillh\u00f6r den egentliga staden, vilket l\u00e4mnar 15 042,22 km\u00b2 (92%) som f\u00f6rorter och landsbygd. staden peking med de n\u00e4rmaste f\u00f6rortsdistrikten t\u00e4cker en yta p\u00e5 7 663,89 km\u00b2.\nstaden ligger i norra kanten av ett t\u00e4tbefolkat lavasl\u00e4ttlandskap vilket i genomsnitt ligger p\u00e5 en h\u00f6jd av 63 meter \u00f6ver havet och \u00e4r halvv\u00e4gs omgivet av berg framf\u00f6r den mongoliska h\u00f6gplat\u00e5n. i nord-sydlig riktning \u00e4r detta omr\u00e5de 180 kilometer l\u00e5ngt och i \u00f6st-v\u00e4stlig riktning \u00f6ver 170 kilometer. andra st\u00f6rre orter inom gr\u00e4nserna f\u00f6r pekings storstadsomr\u00e5de \u00e4r tongzhou, shunyi, miyun och changping. \npeking \u00e4r bel\u00e4get i nord\u00e4ndan av den n\u00e5got triangelformade nordkinesiska sl\u00e4tten som \u00f6ppnar sig s\u00f6der och \u00f6ster om staden. bergen i norr, nordv\u00e4st och v\u00e4st avsk\u00e4rmar staden och den nordkinesiska jordbruksomr\u00e5det mot \u00f6kenst\u00e4pperna p\u00e5 andra sidan.\nde st\u00f6rsta vattendragen som flyter genom stadsprovinsen peking \u00e4r bifloderna yongding och chaobai som b\u00e5da rinner mot s\u00f6der och \u00e4r en del av floden hai hes avrinningsomr\u00e5de. peking \u00e4r ocks\u00e5 den norra \u00e4ndpunkten f\u00f6r stora kanalen (\"kejsarkanalen\"). en stor reservoar har byggts i den \u00f6vre delen av chaobaifloden som fungerar som en mycket viktigt f\u00e4rskvattenreservoar f\u00f6r peking.\nden nordv\u00e4stra delen av stadsprovinsen, s\u00e4rskilt distrikten yanqing och huairou, domineras av jundubergen, medan de v\u00e4stra delarna inramas av xishanbergen. den kinesiska muren, som slingrar sig tv\u00e4rs genom de norra delarna av omr\u00e5det, anv\u00e4nde sig av den kuperade bergsterr\u00e4ngen som f\u00f6rsvar mot anfall fr\u00e5n nomadstammarna fr\u00e5n nordligare st\u00e4pperna. dongling i xishanbergen p\u00e5 gr\u00e4nsen till hebei \u00e4r pekings h\u00f6gsta punkt, med en h\u00f6jd av 2 303 meter \u00f6ver havet.\n\n\n== politik och styre ==\n\nden politiska makten i peking ut\u00f6vas officiellt av stadens folkregering, som leds av den regionala folkkongressen och borgm\u00e4staren. storstadsomr\u00e5det peking befinner sig administrativt p\u00e5 provinsniv\u00e5, vilket betyder att borgm\u00e4staren i peking \u00e4r j\u00e4mst\u00e4lld med guvern\u00f6rerna i landets \u00f6vriga provinser. dessutom finns det en regional politiskt r\u00e5dgivande konferens, som motsvarar kinesiska folkets politiskt r\u00e5dgivande konferens och fr\u00e4mst har ceremoniella funktioner. stadens borgm\u00e4stare sedan maj 2017 \u00e4r chen jining (tillf\u00f6rordnad borgm\u00e4stare). \ni praktiken ut\u00f6var dock den regionala avdelningen av kinas kommunistiska parti den avg\u00f6rande makten i peking och partisekreteraren i regionen har h\u00f6gre rang i partihierarkin \u00e4n borgm\u00e4staren. partichef sedan maj 2017 \u00e4r cai qi.\n\n\n=== administrativ indelning ===\npekings storstadsomr\u00e5de \u00e4r indelad i sexton stadsdistrikt och tv\u00e5 h\u00e4rad vilka i sin tur \u00e4r grupperade i fyra omr\u00e5den.\n\n color key\n     innerstaden som tidigare innesl\u00f6ts av stadsmuren, numera omgiven av andra ringv\u00e4gen.\n     stadsomr\u00e5de mellan den andra och  tredje ringv\u00e4gen.\n     n\u00e4rf\u00f6rorter sammankopplade med  sj\u00e4tte ringv\u00e4gen.\n     yttre f\u00f6rorter inom stadsgr\u00e4nsen.\n\n\n== ekonomi ==\n\n\n=== n\u00e4ringsliv ===\nunder 2006 var pekings nominella bnp p\u00e5 772,03 miljarder cny (ca 97 miljarder us-dollar), vilket motsvarade en \u00f6kning fr\u00e5n f\u00f6reg\u00e5ende \u00e5r med 12 procent. bnp per capita var 49.505 cny, en \u00f6kning med 8,8% och mer \u00e4n dubbelt s\u00e5 stor \u00e4n siffran fr\u00e5n 2000. \u00e5r 2005 kommer pekings prim\u00e4r-, sekund\u00e4r- och terti\u00e4rindustrier vara v\u00e4rda 9,77 miljarder cny, 210,05 miljarder cny respektive 461,63 miljarder cny. under 2006 var stadsbornas disponibla inkomst per capita 19.978 yuan, en real\u00f6kning med 12,9% fr\u00e5n f\u00f6reg\u00e5ende \u00e5r. motsvarande inkomst f\u00f6r landbefolkningen var p\u00e5 8.620 rmb per capita, en real\u00f6kning med 9,6%. den disponibla inkomsten f\u00f6r 20% av inv\u00e5narna med de l\u00e4gsta inkomsterna \u00f6kade med 16,7%, vilket \u00e4r 11,4 procentenheter mer \u00e4n \u00f6kningen f\u00f6r 20% av befolkningen med den h\u00f6gsta inkomsten. \nbostadsmarknaden och bilindustrin i peking har varit s\u00e4rskilt snabbv\u00e4xande. under 2005 s\u00e5ldes 2604 miljoner kvadratmeter bostadsyta f\u00f6r totalt 175,88 miljarder cny. det totala antalet peking-registrerade bilar i peking \u00e5r 2004 var 2.146.000, varav 1.540.000 var i privat \u00e4go (en \u00e5rlig tillv\u00e4xt p\u00e5 18,7%) \npeking cbd, i och runt guomao, betraktas som den nya centrala aff\u00e4rsdistrikt i staden. flertalet f\u00f6retag har sina huvudkontor d\u00e4r och i omr\u00e5det finns bost\u00e4der med mycket h\u00f6g standard. \npekings gamla finansiella center l\u00e4ngs gatorna fuxingmen och fuchengmen \u00e4r fortfarande av stor betydelse. i omr\u00e5dena kring wangfujing och xidan finns de st\u00f6rsta shoppinggatorna. \nzhongguancun, k\u00e4nd som \"kinas silicon valley\", \u00e4r ett viktigt centrum f\u00f6r elektronik- och dator-relaterade industrier samt f\u00f6r l\u00e4kemedelsforskning. yizhuang, sydost om stadsomr\u00e5det, \u00e4r p\u00e5 v\u00e4g att bli ett nytt centrum f\u00f6r l\u00e4kemedel, it och materialingeni\u00f8rkunst. \npeking \u00e4r ocks\u00e5 k\u00e4nt f\u00f6r att vara ett centrum f\u00f6r piratproduktion av allt fr\u00e5n m\u00e4rkeskl\u00e4der till de senaste dvd-skivorna som bortslumpas runtom i staden till fr\u00e4mst bes\u00f6kande utlandskineser och turister. staden \u00e4r ocks\u00e5 v\u00e4rldsledande inom produktion och distribution av melamin och melaminrelaterade produkter (ammelin, ammelid och cyanursyra.\ndet finns ett flertal st\u00f6rre marknader i peking s\u00e5som sidenmarknaden, yashow kl\u00e4dmarknad, maliandao temarknad, panjiayuan antikmarknad  och pekings glas\u00f6gonstad.\nbland st\u00f6rre industrier, kan n\u00e4mnas shijingshan, som ligger i stadens v\u00e4stra utkant. jordbruksproduktionen utanf\u00f6r t\u00e4torterna har vete och majs som prim\u00e4ra gr\u00f6dor, liksom en omfattande odling av gr\u00f6nsaker. \n\u00f6ver tv\u00e5 miljoner arbetstagare i stadsprovinsen \u00e4r sysselsatta inom industrin. det vidaref\u00f6r\u00e4dlas livsmedel och tillverkas kl\u00e4der, bomullsmaterial, syntetiska tyger, papper, sm\u00f6rjmedel, elektroniska produkter och mycket annat. byggnadsindustrin b\u00f6rjade v\u00e4xa p\u00e5 allvar som en f\u00f6ljd av deng xiaopings  reformer fr\u00e5n 1978, och syssels\u00e4tter omkring 700 000 byggnadsarbetare. \npeking har blivit alltmer k\u00e4nt f\u00f6r sina innovativa entrepren\u00f6rer och snabbv\u00e4xande nyetableringar. denna kultur har ekonomisk uppbackning fr\u00e5n ett stort antal kinesiska och utl\u00e4ndska investeringsfirmor, till exempel sequoia capital, vars kinesiska huvudkontor \u00e5terfinns i chaoyang-distriktet i peking. shanghai betraktas alltj\u00e4mt som kinas ekonomiska centrum, men detta beror fr\u00e4mst p\u00e5 grund av det stora antalet f\u00f6retag som har sina huvudkontor d\u00e4r och mindre p\u00e5 att det \u00e4r kinas center f\u00f6r entrepren\u00f6rskap.\n\n\n=== transporter ===\n\n\n==== flyg ====\npekings internationella flygplats ligger i shunyi, cirka 20 kilometer nordost om pekings centrum och hade 78 miljoner passagerare 2011, med 517 584 avg\u00e5ngar och ankomster. flygplatsen har direkt motorv\u00e4gsf\u00f6rbindelse till pekings centrum och kapaciteten har ut\u00f6kats sedan olympiska sommarspelen 2008 med bland annat ytterligare en motorv\u00e4g och en linje i tunnelbanen\u00e4tet. n\u00e4stan alla stadens internationella avg\u00e5ngar avg\u00e5r fr\u00e5n denna flygplats och likas\u00e5 de flesta och viktigaste inrikesturerna. n\u00e4r flygplatsens tredje terminal, terminal 3, \u00f6ppnade i mars 2008 var detta v\u00e4rldens st\u00f6rsta flygplatsterminal. s\u00f6der om peking p\u00e5g\u00e5r sedan 2014 uppbyggnaden av beijing daxing internationella flygplats,\nen mycket mindre flygplats \u00e4r beijing nanyuans flygplats. den ligger endast 15 kilometer s\u00f6der om centrala peking i distriktet fengtai. den \u00e4r nyare och relativt liten och har cirka en miljon passagerare (2008).andra flygplatser i n\u00e4rheten av staden \u00e4r beijing liangxiang, beijing xijaio, beijing shahe och beijing badaling. dessa flygplatser \u00e4r f\u00f6rst och fr\u00e4mst milit\u00e4rflygplatser.\n\n\n==== motorv\u00e4gar och huvudv\u00e4gar ====\n\npeking knyts samman med andra st\u00e4der via nio motorv\u00e4gar. motorv\u00e4gn\u00e4tet runt peking f\u00f6rb\u00e4ttras st\u00e4ndigt och byggs ut. f\u00f6r trafiken i sj\u00e4lva stadsomr\u00e5det finns fem stora ringv\u00e4gar (dock mer rektangul\u00e4ra \u00e4n cirkul\u00e4ra) och breda genomg\u00e5ende v\u00e4gar. man definierar pekings stadscentrum som det omr\u00e5de som ligger innanf\u00f6r den innersta ringv\u00e4gen ( andra ringv\u00e4gen, n\u00e5gon \"f\u00f6rsta\" ringv\u00e4g finns inte), och storpeking \u00e4r det som str\u00e4cker sig fram till den  femte ringv\u00e4gen.\nliknande moskva har peking ett relativt sammanpressat stadscentrumomr\u00e5de, men bost\u00e4derna breder ut sig \u00f6ver ringv\u00e4garna. detta har medf\u00f6rt stora trafikproblem och ofta blir det trafikstockning och utbyggnader och fler ringv\u00e4gar hj\u00e4lper inte problemen.\ni sj\u00e4lva staden byggs kollektivtrafiken upp av bland annat n\u00e4stan ett tusen buss- och tr\u00e5dbusslinjer. stadens f\u00f6rsta tr\u00e5dbuss k\u00f6rde 26 februari 1957.\npeking har en tunnelbana. tunnelbanan byggs ut f\u00f6r fullt och \u00e4r redan ett av v\u00e4rldens st\u00f6rsta system. till flygplatsen och city g\u00e5r airport express som \u00e4r en del i tunnelbanans n\u00e4t.\n\n\n== kultur och landm\u00e4rken ==\nen av de mest ber\u00f6mda platserna i peking \u00e4r den f\u00f6rbjudna staden, det gamla kejsarpalatset som byggdes mellan 1406 och 1420 under mingdynastin. s\u00f6der om den f\u00f6rbjudna staden ligger himmelska fridens torg, v\u00e4rldens st\u00f6rsta torg. i mitten av torget ligger mao zedongs mausoleum. v\u00e4ster om torget ligger folkkongressen, kinas parlament och h\u00f6gsta lagstiftande f\u00f6rsamling.\ndet finns \u00e4ven en hel rad tempel i peking s\u00e5som  himmelens tempel, solens tempel, jordens tempel, m\u00e5nens tempel, lamatemplet, konfuciustemplet, f\u00f6rf\u00e4dernas tempel, jordbrukets tempel och shejitan.\nstrax utanf\u00f6r peking ligger det gamla sommarpalatset och det nya sommarpalatset, b\u00e5da uppf\u00f6rda under qingdynastin. v\u00e4ster om staden finns \u00e4ven marco polo-bron fr\u00e5n 1100-talet som \u00e4r en av pekings \u00e4ldsta byggnader. peking \u00e4r ber\u00f6mt f\u00f6r sin historiska arkitektur, kallad hutong och siheyuan. stora delar av denna arkitektur har under senare \u00e5r rivits, bland annat i samband med stadens f\u00f6rberedelsearbete f\u00f6r de olympiska spelen som h\u00f6lls i staden 2008.\n\nen rad b\u00f6cker och filmer utspelar sig helt eller delvis i peking. bland annat kejsarinnan orkid\u00e9, den siste kejsaren, maos siste dansare och beijing bicycle.peking\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== v\u00e4norter ==\npeking har f\u00f6ljande v\u00e4norter:\n addis abeba, etiopien, sedan 2006\n amsterdam, nederl\u00e4nderna, sedan 1994\n ankara, turkiet, sedan 1990\n astana, kazakstan, sedan 2006\n aten, grekland, sedan 2005\n bangkok, thailand, sedan 1993\n belgrad, serbien, sedan 1980\n berlin, tyskland, sedan 1994\n bryssel, belgien, sedan 1994\n budapest, ungern, sedan 2005\n buenos aires, argentina, sedan 1993\n bukarest, rum\u00e4nien, sedan 2005\n canberra, australien, sedan 2000\n doha, qatar, sedan 2008\n dublin, irland, sedan 2011\n gauteng, sydafrika, sedan 1998\n hanoi, vietnam, sedan 1994\n havanna, kuba, sedan 2005\n helsingfors, finland, sedan 2006\n \u00eele-de-france, frankrike, sedan 1987\n islamabad, pakistan, sedan 1992\n jakarta, indonesien, sedan 1992\n kairo, egypten, sedan 1990\n kiev, ukraina, sedan 1993\n k\u00f6ln, tyskland, sedan 1987\n k\u00f6penhamn, danmark, sedan 2012\n lima, peru, sedan 1983\n lissabon, portugal, sedan 2007\n london, storbritannien, sedan 2006\n madrid, spanien, sedan 1985\n autonoma regionen madrid, spanien, sedan 2005\n manila, filippinerna, sedan 2005\n mexico city, mexiko, sedan 2009\n moskva, ryssland, sedan 1995\n new south wales, australien, sedan 2012\n new york, usa, sedan 1980\n ottawa, kanada, sedan 1999\n paris, frankrike, sedan 1997\n regi\u00f3n metropolitana de santiago, chile, sedan 2007\n rio de janeiro, brasilien, 1986\n rom, italien, sedan 1998\n san jos\u00e9, costa rica, sedan 2009\n seoul, sydkorea, sedan 1993\n tel aviv, israel, sedan 2006\n tirana, albanien, sedan 2008\n tokyo, japan, sedan 1979\n washington, d.c., usa, 1984\n wellington, nya zeeland, sedan 2006\n\n\n== referenser ==\n\n\n=== noter ===\n\n\n=== allm\u00e4nna k\u00e4llor ===\nhaw, stephen g, (2006) (p\u00e5 engelska). beijing - a concise history. routledge. isbn 0415399068. https://www.amazon.co.uk/beijing-concise-history-routledge-studies-ebook/dp/b000sek0to/ref=sr_1_fkmr0_1?s=books&ie=utf8&qid=1477212571&sr=1-1-fkmr0&keywords=beijing+\u2013+a+concise+history+stephen+g.+how \nden h\u00e4r artikeln \u00e4r helt eller delvis baserad p\u00e5 material fr\u00e5n nordisk familjebok, peking, 1904\u20131926.arlington, l. c., and william lewisohn. in search of old peking. peking: henri vetch, 1935. i nytryck av new york: oxford university press, 1987.\nsir\u00e9n, osvald. the walls and gates of peking: researches and impressions. new york: orientalia, 1924.\n\n\n== externa l\u00e4nkar ==\nvisit beijing\n wikimedia commons har media som r\u00f6r peking."