"el val\u00e8ncia club de futbol \u00e9s un club de futbol amb seu en val\u00e8ncia i l'entitat esportiva m\u00e9s important del pa\u00eds valenci\u00e0. fou fundat el 1919 a val\u00e8ncia i juga a la primera divisi\u00f3. el seu estadi \u00e9s mestalla, amb una capacitat de 55.000 espectadors.t\u00e9 65.000 socis, i m\u00e9s de 700 penyes, la qual cosa el fa esdevenir el tercer club de l'estat espanyol en nombre de socis i penyes. tanmateix, el val\u00e8ncia cf \u00e9s el tercer club de futbol en percentatge quant a simpatitzants a l'estat espanyol (5,3%), \u00fanicament darrere de reial madrid (32,8%) i fc barcelona (25,7%). en la classificaci\u00f3 hist\u00f2rica de la lfp, el val\u00e8ncia cf ocupa el 4rt lloc. aix\u00ed mateix, compta amb 6 t\u00edtols de lliga, 8 copes, 1 supercopa espanyola; i en l'\u00e0mbit europeu amb 6 t\u00edtols, 1 copa de la uefa, 2 copes de fires, 1 recopa d'europa i 2 supercopes d'europa, aix\u00ed \u00e9s el tercer club de la lliga espanyola amb major nombre de vict\u00f2ries i partits disputats en totes les competicions europees organitzades per la uefa per darrere de reial madrid i fc barcelona.\nl'any 2005 va entrar al top 20 dels clubs de futbol m\u00e9s rics del m\u00f3n, directament al 19\u00e9 lloc, amb uns ingressos de 90,6 milions d'euros. el 2007 un nou estudi el situava el 18\u00e9 amb una facturaci\u00f3 de 107,6 milions d'euros. el 2014, despr\u00e9s d'una crisi econ\u00f2mica i social a dins del club, era el 23 club m\u00e9s ric d'europa, el quart de la lliga espanyola per darrere del reial madrid, fc barcelona i atl\u00e8tic de madrid.\n\n\n== hist\u00f2ria ==\n\nel val\u00e8ncia cf es va fundar el 1919, amb el nom de valencia foot-ball club, i sota la batuta del seu primer president, octavio augusto milego. el seu mandat representa la primera etapa com a club fins a final de 1922.\n\nper aquell temps el val\u00e8ncia era un club modest, per\u00f2 gr\u00e0cies a l'esperit de la seua gent mantenia una enorme il\u00b7lusi\u00f3 per demostrar que arribaria a \u00e9sser un dels grans clubs de futbol.l'any 1928-1929 es va crear la lliga espanyola de futbol. aquesta, al seu torn, es va dividir en dues categories, la m\u00ednima i la m\u00e0xima, primera divisi\u00f3 i segona divisi\u00f3 respectivament. el val\u00e8ncia cf va quedar enquadrat en la de menor prestigi en perdre el lloc davant el racing de santander, per\u00f2 la temporada 1931-1932 ascendiria a la divisi\u00f3 d'honor. en aquell temps, el president del val\u00e8ncia era juan gim\u00e9nez c\u00e1novas.\nel 1934 el val\u00e8ncia arrib\u00e0 a la final de copa, per\u00f2 fou derrotat pel reial madrid a la final, que es va jugar el 6 de mar\u00e7 a l'estadi de montju\u00efc de barcelona. el resultat va ser d'1 a 2 favorable als castellans. el gol obtingut per vilanova no va servir per a frenar els blancs, que van remuntar amb dos gols m\u00e9s tard.\n\nanys despr\u00e9s, el 1941 i amb llu\u00eds casanova giner com a president de l'entitat, el val\u00e8ncia obtenia el seu primer t\u00edtol coper en guanyar el rcd espanyol a chamart\u00edn i amb el resultat de 3-1, gols de mundo i asensi. els m\u00edtics mundo, asensi, gorostiza i amadeo es rescabalaven de la desfeta del 1934. sens dubte, un dels presidents que m\u00e9s va influir en la bona ratxa del club va ser llu\u00eds casanova, qui va donar nom al m\u00edtic i rescabalat estadi llu\u00eds casanova, que en l'actualitat es diu camp de mestalla.la davantera el\u00e8ctrica era el nom amb qu\u00e8 es coneixia el conjunt de jugadors que van formar la davantera del val\u00e8ncia cf durant la major part dels anys 40. estava formada per epi (198 partits i 73 gols), amadeo (217 partits i 74 gols), mundo (208 partits i 191 gols), asensi (308 partits i 33 gols) i gorostiza (116 partits i 72 gols). durant aquesta \u00e8poca el val\u00e8ncia cf va passar de ser un equip discret a un dels m\u00e9s temuts de la lliga. en aquesta d\u00e8cada van guanyar tres t\u00edtols de lliga (1941, 1943 i 1946), dos subcampionats (1948 i 1949), dos copes del rei (1941 i 1949) i tres subcampionats de copa (1944, 1945 i 1946).\nun dels t\u00edtols m\u00e9s importants que figura en les vitrines del val\u00e8ncia va arribar l'any 1980. es tracta de la recopa d'europa que va guanyar a l'estadi de heysel a brussel\u00b7les, el 14 de maig de 1980. aquell partit disputad\u00edssim que va enfrontar a val\u00e8ncia i l'arsenal fc i que hagu\u00e9 de decidir-se en la tanda de penals, va tenir com a protagonista el porter pereira, que va aturar el penal que donava el triomf al seu equip. sota la batuta d'un plet\u00f2ric alfredo di stefano, el club valencianista escrivia una de les p\u00e0gines m\u00e9s brillants de la seua hist\u00f2ria.\na finals del segle xx i principis del xxi, el val\u00e8ncia (entre els anys 1998 i 2004) \u00e9s recordat per fer tremolar europa, ja que aquella generaci\u00f3 de futbolistes, dirigits per claudio ranieri, h\u00e9ctor c\u00faper i rafa ben\u00edtez va realitzar grans actuacions a les competicions europees que li van valdre dos subcampionats de la lliga de campions en 2000 i 2001, una copa de la uefa en 2004 i una supercopa d'europa tamb\u00e9 en 2004. aix\u00ed mateix, a nivell espanyol el val\u00e8ncia va guanyar la copa del rei el 1999, la supercopa d'espanya tamb\u00e9 el 1999, i dues lligues en 2002 i 2004.despr\u00e9s de l'\u00e8poca daurada del conjunt x\u00e9, l'equip va passar per una regeneraci\u00f3 del planter, amb l'aparici\u00f3 de noves estrelles com david villa, david silva o juan mata, entre altres. amb aquesta nova gran generaci\u00f3 el val\u00e8ncia va aconseguir guanyar la copa del rei del 2008, tot i ser una temporada inestable i pol\u00e8mica per la voluntat de l'entrenador, ronald koeman, d'apartar del primer equip a grans jugadors hist\u00f2rics valencianistes, com albelda, ca\u00f1izares o angulo. paral\u00b7lelament, el club es va veure incl\u00f2s en una crisi econ\u00f2mica, en part provocada per la desastrosa presid\u00e8ncia de juan bautista soler, el qual va endeutar l'entitat valencianista amb la seua decisi\u00f3 de construir el nou mestalla, les obres del qual van ser frenades l'any 2009.el canvi a la d\u00e8cada del 2010 no va solucionar els problemes econ\u00f2mics del club, el qual va encaminar-se, inevitablement, amb l'endeutament amb bankia i una for\u00e7osa venda l'any 2014 a l'empresari singapur\u00e8s peter lim, president de meriton holdings ltd. des d'aleshores el club ha patit una situaci\u00f3 d'inestabilitat constant, alternant bones temporades lligueres amb altres en qu\u00e8 ha arribat a lluitar, fins i tot, per la perman\u00e8ncia. l'any 2019 va ser el centenari del club i va venir acompanyat d'una temporada exitosa on l'equip, dirigit per marcelino garc\u00eda toral, va aconseguir la seua vuitena copa del rei. tot i aquest triomf valencianista, el m\u00e0xim mandatari, peter lim, va decidir destituir l'entrenador i el director esportiu, mateu alemany, a m\u00e9s de desfer-se d'algunes de les principals figures del planter, com dani parejo, rodrigo moreno, ferran torres, geoffrey kondogbia o francis coquelin, entre altres. les \u00faltimes temporades han estat marcades per l'eixida de jugadors importants, com carlos soler o gon\u00e7alo guedes, i la p\u00e8rdua d'import\u00e0ncia de l'equip a la lliga. a\u00e7\u00f2 ha provocat que el club s'haja allunyat dels seus objectius hist\u00f2rics, com eren competir per t\u00edtols i per accedir a competicions europees, per passar a lluitar per no baixar a segona divisi\u00f3. no obstant, l'equip ha pogut mantenir alguns jugadors de renom, entre els quals destaca jos\u00e9 lu\u00eds gay\u00e0, actual capit\u00e0 del val\u00e8ncia cf.\n\n\n== s\u00edmbols ==\n\n\n=== uniforme ===\norigin\u00e0riament l'uniforme constava de samarreta blanca, pantal\u00f3 negre i calces del mateix color. tot i que m\u00e9s endavant el color de pantal\u00f3 i calces ha estat, variablement, blanc o negre.\n\nuniforme titular: samarreta blanca amb detalls negres i taronges, pantal\u00f3 negre, calces blanques.\nuniforme alternatiu: samarreta amb els colors de la senyera, pantal\u00f3 blau i calces blaves i grogues.\ntercer uniforme: samarreta taronja, pantal\u00f3 taronja i calces taronja.\n\n\n==== patrocinadors i prove\u00efdors d'equipaci\u00f3 ====\n\n\n=== escut ===\nl'escut oficial del club est\u00e0 format per un ratpenat negre a la part superior posat sobre un escut acabat en punta arrodonida on es plasmen els colors de la senyera: una franja blava en horitzontal a la part superior amb el nom del club escrit en lletres blanques maj\u00fascules, i a baix nou franges verticals: cinc grogues i quatre vermelles, que representen la bandera de val\u00e8ncia i el pa\u00eds valenci\u00e0, amb una pilota marr\u00f3 cl\u00e0ssica de futbol al centre.\n\ncal assenyalar que oficialment l'escut ha presentat sempre la franja blava, tal com s'observa en la bandera del club de 1924. no obstant aix\u00f2, en no tenir aquesta significaci\u00f3 que obt\u00e9 a partir de la transici\u00f3 es troben nombrosos exemples de l'escut amb franja blanca. ho revelen aix\u00ed fotografies com la del jugador arturo montesinos, que il\u00b7lustra aquest mateix article, o les il\u00b7lustracions que il\u00b7lustren aquest mateix apartat.\nl'elecci\u00f3 de la ratapinyada com a s\u00edmbol es deu a la import\u00e0ncia simb\u00f2lica d'aquest animal en la hist\u00f2ria de l'escut de la ciutat de val\u00e8ncia, que l'ha convertit en un dels principals s\u00edmbols de la ciutat fruit de diverses llegendes, com el seu ajut o bon presagi en la conquesta de val\u00e8ncia el 1238 pel rei jaume i, o com una variant del drac de la cimera del rei d'arag\u00f3 que va fer servir el rei pere iv al segle xiv. el 2018 es va presentar un nou logotip que consta d'un ratpenat taronja sobre un fons negre. per a la temporada de l'any del centenari (2018-19) es va fer servir una variaci\u00f3 de l'escut antic en daurat i negre i amb les lletres centenari a la part de dalt i 1919-2019 a la de baix. dc comics ha presentat diverses demandes contra el club per la suposada confusi\u00f3 a qu\u00e8 induirien els seus logotips amb el de batman (personatge creat vint anys m\u00e9s tard que el val\u00e8ncia fc), les quals no han prosperat fins ara.\n\n\n=== himne ===\nl'himne del club fou encarregat al director de la banda municipal de val\u00e8ncia, pablo s\u00e1nchez torrella, qui el va compondre a la manera tradicional valenciana: en forma de pasdoble.\n\u00e9s un equip de primera\nnostre val\u00e8ncia club de futbol\nque lluita per a defendre\nen totes bandes nostres colors.\nen el camp de l'algir\u00f3s\nja comen\u00e7\u00e0rem a demostrar\nque era una bona manera\nper a val\u00e8ncia representar.\namunt val\u00e8ncia, visca el val\u00e8ncia, \u00e9s el millor\namunt val\u00e8ncia, visca el val\u00e8ncia del nostre cor.\nunits com sempre els valencianistes et seguirem,\nen cada estadi perqu\u00e8 triomfes t'animarem.\nen la capital del t\u00faria\n\u00e9s el val\u00e8ncia qui vist de blanc\ni def\u00e9n la camiseta\nple de coratge per a guanyar.\nen mestalla continuaren\nsempre esfor\u00e7ant-se per a triomfar\ni les gl\u00f2ries arribaren\ni en compet\u00e8ncia continuaran.\namunt val\u00e8ncia, visca el val\u00e8ncia, \u00e9s el millor\namunt val\u00e8ncia, visca el val\u00e8ncia, del nostre cor.\nunits com sempre els valencianistes et seguirem,\nen cada estadi perqu\u00e8 triomfes t'animarem.\namunt val\u00e8ncia, visca el val\u00e8ncia, el campi\u00f3!\n\n\n== estadis ==\n\n\n=== camp d'algir\u00f3s ===\n\nels primers anys despr\u00e9s de la seua fundaci\u00f3 el 1919, el val\u00e8ncia fc va entrenar i va disputar els seus partits com a local en el desaparegut camp d'algir\u00f3s. el camp es trobava en el cam\u00ed d'algir\u00f3s, entre els actuals carrers de finl\u00e0ndia i del general gil dolz. tenia una capacitat per a 5.000 espectadors i unes dimensions de 91 x 47 metres (orientaci\u00f3 est-oest). les condicions del terreny de joc eren molt modestes i no era de gespa sin\u00f3 de terra. el propietari del recinte era eugenio miquel, el qual va llogar el camp als dirigents valencianistes per 100 pessetes al mes. el camp va ser inaugurat el 7 de desembre de 1919 amb un partit amist\u00f3s entre el conjunt valencianista i el cast\u00e0lia de castell\u00f3, amb un resultat d'empat sense gols. l'endem\u00e0, es van tornar a vore les cares els dos equips i aquesta vegada el val\u00e8ncia es va imposar per 1-0.el camp es va quedar xicotet pel gran augment del nombre de socis. per aquesta ra\u00f3, el llavors president del club ramon leonarte i la junta directiva van buscar parcel\u00b7les en venda per a construir un nou camp per a l'equip. el gener de 1923, van decidir comprar 10.000 m\u00b2 de terreny, situats 500 metres m\u00e9s al nord del camp d'algir\u00f3s, per 316.439,20 pessetes (una quantitat considerable per a l'\u00e8poca) que es va finan\u00e7ar a for\u00e7a de cr\u00e8dits. el projecte per al nou estadi va ser encarregat a l'arquitecte i soci del club francisco almenar quinz\u00e1 (qui anys m\u00e9s tard seria president de l'entitat) i les obres de construcci\u00f3 van ser adjudicades al tamb\u00e9 soci ramon ferrer aguilar.\n\n\n=== mestalla ===\n\npropietat del val\u00e8ncia cf, l'estadi de mestalla va ser inaugurat el 20 de maig de 1923. el seu nom es deu al fet que la s\u00e9quia de mestalla passava junt al camp. en aquells dies, el camp tenia unes dimensions de 100 x 59 metres i una capacitat de 17.000 espectadors. el dia de la inauguraci\u00f3 es va celebrar un partit amistosa que va enfrontar al val\u00e8ncia amb el fc levante. el resultat final va ser d'1-0 per al conjunt local amb gol marcat per \"montes\" (arturo montesinos cebri\u00e1n).entre 1969 i 1994 es va denominar oficialment estadi luis casanova, en honor de luis casanova giner, un dels millors presidents de la hist\u00f2ria del club durant dues d\u00e8cades (els 40 i els 50) en les quals es van conquistar tres t\u00edtols de lliga i tres copes, a m\u00e9s de diversos subcampionats i promotor de la gran ampliaci\u00f3 de l'estadi.\ndes de 1994 l'estadi va recuperar el seu nom de mestalla, i posseeix actualment una capacitat per a 49,500 espectadors des de la seua \u00faltima ampliaci\u00f3 el 1998, i unes dimensions de 105 x 70 metres. l'estadi est\u00e0 classificat entre els m\u00e9s intimidatoris i respectats d'europa, juntament amb altres estadis com anfield o l'estadi ol\u00edmpic de roma.a l'octubre de 2013 es va inaugurar una nova imatge de l'estadi dirigida a augmentar els ingressos del club per m\u00e0rqueting. aquesta nova imatge inclo\u00efa pintar els seients en una combinaci\u00f3 de colors taronja i blanc, mostrant en negre la silueta d'un gran rat penat. a m\u00e9s a l'estiu de 2014 es va pintar i va decorar tot l'exterior de l'estadi, alternant negre i taronja, aix\u00ed com fotografies de gran grand\u00e0ria d'antics jugadors del club i d'\u00e8xits esportius.\nha acollit des dels seus primers anys un total de 31 partits internacionals de la selecci\u00f3 espanyola de futbol (entre ells els de la fase final del copa del m\u00f3n de 1982), m\u00e9s 5 partits de la selecci\u00f3 ol\u00edmpica d'espanya durant els jocs ol\u00edmpics de 1992, i ha sigut seu de 10 finals de la copa del rei, l'\u00faltima en 2014.\n\n\n=== nou mestalla ===\n\nel club est\u00e0 en proc\u00e9s de construcci\u00f3 del nou estadi, el nou mestalla. el seu disseny avantguardista va ser presentat en p\u00fablic el divendres 10 de novembre de 2006 i la seua ubicaci\u00f3 final ser\u00e0 a l'avinguda de les corts valencianes, al barri de benicalap de la ciutat de val\u00e8ncia. per aquests nous terrenys adquirits discorre tamb\u00e9 la s\u00e9quia de mestalla, el cabal de la qual de les seues aig\u00fces servia per a moure els queixals del desaparegut \"mol\u00ed de la marquesa\", a campanar.\nla seua construcci\u00f3 es va iniciar l'1 d'agost de 2007 i estava prevista la seua finalitzaci\u00f3 per a maig del 2009, amb una capacitat per a 75.000 espectadors. la construcci\u00f3 de l'estadi porta parada des del 25 de febrer de 2009 les obres es van aturar per falta de liquiditat al no haver-se pogut vendre el s\u00f2l de l'actual mestalla per la crisi immobili\u00e0ria que va baixar enormement el valor del s\u00f2l i pel gran endeutament del club despr\u00e9s de la mala gesti\u00f3 de juan soler.\nal desembre de 2011 el club va anunciar un protocol d'intencions amb l'entitat bankia, creditora de la major part del deute del club, a trav\u00e9s del qual podrien reprendre's les obres, per\u00f2 al setembre de 2012 es va saber que bankia trencava l'acord aconseguit a trav\u00e9s del pla newcoval, per la qual cosa el club es va quedar sense acord per al finan\u00e7ament de l'estadi. despr\u00e9s del proc\u00e9s de venda del club, l'empresa de peter lim i l'arquitecte mark fenwick, s'encarreguen del nou projecte d'estadi. s'espera que l'estadi estiga acabat abans del centenari del val\u00e8ncia cf en el 2019, tal com estava escrit en el contracte amb el qual meriton, l'empresa de peter lim, es va fer propiet\u00e0ria d'una gran part de les accions del club.\n\n\n== ciutat esportiva de paterna ==\n\nla ciutat esportiva de paterna \u00e9s un dels complexos esportius destinat al futbol m\u00e9s importants d'espanya. el club va adquirir els terrenys en el terme municipal de paterna sota la presid\u00e8ncia de francisco ros casares, el 1974, amb un cost de 85 milions de pessetes. es troba al costat del parc tecnol\u00f2gic i ben comunicat, ja que est\u00e0 al costat del tram del by-pass de val\u00e8ncia de l'autovia a-7 i al costat de l'autovia cv-35.\namb una extensi\u00f3 de 180.000 metres quadrats i tretze camps de futbol, \u00e9s el lloc habitjugadors internacionalsent del primer equip, sin\u00f3 tamb\u00e9 de totes les categories inferiors del club. a m\u00e9s, disposa d'una resid\u00e8ncia per als xics de l'acad\u00e8mia que venen de qualsevol part del m\u00f3n a formar-se com a futbolistes i un modern centre de rehabilitaci\u00f3 dotat de diverses sales per a la recuperaci\u00f3 dels futbolistes lesionats o que es troben en per\u00edode de rehabilitaci\u00f3.\n\n\n== jugadors ==\n\n\n=== plantilla 2023-2024 ===\na 8 agost 2023.\n\n\n=== equip de reserva ===\n\n\n=== jugadors internacionals ===\nnota: en negreta jugadors part de l'\u00faltima convocat\u00f2ria en la corresponent categoria.\n\n\n=== jugadors hist\u00f2rics ===\njugadors hist\u00f2rics del val\u00e8ncia cf per any de debut:\n\n\n== entrenadors ==\nel val\u00e8ncia cf al llarg de la seua hist\u00f2ria ha disposat de grans entrenadors de la talla de ram\u00f3n alzines; qui va aconseguir el primer t\u00edtol de lliga i copa per al club valencianista; alfredo di st\u00e9fano, el treball del qual es va veure recompensat amb un t\u00edtol de lliga i un altre de recopa d'europa; jacinto quincoces, rafael ben\u00edtez, que va dur al t\u00edtol de lliga despr\u00e9s de 31 anys sense aconseguir-lo a m\u00e9s d'aconseguir el doblet de lliga i uefa, h\u00e9ctor c\u00faper que va dirigir al conjunt valencianista a dues finals consecutives de lliga de campions.\n\nun dels utillers m\u00e9s destacats del club en la seua hist\u00f2ria va ser bernardo espa\u00f1a edo, m\u00e9s conegut com a espanyeta, qui fou cap d'utillers de l'equip i idolatrat per l'afici\u00f3 com un jugador m\u00e9s de l'equip. despr\u00e9s de 55 anys treballant per al club, l'estiu de 2016 es va retirar.\n\n\n== presidents ==\n\n\n== palmar\u00e8s ==\n\n\n=== tornejos internacionals ===\n\u00e9s l'\u00fanic club en haver guanyat tant la copa de fires (dos voltes), com la copa de la uefa (una volta).\n 2 copes de fires (actual copa de la uefa): 1961-62, 1962-63\n 1 copa de la uefa: 2003-04\n 1 recopa d'europa: 1979-80\n 2 supercopes d'europa: 1980, 2004\n 1 copa intertoto de la uefa: 1998\n 1 petita copa del m\u00f3n: 1966\n2 subcampionats de lliga de campions de la uefa: 1999-00, 2000-01\n1 subcampionat de copa de fires: 1963-64\n\n\n=== tornejos estatals ===\n6  campionats de lliga espanyola: 1941-42, 1943-44, 1946-47, 1970-71, 2001-02, 2003-04\n8  copes del rei: 1941, 1949, 1954, 1967, 1979, 1999, 2008, 2019\n1  supercopa espanyola: 1999\n1 copa eva duarte: 1948\n\n\n=== tornejos regionals ===\n3 campionats de llevant: 1922-23, 1924-25, 1936-37\n8 campionats de val\u00e8ncia: 1925-26, 1926-27, 1930-31, 1931-32, 1932-33, 1933-34, 1937-38, 1939-401 trofeu fira de juliol : 1921\n\n\n=== tornejos amistosos ===\n30 trofeu taronja: 1961, 1962, 1970, 1975, 1978, 1979, 1980, 1983, 1984, 1988, 1989, 1991, 1993, 1994, 1996, 1998, 1999, 2001, 2002, 2006, 2008, 2010, 2011, 2012, 2013, 2014, 2016, 2018, 2021, 2022\n4 trofeu ciutat de val\u00e8ncia: 1988, 1990, 1993, 1994\n3 trofeu copa generalitat: 1999, 2001, 2002\n2 trofeu ciudad de la l\u00ednea: 1970, 1993\n2 trofeu copa rubio: 2011, 2012\n2 trofeu martini rossi: 1948-49, 1949-50\n2 memorial luis su\u00f1er: 2008 i 2009\n1 trofeu teresa herrera: 1952\n1 trofeu concepci\u00f3n arenal: 1954\n1 trofeu ciudad de m\u00e9xico: 1966\n1 trofeu ram\u00f3n de carranza: 1967\n1 trofeu noces d'or: 1969\n1 torneig de par\u00eds: 1975\n1 trofeu ib\u00e8ric: 1975\n1 trofeu comunitat valenciana: 1982\n1 trofeu 75 aniversari llevant ue: 1984\n1 trofeu teide: 1985\n1 trofeu alcarria: 1986\n1 trofeu festa d'elx: 1991\n1 trofeu groningen: 1992\n1 trofeu la laguna: 1992\n1 trofeu ciutat de palma: 1993\n1 trofeu vila de benidorm: 1993\n1 trofeu 80 aniversari san mam\u00e9s: 1993\n1 trofeu joan gamper: 1994\n1 trofeu ciutat d'alacant: 1994\n1 trofeu ciutat de benidorm: 1994\n1 trofeu ciutat de m\u00e9rida: 1995\n1 trofeu ciutat de barcelona: 1995\n1 trofeu copa fuji: 1997\n1 trofeu de la cer\u00e0mica: 2001\n1 trofeu ladbrockes.com cup: 2003\n1 trofeu thomas cook (1): 2007\n1 trofeu centenari borussia dortmund: 2009\n1 sparkasse emsland cup (torneig werder bremen): 2009\n1 emirates cup: 2014\n\n\n== traject\u00f2ria a les competicions internacionals ==\n\u00b9 equip eliminat millor posicionat en cas de classificaci\u00f3, o equip classificat pitjor posicionat en cas d'eliminaci\u00f3\n\n\n== altres dades d'inter\u00e8s ==\n\ntemporades a 1a: 75.\ntemporades a 2a: 4.\npartits jugats a 1a:  2.360\nvict\u00f2ries a 1a:  1.050\nempats a 1a:  543\nderrotes a 1a:  767\ngols a favor: 3.926\ngols en contra: 3.089\npunts: 2.902 punts\ndifer\u00e8ncia de gols: 837\nmillor posici\u00f3 a la lliga: 1r\npitjor posici\u00f3 a la lliga: 16\u00e8\nposici\u00f3 hist\u00f2rica: 3r\nmajor vict\u00f2ria com a local: (29/11/1953) val\u00e8ncia cf 8 - 0 sporting de gij\u00f3n\nmajor vict\u00f2ria com a visitant: (4/2/1951) ue lleida 1 - 6 val\u00e8ncia cf; (31/1/2004) m\u00e0laga cf 1 -6 val\u00e8ncia cf\nmajor derrota com a local: (20/1/2013) val\u00e8ncia cf 0 - 5 reial madrid\nmajor derrota com a visitant: (13/10/1940) sevilla fc 10 - 3 val\u00e8ncia cf\nmajor vict\u00f2ria en competici\u00f3 europea: (23/11/2011) val\u00e8ncia cf 7 - 0 racing de genk\n\n\n=== jugadors amb m\u00e9s participacions ===\nfins al 2 de febrer de 2009, els 10 jugadors amb m\u00e9s participacions amb el val\u00e8ncia cf a primera divisi\u00f3 s\u00f3n:\n\ndades extretes del llibre del llibre \"val\u00e8ncia cf. 90 anys d'hist\u00f2ria\".\n\n\n=== m\u00e0xims golejadors ===\nfins al juny de 2010, els 10 jugadors amb m\u00e9s gols amb el val\u00e8ncia cf a primera divisi\u00f3 s\u00f3n:\n\n\n=== m\u00e0xims golejadors per temporada ===\n\n\n=== fitxatges m\u00e9s cars de la hist\u00f2ria del club ===\n\n\n=== vendes m\u00e9s cares en la hist\u00f2ria del club ===\n\n\n== temporades ==\n\n\n== equip filial ==\n\n\n== equip femen\u00ed ==\ndes de la temporada 2009-2010 el val\u00e8ncia t\u00e9 un equip de futbol femen\u00ed en arribar a un acord amb el cd col\u00b7legi alemany de val\u00e8ncia perqu\u00e8 els equips femenins del col\u00b7legi competeixin amb el nom de val\u00e8ncia f\u00e9minas cf.\n\n\n== refer\u00e8ncies ==\n\n\n== bibliografia ==\nja tenim equip, de paco gisbert, 2010, carena editors, s.l, isbn 978-84-92932-21-4\ncr\u00f3nica de un desencuentro, 2014, carena editors, s.l, isbn 978-84-96419-95-7\n\n\n== vegeu tamb\u00e9 ==\nestadi de mestalla\nestadi nou mestalla\n\n\n== enlla\u00e7os externs ==\nval\u00e8ncia club de futbol - lloc web oficial"