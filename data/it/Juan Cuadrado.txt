"juan guillermo cuadrado bello (necocl\u00ed, 26 maggio 1988) \u00e8 un calciatore colombiano, difensore o centrocampista dell'inter e della nazionale colombiana.\n\n\n== biografia ==\nfiglio di marcela bello guerrero e guillermo cuadrado, il padre era un camionista, rimasto ucciso quando il figlio juan era solo un bambino; \u00e8 stata la madre a crescerlo e a incoraggiarlo per prima a dedicarsi al calcio, mantenendolo lavorando nelle piantagioni di banane. \u00e8 sposato con melissa, dalla quale ha avuto due figli.\n\n\n== caratteristiche tecniche ==\ngiocatore che ha nella velocit\u00e0 e nel dribbling le sue caratteristiche migliori \u2014 in serie a si \u00e8 pi\u00f9 volte distinto come il migliore dribblatore nell'arco di un campionato \u2014, \u00e8 un esterno di centrocampo dall'ottima tecnica e avvezzo ai virtuosismi, che sulla fascia destra pu\u00f2 saltare l'avversario creando superiorit\u00e0 numerica, andando al cross o servendo l'assist ai compagni, o ancora accentrandosi per cercare lui stesso la conclusione a rete.divenuto nel corso degli anni un jolly molto duttile, pu\u00f2 essere impiegato anche in posizione pi\u00f9 avanzata e offensiva, come attaccante esterno o seconda punta, oppure pi\u00f9 difensiva, come terzino, ruolo quest'ultimo ricoperto agli esordi in patria e poi reinterpretato stabilmente nella seconda parte di carriera a torino. nelle fasi finali della carriera \u00e8 stato occasionalmente impiegato, in nazionale, anche come mediano.\n\n\n== carriera ==\n\n\n=== club ===\n\n\n==== independiente medell\u00edn, udinese e lecce ====\nlaterale destro di difesa, muove i primi passi nel settore giovanile dell'atl\u00e9tico uraba, prima di essere ingaggiato dall'independiente medell\u00edn nel 2007. all'inizio del 2008 viene aggregato alla prima squadra, nella quale colleziona 21 presenze e 2 reti. agli inizi di giugno il presidente dei rossobl\u00f9 conferma l'interesse che il club italiano dell'udinese mostra verso il giocatore, che il 5 luglio 2009 viene acquistato dai friulani a titolo definitivo, debuttando in serie a il 1\u00ba novembre successivo. rimane a udine per un biennio, durante il quale, complice anche il difficile ambientamento al calcio europeo, non riesce a trovare molto spazio tra i bianconeri.il 3 agosto 2011 passa al lecce con la formula del prestito secco. la sua prima rete in giallorosso, prima in assoluto anche nella massima serie italiana, \u00e8 del 6 novembre dello stesso anno nella sfida-salvezza del manuzzi contro il cesena, vinta 1-0 grazie a un suo tiro deviato da un difensore romagnolo. alla fine del campionato, nonostante l'ottimo rendimento offerto dal colombiano, la squadra salentina retrocede e cuadrado fa ritorno a udine.\n\n\n==== fiorentina ====\nil 23 luglio 2012 la fiorentina preleva il calciatore dall'udinese in prestito oneroso con diritto di riscatto della met\u00e0. esordisce in maglia viola il 18 agosto seguente, nella gara di coppa italia vinta 2-0 a firenze contro il novara, subentrando al 58' a pasqual. segna il suo primo gol in maglia gigliata il 4 novembre 2012, nella gara casalinga di campionato vinta 4-1 contro il cagliari.il 17 giugno 2013 la societ\u00e0 toscana esercita il diritto di opzione sulla met\u00e0 del cartellino, con cuadrado che diventa cos\u00ec in compropriet\u00e0 tra fiorentina e udinese. segna nella partita d'andata dei play-off di uefa europa league contro gli svizzeri del grasshoppers, partita finita 1-2. sigla poi la sua prima doppietta nella nona giornata di campionato, nella trasferta sul campo del chievo vinta 2-1.il 19 giugno 2014 la compartecipazione del giocatore viene risolta a favore della fiorentina: \u00e8 la pi\u00f9 costosa operazione di mercato della fiorentina nella gestione della valle, a fronte di un esborso totale di 21 milioni di euro. il 18 settembre seguente segna il primo gol stagionale in europa league ai francesi del guingamp. l'11 dicembre, in fiorentina-dinamo minsk 1-2 di europa league, tocca quota 100 presenze con i viola. nell'ultima stagione a firenze segna 6 gol in 23 partite; complessivamente con la fiorentina ha giocato 106 partite segnando 26 gol.\n\n\n==== chelsea ====\nil 2 febbraio 2015 viene ufficializzato il passaggio del giocatore al club inglese del chelsea, per 30 milioni di euro pi\u00f9 il prestito semestrale di salah. cinque giorni pi\u00f9 tardi debutta con la nuova maglia, nella vittoria per 2-1 sul campo dell'aston villa, subentrando a willian all'80' di gioco. ll 17 dello stesso mese seguente fa il suo esordio assoluto in champions league, nella partita pareggiata per 1-1 contro i francesi del paris saint-germain al parco dei principi. il 28 febbraio vince con i blues la football league cup superando 2-0 in finale i concittadini del tottenham, match in cui gioca l'ultimo quarto d'ora.nel prosieguo di stagione, tuttavia, non riesce a trovare ulteriore spazio agli ordini di jos\u00e9 mourinho, finendo per risultare avulso dagli schemi del tecnico lusitano. il 3 maggio pu\u00f2 comunque fregiarsi della vittoria della premier league, arrivata grazie al successo 1-0 contro il crystal palace a stamford bridge. chiude il semestre a londra con 12 presenze tra campionato e coppe, senza mai andare a segno.\n\n\n==== juventus ====\n\n\n===== 2015-2019 =====\nil 25 agosto 2015 il chelsea cede il giocatore in prestito annuale al club italiano della juventus. cinque giorni dopo cuadrado fa il suo esordio in bianconero, nella sconfitta per 1-2 sul campo della roma, subentrando a padoin nella ripresa; il 16 settembre debutta in champions league con la nuova maglia, nella partita vinta 2-1 sugl'inglesi del manchester city al city of manchester stadium. il 31 ottobre segna il suo primo gol in bianconero, decidendo in extremis il derby della mole contro il torino con una rete al 3' di recupero; il 16 marzo 2016 segna la sua prima rete europea con la maglia bianconera, siglando all'allianz arena il raddoppio juventino nella sfida poi persa 2-4 ai supplementari contro il bayern monaco, negli ottavi di champions league: a fine stagione, la uefa inserir\u00e0 questa marcatura tra le 10 pi\u00f9 belle dell'edizione.\nnel frattempo il 25 aprile 2016, a coronamento di una rimonta-record cui proprio cuadrado diede il la con il suo gol nel derby torinese, vince in maglia bianconera il suo primo campionato italiano; il successivo 21 maggio conquista anche la sua prima coppa italia, subentrando a gara in corso nella finale di roma contro il milan, e fornendo l'assist a morata per il decisivo 1-0 dei piemontesi ai supplementari.inizialmente rientrato al chelsea nell'estate 2016, lo stesso cuadrado spinge per un suo ritorno alla juventus, concretizzatosi il 31 agosto sulla base di un prestito triennale a fronte di un corrispettivo annuo di 5 milioni di euro. il 18 ottobre, in occasione della trasferta di champions league con il olympique lione, segna il gol che consegna la vittoria ai bianconeri per 1-0. il 5 febbraio 2017, in campionato, il colombiano decide il derby d'italia vinto per 1-0 a torino contro l'inter. dopo aver centrato con la juventus anche nella stagione 2016-2017 il double nazionale, il 22 maggio viene riscattato dal club bianconero per 20 milioni di euro.nella stagione 2017-2018 mette in bacheca ancora una volta un double domestico, segnando gol decisivi nella trasferta col genoa e in casa col benevento, oltrech\u00e9 nella classica di torino col milan; \u00e8 inoltre questa la stagione in cui l'allenatore dei torinesi, massimiliano allegri, comincia a reimpostarlo da esterno a terzino. pi\u00f9 travagliata si rivela l'annata 2018-2019: dopo essere andato a segno in campionato nella gara contro il cagliari, incappa in un infortunio al ginocchio sinistro nella trasferta dicembrina di champions league contro lo young boys, che lo costringe all'operazione e a saltare gran parte della seconda tornata della stagione; rientra in campo solo nell'aprile 2019, vincendo comunque il suo quarto scudetto consecutivo con i torinesi.\n\n\n===== 2019-2023 =====\ntorna a pieno regime per stagione 2019-2020, in cui anche il nuovo allenatore juventino maurizio sarri lo predilige con compiti pi\u00f9 difensivi, impiegandolo come terzino destro. al termine di un campionato drammatico per ragioni extrasportive, dilatatosi fino all'estate causa lo stop primaverile dettato dalla sopraggiunta pandemia di covid-19, il colombiano conquista il suo quinto titolo italiano consecutivo, andando a segno nelle gare casalinghe contro brescia e torino; in precedenza, in champions league aveva realizzato il primo gol stagionale dei piemontesi nella competizione, nel pareggio 2-2 sul terreno dell'atl\u00e9tico madrid.con l'annata seguente, che lo vede agli ordini dell'ex collega andrea pirlo nel frattempo sedutosi in panchina, cuadrado \u00e8 ormai tra i senatori dello spogliatoio bianconero: il 1\u00ba novembre 2020, sul finire della vittoriosa trasferta di campionato contro lo spezia, dopo l'uscita dal campo di bonucci riceve per la prima volta la fascia di capitano della squadra, che poi indossa per la prima volta dal 1' nella successiva gara interna del 21 novembre contro il cagliari. sigla le prime reti stagionali il 15 maggio 2021 nel successo per 3-2 contro l'inter, realizzando una doppietta; il secondo e decisivo gol arriva su calcio di rigore, il primo trasformato dal colombiano in massima serie. nonostante le dfficolt\u00e0 in cui incappa la juventus in quest'annata, costretta dopo nove anni ad abdicare nella difesa dello scudetto, nel corso del 2021 il centrocampista riesce comunque ad ampliare il proprio palmar\u00e8s grazie alle affermazioni bianconere in supercoppa italiana e coppa italia.col gruppo storico dei nove scudetti consecutivi ormai avviato al tramonto, nella stagione 2021-2022 neanche il ritorno in panchina di allegri riesce a far rivivere in casa bianconera i fasti del recente passato, sicch\u00e9 cuadrado e compagni si ritrovano dopo undici anni a chiudere la stagione senza mettere trofei in bacheca. il colombiano si fa comunque notare per la rete che decide la gara interna di campionato contro la sua ex fiorentina, per il gol olimpico che il 5 dicembre 2021 sblocca il punteggio nella vittoria casalinga sul genoa \u2014 premiato come gol del mese dalla lega serie a \u2014 e per la rete su calcio di punizione alla sampdoria nell'esordio stagionale in coppa italia, la prima segnata in maglia bianconera in questa competizione.\nal termine della stagione 2022-2023, l'ultima trascorsa a torino, lascia la juventus alla scadenza naturale del proprio contratto, dopo avere totalizzato 314 presenze, 26 reti e undici trofei con la maglia bianconera.\n\n\n==== inter ====\nil 19 luglio 2023 si accorda da svincolato con l'inter. il successivo 19 agosto fa il suo debutto in nerazzurro, subentrando a dumfries nella vittoria di campionato contro il monza (2-0).\n\n\n=== nazionale ===\ndebutta con la nazionale colombiana il 4 settembre 2010, nell'amichevole di puerto la cruz vinta 2-0 contro il venezuela, trovando nell'occasione la rete che sblocca il risultato, la sua prima per i cafeteros.nel 2011 viene convocato per la copa am\u00e9rica in argentina, che vede la colombia eliminata ai quarti di finale. a partire dalle qualificazioni al campionato del mondo 2014, cuadrado diventa un punto fermo della sua nazionale: nella fase finale in brasile, in cui il cammino colombiano si ferma ai quarti di finale, l'esterno realizza il calcio di rigore che apre le marcature nella vittoria 4-1 sul giappone della fase a gironi, oltre a fornire 4 assist ai compagni.\n\nnel successivo biennio partecipa alla copa am\u00e9rica di cile 2015, che vede la sua nazionale estromessa ancora ai quarti di finale, e alla speciale copa am\u00e9rica centenario negli stati uniti d'america, chiusa dalla colombia al terzo posto \u2014 suo migliore risultato da quindici anni a quella parte.\n\u00e8 tra i convocati al campionato del mondo 2018 in russia, chiuso dai cafeteros agli ottavi di finale contro l'inghilterra (nonostante avesse realizzato il proprio tiro di rigore nel decisivo epilogo), e in cui cuadrado segna il gol del definitivo 3-0 nella vittoriosa sfida della fase a gironi contro la polonia.l'anno seguente partecipa alla copa am\u00e9rica in brasile, avventura chiusa dalla nazionale colombiana ai quarti di finale dopo la sconfitta ai rigori contro il cile (nonostante, anche stavolta, cuadrado avesse realizzato il suo tentativo).due anni dopo viene convocato per la successiva edizione della competizione. titolare dei cafeteros anche in questa rassegna, dopo avere saltato la sfida ai quarti contro l'uruguay, rientra in semifinale contro l'argentina, partita in cui raggiunge quota 100 presenze in nazionale: la gara si protrae sino ai rigori, dove cuadrado segna il suo tiro, ma la sua realizzazione non \u00e8 sufficiente ai colombiani per raggiungere la finale. chiude la manifestazione al terzo posto, trovando anche il gol del parziale 1-1 nella finalina vinta 3-2 contro il per\u00f9.\n\n\n== statistiche ==\n\n\n=== presenze e reti nei club ===\nstatistiche aggiornate al 12 dicembre 2023.\n\n\n=== cronologia presenze e reti in nazionale ===\n\n\n== palmar\u00e8s ==\n\n\n=== club ===\n\n\n==== competizioni nazionali ====\n coppa di lega inglese: 1chelsea: 2014-2015 campionato inglese: 1chelsea: 2014-2015 campionato italiano: 5juventus: 2015-2016, 2016-2017, 2017-2018, 2018-2019, 2019-2020 coppa italia: 4juventus: 2015-2016, 2016-2017, 2017-2018, 2020-2021 supercoppa italiana: 2juventus: 2018, 2020\n\n\n== note ==\n\n\n== voci correlate ==\ncalciatori con almeno 100 presenze in nazionale\n\n\n== altri progetti ==\n\n wikiquote contiene citazioni di o su juan cuadrado\n wikimedia commons contiene immagini o altri file su juan cuadrado\n\n\n== collegamenti esterni ==\n\n juan cuadrado, su uefa.com, uefa. \n juan cuadrado, su legaseriea.it, lega nazionale professionisti serie a. \n juan cuadrado, su tuttocalciatori.net, tuttocalciatori.net. \n(en) juan cuadrado, su national-football-teams.com, national football teams. \n(de, en, it) juan cuadrado, su transfermarkt, transfermarkt gmbh & co. kg. \n juan cuadrado, su it.soccerway.com, perform group. \n juan cuadrado, su smr.worldfootball.net, heim:spiel medien gmbh. \n(en) juan cuadrado, su soccerbase.com, racing post. \n(fr) juan cuadrado, su lequipe.fr, l'\u00e9quipe 24/24. \n(en, es, ca) juan cuadrado, su bdfutbol.com. \n(es) juan cuadrado, su as.com. \n(en) juan cuadrado, su imdb, imdb.com. \n juan cuadrado, su aic.football.it, associazione italiana calciatori."