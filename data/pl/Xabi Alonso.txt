"xabier alonso olano (baskijska wymowa: [\u02c8\u0283abi a\u02c8lons\u033ao]; ur. 25 listopada 1981 w tolosie) \u2013 hiszpa\u0144ski pi\u0142karz narodowo\u015bci baskijskiej, kt\u00f3ry wyst\u0119powa\u0142 na pozycji pomocnika. z\u0142oty medalista mistrzostw \u015bwiata 2010, mistrzostw europy 2008 i 2012. od pa\u017adziernika 2022 trener bayeru leverkusen.\nalonso rozpocz\u0105\u0142 karier\u0119 w realu sociedad, a po kr\u00f3tkim okresie sp\u0119dzonym w sd eibar powr\u00f3ci\u0142 do wyst\u0119puj\u0105cego w primera divisi\u00f3n zespo\u0142u. john toshack wyznaczy\u0142 alonso na kapitana dru\u017cyny, a ten poprowadzi\u0142 klub na drugie miejsce w lidze w sezonie 2002/2003. w sierpniu 2004 za sum\u0119 10,5 miliona funt\u00f3w do\u0142\u0105czy\u0142 do liverpoolu. w pierwszym sezonie gry zwyci\u0119\u017cy\u0142 z zespo\u0142em w lidze mistrz\u00f3w. w kolejnych rozgrywkach klub z hiszpanem w sk\u0142adzie zdoby\u0142 tarcz\u0119 wsp\u00f3lnoty oraz puchar anglii. w 2009 za kwot\u0119 30 milion\u00f3w funt\u00f3w przeszed\u0142 do realu madryt. w trzech pierwszych sezonach w klubie wygra\u0142 mistrzostwo i puchar hiszpanii.\ndebiut w reprezentacji hiszpanii zaliczy\u0142 w kwietniu 2003 w wygranym 4:0 spotkaniu z ekwadorem. wyst\u0105pi\u0142 na mistrzostwach \u015bwiata 2006, 2010 i 2014, a tak\u017ce mistrzostwach europy 2004, 2008 i 2012. z reprezentacj\u0105 zwyci\u0119\u017cy\u0142 na mundialu 2010 oraz uefa euro 2008 i 2012, podczas kt\u00f3rego zaliczy\u0142 sw\u00f3j setny wyst\u0119p w kadrze narodowej. 27 sierpnia 2014 roku zako\u0144czy\u0142 karier\u0119 w reprezentacji.\n\n\n== kariera pi\u0142karska ==\n\n\n=== pocz\u0105tki ===\nalonso urodzi\u0142 si\u0119 w rodzinie o d\u0142ugich tradycjach pi\u0142karskich. jego ojciec, miguel \u00e1ngel alonso, w barwach realu sociedad dwukrotnie zwyci\u0119\u017cy\u0142 w primera divisi\u00f3n, za\u015b kolejny triumf w lidze zaliczy\u0142 po do\u0142\u0105czeniu do fc barcelona. zanotowa\u0142 r\u00f3wnie\u017c udane wyst\u0119py na arenie mi\u0119dzynarodowej, zwyci\u0119\u017caj\u0105c we wszystkich 20 spotkaniach kadry, w kt\u00f3rych wzi\u0105\u0142 udzia\u0142. urodzony w tolosie, ma\u0142ej baskijskiej miejscowo\u015bci, xabi alonso pierwsze sze\u015b\u0107 lat \u017cycia sp\u0119dzi\u0142 w barcelonie, po czym przeprowadzi\u0142 si\u0119 z rodzin\u0105 do san sebasti\u00e1n. tam zainteresowa\u0142 si\u0119 futbolem, gdzie od wczesnych lat zacz\u0105\u0142 wyst\u0119powa\u0107 w klubie playa de la concha (muszlowa pla\u017ca). graj\u0105c na baskijskich pla\u017cach alonso zaprzyja\u017ani\u0142 si\u0119 z mikelem artet\u0105. hiszpan by\u0142 zafascynowany futbolem, co spowodowa\u0142o, \u017ce ojciec cz\u0119sto prowadza\u0142 go i jego starszego brata mikela na klubowe boisko klubu ce sabadell fc, gdzie wsp\u00f3lnie trenowali. du\u017cy wp\u0142yw na gr\u0119 alonso mia\u0142 jego ojciec, zawodnikowi wi\u0119ksz\u0105 przyjemno\u015b\u0107 od strzelenia bramki sprawia\u0142o celne podanie pi\u0142ki partnerowi z zespo\u0142u. w m\u0142odym wieku zadecydowa\u0142, \u017ce b\u0119dzie wyst\u0119powa\u0142 na pozycji defensywnego pomocnika, na kt\u00f3rej mia\u0142 zamiar nauczy\u0107 si\u0119, jak z korzy\u015bci\u0105 dla dru\u017cyny rozprowadza\u0107 pi\u0142k\u0119 po boisku. w p\u00f3\u017aniejszych latach umiej\u0119tno\u015b\u0107 ta okaza\u0142a si\u0119 kluczowym elementem w jego klubowej i mi\u0119dzynarodowej karierze.\nalonso i arteta marzyli o wsp\u00f3lnej grze w pierwszej dru\u017cynie realu sociedad. chocia\u017c ucz\u0119szczali do r\u00f3\u017cnych szk\u00f3\u0142, razem stanowili o sile lokalnej dru\u017cyny m\u0142odzie\u017cowej antiguoko, rozgrywaj\u0105c mecze w weekendy. ich wyst\u0119py przyci\u0105ga\u0142y uwag\u0119 poszukiwaczy talent\u00f3w z czo\u0142owych klub\u00f3w hiszpa\u0144skich, i wkr\u00f3tce drogi obu m\u0142odzie\u0144c\u00f3w rozesz\u0142y si\u0119, ko\u0144cz\u0105c tym samym dziewi\u0119\u0107 lat przyjacielskiej rywalizacji. alonso do\u0142\u0105czy\u0142 do realu sociedad, za\u015b arteta zwi\u0105za\u0142 si\u0119 z fc barcelona. mimo to, po zmianie barw alonso nie czu\u0142 si\u0119 w klubie samotnie, gdy\u017c do\u0142\u0105czy\u0142 do starszego brata, mikela, kt\u00f3ry sta\u0142 si\u0119 wa\u017cnym zawodnikiem dru\u017cyny.\n\n\n=== real sociedad ===\n\n\n==== debiut i opaska kapita\u0144ska ====\nalonso stale czyni\u0142 post\u0119py wyst\u0119puj\u0105c w dru\u017cynach m\u0142odzie\u017cowych oraz rezerwach klubu, dzi\u0119ki czemu w wieku 18 lat otrzyma\u0142 szans\u0119 debiutu w pierwszym zespole. premierowy mecz w doros\u0142ej dru\u017cynie mia\u0142 miejsce w grudniu 1999 w spotkaniu o puchar kr\u00f3la przeciwko logro\u00f1\u00e9s cf. w sezonie alonso nie wyst\u0105pi\u0142 ju\u017c w \u017cadnym meczu pierwszego zespo\u0142u, jednak kolejny rok przyni\u00f3s\u0142 wi\u0119cej okazji do gry. na pocz\u0105tku rozgrywek 2000/2001 trener javier clemente wys\u0142a\u0142 zawodnika na wypo\u017cyczenie do drugoligowego sd eibar, aby zebra\u0142 do\u015bwiadczenie. ojciec alonso uzna\u0142, \u017ce w mniejszym klubie pi\u0142karz szybciej podniesie swoje umiej\u0119tno\u015bci. jednak ci\u0105g\u0142a zmiana mened\u017cer\u00f3w, wliczaj\u0105c tak\u017ce dwumiesi\u0119czny okres, w kt\u00f3rym trenerem by\u0142 \u2018periko\u2019 alonso, sprawi\u0142a, \u017ce w realu sociedad nasta\u0142y ci\u0119\u017ckie chwile. w styczniu 2001, gdy zesp\u00f3\u0142 by\u0142 na dnie tabeli, nowy mened\u017cer john toshack sprowadzi\u0142 pi\u0142karza z wypo\u017cyczenia z nadziej\u0105, \u017ce pomo\u017ce on w uzyskaniu lepszych wynik\u00f3w. co wzbudzi\u0142o powszechne zaskoczenie, walijski trener ustanowi\u0142 19-letniego alonso kapitanem dru\u017cyny, kt\u00f3r\u0105 to funkcj\u0119 sprawowali dotychczas starsi gracze. sociedad zdo\u0142a\u0142o uchroni\u0107 si\u0119 przed spadkiem i zako\u0144czy\u0142o rozgrywki na 14. miejscu. toshack stwierdzi\u0142, \u017ce alonso sprawi\u0142 na nim szczeg\u00f3lne wra\u017cenie, zw\u0142aszcza jako zawodnik m\u0142odzie\u017cowych zespo\u0142\u00f3w.\npod wodz\u0105 toshacka i alonso w roli kapitana, sociedad notowa\u0142o coraz lepsze wyniki na boisku. toshack wiedz\u0105c, jaki potencja\u0142 ma alonso, nie tylko uczyni\u0142 z niego kapitana, lecz opracowa\u0142 dla niego tak\u017ce indywidualny program treningowy. zesp\u00f3\u0142 bez problem\u00f3w utrzyma\u0142 si\u0119 w lidze, ko\u0144cz\u0105c sezon 2001/2002 na 13. miejscu. alonso regularnie wyst\u0119powa\u0142 w dru\u017cynie, zaliczaj\u0105c w rozgrywkach ligowych 30 spotka\u0144, a tak\u017ce zdoby\u0142 swojego pierwszego gola dla klubu. w lecie 2002 trenerem zespo\u0142u zosta\u0142 raynald denoueix, ale alonso mia\u0142 ju\u017c na tyle siln\u0105 pozycj\u0119 w klubie, \u017ce zdo\u0142a\u0142 zachowa\u0107 miejsce w wyj\u015bciowej jedenastce.\n\n\n==== sezon 2002/2003 i debiut w reprezentacji ====\nsezon 2002/2003 by\u0142 najlepszym ligowym sezonem klubu od rozgrywek 1981/1982, kiedy to zdoby\u0142 mistrzostwo. baskijska dru\u017cyna uplasowa\u0142a si\u0119 na 2. miejscu w tabeli trac\u0105c dwa punkty do realu madryt, zdobywaj\u0105c zarazem najwi\u0119cej punkt\u00f3w w tabeli w swojej historii oraz po raz pierwszy kwalifikuj\u0105c si\u0119 do ligi mistrz\u00f3w. alonso otrzyma\u0142 wiele pochwa\u0142 za wk\u0142ad w\u0142o\u017cony w sukces zespo\u0142u, zosta\u0142 r\u00f3wnie\u017c wybrany zawodnikiem roku w hiszpanii przez magazyn \u201edon bal\u00f3n\u201d. dodatkowo alonso znacznie przyczyni\u0142 si\u0119 do liczby zdobytych przez dru\u017cyn\u0119 bramek, b\u0119d\u0105c autorem dwunastu trafie\u0144 we wszystkich rozgrywkach. jego wyst\u0119py sprawi\u0142y, \u017ce selekcjoner reprezentacji hiszpanii i\u00f1aki s\u00e1ez zdecydowa\u0142 si\u0119 powo\u0142a\u0107 zawodnika do kadry. alonso zadebiutowa\u0142 w kwietniu 2003 w wygranym 4:0 towarzyskim meczu z ekwadorem. s\u00e1ez by\u0142 zachwycony zawodnikiem, m\u00f3wi\u0105c: \u201eon ma fantastyczn\u0105 zdolno\u015b\u0107 precyzyjnego podawania pi\u0142ki, pojmuje futbol niezwykle przejrzy\u015bcie i dojrzale\u201d.\n\n\n==== sezon 2003/2004 i transfer do liverpoolu ====\nsezon 2003/04 nie by\u0142 tak udany, jak poprzedni. alonso ze wzgl\u0119du na swoje wyst\u0119py zdobywa\u0142 w europie coraz wi\u0119ksz\u0105 s\u0142aw\u0119, za\u015b real sociedad zakwalifikowa\u0142 si\u0119 do fazy pucharowej ligi mistrz\u00f3w. jednak zesp\u00f3\u0142 odczu\u0142 zm\u0119czenie du\u017c\u0105 liczb\u0105 spotka\u0144, co spowodowa\u0142o odpadni\u0119cie z rozgrywek po pora\u017cce z olympique lyon oraz zako\u0144czenie zmaga\u0144 ligowych na 15. miejscu. zacz\u0119\u0142y pojawia\u0107 si\u0119 g\u0142osy, \u017ce alonso po udanych wyst\u0119pach i s\u0142abym sezonie w wykonaniu zespo\u0142u, odejdzie z klubu. pomimo zainteresowania ze strony realu madryt, zawodnik pozosta\u0142 w sociedad. madrycki klub nie chcia\u0142 zap\u0142aci\u0107 13 milion\u00f3w euro \u017c\u0105danych przez prezesa baskijskiego klubu jose luis astiazarana, w zwi\u0105zku z czym transakcja nie dosz\u0142a do skutku.\nalonso koncentrowa\u0142 si\u0119 w tym czasie na wyst\u0119pach w reprezentacji hiszpanii na mistrzostwach europy 2004. wszed\u0142 jako zmiennik w wygranym 1:0 spotkaniu z rosj\u0105 oraz zaliczy\u0142 pe\u0142ne 90 minut w meczu z portugali\u0105. jednak alonso zosta\u0142 pozbawiony szansy pokazania si\u0119 w kolejnych meczach, gdy\u017c hiszpania nie wysz\u0142a z grupy, ust\u0119puj\u0105c przysz\u0142ym finalistom turnieju, grecji i portugalii. pomimo tego, wyst\u0119p pi\u0142karza na turnieju by\u0142 mocno analizowany, szczeg\u00f3lnie by\u0142y du\u0144ski zawodnik jan m\u00f8lby by\u0142 pod wra\u017ceniem umiej\u0119tno\u015bci hiszpa\u0144skiego pomocnika.\nw lecie z realem sociedad kontrakt podpisa\u0142 przyjaciel hiszpana z dzieci\u0144stwa, mikel arteta. arteta by\u0142 zachwycony perspektyw\u0105 gry u boku alonso, jednak rado\u015b\u0107 nie trwa\u0142a d\u0142ugo. alonso nie uczestniczy\u0142 w przedsezonowych meczach realu, sygnalizuj\u0105c powa\u017cne zainteresowanie ze strony liverpoolu. 20 sierpnia 2004 baskijski klub og\u0142osi\u0142 porozumienie, na mocy kt\u00f3rego pi\u0142karz za sum\u0119 10,5 miliona funt\u00f3w podpisa\u0142 kontrakt z angielskim zespo\u0142em. alonso nie narzeka\u0142, \u017ce jego transfer do madrytu, kt\u00f3ry zamieszkuje wiele os\u00f3b o pochodzeniu baskijskim, nie doszed\u0142 do skutku. zamiast tego skoncentrowa\u0142 si\u0119 na jak najszybszej integracji z zespo\u0142em, do kt\u00f3rego za spraw\u0105 nowego mened\u017cera rafaela ben\u00edteza zacz\u0119\u0142o przybywa\u0107 coraz wi\u0119cej hiszpa\u0144skich zawodnik\u00f3w.\n\n\n=== liverpool ===\n\n\n==== 2004/05: zwyci\u0119stwo w lidze mistrz\u00f3w ====\nprzybycie alonso na anfield road wraz z rodakiem luisem garc\u00eda z fc barcelona zapocz\u0105tkowa\u0142o now\u0105 er\u0119 w liverpoolu. mened\u017cer rafael ben\u00edtez d\u0105\u017cy\u0142 do wprowadzenia du\u017cych zmian w klubie, a szczeg\u00f3lnie w kadrze zespo\u0142u, wpajaj\u0105c zawodnikom warto\u015bci, maj\u0105ce pom\u00f3c osi\u0105gn\u0105\u0107 jak najlepsz\u0105 dyspozycj\u0119 na boisku. dwaj hiszpanie byli pierwszymi zakupami ben\u00edteza, kt\u00f3ry zwr\u00f3ci\u0142 uwag\u0119, \u017ce to ich umiej\u0119tno\u015bci techniczne, a nie si\u0142a i wytrzyma\u0142o\u015b\u0107, wnios\u0105 du\u017co o\u017cywienia do gry zespo\u0142u. alonso zadebiutowa\u0142 w premiership 29 sierpnia 2004 w wyjazdowym meczu z bolton wanderers. liverpool przegra\u0142 to spotkanie 0:1, jednak alonso zebra\u0142 pochlebne opinie od prasy, kt\u00f3ra chwali\u0142a go za umiej\u0119tno\u015b\u0107 celnych i precyzyjnych poda\u0144. pojedynek z fulham pokaza\u0142, jak wa\u017cnym zawodnikiem dla klubu jest alonso. liverpool przegrywa\u0142 do przerwy 0:2, po kt\u00f3rej ben\u00edtez zdecydowa\u0142 si\u0119 wprowadzi\u0107 zawodnika na zmian\u0119. jego wej\u015bcie zupe\u0142nie odmieni\u0142o gr\u0119 zespo\u0142u, za\u015b mecz sko\u0144czy\u0142 si\u0119 ostatecznie zwyci\u0119stwem liverpoolu 4:2. co wi\u0119cej, hiszpan zdoby\u0142 gola bezpo\u015brednio z rzutu wolnego, co by\u0142o zarazem jego pierwsz\u0105 bramk\u0105 dla klubu.\n\npi\u0142karz w kolejnych meczach kontynuowa\u0142 strzelanie wa\u017cnych bramek, zdobywaj\u0105c swojego pierwszego gola na anfield w wygranym 2:1 spotkaniu przeciwko arsenalowi londyn. hiszpan by\u0142 zadowolony ze swoich dokona\u0144 i czu\u0142, \u017ce w pe\u0142ni si\u0119 ju\u017c zaaklimatyzowa\u0142 w anglii. w meczu z arsenalem, po kontuzji powr\u00f3ci\u0142 do zespo\u0142u steven gerrard, lecz obaj pomocnicy nie zd\u0105\u017cyli ze sob\u0105 zagra\u0107, gdy\u017c tym razem to alonso dozna\u0142 urazu. 1 stycznia 2005 w przegranym spotkaniu z chelsea, alonso po interwencji franka lamparda z\u0142ama\u0142 nog\u0119 w kolanie, co spowodowa\u0142o trzymiesi\u0119czn\u0105 przerw\u0119 w grze.\nna boisko powr\u00f3ci\u0142 w rozegranym w ramach \u0107wier\u0107fina\u0142u ligi mistrz\u00f3w rewan\u017cowym meczu z juventusem. nie by\u0142 jeszcze w optymalnej dyspozycji, jednak ze wzgl\u0119du na kontuzj\u0119 stevena gerrarda, rozegra\u0142 pe\u0142ne 90 minut, a liverpool remisuj\u0105c 0:0 zapewni\u0142 sobie awans do kolejnej fazy rozgrywek. dziennikarz \u201ethe guardian\u201d, kevin mccarra z podziwem wypowiedzia\u0142 si\u0119 o umiej\u0119tno\u015bciach hiszpana i po\u015bwi\u0119ceniu w grze, m\u00f3wi\u0105c: \u201eten wielce utalentowany pi\u0142karz udowodni\u0142 na stadio delle alpi, \u017ce technika mo\u017ce zwyci\u0119\u017cy\u0107 z b\u00f3lem spowodowanym nie w pe\u0142ni wyleczonym urazem\u201d. w p\u00f3\u0142fina\u0142owym meczu z chelsea f.c., zako\u0144czonym bezbramkowym remisem, otrzyma\u0142 \u017c\u00f3\u0142t\u0105 kartk\u0119, przez co nie m\u00f3g\u0142 wyst\u0105pi\u0107 w kolejnym spotkaniu. alonso by\u0142 zrozpaczony niemo\u017cno\u015bci\u0105 wyst\u0119pu w meczu i mia\u0142 w\u0105tpliwo\u015bci co do s\u0142uszno\u015bci decyzji s\u0119dziego. gerrard powr\u00f3ci\u0142 do gry na rewan\u017cowe spotkanie, kt\u00f3re po golu luisa garc\u00eda liverpool zwyci\u0119\u017cy\u0142 1:0, awansuj\u0105c do fina\u0142u.\npi\u0105te miejsce liverpoolu w lidze na mecie sezonu by\u0142o zas\u0142u\u017cone, jednak klub zdo\u0142a\u0142 osi\u0105gn\u0105\u0107 sukces w lidze mistrz\u00f3w. angielski zesp\u00f3\u0142 przegrywa\u0142 do przerwy z milanem 0:3, jednak w drugiej po\u0142owie zdo\u0142a\u0142 odrobi\u0107 straty. przy wyniku 3:2 zosta\u0142 podyktowany dla liverpoolu rzut karny, kt\u00f3ry zdecydowa\u0142 si\u0119 wykonywa\u0107 alonso. dida, bramkarz w\u0142oskiego zespo\u0142u, obroni\u0142 strza\u0142, jednak do odbitej pi\u0142ki najszybciej dobieg\u0142 alonso i mocnym strza\u0142em doprowadzi\u0142 do wyr\u00f3wnania. po dogrywce, w kt\u00f3rej nie dosz\u0142o do rozstrzygni\u0119cia, mia\u0142y miejsce rzuty karne, w kt\u00f3rych liverpool zwyci\u0119\u017cy\u0142 3:2. hiszpan by\u0142 chwalony za sw\u00f3j wk\u0142ad w sukces klubu, a mened\u017cer ben\u00edtez podkre\u015bli\u0142, jak wa\u017cn\u0105 postaci\u0105 alonso jest w dru\u017cynie. pomocnik by\u0142 podekscytowany zwyci\u0119stwem, m\u00f3wi\u0105c: \u201ejest to najpi\u0119kniejsza chwila w mojej dotychczasowej karierze\u201d. dla alonso by\u0142o to zwie\u0144czenie udanego pierwszego sezonu w anglii, a triumf w najwa\u017cniejszych klubowych rozgrywkach pi\u0142karskich w europie rysowa\u0142 przed 23-letnim hiszpanem \u015bwietlan\u0105 przysz\u0142o\u015b\u0107.\n\n\n==== 2005/06: triumf w pucharze anglii ====\nalonso przez ca\u0142y sezon 2005/06 wyst\u0119powa\u0142 w pierwszym sk\u0142adzie, unikaj\u0105c powa\u017cniejszych kontuzji, kt\u00f3re zdarza\u0142y mu si\u0119 w poprzednich rozgrywkach. w lecie z klubem kontrakt podpisa\u0142 napastnik peter crouch, i zacz\u0119to podejrzewa\u0107, \u017ce wp\u0142ynie to na zmian\u0119 stylu poda\u0144 liverpoolu, ze wzgl\u0119du na wysoki wzrost croucha. anglik zaprzeczy\u0142 temu, wyr\u00f3\u017cniaj\u0105c umiej\u0119tno\u015bci alonso oraz gerrarda, kt\u00f3re nadawa\u0142y styl gry liverpoolowi. ze wzgl\u0119du na przybycie do klubu mohameda sissoko, wyst\u0119puj\u0105cego na tej samej pozycji co alonso, hiszpan coraz cz\u0119\u015bciej zasiada\u0142 na \u0142awce rezerwowych. jednak kontuzje stevena gerrarda oraz przywi\u0105zanie rafael ben\u00edteza do taktyki 4-5-1 spowodowa\u0142y powr\u00f3t pi\u0142karza do pierwszego sk\u0142adu. wyst\u0105pi\u0142 we wszystkich spotkaniach ligi mistrz\u00f3w, w kt\u00f3rej to nie uda\u0142o si\u0119 klubowi obroni\u0107 tytu\u0142u sprzed roku, odpadaj\u0105c w fazie pucharowej z benfik\u0105 lizbona.\n7 stycznia 2006, w meczu trzeciej rundy pucharu anglii z luton town, alonso w du\u017cym stopniu przyczyni\u0142 si\u0119 do odrobienia dwubramkowej straty i ostatecznego zwyci\u0119stwa 5:3. hiszpan zdoby\u0142 dwie niesamowite bramki z dystansu: pierwsz\u0105 z odleg\u0142o\u015bci 35, a drug\u0105 65 jard\u00f3w. w wyniku tego ostatniego trafienia, pewien kibic, kt\u00f3ry za\u0142o\u017cy\u0142 si\u0119 o 200 funt\u00f3w, \u017ce alonso zdob\u0119dzie bramk\u0119 z w\u0142asnej po\u0142owy boiska, wygra\u0142 25 000 funt\u00f3w. w wygranym 3:1 pojedynku z portsmouth pi\u0142karz dozna\u0142 kontuzji kolana, przez kt\u00f3r\u0105 jego wyst\u0119p w finale pucharu anglii by\u0142 bardzo w\u0105tpliwy. zd\u0105\u017cy\u0142 jednak wyleczy\u0107 uraz i wyst\u0105pi\u0142 od pocz\u0105tku w decyduj\u0105cym meczu z west ham united. steven gerrard trzeci\u0105 bramk\u0119 dla liverpoolu zdoby\u0142 po dograniu alonso z rzutu wolnego, czym wyprowadzi\u0142 zesp\u00f3\u0142 na prowadzenie. hiszpan z powodu dokuczaj\u0105cego b\u00f3lu zosta\u0142 zmieniony w drugiej po\u0142owie spotkania. liverpool zwyci\u0119\u017cy\u0142 w rzutach karnych, za\u015b alonso otrzyma\u0142 sw\u00f3j pierwszy medal za zwyci\u0119stwo w rozgrywkach o puchar anglii.\npi\u0142karz zosta\u0142 powo\u0142any do kadry na mistrzostwa \u015bwiata 2006, i zdoby\u0142 pierwszego gola dla hiszpanii na turnieju, a mia\u0142o to miejsce w spotkaniu z ukrain\u0105, 14 czerwca 2006. pomimo dobrej gry w fazie grupowej, gdzie hiszpania wygra\u0142a we wszystkich trzech meczach, alonso nie zdo\u0142a\u0142 osi\u0105gn\u0105\u0107 sukcesu z reprezentacj\u0105, odpadaj\u0105c w \u0107wier\u0107finale z p\u00f3\u017aniejszym finalist\u0105 francj\u0105.\n\n\n==== sezony 2006/07 i 2007/08 ====\n20 wrze\u015bnia 2006 w wygranym 2:0 spotkaniu z newcastle united ponownie zdoby\u0142 bramk\u0119 z w\u0142asnej po\u0142owy, kt\u00f3r\u0105 stacja bbc nazwa\u0142a \u201eniezwyk\u0142ym trafieniem\u201d. dziennikarz andy hunter pisz\u0105cy dla \u201ethe independent\u201d okre\u015bli\u0142 tego gola \u201ejednym z najbardziej \u015bmia\u0142ych w bogatej, 115-letniej historii anfield\u201d. alonso stwierdzi\u0142, \u017ce bramka z odleg\u0142o\u015bci 70 jard\u00f3w nie by\u0142a dzie\u0142em przypadku, przyzna\u0142, \u017ce na ka\u017cdym treningu du\u017co czasu po\u015bwi\u0119ca na doskonalenie strza\u0142\u00f3w z dystansu. pomimo podobie\u0144stwa zdobytych w ten spos\u00f3b goli, alonso nie mia\u0142 w\u0105tpliwo\u015bci, kt\u00f3ry z nich by\u0142 naj\u0142adniejszy, m\u00f3wi\u0105c: \u201emy\u015bl\u0119, \u017ce w\u0142a\u015bnie ten by\u0142 najlepszy. w meczu z luton pi\u0142ka kilka razy skoz\u0142owa\u0142a, a z newcastle lecia\u0142a dosy\u0107 prosto. bramk\u0119 z luton zdoby\u0142em wyj\u0105tkowo z lewej nogi, jestem szcz\u0119\u015bliwy z jej zdobycia, jednak utrzymuj\u0119, \u017ce najpi\u0119kniejsze trafienie mia\u0142o miejsce w meczu z newcastle\u201d.\n8 czerwca 2007 podpisa\u0142 nowy pi\u0119cioletni kontrakt z klubem, zaprzeczaj\u0105c tym samym plotkom o ewentualnym transferze. dobrze czu\u0142 si\u0119 w liverpoolu i po z\u0142o\u017ceniu podpisu powiedzia\u0142: \u201ewiedzia\u0142em o zainteresowaniu kilku klub\u00f3w moj\u0105 osob\u0105, jednak bardzo chcia\u0142em tu zosta\u0107. jestem ju\u017c tutaj trzy sezony i czuj\u0119 niezwyk\u0142\u0105 wi\u0119\u017a z klubem i kibicami. rozumiem, co liverpool znaczy dla ogromnej liczby ludzi. jest to wyj\u0105tkowy klub i nie chcia\u0142em go opuszcza\u0107\u201d. sezon 2007/08 rozpocz\u0105\u0142 si\u0119 dla hiszpana udanie: absencja gerrarda spowodowa\u0142a, \u017ce coraz cz\u0119\u015bciej wyst\u0119powa\u0142 na bardziej ofensywnych pozycjach, a w wygranym 6:0 spotkaniu z derby county dwukrotnie wpisa\u0142 si\u0119 a list\u0119 strzelc\u00f3w. jednak w meczu z portsmouth sam dozna\u0142 niewielkiego urazu, kt\u00f3ry pog\u0142\u0119bi\u0142 si\u0119 na treningu. kontuzja ko\u015bci \u015br\u00f3dstopia na sze\u015b\u0107 tygodni wyeliminowa\u0142a go z trening\u00f3w, zdecydowa\u0142 si\u0119 jednak wcze\u015bniej powr\u00f3ci\u0107 do gry, lecz uraz odnowi\u0142 si\u0119 w pierwszym meczu po powrocie. alonso by\u0142 z tego powodu przygn\u0119biony, za\u015b p\u00f3\u017aniej w wywiadzie powiedzia\u0142: \u201eczu\u0142em si\u0119 przybity t\u0105 ca\u0142\u0105 sytuacj\u0105, poniewa\u017c to by\u0142o moje pierwsze spotkanie po kontuzji i trwa\u0142o dla mnie tak kr\u00f3tko. jednak jako pi\u0142karz nie mo\u017cesz od tego uciec, szczeg\u00f3lnie kiedy dru\u017cyna zwyci\u0119\u017ca, wi\u0119c si\u0119 nie podda\u0142em\u201d.\ndo gry powr\u00f3ci\u0142 pod koniec roku, jednak coraz cz\u0119\u015bciej traci\u0142 miejsce w sk\u0142adzie na rzecz javiera mascherano i lucasa leivy. mimo to, rafael ben\u00edtez okre\u015bli\u0142 hiszpana \u201ekluczowym pi\u0142karzem zespo\u0142u\u201d, utrzymuj\u0105c, \u017ce alonso ma umiej\u0119tno\u015bci, dzi\u0119ki kt\u00f3rym mo\u017ce zmieni\u0107 obraz gry dru\u017cyny i prze\u0142ama\u0107 obron\u0119 przeciwnika. 12 stycznia 2008 w spotkaniu z middlesbrough wyst\u0105pi\u0142 po raz setny w barwach klubu.\n\n\n==== mistrzostwo europy 2008 i sezon 2008/09 ====\nw nast\u0119pnym sezonie liverpool nie zwyci\u0119\u017cy\u0142 w \u017cadnych rozgrywkach, jednak alonso mia\u0142 jeszcze szans\u0119 osi\u0105gn\u0105\u0107 sukces: wzi\u0105\u0142 udzia\u0142 z kadr\u0105 na mistrzostwach europy 2008. hiszpan zazwyczaj wchodzi\u0142 na boisko z \u0142awki rezerwowych, jednak w ostatnim spotkaniu grupowym z grecj\u0105, w kt\u00f3rym to selekcjoner luis aragon\u00e9s da\u0142 odpocz\u0105\u0107 kluczowym zawodnikom, alonso otrzyma\u0142 opask\u0119 kapita\u0144sk\u0105 i zosta\u0142 uznany pi\u0142karzem meczu. pomimo dobrego wyst\u0119pu, nie zdo\u0142a\u0142 wywalczy\u0107 miejsca w pierwszym sk\u0142adzie, co pokaza\u0142o, jak silna by\u0142a reprezentacja. hiszpanie ostatecznie zwyci\u0119\u017cyli w turnieju, a alonso wyst\u0105pi\u0142 w czterech z sze\u015bciu spotka\u0144 rozegranych przez hiszpani\u0119. w rozmowie z dziennikarzem guillemem balague powiedzia\u0142, \u017ce triumf reprezentacji by\u0142 zas\u0142u\u017cony oraz \u017ce najwi\u0119ksze znaczenie w podtrzymywaniu passy mecz\u00f3w bez pora\u017cki mia\u0142o zgranie zespo\u0142u. bask by\u0142 podekscytowany tym osi\u0105gni\u0119ciem, m\u00f3wi\u0105c: \u201eteraz wszyscy \u017cyjemy chwil\u0105. to niesamowite, czujemy si\u0119 jak we \u015bnie. fantastyczne uczucie\u201d. zawodnik kontynuowa\u0142 mi\u0119dzynarodowe sukcesy, zdobywaj\u0105c dwie bramki w rozegranym w sierpniu spotkaniu z dani\u0105, zako\u0144czonym zwyci\u0119stwem 3:0.\nw lecie pojawi\u0142y si\u0119 spekulacje, jakoby alonso mia\u0142 odej\u015b\u0107 z klubu, za\u015b w jego miejsce liverpool mia\u0142by sprowadzi\u0107 reprezentanta anglii, garetha barry\u2019ego. transfer ostatecznie nie doszed\u0142 do skutku, za\u015b alonso powa\u017cnie zacz\u0105\u0142 zastanawia\u0107 si\u0119 nad swoj\u0105 pozycj\u0105 w zespole. jednak kibice przywr\u00f3cili mu pogod\u0119 ducha, wspieraj\u0105c go na boisku, jak i poza nim, za\u015b alonso stwierdzi\u0142:\n\u201e[fani] nie mogli mnie bardziej pocieszy\u0107, jak tylko pokazuj\u0105c mi, \u017ce s\u0105 ze mn\u0105... kiedy wychodzi\u0142em na lunch czy kaw\u0119, zawsze by\u0142 kto\u015b, kto podchodzi\u0142 i m\u00f3wi\u0142 'z ca\u0142ego serca chcemy, \u017ceby\u015b zosta\u0142\u2019. jestem zadowolony, \u017ce ostatecznie nic z tego [transferu] nie wysz\u0142o, szczerze m\u00f3wi\u0105c nie bardzo podoba\u0142 mi si\u0119 ten pomys\u0142\u201d.\npomimo wydarze\u0144 z lata, alonso pewnie zacz\u0105\u0142 sezon i zar\u00f3wno jego koledzy z dru\u017cyny, jak i dziennikarze chwalili si\u0142\u0119 jego charakteru, uznaj\u0105c jego wp\u0142yw na gr\u0119 liverpoolu jako wa\u017cny czynnik wp\u0142ywaj\u0105cy na dobre wej\u015bcie zespo\u0142u w rozgrywki. szczeg\u00f3lne znaczenie mia\u0142a jedyna bramka strzelona w wygranym 1:0 meczu z chelsea f.c., w kt\u00f3rym \u201ethe reds\u201d zostali pierwsz\u0105 dru\u017cyn\u0105, kt\u00f3ra wygra\u0142a na stamford bridge od ponad czterech lat. tak\u017ce badania statystyczne potwierdzi\u0142y form\u0119 alonso: 11 grudnia zosta\u0142 pierwszym graczem z tysi\u0105cem celnych poda\u0144 w obecnym sezonie premier league.\n3 stycznia 2009 w wygranym 2:0 spotkaniu pucharu anglii z preston north end dozna\u0142 kontuzji stopy, na kt\u00f3r\u0105 konieczne by\u0142o za\u0142o\u017cenie siedmiu szw\u00f3w. do gry powr\u00f3ci\u0142 20 stycznia w zremisowanym 1:1 spotkaniu z evertonem, kt\u00f3rego to barwy reprezentowa\u0142 przyjaciel alonso, mikel arteta. liverpool zako\u0144czy\u0142 sezon na drugim miejscu w ligowej tabeli, ust\u0119puj\u0105c manchesterowi united.\nw czerwcu zawodnik otrzyma\u0142 powo\u0142anie na puchar konfederacji rozgrywany w po\u0142udniowej afryce. w pierwszym spotkaniu hiszpania pokona\u0142a now\u0105 zelandi\u0119 5:0, a alonso rozegra\u0142 pe\u0142ne 90 minut. hiszpanie byli faworytami do si\u0119gni\u0119cia po zwyci\u0119stwo w turnieju, lecz w p\u00f3\u0142finale przegrali 0:2 ze stanami zjednoczonymi. w meczu o trzecie miejsce la selecci\u00f3n wygra\u0142a po dogrywce z gospodarzami, republik\u0105 po\u0142udniowej afryki, a alonso w 107. minucie strza\u0142em z rzutu wolnego zapewni\u0142 reprezentacji wygran\u0105 oraz zosta\u0142 uznany graczem meczu.\n\n\n=== real madryt ===\n\n\n==== sezon 2009/2010 ====\nw lecie 2009 roku zainteresowanie pi\u0142karzem wykaza\u0142 real madryt, za\u015b sam alonso z\u0142o\u017cy\u0142 pisemn\u0105 pro\u015bb\u0119 o zgod\u0119 na transfer. 5 sierpnia pozytywnie przeszed\u0142 testy medyczne i za sum\u0119 30 milion\u00f3w funt\u00f3w podpisa\u0142 kontrakt z realem. dwa dni p\u00f3\u017aniej zadebiutowa\u0142 w nowym klubie, wchodz\u0105c na boisko w 61. minucie wygranego 5:1 meczu towarzyskiego z toronto fc. 29 sierpnia w wygranym 3:2 spotkaniu z deportivo la coru\u00f1a po raz pierwszy wyst\u0105pi\u0142 w lidze w barwach realu.\n\n\n=== bayern monachium ===\n29 sierpnia 2014 roku, alonso podpisa\u0142 2 letni kontrakt z bayernem monachium. w nowym klubie otrzyma\u0142 numer 14. po 2 sezonach przed\u0142u\u017cy\u0142 sw\u00f3j kontrakt o kolejny rok. po zako\u0144czeniu sezonu 2016/2017 zdecydowa\u0142 si\u0119 zako\u0144czy\u0107 swoj\u0105 karier\u0119. z bayernem wywalczy\u0142 3 mistrzostwa kraju oraz 1 puchar niemiec.\n\n\n== kariera szkoleniowa ==\nw 2018 roku powr\u00f3ci\u0142 do realu madryt, aby trenowa\u0107 m\u0142odzie\u017c.\nrok p\u00f3\u017aniej wr\u00f3ci\u0142 do swojej innej by\u0142ej dru\u017cyny, realu sociedad, gdzie zosta\u0142 trenerem rezerw.\n6 pa\u017adziernika 2022 zosta\u0142 trenerem bayeru leverkusen.\n\n\n== \u017cycie prywatne ==\nalonso uwa\u017cany jest przez koleg\u00f3w z dru\u017cyny za osob\u0119 niezwykle spokojn\u0105 i przyjazn\u0105.\n11 marca 2008 urodzi\u0142 si\u0119 jontxu alonso aranburu, pierwsze dziecko alonso i jego d\u0142ugoletniej narzeczonej, nagore aranburu, z kt\u00f3r\u0105 11 lipca 2009 wzi\u0105\u0142 \u015blub. podczas porodu syna, pi\u0142karz pozosta\u0142 w liverpoolu, by towarzyszy\u0107 partnerce, m\u00f3wi\u0105c p\u00f3\u017aniej: \u201eby\u0142o mi troch\u0119 szkoda rezygnowa\u0107 z gry w meczu z interem, jednak musia\u0142em by\u0107 w tym momencie z rodzin\u0105\u201d. decyzja ta wywo\u0142a\u0142a w\u015bciek\u0142o\u015b\u0107 rafy ben\u00edteza, kt\u00f3ry nie powo\u0142a\u0142 zawodnika do sk\u0142adu na rewan\u017cowe spotkanie z interem na wyje\u017adzie, z czego bardzo niezadowolony by\u0142 alonso. 30 marca 2010 roku na \u015bwiat przysz\u0142o drugie dziecko alonso i jego \u017cony, c\u00f3rka ane alonso aranburu. 2 grudnia 2013 roku urodzi\u0142o si\u0119 jego trzecie dziecko emma alonso aranburu.\nalonso i zawodnik arsenalu mikel arteta w dzieci\u0144stwie mieszkali na tej samej ulicy w san sebasti\u00e1n, i dop\u00f3ki alonso wyst\u0119powa\u0142 w anglii, \u017cyli r\u00f3wnie\u017c blisko siebie w liverpoolu. przekona\u0142 artet\u0119 do podpisania kontraktu z evertonem m\u00f3wi\u0105c, jak dobrze jest mu w liverpoolu. hiszpan nak\u0142oni\u0142 tak\u017ce by\u0142ego koleg\u0119 z realu sociedad, juana ugarte do przej\u015bcia do walijskiego wrexham w 2004.\nbrat pi\u0142karza, mikel alonso, sezon 2007/08 sp\u0119dzi\u0142 na wypo\u017cyczeniu w bolton wanderers z opcj\u0105 transferu definitywnego. ostatecznie do transferu nie dosz\u0142o i zawodnik powr\u00f3ci\u0142 do hiszpanii trenowa\u0107 z realem sociedad, w kt\u00f3rym niegdy\u015b wyst\u0119powa\u0142 jego m\u0142odszy brat. alonso zdo\u0142a\u0142 jednak nak\u0142oni\u0107 brata na powr\u00f3t do wielkiej brytanii, i mikel do\u0142\u0105czy\u0142 do swansea city. alonso ma tak\u017ce brata jona, kt\u00f3ry jest s\u0119dzi\u0105 pi\u0142karskim.\n\n\n== statystyki kariery ==\n\n\n=== zawodnik ===\nostatnia aktualizacja: 4 stycznia 2015\n\nostatnia aktualizacja: 23 czerwca 2014ostatnia aktualizacja: 23 czerwca 2014\n\n\n=== trener ===\naktualne na 20 grudnia 2023.\n\n\n== sukcesy ==\n\n\n=== klubowe ===\nreal madryt\n\nliga mistrz\u00f3w (1x): 2014mistrzostwo hiszpanii (1x): 2012\npuchar hiszpanii (2x): 2011, 2014\nsuperpuchar hiszpanii (1x): 2012\nsuperpuchar europy (1x): 2014liverpool\n\nliga mistrz\u00f3w (1x): 2005puchar anglii (1x): 2006\ntarcza wsp\u00f3lnoty (1x): 2006\nsuperpuchar europy (1x): 2005bayern monachium\n\nmistrzostwo niemiec (3x): 2014/2015, 2015/2016, 2016/2017\npuchar niemiec (1x): 2015/2016\nsuperpuchar niemiec (1x): 2016real sociedad\n\nwicemistrzostwo hiszpanii (1x): 2003\n\n\n=== reprezentacyjne ===\nmistrzostwo \u015bwiata 2010mistrzostwo europy 2008\nmistrzostwo europy 2012\n\n\n=== indywidualne ===\ndon bal\u00f3n award: 2003\nfifpro world xi: 2011, 2012\ndru\u017cyna marze\u0144 wed\u0142ug uefa podczas mistrzostw europy 2012 w polsce i ukrainie\ndru\u017cyna roku w lidze mistrz\u00f3w: 2014\n\n\n== uwagi ==\n\n\n== przypisy ==\n\n\n== linki zewn\u0119trzne ==\nprofil na liverpoolfc.tv (ang.)\nstatystyki na fifa.com. fifa.com. [zarchiwizowane z tego adresu (2009-09-10)]. (ang.).\nxabi alonso w bazie soccerbase (ang.)\nprofil na stronie bbc sport. news.bbc.co.uk. [zarchiwizowane z tego adresu (2005-12-31)]. (ang.).\nxabi alonso w bazie national football teams (ang.)\nxabi alonso, [w:] baza transfermarkt (zawodnicy) [online] [dost\u0119p 2020-11-24] ."