"jes\u00fas de natzaret (7-2 ac \u2013 30-33 dc) \u00e9s la figura central del cristianisme, en el qual tamb\u00e9 se l'anomena \u00abfill de d\u00e9u\u00bb. el cristianisme sost\u00e9 que jes\u00fas fou el messies anunciat a l'antic testament i s'hi refereix com a jesucrist, nom que tamb\u00e9 es fa servir en contexts no cristians com a sin\u00f2nim de jes\u00fas de natzaret.\npr\u00e0cticament tots els actuals estudiosos de l'antiguitat estan d'acord que el jes\u00fas hist\u00f2ric va existir encara que les investigacions sobre la recerca del jes\u00fas hist\u00f2ric han evidenciat que no hi ha consens en la fiabilitat hist\u00f2rica dels relats evang\u00e8lics i que el grau de seguiment que va tenir el jes\u00fas b\u00edblic fos el mateix que el que va tenir el jes\u00fas hist\u00f2ric. la majoria dels estudiosos estan d'acord que jes\u00fas era un predicador jueu de galilea, que fou batejat per joan el baptista, i fou crucificat a jerusalem sota les ordres del governador rom\u00e0, pon\u00e7 pilat. els erudits han constru\u00eft diversos retrats literaris del jes\u00fas hist\u00f2ric que sovint el representen com el l\u00edder d'un moviment apocal\u00edptic, el messies, un sanador carism\u00e0tic, un fil\u00f2sof savi o un igualitarista que volia impulsar reformes socials. per elaborar la cronologia de la vida de jes\u00fas, els erudits han relacionat les dades del nou testament amb les fonts hist\u00f2riques no cristianes.\nels cristians creuen que jes\u00fas va ser concebut per l'esperit sant, va tenir un naixement virginal, va fer miracles, va fundar l'esgl\u00e9sia cristiana, va morir crucificat com un sacrifici d'expiaci\u00f3, va ressuscitar despr\u00e9s de la mort, i va ascendir al cel, des d'on tornar\u00e0 a venir. la gran majoria dels cristians adoren jes\u00fas com l'encarnaci\u00f3 del fill de d\u00e9u, la segona de les persones de la sant\u00edssima trinitat.\na l'islam, jes\u00fas (normalment transcrit com a isa) \u00e9s considerat un dels profetes de d\u00e9u m\u00e9s importants i el masih o messies. per als musulmans, jes\u00fas \u00e9s un profeta i missatger de l'islam que va n\u00e9ixer d'una verge, per\u00f2 a difer\u00e8ncia dels cristians no el consideren d\u00e9u ni sostenen que fos v\u00edctima d'una crucifixi\u00f3. els jueus rebutgen que jes\u00fas fos el messies esperat, al\u00b7legant que no complia les profecies messi\u00e0niques de la tanakh.\n\n\n== introducci\u00f3 ==\n\n\n=== nom ===\nels jueus en temps de jes\u00fas tenien un \u00fanic nom, de vegades complementat amb el cognom del pare o de la ciutat natal de l'individu. per aix\u00f2 el nou testament es refereix a \u00abjes\u00fas de natzaret\u00bb, el \u00abfill de josep\u00bb i \u00abjes\u00fas, fill de josep, de natzaret\u00bb. no obstant aix\u00f2, tamb\u00e9 \u00e9s anomenat \u00abel fill de maria i germ\u00e0 de jaume, josep, de judes i de sim\u00f3\u00bb. el nom de jes\u00fas, tal com es troba en diversos idiomes moderns, es deriva del llat\u00ed iesus, una transcripci\u00f3 del grec \"\u1f30\u03b7\u03c3\u03bf\u1fe6\u03c2\" (iesous). la forma grega \u00e9s una interpretaci\u00f3 del terme de l'arameu \u05d9\u05e9\u05d5\u05e2 (yeshua), que al seu torn es deriva del terme hebreu \u05d9\u05d4\u05d5\u05e9\u05e2 (yehoshua), \u00e9s a dir josu\u00e8. el nom de yeshua es feia servir a judea en l'\u00e8poca del naixement de jes\u00fas. les obres de l'historiador del segle i flavi josep es refereixen a almenys vint persones diferents amb aquest nom. l'etimologia del nom de jes\u00fas en el context del nou testament generalment conclou que \u00abyahweh \u00e9s la salvaci\u00f3\u00bb.des del cristianisme primitiu, els cristians s'han referit a jes\u00fas com a jesucrist. la paraula crist prov\u00e9 del grec \u03c7\u03c1\u03b9\u03c3\u03c4\u03cc\u03c2 (christos), que \u00e9s una traducci\u00f3 de l'hebreu  \u05de\u05b8\u05e9\u05b4\u05c1\u05d9\u05d7\u05b7 (masiah), que significa l'ungit i en catal\u00e0 es tradueix com a messies. els cristians anomenen jes\u00fas com el crist perqu\u00e8 creuen que \u00e9s el messies esperat o profetitzat a l'antic testament. en l'\u00fas posterior a la b\u00edblia, crist va esdevenir un nom com\u00fa o la part del nom com\u00fa jesucrist, per\u00f2 originalment era un t\u00edtol. el terme \u00abcristi\u00e0\u00bb per a referir-se a un seguidor de jesucrist es fa servir des del primer segle.\n\n\n=== fonts ===\n\nles fonts de la historicitat de jes\u00fas s\u00f3n principalment cristianes, per\u00f2 tamb\u00e9 n'hi ha d'altres de rellevants. les fonts cristianes, com els llibres del nou testament, inclouen hist\u00f2ries detallades sobre jes\u00fas de natzaret, per\u00f2 hi ha discussi\u00f3 sobre la historicitat dels relats. els dos \u00fanics esdeveniments que reben un assentiment gaireb\u00e9 universal s\u00f3n el baptisme de jes\u00fas per joan baptista i la crucifixi\u00f3 de jes\u00fas pel governador rom\u00e0 pon\u00e7 pilat.entre les fonts no cristianes que es fan servir per establir la historicitat de jes\u00fas hi ha les fonts jueves, com flavi josep, i les romanes, com t\u00e0cit. aquestes fonts es comparen i contrasten amb les fonts cristianes com les cartes paulines i els evangelis sin\u00f2ptics. s\u00f3n fonts que acostumen a ser independents entre si (per exemple, les fonts jueves no es basen en fonts romanes) i les semblances i difer\u00e8ncies entre elles s'utilitzen en el proc\u00e9s d'autenticaci\u00f3. despr\u00e9s de valorar els estudis recents m\u00e9s rellevants, amy-jill levine va afirmar que \u00abno hi ha ni una imatge de jes\u00fas que convenci a tots o a la majoria dels estudiosos\u00bb, ja que tots els retrats de jes\u00fas s\u00f3n objecte de cr\u00edtiques per algun grup d'erudits m\u00e9s o menys nombr\u00f3s.\n\n\n=== cronologia ===\nla majoria dels estudiosos estan d'acord que jes\u00fas era un galileu jueu nascut a principi del segle i que va morir a judeam entre l'any 30 i el 36 dc. el consens acad\u00e8mic general \u00e9s que jes\u00fas era contemporani a joan baptista i va ser crucificat pel governador rom\u00e0 pon\u00e7 pilat, que va regnar de l'any 26 al 36 dc. la majoria dels estudiosos sostenen que jes\u00fas va viure a galilea i judea, i no va predicar o estudiar a cap altre lloc.els evangelis ofereixen diverses pistes sobre l'any del seu naixement. mt 2:1 l'associa amb el regnat d'herodes el gran, que va morir al voltant de l'any 4 ac, i lc 1:5 menciona que herodes era al tron poc abans del naixement de jes\u00fas. tot i que aquest evangeli tamb\u00e9 associa el naixement amb el cens de publi sulpici quir\u00ed, que va ser deu anys m\u00e9s tard. lc 3:23 afirma que jes\u00fas tenia \u00abuns trenta anys\u00bb al principi del seu ministeri, que d'acord amb ac 10:37-38 va ser precedit pel ministeri de joan el baptista, tal com mostra tamb\u00e9 lc 3:1 que havia comen\u00e7at l'any 15 de tiberi, que va regnar el 28 o 29 dc. en confrontar els relats de l'evangeli amb les dades hist\u00f2riques i l'\u00fas d'altres m\u00e8todes, la majoria dels estudiosos conclouen que jes\u00fas va n\u00e9ixer entre l'any 6 i 4 ac, per\u00f2 d'altres proposen estimacions que engrandeixen el marge d'error. segons john p. meier, jes\u00fas podria haver nascut tamb\u00e9 l'any 7 ac, mentre que finegan diu que podria haver nascut fins i tot l'any 2 ac.els anys del ministeri de jes\u00fas s'han calculat utilitzant diversos enfocaments. un d'aquests s'ha centrat en lc 3:1-2, ac 10:37-38 i les dates del regnat de tiberi, que s\u00f3n ben conegudes, per a concloure que jes\u00fas va comen\u00e7ar el ministeri l'any 28 o 29 dc. un altre enfocament utilitza la declaraci\u00f3 sobre el temple de jn 2:13-20, que afirma que el temple de jerusalem estava en el seu any n\u00famero 46 de la construcci\u00f3 al comen\u00e7ament del ministeri de jes\u00fas, juntament amb els texts de flavi josep que diuen que herodes va comen\u00e7ar la reconstrucci\u00f3 del temple l'any 18 del seu regnat, per estimar una data entre el 27 i el 29 dc. un altre m\u00e8tode fa servir la data de la mort de joan baptista i el matrimoni d'herodes antipas amb her\u00f2dies, basada en els escrits de flavi josep, i relaciona les dates amb mt 14:4 i mc 6:18. com que la majoria dels erudits daten el matrimoni d'herodes i her\u00f2dies entre els anys 28 i 35 dc, la data resulta al voltant dels anys 28 i 29 dc.tamb\u00e9 hi ha diversos enfocaments per a determinar l'any de la crucifixi\u00f3 de jes\u00fas. la majoria dels estudiosos coincideixen que va morir entre l'any 30 i el 33 dc. els evangelis indiquen que l'esdeveniment va succeir durant la prefectura de pilat, el governador rom\u00e0 de judea entre el 26 i el 36 dc. la data de la conversi\u00f3 de pau (estimada entre el 33 i el 36 dc) actua com un l\u00edmit superior de la data de la crucifixi\u00f3. les dates de la conversi\u00f3 i el ministeri de pau es poden determinar mitjan\u00e7ant l'an\u00e0lisi de les ep\u00edstoles de pau i el llibre dels fets. els astr\u00f2noms des d'isaac newton han intentat esbrinar amb precisi\u00f3 la data de la crucifixi\u00f3 mitjan\u00e7ant l'an\u00e0lisi del moviment lunar i el c\u00e0lcul de les dates hist\u00f2riques de la pasqua jueva, una festivitat basada en el calendari hebreu, que era un calendari lunisolar. les dates m\u00e9s acceptades derivades d'aquest m\u00e8tode s\u00f3n el 7 d'abril de l'any 30 dc i el 3 d'abril de l'any 33 dc (ambd\u00f3s del calendari juli\u00e0).\n\n\n== interpretaci\u00f3 als evangelis ==\n\nels quatre evangelis can\u00f2nics (mateu, marc, lluc i joan) s\u00f3n les principals fonts de la biografia de jes\u00fas, per\u00f2 hi ha altres parts del nou testament, com les ep\u00edstoles paulines, que probablement foren escrites d\u00e8cades abans que els evangelis i que tamb\u00e9 inclouen episodis de la seva vida, com el sant sopar a 1 co 11:23-26. els ac 10:37-38 i ac 19:4 es refereixen als principis del ministeri de jes\u00fas i l'anunci que en va fer joan el baptista abans del seu ministeri. ac 1:1-11 expliquen m\u00e9s coses sobre l'ascensi\u00f3 de jes\u00fas (tamb\u00e9 mencionada a 1 tm 3:16) que el que mostren els evangelis can\u00f2nics. alguns dels primers cristians i dels grups gn\u00f2stics tenien altres descripcions de la vida i els ensenyaments de jes\u00fas que no formen part del nou testament com l'evangeli de tom\u00e0s, l'evangeli de pere i l'ap\u00f2crif de jaume entre d'altres. la majoria dels estudiosos consideren que aquests s\u00f3n m\u00e9s tardans i menys fiables que els evangelis can\u00f2nics.\n\n\n=== validesa dels evangelis ===\nels evangelis can\u00f2nics s\u00f3n quatre relats, cadascun escrit per un autor diferent. el de marc va ser escrit el 60-75 dc, el de mateu el 65-85 dc, el de lluc el 65-95 dc i el de joan el 75-100 dc. es diferencien en el seu contingut i en l'ordenament que fan dels esdeveniments.els de mateu, marc i lluc es coneixen com els evangelis sin\u00f2ptics perqu\u00e8 del grec \u03c3\u03cd\u03bd (syn \"tots junts\") i \u1f44\u03c8\u03b9\u03c2 (opsis \"s'han de mirar\"). s\u00f3n similars pel que fa al contingut, la disposici\u00f3 narrativa, el llenguatge i l'estructura dels par\u00e0grafs. els estudiosos estan d'acord que no \u00e9s possible trobar una relaci\u00f3 directa entre els evangelis sin\u00f2ptics i l'evangeli de joan. mentre que el flux d'alguns esdeveniments, com el baptisme de jes\u00fas, la transfiguraci\u00f3, la crucifixi\u00f3 i la interacci\u00f3 amb els ap\u00f2stols tenen similituds entre els sin\u00f2ptics, esdeveniments com la transfiguraci\u00f3 no apareixen a l'evangeli segons joan, que tamb\u00e9 difereix en altres coses, com la purificaci\u00f3 del temple.la majoria dels estudiosos coincideixen que mateu i lluc es van inspirar en l'evangeli segons marc, tot i que tamb\u00e9 expliquen algunes coses que no apareixen a l'evangeli segons marc. per explicar aix\u00f2 molts estudiosos creuen que a m\u00e9s de marc hi havia una altra font, habitualment anomenada font q, que va ambd\u00f3s autors van fer servir.segons el punt de vista majoritari, els evangelis sin\u00f2ptics s\u00f3n les principals fonts d'informaci\u00f3 hist\u00f2rica de jes\u00fas. tanmateix, no tot el que figura al nou testament es considera hist\u00f2ricament fiable. els elements d'autenticitat hist\u00f2rica que es discuteixen inclouen la nativitat, la resurrecci\u00f3, l'ascensi\u00f3, alguns miracles i el judici del sanedr\u00ed, entre d'altres. les opinions sobre els evangelis van des dels qui els consideren infal\u00b7libles per explicar la vida de jes\u00fas fins als qui consideren que no tenen cap credibilitat hist\u00f2rica.els autors del nou testament mostren poc inter\u00e8s per elaborar una cronologia detallada de jes\u00fas o en buscar la manera de lligar els episodis de la seva vida amb els esdeveniments hist\u00f2rics del seu temps. com s'indica a jn 21:25, els evangelis no pretenen proporcionar una llista exhaustiva dels esdeveniments de la vida de jes\u00fas. es van escriure principalment per a ser documents teol\u00f2gics en el context del cristianisme primitiu, amb la incorporaci\u00f3 d'elements cronol\u00f2gics de manera secund\u00e0ria. una manifestaci\u00f3 dels evangelis com a documents teol\u00f2gics m\u00e9s que com a cr\u00f2niques hist\u00f2riques \u00e9s que dediquen aproximadament una tercera part del seu contingut a tan sols set dies, \u00e9s a dir, a l'\u00faltima setmana de la vida de jes\u00fas a jerusalem, el per\u00edode anomenat la passi\u00f3 de jes\u00fas. encara que els evangelis no donen detalls suficients per satisfer les demandes dels historiadors moderns, \u00e9s possible extreure'n un quadre general de la hist\u00f2ria de la vida de jes\u00fas.els evangelis s\u00f3n una s\u00e8rie de discursos de jes\u00fas en determinades ocasions, com el serm\u00f3 de la muntanya o el discurs de comiat. tamb\u00e9 inclou m\u00e9s de trenta par\u00e0boles incorporades en diversos moments del relat, sovint per a tractar temes relacionats amb els sermons. els miracles de jes\u00fas constitueixen una gran part dels evangelis. en marc, el 31 per cent del text hi est\u00e0 dedicat. les descripcions dels evangelis sobre els miracles sovint estan acompanyades dels records sobre els seus ensenyaments.\n\n\n=== vida familiar ===\n\n\n==== naixement ====\nels relats de la genealogia i la nativitat de jes\u00fas nom\u00e9s apareixen als evangelis de lluc i mateu, el que els fa, per tant, principals fonts d'informaci\u00f3 sobre aquests esdeveniments. fora del nou testament, hi ha documents que s\u00f3n m\u00e9s o menys contemporanis de jes\u00fas i els evangelis, per\u00f2 no n'hi ha gaire que aportin dades sobre els detalls biogr\u00e0fics de la seva vida.mateu comen\u00e7a el seu evangeli amb la genealogia de jes\u00fas (mt 1:1) que comen\u00e7a amb david i abraham.lc 3:22-24 explica que quan la veu del cel s'adre\u00e7a a jes\u00fas l'identifica com el fill de d\u00e9u. lluc tra\u00e7a l'ascend\u00e8ncia de jes\u00fas a trav\u00e9s d'adam.la nativitat \u00e9s un element important a l'evangeli de lluc, ja que compr\u00e8n m\u00e9s del 10 per cent del text i el text \u00e9s tres vegades m\u00e9s llarg que el text de la nativitat de mateu. el text de lluc explica esdeveniments anteriors al naixement de jes\u00fas i se centra en maria, mentre que mateu se centra en josep. tots dos textos diuen que jes\u00fas va n\u00e9ixer de maria i de josep, que es van prometre a betlem, i parlen del naixement virginal de jes\u00fas, segons el que jes\u00fas hauria estat miraculosament concebut per l'esperit sant en el ventre de maria que no va deixar de ser verge.a lc 1:31 maria coneix per les paraules de l'\u00e0ngel gabriel que concebr\u00e0 i donar\u00e0 a llum un nen anomenat jes\u00fas a trav\u00e9s de l'acci\u00f3 de l'esperit sant. com que maria est\u00e0 embarassada, josep t\u00e9 dubtes del seu comprom\u00eds amb maria,(mt 1:19-20) per\u00f2 en el primer somni un \u00e0ngel li demana que no tingui por de prendre a maria per esposa perqu\u00e8 \u00e9s l'esperit sant qui ha concebut maria. quan maria est\u00e0 a punt de donar a llum, va anar amb josep fins a natzaret per a inscriure el nen al cens ordenat per c\u00e8sar august. quan maria ha de donar a llum no troben lloc a l'hostal i decideixen anar a un pessebre (lc 2:1-7). els pastors van a betlem a veure jes\u00fas despr\u00e9s de ser-ne informats pels \u00e0ngels i la not\u00edcia s'est\u00e9n a l'estranger.(lc 2:8-20). despr\u00e9s de la presentaci\u00f3 de jes\u00fas al temple, josep, maria i jes\u00fas tornen a natzaret. a mt 1:1-12, els reis mags o els mags arriben d'orient amb regals al jove jes\u00fas, anomenat rei dels jueus. herodes sent a parlar del naixement de jes\u00fas i, volent matar-lo, ordena la massacre dels nens de betlem. per\u00f2 un \u00e0ngel adverteix josep en el seu segon somni, i la fam\u00edlia fuig a egipte. despr\u00e9s tornen i s'instal\u00b7len a natzaret.\n\n\n==== infant jes\u00fas ====\nla casa de jes\u00fas s'identifica en els evangelis de lluc i mateu com la ciutat de natzaret, a galilea. josep, esp\u00f2s de maria, apareix en la descripci\u00f3 de la inf\u00e0ncia de jes\u00fas, per\u00f2 despr\u00e9s ja no se'n parla m\u00e9s. els textos de mateu, de marc i l'ep\u00edstola als g\u00e0lates mencionen els germans i les germanes de jes\u00fas, per\u00f2 la paraula grega adelphos en aquests versos tamb\u00e9 es pot traduir com a \"parents\".escrit en grec, l'evangeli de marc diu (mc 6:3) que jes\u00fas era un \u03c4\u03ad\u03ba\u03c4\u03c9\u03bd (tekton), un terme que s'acostuma a traduir com a fuster, i mateu (mt 13:55) afirma que era el fill d'un tekton. encara que tradicionalment s'ha tradu\u00eft \"tekton\" com a \"fuster\", \u00e9s una paraula for\u00e7a general que tamb\u00e9 podria traduir-se en fabricant d'objectes o fins i tot constructor. m\u00e9s enll\u00e0 dels relats del nou testament, l'associaci\u00f3 de jes\u00fas amb la fusta \u00e9s una constant en les tradicions del segle i i ii. just\u00ed el m\u00e0rtir, al segle ii, escriu que jes\u00fas va fer jous i arades. els evangelis indiquen que jes\u00fas sabia llegir, parafrasejar i debatre els textos de la b\u00edblia, per\u00f2 aix\u00f2 no implica que reb\u00e9s classes formals d'escriptura.\n\n\n==== baptisme i temptaci\u00f3 ====\nels relats evang\u00e8lics del baptisme de jes\u00fas estan precedits per informaci\u00f3 sobre joan baptista i el seu ministeri. mostren joan predicant de la penit\u00e8ncia i el penediment per a la remissi\u00f3 dels pecats i fomentant la donaci\u00f3 d'almoines als pobres (lc 3:11). mostren joan batejant la gent de l'\u00e0rea del jord\u00e0, aproximadament en el moment que jes\u00fas va comen\u00e7ar el seu ministeri. l'evangeli de joan (jn 1:28) inicialment especifica que batejava on hi havia aigua abundant (jn 3:23).en els evangelis, joan havia predit (lc 3:16) que arribaria alg\u00fa \u00abm\u00e9s potent\u00bb que ell, i pau de tars tamb\u00e9 s'hi refereix (ac 19:4). a mt 3:14, quan troba jes\u00fas, joan baptista diu que en comptes de batejar-lo, ell necessita ser batejat per jes\u00fas, per\u00f2 jes\u00fas el conven\u00e7 que el bategi. despr\u00e9s ho fa i jes\u00fas surt de l'aigua, el cel s'obre i una veu del cel declara: \u00abaquest \u00e9s el meu estimat, en qui m'he complagut\u00bb (mt 3:17). llavors l'esperit sant descendeix sobre jes\u00fas com un colom. aquest \u00e9s un dels dos esdeveniments descrits en els evangelis on una veu del cel anomena jes\u00fas fill, una denominaci\u00f3 que no tornar\u00e0 a utilitzar fins a la transfiguraci\u00f3.despr\u00e9s del baptisme, els evangelis sin\u00f2ptics descriuen com jes\u00fas resisteix les temptacions del diable durant un dejuni de quaranta dies i quaranta nits al desert de judea. el baptisme i la temptaci\u00f3 de jes\u00fas serveixen com a preparaci\u00f3 a jes\u00fas pel seu ministeri p\u00fablic. l'evangeli de joan no menciona cap altre esdeveniment, per\u00f2 s\u00ed que inclou un testimoni del baptista, que afirma que va veure com l'esperit baixava sobre jes\u00fas (jn 1:32).\n\n\n=== vida adulta ===\n\n\n==== ministeri p\u00fablic ====\nels evangelis presenten joan baptista com el precursor de jes\u00fas. a partir del seu baptisme, jes\u00fas comen\u00e7a el seu ministeri a judea, a prop del riu jord\u00e0, quan tenia \"uns trenta anys\" (lc 3:23). despr\u00e9s viatja, predica i fa miracles i amb el temps acaba el seu ministeri amb el sant sopar.al comen\u00e7ament del seu ministeri, jes\u00fas designa els dotze ap\u00f2stols. els evangelis de marc i mateu coincideixen que jes\u00fas demana als quatre primers ap\u00f2stols, pescadors, que el segueixin, i de seguida abandonen les seves xarxes i embarcacions (mt 4:18-20, mc 1:16-20). en l'evangeli segons joan s'exposa que quan joan baptista veu a jes\u00fas l'anomena anyell de d\u00e9u, i aix\u00f2 fa que dos seguidors seus esdevinguin els primers dos primers deixebles de jes\u00fas. a m\u00e9s dels dotze ap\u00f2stols, despr\u00e9s del serm\u00f3 de la muntanya s'identifica un grup molt m\u00e9s gran de persones com a deixebles (lc 6:17). a m\u00e9s, a lc 19:1-16 jes\u00fas envia setanta deixebles en parelles per a preparar les ciutats per la seva futura visita. se'ls instrueix a acceptar l'hospitalitat, curar els malalts i anunciar que el regne de d\u00e9u est\u00e0 arribant.els estudiosos divideixen el ministeri de jes\u00fas en diverses etapes. comen\u00e7a quan jes\u00fas torna a galilea des del desert de judea despr\u00e9s de rebutjar la temptaci\u00f3 de satan\u00e0s. jes\u00fas predica al voltant de galilea mt 4:18-20, on forma els seus primers deixebles que finalment formaran el nucli de l'esgl\u00e9sia primitiva. aquest per\u00edode inclou el serm\u00f3 de la muntanya, un dels discursos m\u00e9s importants de jes\u00fas, l'aturada de la tempesta, l'alimentaci\u00f3 dels 5.000 homes, la caminada de jes\u00fas sobre l'aigua i diversos altres miracles i par\u00e0boles. acaba amb la confessi\u00f3 de pere i la transfiguraci\u00f3.despr\u00e9s del seu ministeri per la regi\u00f3 de perea, situada a l'est del jord\u00e0 entre el llac tiber\u00edades i la mar morta, torna a l'\u00e0rea on va ser batejat (jn 10:40-42). el ministeri final de jes\u00fas a jerusalem comen\u00e7a amb l'entrada triomfal a jerusalem el diumenge de rams. als evangelis sin\u00f2ptics, durant aquesta setmana jes\u00fas expulsa els mercaders del temple i pateix la tra\u00efci\u00f3 de judes. aquest per\u00edode culminar\u00e0 amb el sant sopar i el discurs de comiat.\n\n\n==== predicaci\u00f3 i miracles ====\nentre els ensenyaments de jes\u00fas hi ha \u00abparaules i obres\u00bb. les paraules inclouen una s\u00e8rie de sermons, aix\u00ed com par\u00e0boles que apareixen durant la narraci\u00f3 dels evangelis sin\u00f2ptics (al de joan no hi ha par\u00e0boles). les obres inclouen els miracles i altres actes realitzats durant el ministeri de jes\u00fas. tot i que els evangelis can\u00f2nics s\u00f3n la principal font dels ensenyaments de jes\u00fas, les ep\u00edstoles paulines ofereixen alguns dels relats m\u00e9s primerencs.l'evangeli de joan presenta els ensenyaments de jes\u00fas, no nom\u00e9s com la seva pr\u00f2pia predicaci\u00f3, sin\u00f3 com a revelaci\u00f3 divina. joan baptista, per exemple, afirma a jn 3:34: \u00abaquell que ha estat enviat per d\u00e9u diu les paraules de d\u00e9u, perqu\u00e8 t\u00e9 l'esperit sense mesura.\u00bb a jn 7:16 jes\u00fas hauria dit, \u00abla meva doctrina no \u00e9s meva, sin\u00f3 del qui m'ha enviat.\u00bb afirma el mateix a jn 14:10: \u00abno creus que jo estic en el pare i el pare est\u00e0 en mi. les paraules que us dic no surten de mi, sin\u00f3 del pare que \u00e9s el pare que habita en mi qui fa les obres.\u00bbel regne de d\u00e9u (tamb\u00e9 anomenat el regne dels cels en mateu) \u00e9s un dels elements clau dels ensenyaments de jes\u00fas al nou testament. jes\u00fas promet que els qui accepten el seu missatge entraran al regne de d\u00e9u. demana a la gent que es penedeixi dels pecats per a dedicar-se completament a d\u00e9u. jes\u00fas diu als seus seguidors que s'adhereixin estrictament a la llei jueva, tot i que alguns el perceben com el qui vol trencar aquesta llei, per exemple pel que fa al dissabte. quan se li pregunta quin \u00e9s el manament m\u00e9s important jes\u00fas diu: \"estima al senyor el teu d\u00e9u amb tota l'\u00e0nima i amb tot el pensament... i el segon \u00e9s semblant: estima els altres com a tu mateix (mt 22:37-39). altres ensenyaments \u00e8tics de jes\u00fas inclouen estimar els enemics, abstenir-se de l'odi i la lux\u00faria, i parar l'altra galta (mt 5:21-44).als evangelis hi ha unes trenta par\u00e0boles que signifiquen una tercera part dels ensenyaments de jes\u00fas. les par\u00e0boles apareixen dins dels sermons m\u00e9s llargs i en altres llocs de la narraci\u00f3. sovint contenen simbolisme, i en general es refereixen al m\u00f3n f\u00edsic per a parlar de l'espiritual. els temes m\u00e9s habituals de les par\u00e0boles s\u00f3n la bondat i la generositat de d\u00e9u i els perills de la transgressi\u00f3. algunes de les par\u00e0boles, com la par\u00e0bola del fill pr\u00f2dig (lc 15:11-32), s\u00f3n relativament simples, per\u00f2 d'altres, com la par\u00e0bola de la llavor que creix tota sola (mc 4:26-29), s\u00f3n m\u00e9s dif\u00edcils d'entendre.en els relats evang\u00e8lics, jes\u00fas dedica gran part del seu ministeri fent miracles, especialment curacions. els quatre relats sumen 35 o 36 miracles. els miracles poden ser classificats en dues categories principals: miracles de sanaci\u00f3 i miracles de la natura. els miracles de curaci\u00f3 inclouen cures de malalties f\u00edsiques, exorcismes i resurrecci\u00f3 dels morts. els altres miracles mostren el poder de jes\u00fas sobre la natura i inclouen la conversi\u00f3 de l'aigua en vi, caminar sobre l'aigua i calmar la tempesta, entre d'altres. jes\u00fas afirma que els miracles provenen de d\u00e9u. quan els seus rivals l'acusen de fer exorcismes amb el poder de belzeb\u00fa, el pr\u00edncep dels dimonis, jes\u00fas replica que els fa per l'\u00abesperit de d\u00e9u\u00bb. (mt 12:28) o amb el \"dit de d\u00e9u\" (lc 11:20).en joan, els miracles de jes\u00fas s\u00f3n descrits com a \"signes\" per a provar la seva missi\u00f3 i divinitat. no obstant aix\u00f2, en els sin\u00f2ptics, quan li pregunten que faci miracles per a provar la seva autoritat, jes\u00fas s'hi nega. a m\u00e9s, en els evangelis sin\u00f2ptics la multitud respon regularment als miracles de jes\u00fas amb sorpresa i el pressiona per a curar malalts. en l'evangeli de joan, jes\u00fas no rep pressions per la multitud, que respon als seus miracles amb confian\u00e7a i fe. una caracter\u00edstica compartida entre tots els miracles de jes\u00fas en els relats dels evangelis \u00e9s que ell els realitza lliurement i mai demana ni accepta cap forma de pagament. els episodis evang\u00e8lics que inclouen descripcions dels miracles de jes\u00fas tamb\u00e9 solen incloure els ensenyaments, i els miracles per si sols sempre s'utilitzen per a ensenyar. molts dels miracles mostren la import\u00e0ncia de la fe. en la curaci\u00f3 dels deu leprosos i la resurrecci\u00f3 de la filla de jaire, per exemple, als que se'n beneficien se'ls diu que el motiu de la seva curaci\u00f3 \u00e9s que han tingut fe.\n\n\n==== transfiguraci\u00f3 ====\naproximadament en la meitat de cadascun dels tres evangelis sin\u00f2ptics hi ha dos episodis relacionats que marquen un punt d'inflexi\u00f3 en la narrativa: la confessi\u00f3 de sant pere i la transfiguraci\u00f3 de jes\u00fas. es produeixen a prop de banias, al nord del mar de galilea, al comen\u00e7ament del viatge final a jerusalem que acabar\u00e0 en la passi\u00f3 i resurrecci\u00f3. aquests esdeveniments marquen el comen\u00e7ament de la revelaci\u00f3 gradual de la identitat de jes\u00fas als seus deixebles i la seva predicci\u00f3 del seu propi sofriment i de la mort.la confessi\u00f3 de pere comen\u00e7a com un di\u00e0leg entre jes\u00fas i els seus deixebles a mt 16:13, mc 8:27 i lc 9:18. en mateu, jes\u00fas pregunta als seus deixebles, \"qui dieu que s\u00f3n jo?\" sim\u00f3 pere respon, \"tu ets el messies, el fill de d\u00e9u viu.\" jes\u00fas replica, \"feli\u00e7 de tu, sim\u00f3 de jon\u00e0s! perqu\u00e8 aix\u00f2 no t'ho ha revelat ning\u00fa de carn i sang, sin\u00f3 el pare que est\u00e0 al cel.\" amb aquesta benedicci\u00f3 jes\u00fas afirma que els t\u00edtols que pere li ha posat s\u00f3n una revelaci\u00f3 divina, i per tant declara inequ\u00edvocament que ell \u00e9s tant crist com el fill de d\u00e9u.el relat de la transfiguraci\u00f3 apareix a mt 17:1-9, mc 9:2-8, i lc 9:28-36. jes\u00fas pren a pere i a dos ap\u00f2stols m\u00e9s fins a una muntanya sense nom on \"es transfigur\u00e0 davant d'ells: la seva cara es torn\u00e0 resplendent com el sol, i els seus vestits es van convertir en un blanc enlluernador.\" un n\u00favol brillant va apar\u00e8ixer al seu voltant i una veu des del n\u00favol va dir: \"aquest \u00e9s el meu fill, l'estimat, amb qui m'ha complagut, escolteu-lo\" (mt 17:1-9). la transfiguraci\u00f3 reafirma que jes\u00fas \u00e9s el fill de d\u00e9u (com en el baptisme) i l'ordre \"escolteu\" l'identifica com a missatger i portaveu de d\u00e9u.\n\n\n=== mort i resurrecci\u00f3 ===\n\nla descripci\u00f3 de l'\u00faltima setmana de la vida de jes\u00fas (sovint anomenada setmana de la passi\u00f3) ocupa al voltant d'una tercera part dels evangelis can\u00f2nics, comen\u00e7ant amb la descripci\u00f3 de l'entrada triomfal a jerusalem fins a la crucifixi\u00f3. l'\u00faltima setmana a jerusalem \u00e9s la conclusi\u00f3 del viatge a trav\u00e9s de perea i judea que jes\u00fas comen\u00e7\u00e0 a galilea. just abans de l'entrada a jerusalem, l'evangeli de joan inclou la resurrecci\u00f3 de ll\u00e0tzer, que fa augmentar la tensi\u00f3 entre jes\u00fas i les autoritats.\n\n\n==== entrada final a jerusalem ====\nen els quatre evangelis can\u00f2nics, l'\u00faltima entrada de jes\u00fas a jerusalem \u00e9s al comen\u00e7ament de l'\u00faltima setmana de la seva vida, uns dies abans del sant sopar, que marca el comen\u00e7ament de la narraci\u00f3 de la passi\u00f3. el dia de l'entrada a jerusalem s'identifica com a diumenge segons marc i joan i com a dilluns segons mateu, mentre que lluc no l'identifica. despr\u00e9s de sortir de bet\u00e0nia jes\u00fas munta un poll\u00ed a jerusalem i la gent del cam\u00ed posen capes i petites branques dels arbres al davant seu com una estora mentre canten part dels sl 118:25-26. les multituds aclamen la seva entrada a jerusalem, el que afegeix tensi\u00f3 entre ell i el poder establert.en els tres evangelis sin\u00f2ptics l'entrada a jerusalem \u00e9s seguida per la purificaci\u00f3 del temple; jes\u00fas hi expulsa els mercaders, acusant-los de convertir el temple en una cova de lladres per les seves activitats comercials. aquesta \u00e9s l'\u00fanica causa que porta jes\u00fas a utilitzar la for\u00e7a f\u00edsica al llarg de tots els relats evang\u00e8lics. jn 2:13-16 inclou una narraci\u00f3 similar molt abans, per\u00f2 entre els erudits no hi ha consens sobre si es refereix al mateix episodi. els sin\u00f2ptics inclouen par\u00e0boles i sermons que ja apareixen en altres parts dels evangelis com la par\u00e0bola de l'ofrena de la v\u00eddua al temple (marc 12:41-44 i lluc 21:1-4) i la profecia de la parusia o segona vinguda de crist (mateu 24:1-31, marc 13:1-27 i lluc 21:5-36), per\u00f2 les situen una setmana m\u00e9s tard de l'entrada a jerusalem.els sin\u00f2ptics expliquen els conflictes entre jes\u00fas i els ancians dels jueus que van tenir lloc durant la setmana de passi\u00f3 com els jueus q\u00fcestionant l'autoritat de jes\u00fas, o les cr\u00edtiques als fariseus, on jes\u00fas els critica i els anomena hip\u00f2crites. judes iscariot, un dels dotze ap\u00f2stols, comparteix part dels ensenyaments dels ancians jueus i arriba a un acord amb ells quan es compromet a lliurar-los a jes\u00fas per trenta monedes de plata.\n\n\n==== l'\u00faltim sopar ====\nl'\u00faltim sopar \u00e9s l'\u00faltim \u00e0pat que jes\u00fas comparteix amb els dotze ap\u00f2stols a jerusalem abans de la crucifixi\u00f3. l'\u00faltim sopar \u00e9s mencionat als quatre evangelis can\u00f2nics, i per pau a la primera ep\u00edstola als corintis (1 co 11:23-26). durant l'\u00e0pat, jes\u00fas prediu que un dels seus ap\u00f2stols el trair\u00e0. malgrat la negaci\u00f3 de tots els ap\u00f2stols, jes\u00fas reitera que el tra\u00efdor seria un dels presents. mt 26:23-25 i jn 13:26-27 identifiquen espec\u00edficament judes com el tra\u00efdor.als sin\u00f2ptics, jes\u00fas pren el pa, el parteix i el dona als deixebles dient: \u00abaquest \u00e9s el meu cos entregat per vosaltres\u00bb. a continuaci\u00f3 va prendre d'una copa i els va dir: \u00abaquesta copa \u00e9s vessada per vosaltres per a ser la nova alian\u00e7a amb la meva sang\u00bb (lc 22:19-20). el sagrament cristi\u00e0 de l'eucaristia es basa en aquest fet. tot i que l'evangeli de joan no inclou cap descripci\u00f3 del ritual del pa i el vi en l'\u00faltim sopar, la majoria dels estudiosos coincideixen que les paraules de joan (joan 6:58-59) al discurs del pa de vida tenen un car\u00e0cter eucar\u00edstic i estan relacionades amb l'origen de l'eucaristia que hi ha als evangelis sin\u00f2ptics i als escrits de pau sobre l'\u00faltim sopar.en els quatre evangelis jes\u00fas prediu que pere el negar\u00e0 tres vegades abans que el gall canti tres vegades el mat\u00ed de l'endem\u00e0. en lluc i joan, la predicci\u00f3 es fa durant l'\u00faltim sopar (lc 22:34, jn 22:33-34). en mateu i marc, la predicci\u00f3 es fa despr\u00e9s del sopar, i jes\u00fas tamb\u00e9 prediu que tots els seus deixebles l'abandonaran (mt 26:31-34, mc 14:27-30). l'evangeli de joan ofereix l'\u00fanic relat de jes\u00fas rentant els peus als seus deixebles abans del menjar. joan tamb\u00e9 inclou un llarg serm\u00f3 de jes\u00fas preparant els deixebles (ara sense judes) per a la seva partida.jn 14:17 es coneixen com el discurs de comiat i s\u00f3n significatius per a la cristologia.\n\n\n==== detenci\u00f3 a getseman\u00ed ====\n\ndespr\u00e9s de l'\u00faltim sopar, jes\u00fas, acompanyat dels seus deixebles, se'n va a pregar. mateu i marc identifiquen el lloc com l'hort de getseman\u00ed, mentre que lluc diu que \u00e9s al mont de les oliveres. judes apareix al jard\u00ed acompanyat per una multitud que inclou els sacerdots jueus, els ancians i persones armades. el bes de judes serveix als soldats per identificar jes\u00fas entre la multitud, i de seguida el van detenir. en un intent d'aturar-los, un dels deixebles de jes\u00fas utilitza una espasa per a tallar l'orella d'un home. lluc diu que jes\u00fas cura miraculosament la ferida, i joan diu que jes\u00fas critica la viol\u00e8ncia dels seus i hauria ordenat els seus deixebles a no impedir que sigui arrestat. a mt 26:52 jes\u00fas diu: \u00abqui viu amb l'espasa, mor amb l'espasa\u00bb. despr\u00e9s de l'arrest de jes\u00fas, els seus deixebles van a la clandestinitat i pere, quan \u00e9s q\u00fcestionat, nega tres vegades con\u00e8ixer jes\u00fas. despr\u00e9s de la tercera negaci\u00f3 escolta el cant del gall, recorda la predicci\u00f3 de jes\u00fas i el busca amb la mirada. pere llavors plora amargament.\n\n\n==== judici ====\ndespr\u00e9s de la seva detenci\u00f3, jes\u00fas \u00e9s portat al sanedr\u00ed, a l'\u00f2rgan judicial jueu. els evangelis difereixen en els detalls dels judicis. en mt 26:57, mc 14:53 i lc 22:54, jes\u00fas \u00e9s portat a la casa del gran sacerdot caif\u00e0s, on \u00e9s burlat i colpejat. l'endem\u00e0 al mat\u00ed els caps dels sacerdots i dels escribes el porten al consell. jn 18:12-14 afirma que jes\u00fas primer \u00e9s portat a ann\u00e0s, que est\u00e0 per sobre de caif\u00e0s, i despr\u00e9s al gran sacerdot.durant els judicis orals jes\u00fas parla molt poc, gaireb\u00e9 no es defensa i dona respostes molt poc freq\u00fcents i indirectes a les preguntes dels sacerdots, propiciant que el colpegin. en mt 26:62 caif\u00e0s li pregunta: \u00abno tens resposta?\u00bb en mc 14:61 el gran sacerdot li pregunta: \u00abets tu el messies, el fill de d\u00e9u viu?\u00bb. jes\u00fas replica \u00abjo s\u00f3c\u00bb i despr\u00e9s prediu la vinguda del \u00abfill de l'home\u00bb. aix\u00f2 provoca que caif\u00e0s s'estripi la t\u00fanica amb ira i l'acusi de blasf\u00e8mia. en mateu i lluc, la resposta de jes\u00fas \u00e9s m\u00e9s ambigua: a mt 26:64 respon \u00abtu ho has dit\u00bb, i a lc 22:70  diu, \u00abtu dius que jo s\u00f3c\u00bb.prenent jes\u00fas a la cort de pilat, els ancians jueus demanen al governador rom\u00e0 pon\u00e7 pilat que jutgi i condemni jes\u00fas, acusant-lo d'afirmar ser el rei dels jueus. l'\u00fas de la paraula rei \u00e9s central per entendre la discussi\u00f3 entre jes\u00fas i pilat. en jn 18:36 jes\u00fas diu: \"el meu regne no \u00e9s d'aquest m\u00f3n\", per\u00f2 no nega ser rei dels jueus. en lc 23:7-15 pilat s'adona que jes\u00fas \u00e9s galileu, i per tant est\u00e0 sota la jurisdicci\u00f3 d'herodes. pilat envia jes\u00fas a herodes per a ser jutjat, per\u00f2 jes\u00fas no respon a les preguntes d'herodes. herodes i els seus soldats s'en burlen, li posen un vestit car per disfressar-lo de rei i li retornen a pilat, que llavors convoca els ancians jueus i anuncia: \u00abno trobo cap culpa en aquest home\u00bb.observant el costum de la pasqua en aquell moment, pilat permet que un presoner escollit pels ciutadans sigui alliberat. per aix\u00f2 demana a la gent que escullin entre jes\u00fas i un assass\u00ed anomenat barrab\u00e0s. persuadit pels ancians (mt 27:29), la multitud decideix deixar anar barrab\u00e0s i crucificar jes\u00fas. pilat escriu un r\u00e8tol amb la inscripci\u00f3 \u00abjes\u00fas de natzaret, el rei dels jueus\u00bb (abreujat com inri en les representacions) per a ser col\u00b7locat a la creu (jn 19:19), despr\u00e9s ordena que el flagel\u00b7lin i que el crucifiquin. els soldats li posen una corona d'espines al cap i el ridiculitzen. despr\u00e9s el colpegen i se'n mofen abans de portar-lo al calvari, tamb\u00e9 anomenat g\u00f2lgota, on el crucifiquen.\n\n\n==== crucifixi\u00f3 ====\nla crucifixi\u00f3 de jes\u00fas es descriu als quatre evangelis can\u00f2nics. despr\u00e9s dels judicis, jes\u00fas \u00e9s portat al calvari carregant la seva creu en un recorregut que la tradici\u00f3 cristiana anomena el via crucis. els tres evangelis sin\u00f2ptics indiquen que sim\u00f3 de cirene l'ajuda despr\u00e9s d'haver estat obligat a fer-ho pels romans. a lc 23:27-28 jes\u00fas els diu a les dones de la multitud que no plorin per ell, sin\u00f3 per ells mateixos i pels seus fills. al calvari, ofereixen a jes\u00fas un analg\u00e8sic. segons mateu i marc, el rebutja.despr\u00e9s de crucificar jes\u00fas, els soldats es van jugar a sorts la seva roba i tant els soldats com els qui passen per davant de jes\u00fas se'n burlen. jes\u00fas \u00e9s crucificat entre dos lladres condemnats, un dels quals repr\u00e8n jes\u00fas, mentre que l'altre el defensa. els soldats romans trenquen les cames dels dos lladres per accelerar la mort, per\u00f2 no trenquen les de jes\u00fas perqu\u00e8 ja seria mort. a jn 19:34, un soldat clava una llan\u00e7a al costat de jes\u00fas, i surt sang i aigua. a mateu 27:51-54, quan jes\u00fas mor, les cortines del temple s'esquincen i un terratr\u00e8mol esquerda el terra. atemorit pels esdeveniments, un centuri\u00f3 rom\u00e0 afirma que jes\u00fas era el fill de d\u00e9u.el mateix dia josep d'arimatea, amb el perm\u00eds de pon\u00e7 pilat, amb l'ajut de sant nicodem, treuen el seu cos de la creu, l'emboliquen en un drap net i posen el cos en un nou sepulcre excavat a la roca. l'endem\u00e0 els jueus demanen perm\u00eds a pilat per a segellar el sepulcre amb una pedra i col\u00b7locar vigil\u00e0ncia per assegurar-se que ning\u00fa s'endur\u00e0 el cos (mateu 27:62-66).\n\n\n==== resurrecci\u00f3 ====\nels relats del nou testament expliquen que el primer dia de la setmana despr\u00e9s de la crucifixi\u00f3 (generalment interpretat com a diumenge), el sepulcre es descobreix que est\u00e0 buit i els seus seguidors es troben amb jes\u00fas ressuscitat. els seguidors arriben al sepulcre a primera hora del mat\u00ed i troben un o dos homes o \u00e0ngels vestits amb robes brillants.mc 16:9 i jn 20:15 indiquen que jes\u00fas s'apareix primer a maria magdalena, i a lc 24:1 s'afirma que ella \u00e9s una de les santes dones.despr\u00e9s de descobrir la tomba buida, jes\u00fas fa una s\u00e8rie d'aparicions als deixebles. inclouen l'episodi dels dubtes de tom\u00e0s i els deixebles d'ema\u00fas, on jes\u00fas va trobar-se amb dos deixebles. la pesca miraculosa \u00e9s un miracle al mar de galilea, despr\u00e9s que jes\u00fas animi a pere a servir els seus seguidors.abans de pujar al cel, jes\u00fas anima els deixebles a difondre els seus ensenyaments a totes les nacions del m\u00f3n.lc 24:51 afirma que jes\u00fas despr\u00e9s \u00e9s \"portat a dalt del cel\". l'ascensi\u00f3 t\u00e9 lloc a ac 1:1-11 i es menciona a 1 tm 3:16. a 1 pe 3:22 afirma que \"havent pujat al cel, \u00e0ngels, autoritats i potestats se sotmetran a ell\".els fets dels ap\u00f2stols descriuen diverses aparicions de jes\u00fas despr\u00e9s de la seva ascensi\u00f3.ac 7:55 descriu una visi\u00f3 de sant esteve just abans de la seva mort. en el cam\u00ed a damasc, l'ap\u00f2stol pau de tars es converteix al cristianisme despr\u00e9s de veure una llum encegadora i sentir una veu que deia: \"jo s\u00f3c jes\u00fas, aquell qui persegueixes\" (ac 9:5). a ac 9:10-18, jes\u00fas instrueix ananies de damasc per a curar a pau. aquesta \u00e9s l'\u00faltima conversa amb jes\u00fas explicada a la b\u00edblia segons el llibre de l'apocalipsi, on un home anomenat joan rep la revelaci\u00f3 de jes\u00fas respecte a l'escatologia cristiana.\n\n\n== interpretaci\u00f3 hist\u00f2rica ==\n\nels evangelis van ser considerats relats hist\u00f2rics precisos fins al segle de les llums, quan se'n va q\u00fcestionar la fiabilitat i es va establir una distinci\u00f3 entre el jes\u00fas descrit pels evangelis i el jes\u00fas de la hist\u00f2ria que es coneix a trav\u00e9s tamb\u00e9 d'altres fonts. des del segle xviii es van dur a terme tres estudis cient\u00edfics independents sobre el jes\u00fas hist\u00f2ric, cadascun amb caracter\u00edstiques diferents i segons diversos criteris de recerca. els erudits han estudiat i debatut diverses q\u00fcestions relacionades amb el jes\u00fas hist\u00f2ric, com la seva exist\u00e8ncia, l'origen i fiabilitat hist\u00f2rica dels evangelis i les altres fonts i el retrat exacte de la figura hist\u00f2rica.\n\n\n=== exist\u00e8ncia ===\nla teoria del mite de jes\u00fas, que va apar\u00e8ixer al segle xviii, q\u00fcestiona l'exist\u00e8ncia de jes\u00fas. els seus defensors sostenen que jes\u00fas \u00e9s un mite inventat pels primers cristians. els partidaris de la teoria diuen que hi ha una manca de refer\u00e8ncies conegudes escrites sobre jes\u00fas durant la seva vida i poques refer\u00e8ncies no cristianes durant el segle i, i per aix\u00f2 q\u00fcestionen la veracitat dels textos existents. al principi del segle xx, estudiosos com g. a. wells, robert m. price, thomas brodie i dollar van presentar diversos arguments a favor de la teoria del mite de jes\u00fas. no obstant aix\u00f2, avui en dia pr\u00e0cticament tots els estudiosos de l'antiguitat estan d'acord en la historicitat de jes\u00fas i consideren plenament hist\u00f2rics esdeveniments com el seu bateig o la seva crucifixi\u00f3. tant robert e. van voorst com michael grant sostenen que hi ha consens entre els historiadors que actualment totes les teories sobre la no-exist\u00e8ncia de jes\u00fas estan refutades.per a respondre si la manca de refer\u00e8ncies contempor\u00e0nies implica que jes\u00fas no va existir, van voorst ha escrit que \"com tot bon estudiant d'hist\u00f2ria sap, l'argument per silenci \u00e9s especialment perill\u00f3s\" i generalment fracassen si no \u00e9s que el fet \u00e9s conegut per l'autor i \u00e9s suficientment important i rellevant per a ser mencionat en el context d'un determinat document. bart d. ehrman argumenta que, tot i que jes\u00fas va tenir un gran impacte en les generacions futures, en la societat de la seva \u00e8poca l'impacte va ser \"pr\u00e0cticament nul\". per tant seria erroni esperar relats de l'\u00e8poca del que va fer.per ehrman els arguments que es basen en la falta d'evid\u00e8ncia f\u00edsica o arqueol\u00f2gics de jes\u00fas i dels escrits sobre ell s\u00f3n pobres, ja que no hi ha evid\u00e8ncia de \"gaireb\u00e9 ning\u00fa\" que hagi viscut al segle i. teresa okure escriu que l'exist\u00e8ncia de figures hist\u00f2riques s'estableix amb l'an\u00e0lisi de refer\u00e8ncies posteriors a ells, i no de rel\u00edquies o restes contempor\u00e0nies.diversos estudiosos adverteixen contra l'\u00fas dels arguments de la ignor\u00e0ncia, que consideren poc concloents o fal\u00b7la\u00e7os. douglas walton afirma que els arguments de la ignor\u00e0ncia nom\u00e9s poden conduir a conclusions s\u00f2lides en els casos que es pot suposar que la nostra \"base de coneixements \u00e9s total\".les fonts no cristianes utilitzades per establir l'exist\u00e8ncia hist\u00f2rica de jes\u00fas inclouen les obres dels historiadors del segle i flavi josep i t\u00e0cit. louis h. feldman ha considerat que \"pocs han dubtat de l'autenticitat\" de les refer\u00e8ncies de flavi josep sobre jes\u00fas a book 20 de les antiguitats judaiques, molt pocs estudiosos posen en dubte. t\u00e0cit parla de crist i de la seva execuci\u00f3 per pilat a book 15 de la seva obra anomenada annals. en general els estudiosos consideren que la refer\u00e8ncia a t\u00e0cit sobre l'execuci\u00f3 de jes\u00fas \u00e9s aut\u00e8ntica i se li concedeix un valor hist\u00f2ric com a font romana independent.\n\n\n=== historicitat dels fets ===\n\nels treballs per a la reconstrucci\u00f3 hist\u00f2rica de la vida de jes\u00fas han canviat l'enfocament maximalista del segle xix, en el qual els relats dels evangelis eren acceptats com una evid\u00e8ncia fiable, a l'enfocament \"minimalista\" de principis del segle xx, que gaireb\u00e9 no accepta res com a hist\u00f2ric. a la d\u00e8cada del 1950, en una segona fase de la recerca del jes\u00fas hist\u00f2ric, les aproximacions minimalistes es van esvair, i al segle xxi, minimalistes com price s\u00f3n minoria. tot i que la creen\u00e7a en la infal\u00b7libilitat dels evangelis no pot ser recolzada hist\u00f2ricament, molts estudiosos des dels anys 1980 han sostingut que m\u00e9s enll\u00e0 dels pocs fets que es consideren hist\u00f2ricament certs alguns altres elements de la vida de jes\u00fas s\u00f3n \"hist\u00f2ricament probables\". la investigaci\u00f3 cient\u00edfica moderna sobre el jes\u00fas hist\u00f2ric se centra tamb\u00e9 en la identificaci\u00f3 dels elements probables.la majoria dels estudiosos moderns consideren que el baptisme i crucifixi\u00f3 de jes\u00fas van ser fets clarament hist\u00f2rics james d.g. dunn afirma que \"generen un assentiment gaireb\u00e9 universal\" i aquesta certesa \u00e9s tan gran que \"\u00e9s gaireb\u00e9 impossible dubtar o negar\" la seva historicitat tenint en compte a m\u00e9s que sovint s\u00f3n els punts de partida per a l'estudi del jes\u00fas hist\u00f2ric. els estudiosos fan servir tamb\u00e9 el criteri de la vergonya, segons el qual als primers cristians no se'ls hauria acudit inventar la dolorosa mort del seu l\u00edder o un baptisme que podria implicar que jes\u00fas hauria com\u00e8s pecats i se n'hauria volgut penedir.els estudiosos utilitzen una s\u00e8rie de criteris, com el criteri de certificaci\u00f3 m\u00faltiple, la coher\u00e8ncia b\u00edblica o el criteri de discontinu\u00eftat per jutjar la historicitat dels esdeveniments. la historicitat d'un esdeveniment tamb\u00e9 dep\u00e8n de la fiabilitat de la font. l'evangeli segons marc, el m\u00e9s antic, generalment \u00e9s considerat el m\u00e9s fiable des d'un punt de vista hist\u00f2ric. l'evangeli segons joan, l'\u00faltim en ser escrit, difereix considerablement dels evangelis sin\u00f2ptics, i per tant generalment es considera menys fiable. per exemple, molts experts no consideren que la resurrecci\u00f3 de ll\u00e0tzer fos un esdeveniment hist\u00f2ric, en part perqu\u00e8 nom\u00e9s apareix en joan. amy-jill levine considera que hi ha un consens en la traject\u00f2ria b\u00e0sica de la vida de jes\u00fas, ja que la majoria d'estudiosos estan d'acord que jes\u00fas va ser batejat per joan baptista, jutjat per les autoritats jueves acusat de voler-se fer passar per d\u00e9u, va fer algunes curacions, va ensenyar par\u00e0boles, tenia seguidors que anaven amb ell i va ser crucificat per ordre de pon\u00e7 pilat.\n\n\n=== retrats de jes\u00fas ===\nla investigaci\u00f3 moderna sobre el jes\u00fas hist\u00f2ric no ha donat lloc a una imatge unificada de la figura hist\u00f2rica, en part a causa de la varietat de les tradicions acad\u00e8miques representades pels estudiosos. ben witherington afirma que \u00abara hi ha tants retrats del jes\u00fas hist\u00f2ric com pintors acad\u00e8mics\u00bb. tant bart ehrman com andreas k\u00f6stenberger sostenen que donada l'escassetat de fonts hist\u00f2riques, en general \u00e9s dif\u00edcil per a qualsevol estudi\u00f3s de construir un retrat de jes\u00fas que es pugui considerar v\u00e0lid hist\u00f2ricament m\u00e9s enll\u00e0 dels elements b\u00e0sics de la seva vida. els retrats de jes\u00fas constru\u00efts en aquests estudis sovint difereixen entre si, i tampoc coincideixen del tot amb la imatge retratada als evangelis.els perfils principals del tercer intent de trobar un retrat de jes\u00fas es poden agrupar en funci\u00f3 de si representen jes\u00fas principalment com un profeta apocal\u00edptic, un sanador carism\u00e0tic, un fil\u00f2sof c\u00ednic, el veritable messies o un profeta igualitari del canvi social. cadascun d'aquests tipus presenta una s\u00e8rie de variants, i alguns erudits rebutgen els elements b\u00e0sics d'alguns retrats. no obstant aix\u00f2, els atributs que es descriuen en els retrats de vegades se superposen, i els estudiosos que difereixen en alguns atributs de vegades estan d'acord amb d'altres.\n\n\n=== llenguatge i aparen\u00e7a ===\njes\u00fas va cr\u00e9ixer a galilea, on va tenir lloc gran part del seu ministeri. els idiomes que es parlaven a galilea i judea al segle i inclouen l'arameu, que era la llengua predominant, l'hebreu i el grec. la majoria dels estudiosos coincideixen que a principis del segle i l'arameu era la llengua materna de gaireb\u00e9 totes les dones de galilea i judea. la majoria dels erudits recolzen la teoria que jes\u00fas va parlar tant arameu com hebreu i grec. dunn afirma que hi ha un \"consens substancial\" que jes\u00fas va fer-la transmetre la major part dels seus ensenyaments en arameu.els erudits moderns estan d'acord que jes\u00fas era jueu. no obstant aix\u00f2, en una revisi\u00f3 de l'estat dels estudis moderns, levine escriu que tota la q\u00fcesti\u00f3 de l'etnicitat \u00e9s \"plena de dificultats\" i que \"m\u00e9s enll\u00e0 de recon\u00e8ixer que jes\u00fas era jueu\" poques vegades els investigadors tenen en compte qu\u00e8 vol dir que fos jueu.el nou testament no dona cap descripci\u00f3 de l'aparen\u00e7a f\u00edsica de jes\u00fas abans de la seva mort, en general \u00e9s indiferent a les aparences racials i no es refereix a les caracter\u00edstiques de les persones que esmenta. el llibre de l'apocalipsi descriu les caracter\u00edstiques d'un jes\u00fas glorificat en una visi\u00f3(ap 1:13-16), per\u00f2 es refereix a jes\u00fas en forma celestial despr\u00e9s de la seva mort i resurrecci\u00f3. jes\u00fas probablement semblava un jueu t\u00edpic del seu temps i d'acord amb alguns estudiosos \u00e9s probable que hagu\u00e9s tingut una aparen\u00e7a vigorosa a causa de la seva asc\u00e8tica i l'estil de vida itinerant. james h. charlesworth indica que \u00e9s \"molt probable\" que el rostre de jes\u00fas fos \u00abmarr\u00f3 fosc i bronzejat\u00bb, i la seva estatura \"hauria estat d'entre 1,65m i 1,70m\".\n\n\n=== arqueologia ===\n\nmalgrat l'abs\u00e8ncia de restes arqueol\u00f2giques espec\u00edfiques associades inequ\u00edvocament amb jes\u00fas, al segle xxi ha crescut l'inter\u00e8s dels estudiosos en l'arqueologia com a font per comprendre millor la situaci\u00f3 socioecon\u00f2mica i pol\u00edtica de l'\u00e8poca i la vida de jes\u00fas. charlesworth afirma que alguns erudits moderns volen ignorar els descobriments arqueol\u00f2gics que aporten llum sobre la vida a galilea i judea en l'\u00e8poca de jes\u00fas. jonathan reed indica que la principal aportaci\u00f3 de l'arqueologia a l'estudi del jes\u00fas hist\u00f2ric \u00e9s la reconstrucci\u00f3 del seu m\u00f3n social.david gowler estableix que un estudi acad\u00e8mic interdisciplinari de l'arqueologia, l'an\u00e0lisi textual i el context hist\u00f2ric pot aportar llum sobre jes\u00fas i els seus ensenyaments. un exemple s\u00f3n els estudis arqueol\u00f2gics a cafarna\u00fcm. malgrat les freq\u00fcents refer\u00e8ncies a cafarna\u00fcm en el nou testament, se'n diu poc. tanmateix, l'evid\u00e8ncia arqueol\u00f2gica recent mostra que, contr\u00e0riament a les creences anteriors, cafarna\u00fcm era pobre i petita, sense ni tan sols un f\u00f2rum rom\u00e0 o una \u00e0gora. aquest descobriment arqueol\u00f2gic t\u00e9 sentit a la llum de la visi\u00f3 acad\u00e8mica que considera que jes\u00fas defensava que les persones que vivien en aquesta zona de galilea es poguessin moure lliurement.\n\n\n=== rel\u00edquies de jes\u00fas ===\n\ndiverses rel\u00edquies s'han atribu\u00eft a jes\u00fas durant la hist\u00f2ria del cristianisme. tot i que algunes persones creuen en l'autenticitat d'algunes rel\u00edquies, altres la posen en dubte. per exemple, el te\u00f2leg cat\u00f2lic del segle xvi erasme va escriure sarc\u00e0sticament sobre la proliferaci\u00f3 de les rel\u00edquies i el nombre d'edificis on se'n guarden de la fusta de la creu utilitzada en la crucifixi\u00f3. de la mateixa manera, mentre que els experts debaten sobre si jes\u00fas va ser crucificat amb tres claus o amb quatre, n'hi ha trenta que continuen essent venerats com a rel\u00edquies a tot europa. algunes rel\u00edquies, com les suposades restes de la corona d'espines, nom\u00e9s reben la visita d'un modest nombre de pelegrins, mentre que d'altres com el sant sudari, associat amb la devoci\u00f3 cat\u00f2lica a la santa fa\u00e7 de jes\u00fas, han rebut milions de persones inclosos els papes joan pau ii i benet xvi. les investigacions no han trobat proves definitives de l'autenticitat de les restes atribu\u00efdes a jes\u00fas.\n\n\n== interpretaci\u00f3 religiosa ==\na m\u00e9s dels seus propis deixebles i seguidors, els jueus de l'\u00e8poca de jes\u00fas generalment el van rebutjar com a messies, igual que la majoria de jueus fan actualment. els te\u00f2legs cristians, els que participaren en els concilis ecum\u00e8nics, els reformadors i altres han escrit molt sobre jes\u00fas. l'anomenada secta cristiana o els cismes sovint s'han definit o es caracteritzen per tenir una manera particular de descriure jes\u00fas. mentrestant, els maniqueus, els gn\u00f2stics, els musulmans, els bah\u00e1'\u00eds i altres han situat a jes\u00fas en un lloc destacat de les seves religions.\n\n\n=== el jes\u00fas cristi\u00e0 ===\n\njes\u00fas \u00e9s la figura central del cristianisme, on s'anomena crist. tot i que les opinions sobre jes\u00fas no s\u00f3n un\u00e0nimes, es poden resumir les creences fonamentals compartides entre les principals branques, com indiquen els seus catecismes o textos confessionals. les opinions cristianes sobre jes\u00fas deriven de diverses fonts, inclosos els evangelis can\u00f2nics i les cartes del nou testament, com les ep\u00edstoles paulines i els escrits jo\u00e0nics. aquests documents descriuen les creences fonamentals dels cristians sobre jes\u00fas, inclosa la seva divinitat, la humanitat i la vida terrenal, i que ell \u00e9s el crist, l'anomenat fill de d\u00e9u. malgrat que comparteixen moltes creences, no tots els cristians estan d'acord en totes les doctrines, i tant els cristians ortodoxos com els cat\u00f2lics mantenen difer\u00e8ncies sobre els ensenyaments i creences que han perdurat a trav\u00e9s del cristianisme.el nou testament sost\u00e9 que la resurrecci\u00f3 de jes\u00fas \u00e9s el fonament de la fe cristiana. (1 co 15:12-20) els cristians creuen que a trav\u00e9s de la seva mort i resurrecci\u00f3, els \u00e9ssers humans poden ser reconciliats amb d\u00e9u i participen d'aquesta manera en la salvaci\u00f3 i la promesa de la vida eterna. recordant les paraules de joan el baptista l'endem\u00e0 del baptisme de jes\u00fas, aquestes doctrines de vegades es refereixen a jes\u00fas com l'anyell de d\u00e9u, que va ser crucificat per a complir amb el seu paper com a servent de d\u00e9u. jes\u00fas \u00e9s vist tamb\u00e9 com el nou adam, amb una obedi\u00e8ncia que contrasta amb la desobedi\u00e8ncia d'adam. els cristians veuen a jes\u00fas com un model a seguir, i se'ls encoratja a imitar-lo.la majoria dels cristians creuen que jes\u00fas era hum\u00e0 de veritat i fou el fill de d\u00e9u. hi ha hagut controv\u00e8rsies teol\u00f2giques sobre la seva naturalesa des del debat a l'esgl\u00e9sia primitiva. la cristologia va ser un focus important d'aquests debats que es va tractar a cadascun dels primers set concilis ecum\u00e8nics, on es va tractar la trinitat. els cristians en general creuen que jes\u00fas \u00e9s el logos que s'ha encarnat essent el fill de d\u00e9u, i que \u00e9s tant div\u00ed com hum\u00e0. no obstant aix\u00f2, la doctrina de la trinitat no \u00e9s universalment acceptada entre els cristians. al principi del cristianisme no nom\u00e9s es venerava a jes\u00fas sin\u00f3 tamb\u00e9 el seu nom amb devocions que actualment existeixen tant al cristianisme oriental com a l'occidental.\n\n\n=== el jes\u00fas jueu ===\n\nel corrent principal del judaisme rebutja que jes\u00fas sigui d\u00e9u o una part d'una trinitat. sost\u00e9 que jes\u00fas no \u00e9s el messies jueu, argumentant que no va complir amb les profecies messi\u00e0niques del tanakh ni es va encarnar amb les caracter\u00edstiques personals del messies. segons la tradici\u00f3 jueva, el darrer profeta va ser malaquies al segle v abans de crist. un grup conegut com els jueus messi\u00e0nics consideren que jes\u00fas fou el messies, per\u00f2 es discuteix si aquesta comunitat \u00e9s una secta del judaisme.la cr\u00edtica jueva de jes\u00fas \u00e9s molt antiga. el nou testament va establir que jes\u00fas fou criticat per les autoritats jueves del seu temps. els fariseus i els escribes van criticar jes\u00fas i els seus deixebles per no observar la llei de mois\u00e8s, per no rentar-se les mans abans de dinar (marc 7:1-23, mt 15:1-20), i per la recol\u00b7lecci\u00f3 del gra en dissabte (marc 2:23-3:6). el talmud, escrit i compilat des del segle iii al v, inclou hist\u00f2ries que alguns consideren relats de jes\u00fas. en una d'aquestes hist\u00f2ries, jeixu ha-nozri o jes\u00fas el cristi\u00e0, descrit com un ap\u00f2stata lasciu, \u00e9s executat pel poder jueu perqu\u00e8 pretenia estendre la idolatria i la pr\u00e0ctica de la m\u00e0gia. hi ha moltes opinions entre els estudiosos sobre aquestes hist\u00f2ries. diversos historiadors contemporanis consideren que aquest material no proporciona informaci\u00f3 sobre el jes\u00fas hist\u00f2ric. la tor\u00e0 mixn\u00e9, una obra del segle xii de la llei jueva escrita per mois\u00e8s maim\u00f2nides, afirma que jes\u00fas \u00e9s un obstacle que fa errar a la major part del m\u00f3n i servir a un d\u00e9u diferent de d\u00e9u.\n\n\n=== el jes\u00fas de l'islam ===\n\njes\u00fas, anomenat en \u00e0rab issa en un context musulm\u00e0 o b\u00e9 yasu, en un context cristi\u00e0, \u00e9s un dels principals missatgers de d\u00e9u (al\u00b7l\u00e0) o profetes de l'islam. segons l'alcor\u00e0, fou un dels profetes m\u00e9s estimats per d\u00e9u, un messies enviat per a guiar els israelites. els musulmans consideren que el nou testament no \u00e9s aut\u00e8ntic i creuen que el missatge original de jes\u00fas es va perdre i que muh\u00e0mmad va venir despr\u00e9s per a recuperar-lo. la fe en jes\u00fas i la resta de missatgers de d\u00e9u \u00e9s un requisit per a ser musulm\u00e0. l'alcor\u00e0 esmenta a jes\u00fas pel seu nom 25 vegades, m\u00e9s sovint que muh\u00e0mmad i remarca que jes\u00fas era un home mortal que com els altres profetes havia estat escollit per d\u00e9u per a difondre el seu missatge. l'islam considera que jes\u00fas no va ser el fill de d\u00e9u encarnat. els texts isl\u00e0mics emfatitzen la noci\u00f3 de monoteisme i prohibeixen associar res a d\u00e9u, el que consideren una idolatria. l'alcor\u00e0 diu que el mateix jes\u00fas mai va afirmar la seva divinitat, i prediu que al judici final jes\u00fas negar\u00e0 haver fet mai tal afirmaci\u00f3 (alcor\u00e0 5:116). com tots els profetes de l'islam, jes\u00fas \u00e9s considerat un 'musulm\u00e0' i es creu que els seus seguidors haurien d'adoptar el cam\u00ed recte ordenat per d\u00e9u.l'alcor\u00e0 no esmenta josep, per\u00f2 s\u00ed que descriu l'anunciaci\u00f3 a maria per un \u00e0ngel. la virginitat de maria abans i despr\u00e9s del naixement de jes\u00fas est\u00e0 plenament reconeguda i s'atribueix a la voluntat de d\u00e9u (alcor\u00e0, 3,41; 5,19; 19,22 i ss). l'alcor\u00e0 exposa que d\u00e9u va infondre l'esperit sant a maria mantenint-la verge. per a l'islam, jes\u00fas s'anomena l'esperit de d\u00e9u perqu\u00e8 va n\u00e9ixer a trav\u00e9s de l'acci\u00f3 de l'esperit, per\u00f2 aquesta creen\u00e7a no inclou la doctrina de la seva preexist\u00e8ncia, tal com passa en el cristianisme.els musulmans creuen que jes\u00fas va ser l'\u00faltim profeta enviat per d\u00e9u per guiar els israelites. per ajudar en el seu ministeri al poble jueu a jes\u00fas se li va donar la possibilitat de fer miracles amb el perm\u00eds de d\u00e9u, i no per al seu propi poder. jes\u00fas \u00e9s vist per l'islam com un precursor de mahoma. els musulmans neguen que jes\u00fas fos crucificat, que ressuscit\u00e9s d'entre els morts i que expi\u00e9s els pecats de la humanitat. d'acord amb les tradicions musulmanes, jes\u00fas no va ser crucificat, per\u00f2 va ressuscitar f\u00edsicament al cel. el moviment musulm\u00e0 dels ahmadiyya considera que jes\u00fas va ser un home mortal que va sobreviure a la seva crucifixi\u00f3 i va morir de mort natural a 120 anys al caixmir. la majoria dels musulmans creuen que jes\u00fas retornar\u00e0 a la terra poc abans del dia del judici final i derrotar\u00e0 l'anticrist.\n\n\n=== altres interpretacions religioses ===\nels ensenyaments del bahaisme consideren jes\u00fas com una manifestaci\u00f3 de d\u00e9u, com un profeta que serveix d'intermediari entre d\u00e9u i la humanitat, que serveix com a missatger i reflecteix les qualitats i atributs de d\u00e9u. aquest concepte emfatitza les qualitats que simult\u00e0niament es consideren pr\u00f2pies de la humanitat i la divinitat; per tant, \u00e9s similar a la concepci\u00f3 cristiana de l'encarnaci\u00f3. el bahaisme tamb\u00e9 accepta que jes\u00fas fou el fill de d\u00e9u i l'encarnaci\u00f3 perfecta dels atributs de d\u00e9u. aquests ensenyaments, per\u00f2, rebutgen la idea que la divinitat es manifest\u00e9s en un cos hum\u00e0 perqu\u00e8 argumenta que d\u00e9u sost\u00e9 la realitat f\u00edsica. el fundador del bahaisme, bah\u00e0'u'll\u00e0h, va escriure que cada manifestaci\u00f3 de d\u00e9u t\u00e9 els mateixos atributs divins, que es poden veure com el retorn espiritual de totes les manifestacions anteriors de d\u00e9u i l'aparici\u00f3 de cada nova manifestaci\u00f3 de d\u00e9u inaugura una religi\u00f3 que substitueix les anteriors, un concepte conegut com la revelaci\u00f3 progressiva. aquestes creences consideren que el pla de d\u00e9u es desenvolupa gradualment a trav\u00e9s d'aquest proc\u00e9s de maduraci\u00f3 de la humanitat i que algunes de les manifestacions arriben quan es completen missions anteriors. per tant, creuen que bah\u00e0'u'll\u00e0h \u00e9s el prom\u00e8s retorn de jes\u00fas. aquests ensenyaments coincideixen amb els evangelis en gran part, per\u00f2 no en tot. creuen en el naixement virginal i en la crucifixi\u00f3, per\u00f2 veuen la resurrecci\u00f3 i els miracles de jes\u00fas com a simb\u00f2lics.\nsegons els gn\u00f2stics, una religi\u00f3 que es considera extingida, jes\u00fas va ser enviat des del reialme div\u00ed per donar a con\u00e8ixer que el secret del coneixement gn\u00f2stic \u00e9s necessari per a salvar-se. la majoria dels gn\u00f2stics creien que jes\u00fas era un home que va arribar a ser posse\u00eft per l'esperit de crist en el baptisme. l'esperit deix\u00e0 el cos de jes\u00fas durant la crucifixi\u00f3 per\u00f2 despr\u00e9s va aixecar el cos d'entre els morts. per alguns gn\u00f2stics, anomenats doc\u00e8tics, jes\u00fas no tenia un cos f\u00edsic, sin\u00f3 que semblava f\u00edsic. els maniqueus, una secta gn\u00f2stica, acceptaven que jes\u00fas era un profeta, al costat del buda gautama i zoroastre.\nalguns hind\u00fas consideren a jes\u00fas com un avatar o un sadhu i troben similituds entre els ensenyaments hind\u00fas i els de jes\u00fas. el gur\u00fa hind\u00fa paramahansa yogananda considera que jes\u00fas era la reencarnaci\u00f3 d'eliseu i un estudiant de sant joan baptista, la reencarnaci\u00f3 d'elies. alguns budistes, incloent-hi tenzin gyatso, el catorz\u00e8 dalai lama, jes\u00fas va dedicar la seva vida al benestar de les persones. la teoria new age t\u00e9 una \u00e0mplia varietat de punts de vista sobre jes\u00fas. l'ateisme rebutja la divinitat de jes\u00fas, per\u00f2 alguns ateus com richard dawkins en tenen una valoraci\u00f3 positiva; aquest el considera \"un gran mestre moral\".\nentre les interpretacions religioses cr\u00edtiques cal anomenar cels, del segle ii, i porfiri, que va escriure un atac de quinze volums sobre el cristianisme en el seu conjunt. al segle xix el fil\u00f2sof i escriptor nietzsche va fer una dura cr\u00edtica dels ensenyaments de jes\u00fas, que va titllar d'antinaturals. al segle xx bertrand russell va escriure per qu\u00e8 no s\u00f3c cristi\u00e0, on exposa que jes\u00fas no ha estat la persona amb m\u00e9s saviesa.\n\n\n== interpretaci\u00f3 art\u00edstica ==\n\n\n=== jes\u00fas en la pintura ===\ntot i la manca de refer\u00e8ncies b\u00edbliques o registres hist\u00f2rics, han aparegut una gran varietat de representacions de jes\u00fas durant els darrers dos mil\u00b7lennis, sovint influenciades pels valors culturals, circumst\u00e0ncies pol\u00edtiques i contexts teol\u00f2gics. tal com passa tamb\u00e9 en altres mostres de l'art cristi\u00e0, les representacions m\u00e9s antigues daten de finals del segon o principis del tercer, i les imatges que es conserven es troben sobretot en les catacumbes romanes. en un primer moment, l'art cristi\u00e0 va preferir evocar la seva figura mitjan\u00e7ant s\u00edmbols, tals com el monograma format per les lletres gregues x i p, inicials del nom grec \u03c7\u03c1\u03b9\u03c3\u03c4\u03cc\u03c2 (crist), en uni\u00f3 de vegades de a i \u03c9, primera i \u00faltima lletra, respectivament, de l'alfabet grec, per indicar que crist \u00e9s el principi i el fi; el s\u00edmbol del peix \u03b9\u03c7\u03b8\u03c5\u03c2 \u00abikhthis\u00bb, en grec acr\u00f2stic de \u1f30\u03b7\u03c3\u03bf\u1fe6\u03c2 \u03c7\u03c1\u03b9\u03c3\u03c4\u03cc\u03c2, \u03b8\u03b5\u03bf\u1fe6 \u03c5\u1f31\u03cc\u03c2, \u03c3\u03c9\u03c4\u03ae\u03c1, (iesous khristos theos uios soter; jesucrist fill de d\u00e9u salvador\"); l'anyell de d\u00e9u; o fins i tot mitjan\u00e7ant s\u00edmbols antropom\u00f2rfics, com el del bon pastor.\nla iconocl\u00e0stia romana d'orient va actuar com una barrera a l'evoluci\u00f3 a l'est, per\u00f2 al segle nov\u00e8, l'art es va tornar a permetre. la transfiguraci\u00f3 va ser un tema important en l'art cristi\u00e0 oriental, i els monjos ortodoxos que s'havien format per a fer icones havien de demostrar la seva v\u00e0lua pintant-ne icones per a representar-ho. el renaixement va comportar que diversos artistes se centressin a pintar representacions de jes\u00fas. fra angelico i altres seguidors com giotto di bondone van fer de manera sistem\u00e0tica representacions clares. la reforma protestant va comportar un renaixement en contra de les icones, per\u00f2 la prohibici\u00f3 total era at\u00edpica, i les objeccions dels protestants a les imatges es van reduir al segle xvi. tot i que s'evitaven imatges grans, hi ha protestants que actualment s'oposen a les il\u00b7lustracions que representen jes\u00fas als llibres. d'altra banda, l'\u00fas de les representacions de jes\u00fas es veuen b\u00e9 pels anglicans i els cat\u00f2lics i \u00e9s un element clau en la tradici\u00f3 ortodoxa oriental.\n\n\n=== jes\u00fas en la literatura ===\ndes de finals del segle xix, s\u00f3n nombrosos els autors literaris que han donat la seva interpretaci\u00f3 personal de la vida de jes\u00fas. entre les obres m\u00e9s destacades que han tractat el tema es pot citar:\n\nmirza ghulam ahmad: jes\u00fas a l'\u00edndia (1899)\nfi\u00f3dor dostoievski: els germans karam\u00e0zov.\nmikha\u00efl bulg\u00e0kov: el mestre i margarida (escrit entre 1928 i 1940, publicat el 1967).\nrobert graves: rei jes\u00fas (1947).\nnikos kazantzakis: crist crucificat (1948) i l'\u00faltima temptaci\u00f3 de crist, en la qual es basaria martin scorsese per a la seva pel\u00b7l\u00edcula hom\u00f2nima.\nfulton oursler: la hist\u00f2ria m\u00e9s gran mai no contada (1949). en la que es va basar la pel\u00b7l\u00edcula de george stevens.\nanthony burgess: l'home de natzaret (1979), va servir de base per a la s\u00e8rie jesus of natzaret de franco zeffirelli\njos\u00e9 saramago: l'evangeli segons jesucrist (1991).\nnorman mailer: l'evangeli segons el fill (1997).\nfernando s\u00e1nchez drag\u00f3: carta de jes\u00fas al papa (2001).\ngore vidal: en directe des del g\u00f2lgota (1992); tamb\u00e9 parcialment basat en la hist\u00f2ria de jes\u00fas de natzaret 1955.\nandreas faber-kaiser: jes\u00fas va viure i va morir a caixmir\njuan jos\u00e9 ben\u00edtez: caballo de troya (1984-2006; saga de diversos volums).\nfida hassnain: la hist\u00f2ria de jes\u00fas (1995)\n\n\n=== jes\u00fas en el cinema ===\nla vida de jes\u00fas segons els relats del nou testament, i generalment des d'una perspectiva cristiana, ha estat un tema freq\u00fcent en el cinema gaireb\u00e9 des de la seva mateixa aparici\u00f3. de fet, jes\u00fas de natzaret \u00e9s un dels personatges m\u00e9s interpretats en el cinema. ja el 1898 la vida de jes\u00fas va ser portada a la pantalla per georges hatot i louis lumi\u00e8re, en un film titulat la vie et la passion de j\u00e9sus-christ. en el cinema mut destaca la superproducci\u00f3 rei de reis, de cecil b. demille.\nel tema va ser abordat despr\u00e9s en diverses ocasions, i des de punts de vista molt diversos: des de les superproduccions de hollywood, com rei de reis (nicholas ray, 1961) i the greatest story ever told  (george stevens, 1965), fins a les visions m\u00e9s austeres de cineastes com pier paolo pasolini (l'evangeli segons sant mateu, 1964), la molt cl\u00e0ssica jesus of nazareth de franco zeffirelli o m\u00e9s intel\u00b7lectuals com la de the man from earth, on va con\u00e8ixer a buda. tamb\u00e9 van donar la seva personal interpretaci\u00f3 de la figura de jes\u00fas autors com bu\u00f1uel (nazar\u00edn, 1958) o dreyer (ordet, 1954).\nalgunes de les pel\u00b7l\u00edcules m\u00e9s recents sobre la vida de jes\u00fas no han estat exemptes de pol\u00e8mica: \u00e9s el cas de l'\u00faltima temptaci\u00f3 de crist (martin scorsese, 1988) basada en la novel\u00b7la hom\u00f2nima de nikos kazantzakis, molt criticada en general per la seva interpretaci\u00f3 de jes\u00fas, bastant apartada del punt de vista cristi\u00e0 tradicional. el film la passi\u00f3 de crist (mel gibson, 2004) va suscitar en canvi l'aprovaci\u00f3 d'amplis sectors cristians, per\u00f2 va ser titllada d'antisemita per alguns membres de la comunitat jueva.\ntampoc falten aproximacions par\u00f2diques a la figura de l'iniciador del cristianisme, com la vida de brian (terry jones, 1979), musicals com el c\u00e8lebre jesus christ superstar (norman jewison, 1973), i fins i tot films d'animaci\u00f3, com the miracle maker (derek w. hayes i stanislav sokolov, 2000).\n\n\n=== jes\u00fas al teatre musical ===\nla vida de jes\u00fas tamb\u00e9 ha estat convertida en musical i portada als escenaris en llocs com broadway. entre les aproximacions l\u00edriques a la vida i obra de jes\u00fas destaquen jesus christ superstar, \u00f2pera-rock amb m\u00fasica d'andrew lloyd webber i llibret de tim rice, representada per primera vegada el 1970. molt m\u00e9s alternativa \u00e9s l'obra godspell, amb m\u00fasica de stephen schartz i llibret de john-michael tebelak, representada per primera vegada el 1971.\n\n\n== notes ==\n\n\n== refer\u00e8ncies ==\n\n\n== bibliografia ==\nankerberg, john; caner, emir. the truth about islam and jesus (en angl\u00e8s).  harvest house publishers, 2009, p. 19. isbn 978-0-7369-3663-7. \nblomberg, craig l. jesus and the gospels: an introduction and survey (en angl\u00e8s).  b&h publishing group, 2009. isbn 978-0-8054-4482-7. \nboring, m. eugene; craddock, fred b. the people's new testament commentary (en angl\u00e8s).  westminster john knox press, 2004. isbn 978-0-664-22754-8. \nbrown, raymond e. the gospel and epistles of john: a concise commentary (en angl\u00e8s).  liturgical press, 1988. isbn 978-0-8146-1283-5. \nbrown, raymond e. an introduction to the new testament (en angl\u00e8s).  doubleday, 1997. isbn 978-0-385-24767-2. \ncarter, warren. pontius pilate: portraits of a roman governor (en angl\u00e8s).  liturgical press, 2003. isbn 978-0-8146-5113-1. \nchilton, bruce; evans, craig a. studying the historical jesus: evaluations of the state of current research (en angl\u00e8s).  brill, 1998. isbn 978-90-04-11142-4. \ncox, steven l.; easley, kendell h. harmony of the gospels (en angl\u00e8s).  b&h publishing group, 2007. isbn 978-0-8054-9444-0. \ncrossan, john d.; watts, richard g. who is jesus?: answers to your questions about the historical jesus (en angl\u00e8s).  westminster john knox press, 1999. isbn 978-0-664-25842-9. \ndickson, john. jesus: a short life (en angl\u00e8s).  kregel publications, 2008. isbn 978-0-8254-7802-4. \ndillenberger, john. images and relics : theological perceptions and visual images in sixteenth-century europe: theological perceptions and visual images in sixteenth-century europe (en angl\u00e8s).  oxford university press, 1999. isbn 978-0-19-976146-3. \ndonahue, john r.; harrington, daniel j. the gospel of mark (en angl\u00e8s).  liturgical press, 2002. isbn 978-0-8146-5804-8. \ndoninger, wendy. merriam-webster's encyclopedia of world religions (en angl\u00e8s).  merriam-webster, 1999. isbn 978-0-87779-044-0. \ndunn, james d.g.. jesus remembered (en angl\u00e8s).  wm. b. eerdmans publishing, 2003. isbn 978-0-8028-3931-2. \neddy, paul r.; boyd, gregory a. the jesus legend: a case for the historical reliability of the synoptic jesus tradition (en angl\u00e8s).  baker academic, 2007. isbn 978-0-8010-3114-4. \nehrman, bart. jesus: apocalyptic prophet of the new millennium (en angl\u00e8s).  oxford university press, 1999. isbn 978-0-19-983943-8. \nevans, craig a. the bible knowledge background commentary: matthew-luke (en angl\u00e8s).  david c cook, 2003. isbn 978-0-7814-3868-1. \nevans, craig a. the bible knowledge background commentary: john's gospel, hebrews-revelation (en angl\u00e8s).  david c cook, 2005. isbn 978-0-7814-4228-2. \nevans, craig a. jesus and his world: the archaeological evidence (en angl\u00e8s).  westminster john knox press, 2012. isbn 978-0-664-23413-3. \nfrance, by r. t.. the gospel of matthew (en angl\u00e8s).  wm. b. eerdmans publishing, 2007. isbn 978-0-8028-2501-8. \nmaier, paul l. chronos, kairos, christos: nativity and chronological studies (en angl\u00e8s).  eisenbrauns, 1989. isbn 978-0-931464-50-8. \nfreedman, david n. eerdmans dictionary of the bible (en angl\u00e8s).  amsterdam university press, 2000. isbn 978-0-8028-2400-4. \ngreen, joel b.; mcknight, scot; marshall, i. howard. dictionary of jesus and the gospels (en angl\u00e8s).  intervarsity press, 1992, p. 442. isbn 978-0-8308-1777-1. \ngrudem, wayne. systematic theology: an introduction to biblical doctrine (en angl\u00e8s).  grand rapids, mi: zondervan, 1994. isbn 978-0-310-28670-7. \nhoulden, j. leslie. jesus: the complete guide (en angl\u00e8s).  continuum, 2006. isbn 978-0-8264-8011-8. \nk\u00f6stenberger, andreas j.; kellum, l. scott; quarles, charles l. the cradle, the cross, and the crown: an introduction to the new testament (en angl\u00e8s).  b&h publishing group, 2009. isbn 978-0-8054-4365-3. \nlee, dorothy a. transfiguration (en angl\u00e8s).  continuum, 2004. isbn 978-0-8264-7595-4. \nlevine, amy-jill. the historical jesus in context (en angl\u00e8s).  princeton univ press, 2006. isbn 978-0-691-00992-6. \nmaier, paul l. chronos, kairos, christos: nativity and chronological studies (en angl\u00e8s).  eisenbrauns, 1989. isbn 978-0-931464-50-8. \nmajern\u00edk, j\u00e1n; ponessa, joseph; manhardt, laurie w. the synoptics: matthew, mark, luke (en angl\u00e8s).  emmaus road publishing, 2005. isbn 978-1-931018-31-9. \nmcgrath, alister e. christianity: an introduction (en angl\u00e8s).  john wiley & sons, 2006, p. 4\u20136. isbn 978-1-4051-0899-7. \nmeier, john p. the historical jesus in recent research (en angl\u00e8s).  eisenbrauns, 2006. isbn 978-1-57506-100-9. \nmills, watson e.; bullard, roger a. mercer dictionary of the bible (en angl\u00e8s).  mercer university press, 1998. isbn 978-0-86554-373-7. \nmorris, leon. the gospel according to matthew (en angl\u00e8s).  wm. b. eerdmans publishing, 1992. isbn 978-0-85111-338-8. \nniswonger, richard l. new testament history (en angl\u00e8s).  zondervan, 1992. isbn 978-0-310-31201-7. \npannenberg, wolfhart. jesus\u2014god and man (en angl\u00e8s).  s.c.m. press, 1968. isbn 978-0-334-00783-8. \npowell, mark a. jesus as a figure in history: how modern historians view the man from galilee (en angl\u00e8s).  westminster john knox press, 1998. isbn 978-0-664-25703-3. \nrahner, karl. encyclopedia of theology: a concise sacramentum mundi (en angl\u00e8s).  continuum, 2004. isbn 978-0-86012-006-3. \nrausch, thomas p. who is jesus?: an introduction to christology (en angl\u00e8s).  liturgical press, 2003. isbn 978-0-8146-5078-3. \nredford, douglas. the life and ministry of jesus: the gospels (en angl\u00e8s).  standard publishing, 2007. isbn 978-0-7847-1900-8. \nreed, jonathan l. archaeology and the galilean jesus: a re-examination of the evidence (en angl\u00e8s).  continuum, 2002. isbn 978-1-56338-394-6. \nsanders, ed p. the historical figure of jesus (en angl\u00e8s).  allen lane penguin press, 1993. isbn 978-0-7139-9059-1. \nstanton, ghraham. the gospels and jesus (en angl\u00e8s).  oxford university press, 2002. isbn 978-0-521-00802-0. \ntheissen, gerd; merz, annette. the historical jesus : a comprehensive guide (en angl\u00e8s).  fortress press, 1998. isbn 978-1-4514-0863-8. \ntwelftree, graham h. jesus the miracle worker: a historical & theological study (en angl\u00e8s).  intervarsity press, 1999. isbn 978-0-8308-1596-8. \nvan voorst, robert e. jesus outside the new testament: an introduction to the ancient evidence (en angl\u00e8s).  eerdmans publishing, 2000. isbn 978-0-8028-4368-5. \nwalvoord, john f.; zuck, roy b. the bible knowledge commentary: new testament (en angl\u00e8s).  david c cook, 1983. isbn 978-0-88207-812-0. \ntheissen, gerd; winter, dagmar. the quest for the plausible jesus: the question of criteria (en angl\u00e8s).  westminster john knox press, 2002. isbn 978-0-664-22537-7. \nvine, william e. expository dictionary of new testament words (en angl\u00e8s).  fleming h. revell company, 1940. isbn 978-0-916441-31-9. \nwitherington, ben. the jesus quest: the third search for the jew of nazareth (en angl\u00e8s).  intervarsity press, 1997. isbn 978-0-8308-1544-9. \n\n\n== vegeu tamb\u00e9 ==\nthe chosen (s\u00e8rie de televisi\u00f3)"