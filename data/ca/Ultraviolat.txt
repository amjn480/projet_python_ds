"l'ultraviolat, radiaci\u00f3 ultraviolada o llum ultraviolada (uv) \u00e9s la radiaci\u00f3 electromagn\u00e8tica amb una longitud d'ona menor que la de la llum visible i major que la dels raigs x. la seva longitud d'ona fa aproximadament de 400 a 15 nan\u00f2metres i presenta energies d'entre 3 i 124 ev. se'n diu ultraviolat, que significa 'm\u00e9s enll\u00e0 del violeta' (del llat\u00ed ultra), perqu\u00e8 el violeta \u00e9s el color visible amb la longitud d'ona m\u00e9s curta i la de la radiaci\u00f3 ultraviolada encara \u00e9s m\u00e9s curta.\n\nla radiaci\u00f3 ultraviolada fa part de les radiacions solars i tamb\u00e9 n'emeten els arcs el\u00e8ctrics i alguns tipus de l\u00e0mpades que produeixen llum negra. at\u00e8s que es tracta d'una radiaci\u00f3 ionitzant, pot provocar reaccions qu\u00edmiques i la fluoresc\u00e8ncia de certes subst\u00e0ncies. aquest tipus de radiaci\u00f3 \u00e9s nociu per a la salut, fan que la pell es colori per\u00f2 tamb\u00e9 poden causar c\u00e0ncers cutanis com el melanoma, l'envelliment prematur de la pell (arrugues), cremades, cataractes, etc.\n\n\n== descobriment ==\nes descobr\u00ed la radiaci\u00f3 ultraviolada en observar l'enfosquiment de les sals d'argent quan s\u00f3n exposades a la llum del sol. el 1801 el f\u00edsic alemany johann wilhelm ritter va observar que una radiaci\u00f3 invisible situada just despr\u00e9s de la violeta, el final de l'espectre visible, era especialment efectiva a l'hora d'enfosquir papers impregnats de clorur d'argent. ritter va anomenar aquesta radiaci\u00f3 \u00abraigs desoxidants\u00bb per ressaltar-ne la reactivitat qu\u00edmica i diferenciar-los dels \u00abraigs calents\u00bb (infraroigs) situats m\u00e9s enll\u00e0 de l'altre extrem de l'espectre visible. la denominaci\u00f3 \u00abraigs qu\u00edmics\u00bb es va imposar i mantenir tot el segle xix. despr\u00e9s, les denominacions \u00abraigs calents\u00bb i \u00abqu\u00edmics\u00bb van anar sent substitu\u00efdes \u00abradiaci\u00f3 infraroja\u00bb i \u00abultraviolada\u00bb.\n\n\n== origen del terme ==\nel terme ultraviolat significa 'm\u00e9s enll\u00e0 del violat' (del llat\u00ed ultra, 'm\u00e9s enll\u00e0 de'). el violat \u00e9s el color de les longituds d'ona m\u00e9s curtes de la llum visible. la llum ultraviolada t\u00e9 una longitud d'ona encara m\u00e9s curta que la llum violada.\n\n\n== subtipus ==\nl'espectre electromagn\u00e8tic de la radiaci\u00f3 ultraviolada pot ser subdividit de maneres diferents. la norma iso per a la radiaci\u00f3 solar estableix aquests rangs:\nen alguns camps com la fotolitografia o la tecnologia l\u00e0ser, tamb\u00e9 s'utilitza el concepte ultraviolat profund o duv per a fer refer\u00e8ncia a longituds d'ona inferiors a 300 nm. el nom \"ultraviolat de buit\" il\u00b7lustra el fet que aquesta radiaci\u00f3 \u00e9s absorbida per l'aire i cal utilitzar-la al buit. com que. dins dels l\u00edmits de les ones llargues (entre 150 i 200 nm), l'oxigen \u00e9s el principal absorbidor, per a poder treballar amb radiaci\u00f3 de buit s'utilitza una atmosfera sense aquest element. se sol treballar en ambients amb nitrogen pur per tal d'evitar haver de rec\u00f3rrer a les cambres de buit.\nel sol emet radiaci\u00f3 uv en les formes uva, uvb i uvc per\u00f2 a causa de l'absorci\u00f3 per part de l'atmosfera terrestre, el 99% dels raigs ultraviolats que arriben a la superf\u00edcie de la terra s\u00f3n del tipus uva. la radiaci\u00f3 uvc no arriba a la terra perqu\u00e8 \u00e9s absorbida per l'oxigen i l'oz\u00f3 de l'atmosfera; i de la radiaci\u00f3 uvb, que \u00e9s absorbida parcialment per l'oz\u00f3, n'arriba poca a la superf\u00edcie de la terra.\n\n\n== fonts de radiaci\u00f3 ultraviolada ==\n\n\n=== fonts naturals ===\nel sol emet radiaci\u00f3 ultraviolada dels tipus uva, uvb i uvc, per\u00f2 la capa d'oz\u00f3 en bloqueja el 98,7% de la que arriba a la terra. el 98,7% de la radiaci\u00f3 que aconsegueix arribar a la superf\u00edcie de la terra \u00e9s de tipus uva. una part de la radiaci\u00f3 uvb i uvc que arriba del sol \u00e9s la responsable de la creaci\u00f3 de la capa d'oz\u00f3 en trencar les mol\u00e8cules d'o\u2082 que es recombinen despr\u00e9s en o\u2083.\nel vidre ordinari \u00e9s parcialment transparent per a la radiaci\u00f3 uva, per\u00f2 \u00e9s opac per a les longituds d'ona m\u00e9s curtes. en canvi, el vidre de quars, en funci\u00f3 de la seva qualitat, pot arribar a ser-hi totalment transparent. una finestra normal de vidre deixa passar al voltant de 90% de la llum amb una longitud d'ona per sobre de 350 nm, per\u00f2 al mateix temps bloqueja 90% de la llum per sota dels 300 nm.l'abs\u00e8ncia de radiaci\u00f3 ultraviolada de 200 nm s'explica perqu\u00e8 l'aire \u00e9s opac per a les longituds d'ona m\u00e9s curtes: l'oxigen de l'aire absorbeix una gran part d'aquestes longituds d'ona. el nitrogen pur (amb menys de 10 ppm d'oxigen), en canvi, \u00e9s transparent per a les longituds d'ona compreses entre 150 i 200 nm. aix\u00f2 t\u00e9 una gran import\u00e0ncia en els processos de fabricaci\u00f3 dels semiconductors, en qu\u00e8 s'utilitzen longituds d'ona per sota dels 200 nm, de manera que hom pot treballar en un ambient lliure d'oxigen per\u00f2 sense haver de fer-ho en el buit. alguns instruments cient\u00edfics, com els espectr\u00f2metres de dicroisme circular, habitualment treballen en un ambient de nitrogen (purga de nitrogen) i operen en aquesta regi\u00f3 espectral.\nla radiaci\u00f3 ultraviolada extrema (euv o xuv) es caracteritza per interaccionar amb la mat\u00e8ria d'una manera diferent en funci\u00f3 de la seva longitud d'ona. les longituds d'ona m\u00e9s llargues, d'aproximadament 30 nm, interaccionen principalment amb els electrons de val\u00e8ncia dels \u00e0toms, mentre que les longituds d'ona m\u00e9s curtes interaccionen principalment amb electrons de la capa interior i els nuclis. l'extrem de l'espectre euv s'estableix per una prominent l\u00ednia espectral d'he+ als 30,4 nm. la radiaci\u00f3 euv \u00e9s fortament absorbida pels materials m\u00e9s coneguts, per\u00f2 \u00e9s possible sintetitzar un recobriment \u00f2ptic de capes m\u00faltiples que reflecteixi fins a 50% de la radiaci\u00f3 euv en una incid\u00e8ncia normal. aquesta tecnologia ha estat utilitzada en la fabricaci\u00f3 de telescopis per obtenir imatges del sol. els primers en van ser el nixt (normal incidence x-ray telescope) i el mssta (multi-spectral solar telescope array), que van ser llan\u00e7ats a l'espai la d\u00e8cada del 1990; exemples m\u00e9s actuals podrien ser el solar and heliospheric observatory (soho), on hi ha el eit (extreme uv imaging telescope) i el trace (transition region and coronal explorer). en el camp de la fabricaci\u00f3 de circuits integrats, s'utilitza en la nanolitografia.\n\n\n=== l\u00e0mpada de wood ===\nla l\u00e0mpada de wood \u00e9s una l\u00e0mpada que emet llum negra (o llum de wood), una composici\u00f3 de radiaci\u00f3 ultraviolada uva i una mica de llum visible, i habitualment \u00e9s coneguda com a l\u00e0mpada uv. els fluorescents de llum negra es fan de la mateixa manera que un fluorescent normal per\u00f2 sols s'utilitza f\u00f2sfor i el vidre transparent se substitueix per un altre de color morat fosc anomenat vidre de wood, un vidre amb \u00f2xid de n\u00edquel que bloqueja gaireb\u00e9 tota la llum visible per sobre de 400 nm. per a obtenir un pic d'emissi\u00f3 entre els 368 i 371 nm s'utilitza una subst\u00e0ncia que pot ser tant una barreja de fluoroborat d'estronci i europi (srb\u2084o\u2087f:eu2+) com de borat d'estronci i europi (srb\u2084o\u2087:eu2+); en canvi, per a produir un pic d'emissi\u00f3 entre els 350 i 353 nm s'utilitza una barreja de silicat de bari i plom (basi\u2082o\u2085:pb+).\nla llum ultraviolada produ\u00efda per les l\u00e0mpades de wood nom\u00e9s abasta longituds d'ona que corresponen a la regi\u00f3 dels uva. a difer\u00e8ncia de la radiaci\u00f3 uvb i uvc, que s\u00f3n responsables de lesions directes de l'adn que porten al c\u00e0ncer de pell, la llum negra \u00e9s de baixa energia, ones m\u00e9s llargues que no poden causar cremades. no obstant aix\u00f2, els raigs uva poden causar danys a les fibres de col\u00b7lagen i la destrucci\u00f3 de la vitamina a a la pell.\nuna l\u00e0mpada de llum de negra tamb\u00e9 pot ser constru\u00efda utilitzant un vidre de wood i una bombeta incandescent normal. de fet, aquest va ser el m\u00e8tode utilitzat per a crear les primeres fonts emissores de llum negra. tot i ser una alternativa m\u00e9s barata que el m\u00e8tode dels fluorescents, t\u00e9 inconvenients importants: \u00e9s extraordin\u00e0riament ineficient pel que fa a la producci\u00f3 de llum ultraviolada (menys de 0,1% de la pot\u00e8ncia d'entrada) a causa del comportament de cos negre de la font de llum incandescent i, a m\u00e9s, les bombetes incandescents de raigs uv tamb\u00e9 poden tornar-se perillosament calentes durant el seu \u00fas. un altre tipus, tot i que encara no gaire corrent, serien les l\u00e0mpades de vapor de mercuri d'alta pot\u00e8ncia (d'uns centenars de watts), amb una subst\u00e0ncia que emet radiaci\u00f3 uv i amb un recobriment de vidre de wood. aquestes l\u00e0mpades s'utilitzen principalment al teatre i als concerts i tamb\u00e9 s'escalfen molt durant l'\u00fas normal.\nhi ha l\u00e0mpades uv fabricades espec\u00edficament per a atreure insectes a les trampes d'insectes. aquestes l\u00e0mpades utilitzen pr\u00e0cticament les mateixes subst\u00e0ncies que les l\u00e0mpades de wood normals, per\u00f2 utilitzen vidre pla, que \u00e9s m\u00e9s barat, en comptes de vidre de wood. el vidre pla bloqueja una proporci\u00f3 menor de la llum visible que produeix el mercuri i per aquesta ra\u00f3 veiem una emissi\u00f3 de llum blava.\n\n\n=== llums fluorescents ultraviolades ===\nles llums fluorescents sense un recobriment fosforescent per a convertir l'ultraviolat en llum visible emeten llum ultraviolada amb dos pics a 253,7 nm i 185 nm a causa de l'emissi\u00f3 de mercuri dins del tub. de vuitanta-cinc a noranta per cent de l'ultraviolat produ\u00eft per aquestes l\u00e0mpades es troba a 253.7 nm, mentre que nom\u00e9s de cinc a deu per cent es troba a 185 nm. les l\u00e0mpades germicides usen quars (vidre) junt amb un additiu per a bloquejar la longitud d'ona de 185 nm. amb l'addici\u00f3 d'un f\u00f2sfor adequat, es poden modificar perqu\u00e8 produeixin uva, uvb o espectre de llum visible.\naquestes l\u00e0mpades de mercuri de baixa pressi\u00f3 s\u00f3n molt utilitzades per a desinfectar, i en la seva forma normal tenen una temperatura d'operaci\u00f3 \u00f2ptima d'uns 30 \u00b0c. ara b\u00e9, si s'utilitza una amalgama de mercuri la temperatura d'operaci\u00f3 pot pujar fins als 100 graus celsius, la qual cosa permet que l'emissi\u00f3 d'ultraviolat es dobli o tripliqui per unitat de longitud d'arc-llum. a m\u00e9s a m\u00e9s, tenen una efici\u00e8ncia t\u00edpica de trenta a trenta-cinc per cent, \u00e9s a dir, que per cada 100 watts d'electricitat consumits per la l\u00e0mpada, aquesta produir\u00e0 uns 30-35 watts de sortida total d'uv. tamb\u00e9 es venen tubs emissors d'uva/uvb per a altres prop\u00f2sits especials, com ara per al manteniment de r\u00e8ptils.\n\n\n=== d\u00edodes led ultraviolats ===\nsi b\u00e9 s\u00f3n molt poc eficients per a les longituds d'ona situades per sota dels 365 nm, l'efici\u00e8ncia d'un led a 365nm \u00e9s aproximadament entre 5 i 8%, mentre que a 395 nm se situa prop de 20%. a m\u00e9s, la pot\u00e8ncia de sortida en aquestes longituds d'ona m\u00e9s llargues tamb\u00e9 \u00e9s millor. aquest tipus de led comen\u00e7a a ser utilitzat en aplicacions m\u00e8diques i \u00e9s utilitzat amb \u00e8xit en aplicacions d'impressi\u00f3 digital. densitats de pot\u00e8ncia properes als 3.000 mw/cm\u00b2 s\u00f3n ara possibles, la qual cosa, juntament amb el recent desenvolupament de fotoiniciadors, fa possible l'expansi\u00f3 de les possibilitats d'aplicacions m\u00e8diques.\nla llum ultraviolada tamb\u00e9 pot ser generada per alguns tipus de d\u00edodes.\n\n\n=== l\u00e0sers ultraviolats ===\nels d\u00edodes l\u00e0ser i els l\u00e0sers d'estat s\u00f2lid es poden fabricar de manera que emetin llum en el rang ultraviolat. els d\u00edodes l\u00e0ser que emeten uv directament estan disponibles a una longitud d'ona de 375 nm. les longitud d'ona m\u00e9s curtes que aquestes es generen comercialment amb d\u00edodes en m\u00f2duls d'estat s\u00f2lid que fan servir tecnologia dpss; les longituds d'ona disponibles s\u00f3n 262, 266, 349, 351, 355 i 375 nm. els l\u00e0sers ultraviolats tenen aplicacions en ind\u00fastria (gravaci\u00f3 amb l\u00e0ser), medicina (dermatologia i queratectomia fotorefractiva), comunicacions segures i computaci\u00f3 (emmagatzematge \u00f2ptic).\n\n\n=== l\u00e0mpades de desc\u00e0rrega ===\n\nles l\u00e0mpades d'arg\u00f3 i deuteri se solen usar com a fonts estables, ja siguin sense finestres o amb diverses finestres com el fluorur de magnesi.\n\n\n== efectes sobre la salut ==\n\n\n=== efectes beneficiosos ===\n\n\n==== producci\u00f3 de vitamina d ====\ngr\u00e0cies a l'atmosfera terrestre que actua com un filtre nom\u00e9s ens arriba una petita quantitat de la radiaci\u00f3 ultraviolada procedent del sol, un efecte positiu de l'exposici\u00f3 de la pell a la radiaci\u00f3 ultraviolada de tipus b (uvb) \u00e9s la inducci\u00f3 de la producci\u00f3 de la vitamina d.\n\n\n==== aplicacions m\u00e8diques ====\nen medicina, la radiaci\u00f3 ultraviolada pot ser utilitzada per al tractament de la pell afectada per psoriasi o vitiligen.\n\n\n=== efectes nocius ===\nl'exposici\u00f3 a la radiaci\u00f3 uvb pot provocar cremades i diferents tipus de c\u00e0ncer de pell. la perllongada exposici\u00f3 a la radiaci\u00f3 uv del sol pot derivar en efectes cr\u00f2nics sobre la pell, els ulls i el sistema immunitari. un exc\u00e9s de radiaci\u00f3 de tipus uvb porta a cremades i al que s'anomena danys directes del dna. una certa dosi de radiaci\u00f3 uvb, que dep\u00e8n de cada tipus de pell, provoca la producci\u00f3 de melanina i l'aparici\u00f3 del bronzejat, per\u00f2 tamb\u00e9 una certa quantitat de danys directes del dna que poden ser reparats per les c\u00e8l\u00b7lules.\nper\u00f2 l'efecte m\u00e9s mort\u00edfer, el melanoma maligne, \u00e9s causat sobretot pels anomenats danys indirectes del dna. recentment, l'ag\u00e8ncia internacional per a la investigaci\u00f3 del c\u00e0ncer (iarc) ha decidit declarar les cabines de bronzejat com a cancer\u00edgenes per als humans.\n\n\n==== efectes sobre la pell ====\nles radiacions ultraviolades de tipus a, b i c (uva, uvb i uvc) poden provocar danys a les fibres de col\u00b7lagen, accelerar l'envelliment de la pell o l'aparici\u00f3 de pru\u00efja. tant els uva com els uvb destrueixen la vitamina a, cosa que pot provocar efectes nocius posteriors.\nen el passat, els uva eren considerats menys perillosos que en l'actualitat; avui dia se sap que poden contribuir al c\u00e0ncer de pell pels danys indirectes del dna que provoquen, penetren profundament, tot i que no provoquen cremades. els uva no afecten directament l'adn con els uvb i els uvc, per\u00f2 poden crear intermediaris qu\u00edmics altament reactius com radicals lliures, radicals hidroxils i altres esp\u00e8cies reactives de l'oxigen que poden danyar l'adn. com que no produeixen eritema, la vermellor de la pell, no es poden mesurar en les proves de factor de protecci\u00f3 solar, les proves de laboratori que mesuren l'efectivitat dels protectors solars. no hi ha un bon sistema que pugui mesurar el bloqueig de la radiaci\u00f3 uva, per\u00f2 \u00e9s important que els protectors solars bloquin tant els uva com els uvb. hi ha cient\u00edfics que culpen l'abs\u00e8ncia de filtres uva als protectors solars del major risc de patir un melanoma que tenen els usuaris de protectors solars.la radiaci\u00f3 uvb pot causar una lesi\u00f3 directa de l'adn en excitar les seves mol\u00e8cules a les c\u00e8l\u00b7lules de la pell, causant la formaci\u00f3 d'enlla\u00e7os covalents aberrants entre les bases adjacents de citosina i produint d\u00edmers. quan la polimerasa d'adn\nha de replicar aquesta cadena d'adn, interpreta el d\u00edmer com \"aa\" i no com l'original \"cc\". aix\u00f2 provoca que el mecanisme de replicaci\u00f3 de l'adn afegeixi un \"tt\" a la cadena que s'est\u00e0 formant. es tracta d'una mutaci\u00f3, que pot donar com a resultat un creixement cancerigen que es coneix com a \"mutaci\u00f3 ct cl\u00e0ssica\". les mutacions que s\u00f3n causades per la lesi\u00f3 directa de l'adn porten una signatura de mutaci\u00f3 uv que es veu habitualment en el c\u00e0ncer de pell. la capacitat mut\u00e0gena de la radiaci\u00f3 uv pot ser f\u00e0cilment observada en els cultius d'eubacteris. aquesta connexi\u00f3 entre el c\u00e0ncer i la radiaci\u00f3 uv \u00e9s una de les raons per preocupar-se pel deteriorament de la capa d'oz\u00f3 (el forat d'oz\u00f3) als pols. els raigs uvb tamb\u00e9 causen danys al col\u00b7lagen, per\u00f2 a un ritme molt m\u00e9s lent que els raigs uva.\nla quantitat de melanina, un pigment marr\u00f3 que hi ha a la pell, augmenta com a conseq\u00fc\u00e8ncia d'una exposici\u00f3 moderada (aix\u00f2 dep\u00e8n del tipus de pell); aquest augment \u00e9s un mecanisme de defensa contra la radiaci\u00f3 uv, i \u00e9s el que habitualment es coneix com a bronzejat. la funci\u00f3 de la melanina \u00e9s absorbir la radiaci\u00f3 uv i dissipar l'energia en forma de calor inofensiva, bloquejant la radiaci\u00f3 uv i prevenint que els teixits de la pell siguin danyats. els uva provoquen un bronzejat r\u00e0pid que dura uns quants dies mitjan\u00e7ant l'oxidaci\u00f3 de la melanina que era a la pell, i activant l'alliberament de la melanina dels melan\u00f2cits. els uvb provoca un bronzejat que triga aproximadament 2 dies a desenvolupar-se, estimulen el cos per tal que produeixi m\u00e9s melanina. les propietats fotoqu\u00edmiques de la melanina la converteixen en un excel\u00b7lent fotoprotector.\n\n\n===== protectors solars =====\nels productes qu\u00edmics de protecci\u00f3 solar m\u00e9s antics i d'utilitzaci\u00f3 m\u00e9s generalitzada no poden dissipar l'energia de l'estat excitat amb tanta efic\u00e0cia com la melanina i per tant la penetraci\u00f3 dels ingredients del protector solar en les capes internes de la pell pot augmentar la quantitat de radicals lliures i les esp\u00e8cies reactives de l'oxigen. en els darrers anys, la millora de les subst\u00e0ncies de filtratge dels uv han portat al mercat cremes i locions de protecci\u00f3 solar que no es degraden significativament ni perden la capacitat de protecci\u00f3 de la pell a mesura que augmenta el temps d'exposici\u00f3 (subst\u00e0ncies fotoestables).el protector solars prevenen que l'adn sigui afectat directament per la radiaci\u00f3 uv i les cremades. a europa i al jap\u00f3 s\u00f3n considerats cosm\u00e8tics mentre que a austr\u00e0lia, canad\u00e0 o els estats units s\u00f3n considerats medicaments. l'\u00edndex de protecci\u00f3 d'una crema solar \u00e9s una mesura de la seva efic\u00e0cia, per\u00f2 aquesta est\u00e0 en relaci\u00f3 directa amb el tipus de pell de cada persona. la comissi\u00f3 europea va recomanar el 2006 la utilitzaci\u00f3 d'un m\u00e8tode de designaci\u00f3 de l'\u00edndex de protecci\u00f3 unificat, id\u00e8ntic per a tot el m\u00f3n. el significat \u00e9s el seg\u00fcent:\n\nsi una persona patira un cop de calor, o cremades, amb una exposici\u00f3 al sol de 10 minuts, amb una crema protectora amb un \u00edndex de protecci\u00f3 15, trigaria 15 vegades m\u00e9s temps a patir aquells efectes. aix\u00f2 \u00e9s: 15 x 10 min = 150 min = 2 h 30 min. \u00e9s a dir, el mateix factor de protecci\u00f3 tindr\u00e0 un comportament diferent en funci\u00f3 de la pell de cada persona.alguns productes inclouen compostos com \u00f2xid de titani iv, que ajuda a la protecci\u00f3 contra la radiaci\u00f3 uva. altres compostos capa\u00e7os de bloquejar aquest tipus de radiaci\u00f3 que es poden trobar als productes solars s\u00f3n l'\u00f2xid de zinc o l'avobenzona. l'extracte de mel\u00f3 de cantaloup per exemple, que \u00e9s ric en super\u00f2xid dismutasa (un enzim amb propietats antioxidants) s'utilitza combinat amb gliadina (que actua com a transportadora i protectora d'aquest) en el complement nutricional glisodin, que es pren per via oral com a protector contra la radiaci\u00f3 uvb. tamb\u00e9 hi ha productes naturals com la falguera phlebodium aureum, origin\u00e0ria de les selves d'am\u00e8rica, que \u00e9s utilitzada per via oral com a protecci\u00f3 contra la radiaci\u00f3 ultraviolada.\n\n\n==== efectes sobre els ulls ====\nl'exposici\u00f3 a intensitats altes de llum uvb \u00e9s perillosa per als ulls, pot causar fotoqueratitis i pot donar lloc a l'aparici\u00f3 de cataractes, pterigi, i ping\u00fc\u00e8cula. la llum ultraviolada \u00e9s absorbida per unes mol\u00e8cules conegudes com a crom\u00f2fors, que s\u00f3n presents a les c\u00e8l\u00b7lules i als teixits de l'ull. els crom\u00f2fors absorbeixen l'energia de la llum de les diferents longituds d'ona a velocitats diferents, un patr\u00f3 conegut com a espectre d'absorci\u00f3. si s'absorbeix massa la llum ultraviolada, les estructures oculars com la c\u00f2rnia, el cristal\u00b7l\u00ed i la retina poden ser malmesos.\nles ulleres protectores s\u00f3n beneficioses per a aquells que treballen amb la radiaci\u00f3 ultraviolada o aquells que hi puguin estar exposats, en particular als uv d'ona curta. at\u00e8s que la llum pot arribar a l'ull pels costats, \u00e9s recomanable una cobertura completa per als casos on hi ha un major risc d'exposici\u00f3, com en el muntanyisme a gran altura. els muntanyencs estan exposats a un nivells de radiaci\u00f3 uv m\u00e9s alts que els normals perqu\u00e8 hi ha menys atmosfera que faci de filtre i tamb\u00e9 a causa de la reflexi\u00f3 de la neu i el gel.\n\n\n== degradaci\u00f3 dels pol\u00edmers, pigments i tints ==\nmolts pol\u00edmers utilitzats en els productes de consum s\u00f3n degradats per la llum uv, i requereixen l'addici\u00f3 de productes absorbents de raigs ultraviolats per inhibir-ne els efectes, especialment si els productes estan exposats a la llum solar. el problema apareix en forma de decoloraci\u00f3 o destenyit, esquerdes o, de vegades, en forma de desintegraci\u00f3 total del producte. el grau d'afectaci\u00f3 augmenta amb el temps d'exposici\u00f3 i la intensitat de la llum solar.\n\u00e9s sabut que la radiaci\u00f3 ultraviolada \u00e9s un agent de degradaci\u00f3 dels pol\u00edmers: entre els que s\u00f3n sensibles a la seva acci\u00f3 trobem els termopl\u00e0stics com el polipropil\u00e8 i el polietil\u00e8, o fibres com l'aramida. l'absorci\u00f3 de la radiaci\u00f3 uv porta a la degradaci\u00f3 de les cadenes i a una p\u00e8rdua de la for\u00e7a en punts sensitius dins la cadena del pol\u00edmer. acostuma a afectar el carboni terciari, en el cas del polipropil\u00e8 aix\u00f2 passa en cadascuna de les unitats que formen la cadena.\nd'altra banda, molts pigments i tints canvien de color en absorbir la radiaci\u00f3 uv, per aix\u00f2 les pintures i els teixits poden necessitar una protecci\u00f3 extra contra la llum solar o els llums fluorescents, dues fonts comunes d'aquest tipus de radiaci\u00f3. les pintures velles i antigues, com les aquarel\u00b7les per exemple, normalment han de ser preservades de la llum directa del sol. una finestra amb vidres ofereix una mica de protecci\u00f3 en absorbir una part de la radiaci\u00f3 uv, per\u00f2 els objectes valuosos requereixen una protecci\u00f3 m\u00e9s efica\u00e7.\n\n\n== aplicacions ==\nen funci\u00f3 de la longitud d'ona podem trobar les aplicacions seg\u00fcents per a la radiaci\u00f3 ultraviolada:\n\n230-400 nm: sensors \u00f2ptics, instrumentaci\u00f3 diversa\n230-365 nm: identificadors uv (uv-id), seguiment d'etiquetes, codi de barres\n240-280 nm: desinfecci\u00f3, descontaminaci\u00f3 de superf\u00edcies i de l'aigua (l'adn t\u00e9 un pic d'absorci\u00f3 a 260 nm)\n250-300 nm: an\u00e0lisi forense, detecci\u00f3 de drogues\n270-300 nm: an\u00e0lisi de prote\u00efnes, seq\u00fcenciaci\u00f3 de l'adn, descobriment de medicaments\n280-400 nm: imatgeria m\u00e8dica de les c\u00e8l\u00b7lules\n300-400 nm: il\u00b7luminaci\u00f3 d'estat s\u00f2lid\n300-365 nm: reticulaci\u00f3 dels pol\u00edmers i cartutxos de tinta\n300-320 nm: fototer\u00e0pia en medicina\n350-370 nm: trampes per a insectes (les mosques s\u00f3n especialment atretes per la llum amb una longitud d'ona de 365 nm)\n\n\n=== seguretat ===\nper dificultar la falsificaci\u00f3 dels documents sensibles, com per exemple, les targetes de cr\u00e8dit, els permisos de conduir o els passaports, tamb\u00e9 poden incloure filigranes que nom\u00e9s s\u00f3n visibles sota una llum ultraviolada. els passaports expedits per la majoria dels pa\u00efsos en general utilitzen tintes sensibles a la radiaci\u00f3 uv. els visats i segells dels que posen als passaports dels visitants contenen grans i detallats segells i marques que s\u00f3n invisibles a la llum normal, per\u00f2 molt visibles amb llum uv. els bitllets de molts pa\u00efsos acostumen a tenir imatges i fibres de molts colors que nom\u00e9s s\u00f3n visibles sota una llum ultraviolada.\nalgunes marques d'aerosol de pebre poden deixar una marca qu\u00edmica invisible (un colorant uv), molt dif\u00edcil de rentar, que pot ajudar a la posterior identificaci\u00f3 per la policia.\n\n\n=== an\u00e0lisi forense ===\nen el camp de les ci\u00e8ncies forenses la llum ultraviolada \u00e9s una eina que es pot utilitzar a l'escena d'un crim per ajudar a localitzar fluids humans com semen, sang, bilis, etc.\n\n\n== refer\u00e8ncies ==\n\n\n=== web ===\n\n\n== bibliografia complement\u00e0ria ==\nhu, s.; ma, f.; collado-mesa, f.; kirsner, r. s. \u00abuv radiation, latitude, and melanoma in us hispanics and blacks\u00bb. arch. dermatol., 140, 7, 2004, p. 819\u2013824. doi: 10.1001/archderm.140.7.819.\nhockberger, philip e. \u00aba history of ultraviolet photobiology for humans, animals and microorganisms\u00bb (scholar search). photochemisty and photobiology, 76, 6, 2002, p. 561\u2013569. doi: 10.1562/0031-8655(2002)076<0561:ahoupf>2.0.co;2.\nallen, jeannie. ultraviolet radiation: how it affects life on earth.  nasa (estats units), 06-09-2001."