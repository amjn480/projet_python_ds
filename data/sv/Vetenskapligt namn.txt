"ett vetenskapligt namn \u00e4r ett namn som f\u00f6ljer internationellt \u00f6verenskomna principer och som anv\u00e4nds f\u00f6r att skapa en standardiserad nomenklatur inom ett vetenskapligt f\u00e4lt. inom zoologi och botanik anv\u00e4nds exempelvis en binomial nomenklatur. vetenskapliga namn ges dock \u00e4ven till f\u00f6reteelser, fenomen och egenskaper.\ninom v\u00e4sterl\u00e4ndsk forskning \u00e4r de vetenskapliga namnen oftast en blandning av grekiska och latin, med inslag av andra spr\u00e5k, men oftast i latiniserad spr\u00e5kdr\u00e4kt. beroende p\u00e5 forskarsamh\u00e4llets gemensamma spr\u00e5k f\u00f6r internationell kommunikation och vetenskapligt utbyte ges f\u00f6rem\u00e5l och f\u00f6reteelser namn inom det aktuella forskningsf\u00e4ltet p\u00e5 det vanligast f\u00f6rekommande spr\u00e5ket. p\u00e5 grund av det starka latinska inflytandet p\u00e5 dessa namn anv\u00e4nds felaktigt begreppet latinskt namn.\ninom medicinsk forskning har den v\u00e4sterl\u00e4ndska traditionen grekiska och latinska ben\u00e4mningar, men numera har ett allt st\u00f6rre inflytande av engelska utvecklats. det internationella utbytet har ocks\u00e5 ut\u00f6kats med framst\u00e5ende naturvetenskapliga forskare fr\u00e5n till exempel japan och indien.\nocks\u00e5 inom samh\u00e4llsvetenskaplig och humanistisk forskning, som filosofi, psykologi, spr\u00e5kvetenskap och litteratur ges \u00f6vergripande och detaljerade fenomen gemensamma internationellt accepterade namn f\u00f6r att underl\u00e4tta utbytet av vetenskapliga fynd forskare emellan.\n\n\n== binomial nomenklatur i biologi ==\n\nbinomial nomenklatur \u00e4r vetenskapliga namn som anv\u00e4nds inom botanik och zoologi f\u00f6r att systematisera taxa av levande organismer. binomial syftar p\u00e5 det tv\u00e5delade namn som namnger en art, d\u00e4r det f\u00f6rsta ledet \u00e4r sl\u00e4ktnamnet och det andra ledet \u00e4r artepitet.\n\n\n=== oklarhet om \u201dartnamn\u201d och \u201dartepitet\u201d ===\np\u00e5 svenska kallas andra ordet i binomiala vetenskapliga artnamn ofta \u201dartepitet\u201d f\u00f6r alla arter. det internationella regelverket international code of nomenclature for algae, fungi, and plants s\u00e4ger att andra ordet skall kallas \u201dspecific epithet\u201d i namn p\u00e5 v\u00e4xter, alger och svampar, men international code of zoological nomenclature s\u00e4ger i sin engelska version att andra ordet skall kallas \u201dspecific name\u201d i djurnamn. den franska versionen av regelverket f\u00f6r djur, code international de nomenclature zoologique s\u00e4ger att andra ordet i ett vetenskapligt artnamn kallas \u201dl\u2019\u00e9pith\u00e8te sp\u00e9cifique (ou nom sp\u00e9cifique)\u201d. de engelska och de franska versionerna har lika auktoritet enligt international commission on zoological nomenclature (iczn), men iczn medger att d\u00e4r finns spr\u00e5kliga skillnader mellan den engelska och den franska texten, vilket skapar (av iczn icke specificerade) oklarheter om versionernas auktoritativa mening.att skriva \u201dartnamn\u201d om andra ordet i ett vetenskapligt namn p\u00e5 svenska \u00e4r d\u00e4rf\u00f6r fel i botanik, men fullt m\u00f6jligt i zoologi, fast \u00e4ven zoologer ofta skriver \u201dartepitet\u201d p\u00e5 svenska. en sv\u00e5righet \u00e4r, att svenskan ej kan g\u00f6ra samma skillnad som engelskan (liksom franskan) kan g\u00f6ra mellan \u201dspecies name\u201d (hela det tv\u00e5ledade vetenskapliga namnet) och \u201dspecific name\u201d (senare ordet i ett tv\u00e5ledat vetenskapligt namn).\nett exempel p\u00e5 ett vetenskapligt namn \u00e4r pyracantha angustifolia, d\u00e4r sl\u00e4ktnamnet pyracantha \u00e4r latiniserad grekiska f\u00f6r eldtorn och artepitetet angustifolia \u00e4r latin f\u00f6r \"har smala blad\".\n\n\n=== taxon ===\ntaxonomi \u00e4r vetenskapen om indelning \u2013 eller klassificering \u2013 av organismerna i taxa, det vill s\u00e4ga dom\u00e4n, rike, stam, klass, ordning, familj, sl\u00e4kten, art, underart, etc.\n\n\n=== typer ===\ntyp \u00e4r ett annat begrepp inom taxonomin. en typ \u00e4r det f\u00f6rsta taxon som beskrevs av en art, ett sl\u00e4kte, en familj etc, och som sedan fungerar som referens f\u00f6r den taxonomiska gruppen. anv\u00e4ndandet och appliceringen av typer regleras inom zoologin av international commission on zoological nomenclature (iczn) som ger ut referensverket \"international code on zoological nomenclature\". inom botaniken finns motsvarigheten i international code of nomenclature for algae, fungi, and plants (icn), vilken underh\u00e5lls av international association of plant taxonomy.enligt iczn \u00e4r typ en term som anv\u00e4nds som ett ord, eller bildar en del av ett sammansatt ord, f\u00f6r att beteckna ett speciellt exemplar eller taxon. en typ fungerar s\u00e5ledes som referens f\u00f6r definitionen av ett specifikt taxon. det inneb\u00e4r att om man vill veta vad auktorn till kockelella variabilis menade med just det namnet, m\u00e5ste man alltid g\u00e5 tillbaka till den relevanta typen f\u00f6r vidare j\u00e4mf\u00f6relse. i det ovan n\u00e4mnda fallet \u00e4r den publicerad av otto walliser 1957.\n\n\n== se \u00e4ven ==\ntaxonomi\n\n\n== referenser =="