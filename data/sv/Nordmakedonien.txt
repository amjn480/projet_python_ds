"nordmakedonien, officiellt republiken nordmakedonien (makedonska: \u0440\u0435\u043f\u0443\u0431\u043b\u0438\u043a\u0430 \u0441\u0435\u0432\u0435\u0440\u043d\u0430 \u043c\u0430\u043a\u0435\u0434\u043e\u043d\u0438\u0458\u0430, albanska: republika e maqedonis\u00eb s\u00eb veriut) \u00e4r en republik i sydeuropa. landet ligger p\u00e5 balkanhalv\u00f6n och gr\u00e4nsar i v\u00e4st till albanien, i norr till serbien och kosovo, i \u00f6st till bulgarien och i s\u00f6der till grekland. nordmakedoniens huvudstad heter skopje. i september 1991 utropade landet sin sj\u00e4lvst\u00e4ndighet fr\u00e5n jugoslavien, vilken erk\u00e4ndes i april 1993.\nl\u00e4nge anv\u00e4ndes namnet makedonien (formellt f\u00f6re detta jugoslaviska republiken makedonien eller republiken makedonien). en tvist med grekland om r\u00e4tten till landets namn fick slutligen sin l\u00f6sning 12 februari 2019, d\u00e5 landet officiellt antog namnet nordmakedonien.sv\u00e5rtillg\u00e4ngliga bergskedjor har bildat naturliga geografiska barri\u00e4rer mot grannl\u00e4nderna. bergen str\u00e4cker sig mellan nordmakedonien och grekland i s\u00f6der; korabmassivet i nordv\u00e4st g\u00e5r l\u00e4ngs gr\u00e4nsen mot albanien. en stor del av landet upptas av h\u00f6gland, som reser sig mer \u00e4n 2 000 meter \u00f6ver havet. floden vardar rinner upp i nordv\u00e4st, flyter f\u00f6rst norrut, genomkorsar sedan landets inre i riktning mot sydost och rinner i grekland ut i egeiska havet.\nungef\u00e4r en fj\u00e4rdedel av arealen anv\u00e4nds till jordbruks\u00e4ndam\u00e5l. de viktigaste gr\u00f6dorna \u00e4r spannm\u00e5l, frukt, gr\u00f6nsaker och bomull; djurh\u00e5llningen koncentreras fr\u00e4mst kring f\u00e5r och mj\u00f6lkkor. jordbruket t\u00e4cker hemmamarknadens behov av baslivsmedel, och tack vare landets rika kolf\u00f6rekomster \u00e4r nordmakedonien oberoende av energiimport. tillverkningsindustrin har drabbats h\u00e5rt sedan sj\u00e4lvst\u00e4ndighetsf\u00f6rklaringen, delvis p\u00e5 grund av tidigare handelsembargon som grekland hade inf\u00f6rt mot landet. dessa embargon \u00e4r dock numera upph\u00e4vda och kan f\u00f6r\u00e4ndra det ekonomiska l\u00e4get i framtiden. av de tidigare jugoslaviska republikerna \u00e4r nordmakedonien f\u00f6r n\u00e4rvarande den minst utvecklade, och den l\u00e5ga levnadsstandarden utg\u00f6r ett stort bekymmer.\n\n\n== namn ==\n\nefter sj\u00e4lvst\u00e4ndigheten fr\u00e5n det forna jugoslavien motsatte sig grekland ben\u00e4mningen makedonien p\u00e5 den nya staten. det fanns d\u00e4rf\u00f6r greker som i st\u00e4llet anv\u00e4nde den nya statens huvudstad skopjes namn. i grekland finns sedan l\u00e4nge en provins som heter makedonien som tillh\u00f6rde det antika makedonien. den nuvarande provinsen i grekland \u00e4r till ytan st\u00f6rre \u00e4n nordmakedonien.\ndet historiska makedonien \u00e4r internationellt sett mycket k\u00e4nt. alexander den store, en makedonsk kung, genomf\u00f6rde under 300-talet f.kr. en storslagen er\u00f6vringskampanj i mellan\u00f6stern med makedonien som bas. makedonien, som d\u00e5 bestod av ungef\u00e4r det geografiska omr\u00e5det med samma namn som idag ligger i grekland och s\u00f6dra halvan av dagens nordmakedonien, er\u00f6vrade under hans ledning en enorm landmassa fr\u00e5n egypten och turkiet i v\u00e4ster till samarkand, chiva och buchara (viktiga centralasiatiska handelsst\u00e4der l\u00e4ngs sidenv\u00e4gen) och indusflodens dalg\u00e5ng i dagens pakistan i \u00f6ster. han r\u00e4knas i v\u00e4sterl\u00e4ndsk historieskrivning som ett av de st\u00f6rsta milit\u00e4ra genier som n\u00e5gonsin existerat.\ngrekland ans\u00e5g att inv\u00e5narna i den nya staten de facto lade beslag p\u00e5 de antika makedoniernas historia, vilket grekerna motsatte sig. eftersom dagens makedonier, liksom \u00f6vriga folk i tidigare jugoslavien, \u00e4r slaver ans\u00e5g grekland att dessa saknade koppling till det antika makedonien. grekerna h\u00e4vdade d\u00e4rigenom att makedonierna \u00e4gnade sig \u00e5t en form av historisk identitetsst\u00f6ld eller varum\u00e4rkesintr\u00e5ng.\nsom ett resultat av konflikten erk\u00e4nde eu och f\u00f6renta nationerna (fn) staten under den provisoriska referensen \"f\u00f6re detta jugoslaviska republiken makedonien\" (eng: \"former yugoslav republic of macedonia\", f\u00f6rkortat \"fyrom\"). mellan 1991 och 2019 f\u00f6rdes en dialog om statens namn, f\u00f6retr\u00e4desvis med grekland. grekland protesterade i november 2004 n\u00e4r usa:s kongress valde att erk\u00e4nna landet under det konstitutionella namnet republiken makedonien.\nfram till 2019 var nordmakedonien erk\u00e4nt under det konstitutionella namnet republiken makedonien av 133 l\u00e4nder.i samband med f\u00f6rhandlingarna inf\u00f6r republiken makedoniens medlemskap i f\u00f6rsvarsalliansen nato i mars 2008 lade grekland in sitt veto mot medlemskapet, om inte staten \u00e4ndrade sitt namn. detta ledde till att det planerade medlemskapet i f\u00f6rsvarsalliansen sk\u00f6ts upp p\u00e5 obest\u00e4md tid. detta ledde till att konflikten trappades upp och republiken makedonien drog grekland inf\u00f6r internationella domstolen i haag f\u00f6r landets v\u00e4gran att godk\u00e4nna republiken makedonien som nato-medlem, vilket enligt deras \u00e5sikt stred mot interimsavtalet l\u00e4nderna emellan.\nefter att namnkonflikten kunde l\u00f6sas blev nordmakedonien 2020 natomedlem.\n\n\n== historia ==\n\np\u00e5 300-talet f.kr. tillh\u00f6rde de s\u00f6dra delarna av det nuvarande nordmakedonien alexander den stores imperium medan de centrala och norra delarna gick under namnet paionien. senare kom omr\u00e5det att ing\u00e5 i de romerska provinserna macedonia och moesia superior. fr\u00e5n 400-talet e.kr. avl\u00f6ste en rad h\u00e4rskare varandra. omkring \u00e5r 600 slog sig slaviska stammar ner i omr\u00e5det som blev helt kristet p\u00e5 800-talet under boris i av bulgarien.\nunder 1300-talet er\u00f6vrades omr\u00e5det av det osmanska riket. i samband med osmanska rikets nedg\u00e5ngstid under 1800-talet stred grekland, bulgarien, och serbien om herrav\u00e4ldet \u00f6ver makedonien, som efter balkankrigen (1912-1913) delades upp mellan dessa l\u00e4nder. den del som tillf\u00f6ll serbien gick under namnet vardar makedonien efter floden vardar. efter f\u00f6rsta v\u00e4rldskrigets slut inf\u00f6rlivades den norra delen av makedonien 1918 i kungariket jugoslavien. under denna tid kallades dagens nordmakedonien vardarbanovina.\nunder andra v\u00e4rldskriget (1941\u20131945) ockuperades jugoslavien av axelmakterna, och omr\u00e5det delades mellan bulgarien och det av italien ockuperade albanien. i slutet av kriget blev omr\u00e5det en av de sex likst\u00e4llda jugoslaviska delrepublikerna (slovenija, hrvatska, bosna i hercegovina, serbija, crna gora och makedonija). makedonskan var ett av de tre officiella spr\u00e5ken i socialistiska f\u00f6rbundsrepubliken jugoslavien och delrepubliken fick namnet folkrepubliken makedonien, 1963 \u00e4ndrat till socialistiska republiken makedonien.\nn\u00e4r jugoslavien b\u00f6rjade falla s\u00f6nder i b\u00f6rjan av 1990-talet b\u00f6rjade den tidigare jugoslaviska delrepubliken efterstr\u00e4va full sj\u00e4lvst\u00e4ndighet under namnet makedonien. samtidigt s\u00e5g nationalistiska krafter i grannl\u00e4nderna m\u00f6jligheten att dra fram gamla argument mot statens status som nation. det finns bulgarer och greker som betraktar landet som en \u201dkonstgjord stat\u201d, utan n\u00e5gon makedonsk nationell identitet. makedonska spr\u00e5ket ses i bulgarien som en bulgarisk dialekt. grekland har h\u00e4vdat en historisk r\u00e4tt till namnet makedonien. dessutom har serbiska nationalister kallat omr\u00e5det f\u00f6r \u201dsydserbien\u201di september 1991 l\u00e4mnade republiken den jugoslaviska federationen. landet blev sj\u00e4lvst\u00e4ndigt, och drogs snart in i namnkonflikten med grekland (se nedan). den tidigare jugoslaviska republiken makedonien var en av de delrepubliker i det forna jugoslavien som aldrig drabbades av krig.\nden 26 februari 2004 omkom landets d\u00e5varande president boris trajkovski vid en flygolycka p\u00e5 v\u00e4g till ett m\u00f6te i mostar. den efterf\u00f6ljande utredningen kom fram till att olyckan orsakades av bes\u00e4ttningens misstag under inflygningen.\nlandet ans\u00f6kte om eu-medlemskap den 22 mars 2004 och fick kandidatstatus den 17 december 2005.\nlandet ans\u00f6kte om medlemskap i nato, vilket grekland utnyttjade sitt veto emot. efter att prespaavtalet skrevs under drog grekland tillbaka sitt veto mot ett medlemskap. den 27 mars 2020 intr\u00e4dde nordmakedonien i nato.\n\n\n== natur och geografi ==\nnordmakedoniens geografi k\u00e4nnetecknas av bland annat ett centralt l\u00e5gland, genomflutet av vardar och dess bifloder. omkring l\u00e5glandet finns \u00e4ven berg, inklusive det 2 540 meter h\u00f6ga jakupica. v\u00e4stra nordmakedonien \u00e4r bergigt, med \u0161arbergen \u00f6ver gr\u00e4nsen till s\u00f6dra serbien och i s\u00f6der jablanicabergen (h\u00f6gsta topp 2 257 m \u00f6.h.). ohrid- och prespasj\u00f6arna markerar det sj\u00f6landskap som finns l\u00e4ngst i sydv\u00e4st, vid gr\u00e4nsen mot albanien och grekland.landet gr\u00e4nsar i s\u00f6der mot grekland, \u00f6ver ko\u017euf- och nid\u017eebergen. \u00f6stgr\u00e4nsen, mot bulgarien, \u00e4r \u00e4ven den bergig, med flera bergstoppar p\u00e5 \u00f6ver 2 000 m \u00f6.h.nordmakedonien ligger i anslutning till kanten av en kontinentalplatta, och jordb\u00e4vningar f\u00f6rekommer. 1963 lades huvudstaden skopje i ruiner av en kraftig jordb\u00e4vning.\n\n\n=== klimat ===\nklimatet i landet har kontinental pr\u00e4gel. nederb\u00f6rden \u00e4r ganska j\u00e4mn \u00f6ver \u00e5rets alla m\u00e5nader, och p\u00e5 vintern faller den mest som sn\u00f6. p\u00e5 h\u00f6gre h\u00f6jd ligger sn\u00f6t\u00e4cket m\u00e5nga m\u00e5nader varje \u00e5r. i skopje \u00e4r medeltemperaturen i januari m\u00e5nad 1 \u00b0c, medan den i juli \u00e4r 23 \u00b0c. den totala \u00e5rsnederb\u00f6rden \u00e4r ungef\u00e4r 500 mm.\n\n\n=== flora och fauna ===\nl\u00f6vskog dominerar den naturliga vegetationen p\u00e5 l\u00e4gre bergssluttningar, med bland annat orientalisk avenbok, olika arter av l\u00f6nn och ek, mannaask och europeisk humlebok. h\u00f6gre upp i bergen best\u00e5r skogarna av bok och barrtr\u00e4d. h\u00e4r finns b\u00e5de makedonisk tall och silvergran. de h\u00f6gsta bergen n\u00e5r ovan tr\u00e4dgr\u00e4nsen, karakt\u00e4riserade av gr\u00e4shedar (ofta h\u00e5rt betade) och myrmarker.bland de st\u00f6rre d\u00e4ggdjur som f\u00f6rekommer i landet kan n\u00e4mnas vildsvin, r\u00e5djur, gems, guldschakal, r\u00f6dr\u00e4v och varg. l\u00e4ngst i nordv\u00e4st f\u00f6rekommer \u00e4ven lodjur och brunbj\u00f6rn.bland de m\u00e5nga f\u00e5gelarterna inr\u00e4knas 27 arter av rovf\u00e5glar, samt europas alla arter av hackspettar. i vissa sj\u00f6omr\u00e5den (inklusive ohridsj\u00f6n) finns b\u00e5de krushuvad och vanlig pelikan. ohridsj\u00f6n \u00e4r djup och \u00e4r geologiskt av \u00e4ldre ursprung; den \u00e4r avsatt som v\u00e4rldsarv, bland annat f\u00f6r dess m\u00e5nga endemiska fiskar och mindre djur.\n\n\n=== naturskydd ===\ndet finns tre nationalparker i nordmakedonien \u2013 mavrovo, gali\u010dica och pelister (alla tre uppe i bergen). d\u00e4rut\u00f6ver har ett antal naturreservat och nationalmonument etablerats. ungef\u00e4r sju procent av landets yta bestod \u00e5r 2012 av p\u00e5 olika s\u00e4tt skyddad natur.\n\n\n== politik och styre ==\n\nlandet leds idag av det socialdemokratiska partiet sdsm, med oliver spasovski som premi\u00e4rminister. parlamentets 120 ledam\u00f6ter och statschefen, en president, v\u00e4ljs genom fria, direkta val.\ni mars 2008 hoppade partiet pds, som representerar landets albanska minoritet, av koalitionsregeringen och framtvingade ett nyval den 1 juni samma \u00e5r.\n\n\n=== indelning ===\nenligt den officiella uppfattningen i nordmakedonien best\u00e5r det historiska makedonien av f\u00f6ljande delar: egeiska makedonien i nuvarande grekland, vardarmakedonien i nuvarande sj\u00e4lvst\u00e4ndiga republiken makedonien (tidigare i jugoslavien), och mindre delar i bulgarien (pirinmakedonien) och albanien (mala prespa).\nnordmakedonien \u00e4r indelat i olika statistiska regioner. nord\u00f6stra regionen, pelagonien, polog, skopje, sydv\u00e4stra regionen, syd\u00f6stra regionen, \u00f6stra regionen och vardar. de saknar egentlig m\u00e4rkbar betydelse.[k\u00e4lla beh\u00f6vs]\n\n\n== ekonomi och samf\u00e4rdsel ==\nefter jugoslaviens uppl\u00f6sning blev landet ett av europas fattigaste l\u00e4nder. i april 1992 inf\u00f6rde landet sin egen valuta \u2013 den makedonska denaren (mkd). under f\u00f6rsta halvan av 1990-talet befann sig den makedonska ekonomin i en djup kris. till f\u00f6ljd av det jugoslaviska inb\u00f6rdeskriget 1991 blev ekonomin ett orosmoment f\u00f6r landet. republiken hade tidigare varit kraftigt beroende av jugoslavien, mer \u00e4n av utl\u00e4ndska marknader, och hade handelsavtal med landet. usa:s d\u00e5varande sanktioner mot serbien bidrog till \u00f6kad ekonomisk oro och f\u00f6rsv\u00e5rade transporter av varor till landet. namnkonflikten med grekland motverkade landets \u00f6nskan om internationellt erk\u00e4nnande och infl\u00f6det av utl\u00e4ndska investeringar. \u00e5r 1996 b\u00f6rjade ekonomin sakta att v\u00e4xa men tillv\u00e4xten hindrades snart i takt med att kriget i kosovo b\u00f6rjade \u00e5r 1998 och den interna etniska konflikten mellan slaver och albaner i landet 2001. arbetsl\u00f6sheten \u00e4r det st\u00f6rsta problemet. den var 37,2 procent \u00e5r 2005 och fattigdomsgr\u00e4nsen l\u00e5g p\u00e5 22 procent \u00e5r 2006. en stor andel av inv\u00e5narna har finansiella besv\u00e4rligheter, 72 procent uppger att de endast kan leva av sina hush\u00e5llsinkomster \u201dmed sv\u00e5righet\u201d eller \u201dmed stora sv\u00e5righeter\u201d[k\u00e4lla beh\u00f6vs]. ett annat stort problem \u00e4r den gr\u00e5a ekonomin, som antas utg\u00f6ra mellan 20 och 40 procent av nordmakedoniens ekonomiska aktivitet[k\u00e4lla beh\u00f6vs].\nnordmakedonien \u00e4r ett land med relativt l\u00e5g statsskuld .. \u00e5r 2009 rankade v\u00e4rldsbanken landet som \u201ddet fj\u00e4rde mest reformerande landet\u201d av 178 l\u00e4nder. nordmakedonien har en medelutbildad men billig arbetskraft. den nuvarande regeringen har inf\u00f6rt ett platt skattesystem f\u00f6r att g\u00f6ra landet mer attraktivt f\u00f6r utl\u00e4ndska investerare. den platta skatten var 12 procent \u00e5r 2007 och minskades ytterligare till 10 procent \u00e5r 2008. under den f\u00f6rsta halvan av 2013 drog landet till sig 101,4 miljoner euro i utl\u00e4ndska direktinvesteringar och \u00e5r 2011 uppgick de utl\u00e4ndska direktinvesteringarna till 340 miljoner euro. \u00e5r 2005 utgjorde tj\u00e4nstesektorn 57,1 procent av landets bruttonationalprodukt, den industriella sektorn utgjorde 29,3 procent och jordbruket endast 12,9 procent av bnp. under 2013 v\u00e4xte ekonomin med 2,25 procent och den f\u00f6rv\u00e4ntades v\u00e4xa med 2,8 procent \u00e5r 2014, enligt siffror fr\u00e5n den internationella valutafonden[k\u00e4lla beh\u00f6vs]. textiltillverkningen \u00e4r den mest betydande sektorn f\u00f6r exporthandeln. andra viktiga exportprodukter \u00e4r j\u00e4rn, st\u00e5l, vin och gr\u00f6nsaker. landets viktigaste handelspartners under 2013 var tyskland, storbritannien, grekland, serbien, italien samt bulgarien. inom jordbruket \u00e4r \u00e4ppelodlingarna i regionen prespa mest k\u00e4nda. det finns \u00e4ven v\u00e4ldigt stora tobaksodlingar runt staden prilep. i regionen kring st\u00e4derna kavadarci och negotino breder nordmakedoniens vindistrikt ut sig. tikves och bovin \u00e4r exempel p\u00e5 stora vinproducenter.\nv\u00e4rldsbanken placerade landet p\u00e5 25:e plats av 189 l\u00e4nder i sin rapport \u201ddoing business\u201d 2014, och uts\u00e5g landet som det 7:e b\u00e4sta landet att starta f\u00f6retag i. nordmakedonien har de l\u00e4gsta kostnaderna i hela europa f\u00f6r att starta ett f\u00f6retag.\n\n\n=== turism ===\nnordmakedonien har ett bra turistklimat. i mars 2008 \u00f6kade antalet utl\u00e4ndska bes\u00f6kare med 44,7 procent j\u00e4mf\u00f6rt med motsvarande m\u00e5nad f\u00f6reg\u00e5ende \u00e5r och antalet inhemska turister \u00f6kade med 23,5 procent. \u00e5r 2007 drog staden ohrid till sig 250 000 bes\u00f6kare. i februari 2009 \u00f6kade antalet bes\u00f6kare med 3,2 procent j\u00e4mf\u00f6rt med motsvarande period 2008 medan antalet utl\u00e4ndska bes\u00f6kare \u00f6kade med 6,1 procent. under 2009 steg det totala antalet bes\u00f6kare i landet till 587 700, av vilka 56 procent var inhemska turister medan 44 procent av bes\u00f6karna var fr\u00e5n utlandet. antalet \u00f6vernattningar \u00e5r 2009 var 2 101 606, varav inhemska turister stod f\u00f6r omkring 72 procent medan utl\u00e4ndska bes\u00f6kare stod f\u00f6r omkring 28 procent av \u00f6vernattningarna. samma \u00e5r \u00f6kade antalet \u00f6vernattningar med utl\u00e4ndska bes\u00f6kare med 1,5 procent. \u00e5r 2011 drog landet till sig 650 000 bes\u00f6kare. huvudstaden skopje var en av de mest bes\u00f6kta platserna (154 163 bes\u00f6kare). bland de utl\u00e4ndska turisterna \u00e5r 2011 var grekland det vanligaste ursprungslandet, f\u00f6ljt av turkiet och serbien. nederl\u00e4nderna var det vanligaste ursprungslandet bland bes\u00f6kare fr\u00e5n andra delar av kontinenten \u00e4n balkanhalv\u00f6n.\nunder somrarna \u00e4r sj\u00f6arna ohrid, prespasj\u00f6n och dojransj\u00f6n de mest popul\u00e4ra turistattraktionerna. under vintern \u00e5ker m\u00e5nga till skidorterna pelister, mavrovo, sarplanina, krusevo och kozuv. \u00e4ven utgr\u00e4vningarna av de antika makedonska st\u00e4derna som stobi och heraclea-lyncestis \u00e4r turistm\u00e5l.\npopul\u00e4ra turistm\u00e5l: skopje, ohrid, struga, bitola, kru\u0161evo, mavrovo, popova sapka, lazaropole, gali\u010dnik, ohridsj\u00f6n, prespasj\u00f6n, dojransj\u00f6n, heraclea-lyncestis, kokino, baba med toppen pelister, gali\u010dica.\n\n\n=== infrastruktur ===\n\n\n==== flyg ====\nskopje och ohrid har internationella flygplatser. det finns \u00e4ven en civil flygplats i stankovec d\u00e4r \u00f6ver 300 000 albanska flyktingar s\u00f6kte skydd under kosovokriget 1999. det finns \u00e4ven en flygplats n\u00e4ra staden \u0161tip som ofta anv\u00e4nds som \u00f6vningsbas av det makedonska flygvapnet.\n\n\n==== j\u00e4rnv\u00e4gar ====\nj\u00e4rnv\u00e4garna \u00e4r f\u00f6rh\u00e5llandevis glest utbyggda i nordmakedonien. j\u00e4rnv\u00e4gsn\u00e4tet n\u00e5r ut till framf\u00f6rallt serbien och grekland. skopje har regelbunden t\u00e5gtrafik dels inom nordmakedonien men ocks\u00e5 till grannl\u00e4nderna. fr\u00e5n serbien g\u00e5r en viktig j\u00e4rnv\u00e4gslinje som sedan forts\u00e4tter till grekland; denna g\u00e5r via skopje vilket g\u00f6r skopje till en viktig internationell j\u00e4rnv\u00e4gsstation. denna bana \u00e4r ocks\u00e5 elektrifierad och i t\u00e4mligen gott skick. j\u00e4rnv\u00e4gsn\u00e4tet \u00e4gs av statliga mz. det finns \u00e4ven planer, och en budget, som det statliga j\u00e4rnv\u00e4gsn\u00e4tet m\u017e f\u00e5tt i bidrag av den makedonska staten om att bygga ut j\u00e4rnv\u00e4gsn\u00e4tet i nordmakedonien till albaniens huvudstad tirana s\u00e5som bulgariens huvudstad sofia.\n\n\n==== v\u00e4gar ====\nm\u00e5nga v\u00e4gar i landet \u00e4r smala och slingriga. de underh\u00e5lls dock p\u00e5 en normal niv\u00e5 och har d\u00e4rmed en acceptabel standard. fr\u00e5n gr\u00e4nsen till serbien g\u00e5r den viktiga motorv\u00e4gen e75 som forts\u00e4tter ner till gr\u00e4nsen till grekland; denna v\u00e4g har en h\u00f6g standard. runt skopje finns ett system av motorv\u00e4gar som ansluter staden till den l\u00e4ngre motorv\u00e4gen.\nnordmakedonien har sedan sj\u00e4lvst\u00e4ndigheten b\u00f6rjat att bygga om v\u00e4garna i landet, uppgradera dem och bygga nya motorv\u00e4gar, vilket har medf\u00f6rt en stor \u00f6kning av turismen i nordmakedonien. nya motorv\u00e4gar har \u00e4ven byggts runt om i hela landet, en f\u00f6rl\u00e4ngning h\u00e5ller p\u00e5 att byggas mot bulgariska gr\u00e4nsen, och \u00e4ven till kosovo v\u00e4ntas nya delar av v\u00e4gar vara klara fram till 2020[k\u00e4lla beh\u00f6vs].\n\n\n== demografi ==\n\nbefolkningen i landet best\u00e5r till tv\u00e5 tredjedelar av makedonier och den st\u00f6rsta minoritetsbefolkningen \u00e4r albaner (24 procent) . i landet finns \u00e4ven mindre grupper av turkar, valaker samt en del romer och kvarboende serber. mellan den makedonska och den albanska befolkningen fanns stora etniska sp\u00e4nningar som utmynnade i en v\u00e4pnad konflikt 2001 sedan albanska rebeller tagit till vapen. den kunde till slut l\u00f6sas efter internationell medling och resultatet blev ohridavtalet, men vissa sp\u00e4nningar mellan grupperna finns fortfarande kvar.\nhuvudstaden skopje \u00e4r landets st\u00f6rsta stad med 578 144 inv\u00e5nare och omkring 20,5 procent av nordmakedoniens befolkning bor i skopje. landets n\u00e4st st\u00f6rsta stad \u00e4r bitola med 80 550 inv\u00e5nare, f\u00f6ljt av kumanovo med 76 272 inv\u00e5nare. medel\u00e5ldern \u00e4r 36,2 \u00e5r. den f\u00f6rv\u00e4ntade medellivsl\u00e4ngden l\u00e5g 2009 p\u00e5 73 \u00e5r f\u00f6r m\u00e4n och 77 \u00e5r f\u00f6r kvinnor. medellivsl\u00e4ngden f\u00f6rv\u00e4ntas \u00f6ka stadigt fram till \u00e5r 2050.\nenligt f\u00f6renta nationernas ber\u00e4kningar kommer nordmakedoniens befolkning att minska fr\u00e5n de nuvarande 2 022 547 inv\u00e5nare till 2 001 000 inv\u00e5nare \u00e5r 2025 och 1 746 000 \u00e5r 2050.\n\n\n=== spr\u00e5k ===\n\nmakedonska \u00e4r ett officiellt spr\u00e5k, men \u00e4n g\u00e4ller den lag fr\u00e5n 2002 som ohridavtalet l\u00e5g till grund f\u00f6r, och som inneb\u00e4r att om andra spr\u00e5k \u00e4n makedonska talas av \u00e5tminstone 20 procent av befolkningen i landets motsvarighet till svenska kommuner ska det spr\u00e5ket anv\u00e4ndas tillsammans med makedonska. avtalet, som godk\u00e4ndes av parlamentet, innebar dessutom att formuleringar i f\u00f6rfattningen som kunde tolkas som att nordmakedonien bara tillh\u00f6rde makedonierna omarbetades. albanerna var d\u00e5 i f\u00f6rsta hand koncentrerade till landets v\u00e4stliga del. under millenniets f\u00f6rsta \u00e5rtionde skedde en albansk urbanisering till framf\u00f6r allt huvudstaden skopje. i dagsl\u00e4get g\u00e5r \u2013 inte minst p\u00e5 grund av landets \u00f6nskan att bli eu-medlem \u2013 spr\u00e5kl\u00f6sningen mot ungef\u00e4r samma utformning avseende tryckning och tolkning som n\u00e4r det g\u00e4ller finska och svenska spr\u00e5ken i finland. till\u00e4mpningen handlar om tillg\u00e4ngligheten till offentliga dokument, vid kommunikation med statliga, regionala och lokala myndigheter och i det kommunala sj\u00e4lvstyret, men f\u00f6r\u00e4ndringarna \u00e4r inte p\u00e5 l\u00e5ngt n\u00e4r genomf\u00f6rda fullt ut. f\u00f6rutom albanskan finns det ytterligare spr\u00e5k som i n\u00e5gon enstaka kommun uppfyller dessa kriterier: turkiska, serbiska, romani och arum\u00e4nska (ibland kallat vlachiska).\nmakedonska \u00e4r ett sydslaviskt spr\u00e5k, och \u00e4r n\u00e4rmast besl\u00e4ktad med bulgariska och serbiska. det makedonska spr\u00e5ket och makedonska dialekter talas av minoriteter i grannl\u00e4nderna albanien, bulgarien, grekland och kosovo.\n\n\n=== religion ===\nmajoriteten av makedonierna tillh\u00f6r den makedonsk-ortodoxa kyrkan som etablerades 1958 som underst\u00e4lld patriarkatet i belgrad. men den ortodoxa kyrkan har funnits l\u00e4ngre tillbaka \u00e4n s\u00e5 i det nuvarande nordmakedonien. en av de \u00e4ldsta ortodoxa skolorna startades i landet av st. klemens av ohrid (\u0441\u0432.\u043a\u043b\u0438\u043c\u0435\u043d\u0442 \u043e\u0445\u0440\u0438\u0434\u0441\u043a\u0438 / sv.kliment ohridski). \u00e5r 1967 f\u00f6rklarade sig den makedonsk-ortodoxa kyrkan som en sj\u00e4lvst\u00e4ndig ortodox gren, och erk\u00e4ndes av den ortodoxa v\u00e4rlden 36 \u00e5r senare, 1993.\nenligt folkr\u00e4kningen \u00e5r 2002 \u00e4r landets religi\u00f6sa sammans\u00e4ttning f\u00f6ljande: makedonsk-ortodoxa 64,7%, \u00f6vriga kristna 0,37%, muslimer 33,3% och 1,63% \u00f6vriga.\nden religi\u00f6sa bilden i nordmakedonien speglar den etniska sammans\u00e4ttningen. en majoritet \u00e4r ortodoxt kristna; fr\u00e4mst slaviska folkgrupper tillh\u00f6r den kristna ortodoxa tron men i skopje finns ocks\u00e5 ett mindre antal albanska katoliker och anh\u00e4ngare av olika ortodoxa riktningar (cirka 5 procent). \u00e4ven vlacherna \u00e4r ortodoxa medan slaviska folk som pomaker (torbesjer) och bosniaker \u00e4r av muslimsk tro. nordmakedonien har allts\u00e5 en betydelsefull icke-makedonisk minoritet som tillh\u00f6r den islamska tron, p\u00e5 cirka 33% av befolkningen. turkarna, bosniakerna och en stor majoritet av b\u00e5de albaner och romer \u00e4r i huvudsak muslimer. sammanlagt finns det \u00f6ver 1200 kyrkor och 400 mosk\u00e9er i nordmakedonien, m\u00e5nga av dem \u00e4r v\u00e4ldigt gamla och omskrivna i historieb\u00f6ckerna.\n\n\n=== st\u00e4der i nordmakedonien ===\nmakedonska: \u043e\u043f\u0448\u0442\u0438\u043d\u0438, op\u0161tini; singular: \u043e\u043f\u0448\u0442\u0438\u043d\u0430, op\u0161tina)\n\n\n== kultur och samh\u00e4lle ==\n\n\n=== nyhetsbyr\u00e5er ===\nmacedonian intl news agency (mina)\nmacedonian information agency (mia)\nmakfax\nnet press\n\n\n=== tv ===\n24 vesti\nab kanal\nalfa tv\niris televizija\nmakedonija24\nmktv (makedonska televizija)\nintel televizija\nkanal 5 televizija\nkanal 8 televizija\nna\u0161a tv\nsitel\nskynet\ntelma televizija\ntera televizija\ntv orbis\ntelevizija edo\ntelevizija sonce\n\n\n=== radio ===\nantenna 5\nkanal 77\nmetropolis radio\nradio meff\nsportsko radio kanal 4\nradio bubamara\n\n\n=== tidningar ===\nden\ndene\u0161en vesnik\ndnevnik\nkurir\nnova makedonija\nutrinski vesnik\nvest\n\n\n=== tidskrifter ===\nbiznis\nglobus\nkapital\nmakedon magazin\n\n\n=== webbtidningar ===\nbukvar\nidividi\nprespana\nprespa sky\ntime.mk\n\n\n== internationella rankningar ==\n\n\n== referenser ==\n\n\n=== noter ===\n\n\n=== k\u00e4llf\u00f6rteckning ===\ngeographica - atlas och uppslagsverk \u00f6ver v\u00e4rldens folk och l\u00e4nder isbn 978-3-8331-4129-4\n\n\n== externa l\u00e4nkar ==\namnesty\nl\u00e4nkar fr\u00e5n odp\nformer yugoslav republic of macedonia eu prospects unrelated to its dispute with greece fr\u00e5n europaparlamentet 12 juli 2007\nmakedonien f\u00f6rdjupning av ulla nordl\u00f6f-lagerkranz, utrikespolitiska institutet 16 november 2006\neu-kandidatur\nl\u00e4nkkatalog, macedonia timeless fr\u00e5n senka film\nbackground note: macedonia fr\u00e5n u.s. department of state, juni 2009\n[2]\nnikola gruevski,prime minister gruevski: i wish a name solution with greece to be found, skopje, mia 18 januari 2011\n'eye on macedonia' \u043f\u043e\u0433\u043b\u0435\u0434 \u043d\u0430 \u043c\u0430\u043a\u0435\u0434\u043e\u043d\u0438\u0458\u0430, cnn, 2011"