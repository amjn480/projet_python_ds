"gatunek \u2013 w biologii podstawowa jednostka taksonomiczna, jedna z kategorii systematycznych oraz jednostka r\u00f3\u017cnorodno\u015bci biologicznej.\nustalenie wyczerpuj\u0105cej definicji gatunku okaza\u0142o si\u0119 trudne. pr\u00f3by takie s\u0105 nadal podejmowane, poniewa\u017c jest to poj\u0119cie kluczowe dla praktyki badawczej naukowc\u00f3w i dzia\u0142a\u0144 ruchu na rzecz ochrony przyrody. karol linneusz (a za nim wielu innych) przyjmowa\u0142, \u017ce gatunki s\u0105 czym\u015b sta\u0142ym, jednak obecnie wiadomo, \u017ce procesy ewolucyjne powoduj\u0105 ich przemiany i stopniowe przechodzenie jednych gatunk\u00f3w w inne. cz\u0119sto gatunek definiuje si\u0119 jako najwi\u0119ksz\u0105 grup\u0119 organizm\u00f3w, spo\u015br\u00f3d kt\u00f3rej dwa osobniki s\u0105 w stanie rozmno\u017cy\u0107 si\u0119 (zazwyczaj p\u0142ciowo), wydaj\u0105c p\u0142odne potomstwo. jest to definicja og\u00f3lnie trafna, jednak b\u0142\u0119dna w wielu szczeg\u00f3lnych przypadkach. przyk\u0142adowo nie znajduje ona zastosowania dla miesza\u0144c\u00f3w, w kompleksach gatunk\u00f3w z\u0142o\u017conych z setek podobnych mikrogatunk\u00f3w oraz gatunk\u00f3w pier\u015bcieniowych. w ich przypadku zaciera si\u0119 granica mi\u0119dzy blisko spokrewnionymi gatunkami. jest r\u00f3wnie\u017c niemo\u017cliwa do zastosowania w sytuacji rozmna\u017cania bezp\u0142ciowego, czy w przypadku organizm\u00f3w kopalnych, kt\u00f3rych rozrodu zbada\u0107 nie mo\u017cna. w paleontologii u\u017cywa si\u0119 wi\u0119c koncepcji chronogatunku. inne sposoby definiowania gatunku mog\u0105 odbywa\u0107 si\u0119 z pomoc\u0105 bada\u0144 kariotyp\u00f3w, sekwencji dna, morfologii, zachowania czy nisz ekologicznych.\nka\u017cdy gatunek otrzymuje dwucz\u0142onow\u0105 (binominaln\u0105) nazw\u0119. pierwszy jej cz\u0142on okre\u015bla rodzaj, do kt\u00f3rego nale\u017cy, a drugi znany jest jako epitet gatunkowy b\u0105d\u017a nazwa gatunkowa. w j\u0119zyku angielskim istnieje tu rozr\u00f3\u017cnienie na specific name i specific epithet (zwykle u\u017cywane w nomenklaturze botanicznej i czasami zoologicznej). np. boa constrictor jest jednym z gatunk\u00f3w rodzaju boa.\nod czas\u00f3w arystotelesa do xviii wieku gatunek postrzegano jako co\u015b sta\u0142ego, o wyznaczonym miejscu w hierarchicznym wielkim \u0142a\u0144cuchu bytu. w xix w. biolodzy zrozumieli, \u017ce w odpowiednio d\u0142ugim czasie gatunki mog\u0105 ewoluowa\u0107. w o powstawaniu gatunk\u00f3w karola darwina (1859) wyja\u015bniono, jak nowe gatunki powstaj\u0105 na drodze doboru naturalnego. zrozumienie tego procesu pog\u0142\u0119biono w xx dzi\u0119ki genetyce i ekologii populacyjnej. zmienno\u015b\u0107 genetyczna pojawia si\u0119 wskutek mutacji oraz rekombinacji, natomiast same organizmy przemieszczaj\u0105 si\u0119, co prowadzi do izolacji geograficznej i dryfu genetycznego ze zmienn\u0105 presj\u0105 selekcyjn\u0105. geny niekiedy s\u0105 wymieniane mi\u0119dzy gatunkami dzi\u0119ki poziomemu transferowi gen\u00f3w. nowe gatunki mog\u0105 wy\u0142oni\u0107 si\u0119 wskutek hybrydyzacji oraz poliploidii. gatunki r\u00f3wnie\u017c wymieraj\u0105 z r\u00f3\u017cnych powod\u00f3w. wirusy stanowi\u0105 specjalny przypadek, jako \u017ce kszta\u0142tuje je r\u00f3wnowaga mutacyjno-selekcyjna, dzi\u0119ki kt\u00f3rej wyst\u0119puj\u0105 w formie quasi-gatunk\u00f3w.\nw praktyce wykorzystuje si\u0119 r\u00f3\u017cne definicje gatunku do mierzenia bior\u00f3\u017cnorodno\u015bci, jednak trafno\u015b\u0107 tych pomiar\u00f3w jest dyskusyjna.\n\n\n== historia ==\n\n\n=== klasyczne formy ===\nw swoim uj\u0119ciu biologii arystoteles u\u017cy\u0142 termin\u00f3w \u03b3\u03ad\u03bd\u03bf\u03c2 (g\u00e9nos), oznaczaj\u0105cego \u201erodzaj\u201d, jak ptak czy ryba, oraz \u03b5\u1f36\u03b4\u03bf\u03c2 (eidos) okre\u015blaj\u0105cego \u201eform\u0119\u201d, jak \u017curaw, orze\u0142, kruk czy wr\u00f3bel (w obr\u0119bie \u201erodzaju\u201d \u2013 ptaka). cho\u0107 s\u0142owa te przet\u0142umaczono na \u0142acin\u0119 jako \u201erodzaj\u201d i \u201egatunek\u201d, nie pokrywaj\u0105 si\u0119 znaczeniowo z rodzajem i gatunkiem w taksonomii linneuszowskiej. ptaki (aves) s\u0105 gromad\u0105, \u017curawie (gruidae) rodzin\u0105, a kruk (corvus) rodzajem. ka\u017cdy z arystotelesowskich \u201erodzaj\u00f3w\u201d mia\u0142 pewne w\u0142asno\u015bci \u2013 tak jak ptaki maj\u0105 pi\u00f3ra, dzi\u00f3b, skrzyd\u0142a, tward\u0105 skorup\u0119 jaja i s\u0105 sta\u0142ocieplne. \u201erodzaje\u201d konstruowano poprzez szukanie istot maj\u0105cych ka\u017cd\u0105 z tych cech, kt\u00f3r\u0105 dodatkowo mog\u0142y w dowolnym uk\u0142adzie dziedziczy\u0107 m\u0142ode. arystoteles przekonany by\u0142, \u017ce wszystkie \u201erodzaje\u201d i \u201eformy\u201d s\u0105 wyra\u017anie zaznaczone i niezmienne. pogl\u0105d ten panowa\u0142 a\u017c do renesansu.\nw r\u00f3\u017cnego typu taksonomiach ludowych podstawowe wyr\u00f3\u017cniane taksony cz\u0119sto odpowiadaj\u0105 rodzajowi, podczas gdy gatunki s\u0105 wyr\u00f3\u017cniane epitetem. przyk\u0142ady takich ludowych to \u201erodzaj\u201d r\u00f3\u017ca i \u201egatunki\u201d r\u00f3\u017ca bia\u0142a i r\u00f3\u017ca czerwona czy \u201eporzeczka\u201d i \u201eporzeczka czarna\u201d oraz \u201eczerwona\u201d. cz\u0119sto jednak r\u00f3wnie\u017c w tym przypadku gatunki s\u0105 okre\u015blane nazw\u0105 jednocz\u0142onow\u0105, np. w polskich taksonomiach ludowych gatunek bor\u00f3wka czarna rozpoznawany jest jako odr\u0119bny gatunek o nazwie, w zale\u017cno\u015bci od regionu, \u201ebor\u00f3wka\u201d lub \u201ejagoda\u201d.\nw nowo\u017cytnym przyrodoznawstwie pojawi\u0142o si\u0119 podej\u015bcie nominalistyczne, zgodnie z kt\u00f3rym gatunek nie jest realnie istniej\u0105cym bytem, a jedynie okre\u015bleniem pomagaj\u0105cym grupowa\u0107 podobne osobniki. w tym duchu jean-baptiste de lamarck uwa\u017ca\u0142, \u017ce osobniki, krzy\u017cuj\u0105c si\u0119 mi\u0119dzy sob\u0105, daj\u0105 potomstwo o coraz bardziej zatartych r\u00f3\u017cnicach, a\u017c do stopnia, gdy s\u0105 tak podobne, \u017ce si\u0119 ich nie odr\u00f3\u017cnia i zalicza do jednego gatunku.\n\n\n=== niezmienne gatunki ===\ngdy nowo\u017cytni obserwatorzy przyrody zacz\u0119li rozwija\u0107 systemy klasyfikacji istot \u017cywych, umieszczali ka\u017cdy \u201erodzaj\u201d zwierz\u0119cia i ro\u015bliny w pewnym kontek\u015bcie. wiele z tych dawnych schemat\u00f3w klasyfikacji mo\u017cna dzi\u015b uzna\u0107 za dziwaczne: by\u0142y w\u015br\u00f3d nich wytyczne oparte na kolorach (wszystkie ro\u015bliny o \u017c\u00f3\u0142tych kwiatach) czy zachowaniu (w\u0119\u017ce, skorpiony i pewne mr\u00f3wki). john ray, angielski przyrodnik, jako pierwszy podj\u0105\u0142 si\u0119 sformu\u0142owania biologicznej definicji gatunku (1686):\n\nw xviii wieku szwedzki przyrodnik karol linneusz sklasyfikowa\u0142 organizmy ze wzgl\u0119du na wsp\u00f3\u0142dzielone przez nie cechy fizyczne, nie tylko r\u00f3\u017cnice mi\u0119dzy nimi. zakorzeni\u0142 ide\u0119 taksonomicznej hierarchii w klasyfikacji organizm\u00f3w, kt\u00f3ra oparta by\u0107 mia\u0142a na obserwowalnych cechach i docelowo powinna odzwierciedla\u0107 naturalne powi\u0105zania organizm\u00f3w ze sob\u0105. \u00f3wcze\u015bnie powszechne by\u0142o przekonanie, jakoby mi\u0119dzy gatunkami nie by\u0142o naturalnych powi\u0105za\u0144, niezale\u017cnie od ich podobie\u0144stwa. stanowisko to wspierane by\u0142o przez uczonych z tamtych lat i edukacj\u0119 religijn\u0105, wedle kt\u00f3rej kategorie, w kt\u00f3rych zawieraj\u0105 si\u0119 organizmy \u017cywe, dyktowa\u0142 b\u00f3g. u\u0142o\u017cone by\u0142y w arystotelesowskiej hierarchii, drabinie byt\u00f3w. cho\u0107 nie wyra\u017cono charakteru tych organizm\u00f3w, sta\u0142ego lub zmiennego, drabina zak\u0142ada mo\u017cliwo\u015b\u0107 wspi\u0119cia si\u0119. inni autorzy, w tym fr\u00e9d\u00e9ric cuvier, przekonani byli o sukcesywnym udoskonalaniu byt\u00f3w przez boga, przy czym ka\u017cda pr\u00f3ba zako\u0144czona by\u0142a katastrof\u0105. za ostatni\u0105 z takich uznawa\u0142 potop.\n\n\n=== mo\u017cliwo\u015b\u0107 zmiany ===\ngdy linneusz zmierzy\u0142 si\u0119 z dowodami na hybrydyzacj\u0119, zaakceptowa\u0142 mo\u017cliwo\u015b\u0107 zmiany gatunk\u00f3w i walk\u0119 o przetrwanie, ale nie swobodn\u0105 ewolucj\u0119 gatunk\u00f3w. do xix wieku przyrodnicy zrozumieli, \u017ce gatunki z czasem mog\u0105 si\u0119 zmienia\u0107, a czas istnienia ziemi jest wystarczaj\u0105cy do zaj\u015bcia tych najwa\u017cniejszych zmian. jean-baptiste lamarck w swoim dziele philosophie zoologique (1809) opisa\u0142 transformizm. sugerowa\u0142, \u017ce gatunki mog\u0105 zmienia\u0107 si\u0119 z czasem, co by\u0142o drastycznie oderwane od idei arystotelesowskich.\nw 1859 karol darwin i alfred russel wallace dostarczyli przekonuj\u0105cego wyja\u015bnienia ewolucji i tworzenia si\u0119 nowych gatunk\u00f3w. darwin s\u0105dzi\u0142, \u017ce ewoluowa\u0142y populacje, nie jednostki, a dzia\u0142o si\u0119 to na drodze doboru naturalnego; naturalnie wyst\u0119puj\u0105cych r\u00f3\u017cnic mi\u0119dzy osobnikami. wymaga\u0142o to nowej definicji gatunku. darwin wywnioskowa\u0142, \u017ce gatunki s\u0105 tym, czym si\u0119 wydaj\u0105: ideami, umo\u017cliwiaj\u0105cymi prowizoryczne nazwanie grupy osobnik\u00f3w wchodz\u0105cych ze sob\u0105 w interakcje (t\u0142umaczenie w wersji szymona dicksteina):\n\n\n== taksonomia i nazewnictwo ==\n\n\n=== nazwy zwyczajowe i naukowe ===\npospolicie u\u017cywane nazwy organizm\u00f3w nierzadko mog\u0105 by\u0107 myl\u0105ce \u2013 przyk\u0142adowo s\u0142owo \u201ekot\u201d oznacza\u0107 mo\u017ce kota domowego (felis catus) lub dowolnego innego kotowatego (felidae). innym problemem jest zmienno\u015b\u0107 nazw w zale\u017cno\u015bci od regionu. w r\u00f3\u017cnych cz\u0119\u015bciach ameryki puma p\u0142owa (puma concolor) znana jest jako puma, kuguar, catamount, pantera, painter i lew g\u00f3rski. \u201epantera\u201d mo\u017ce jednak oznacza\u0107 r\u00f3wnie\u017c jaguara ameryka\u0144skiego (panthera onca) z ameryki \u0142aci\u0144skiej i lamparta plamistego (panthera pardus) z afryki i azji. nazwy naukowe powinny dla odr\u00f3\u017cnienia by\u0107 unikatowe i uniwersalne. sk\u0142adaj\u0105 si\u0119 z nazwy rodzajowej, jak puma, i epitetu gatunkowego, jak concolor. pe\u0142na nazwa naukowa obejmuje r\u00f3wnie\u017c autora i rok pierwszego opisu, jak locusta migratoria, linneusz, 1758. je\u015bli od pierwszego opisu zasz\u0142a zmiana nazwy naukowej nazwisko autora i rok obejmuje si\u0119 okr\u0105g\u0142ym nawiasem. dla przyk\u0142adu, turkawka zwyczajna po raz pierwszy wspomniana zosta\u0142a przez linneusza jako columba turtur, st\u0105d podaj\u0105c obowi\u0105zuj\u0105c\u0105 nazw\u0119 strepropelia turtur wspomniane dane nale\u017cy zapisa\u0107: (linneusz, 1758). nazwiska autor\u00f3w bywaj\u0105 zapisywane inaczej lub skracane, jak karl von linnaeus \u2192 linnaeus \u2192 linn\u00e9. w przypadku niekt\u00f3rych grup organizm\u00f3w lokalne \u015brodowiska naukowe publikuj\u0105 wykazy nazw gatunkowych w lokalnym j\u0119zyku utworzone na zasadach zbli\u017conych do nomenklatury naukowej.\n\n\n=== opisy gatunk\u00f3w ===\nka\u017cdy gatunek przy okazji opisu holotypu (czy te\u017c innego typu, w razie niedost\u0119pno\u015bci holotypu) otrzymuje unikatow\u0105 nazw\u0119 gatunkow\u0105. nie zawsze da si\u0119 jednoznacznie wskaza\u0107 holotyp. niekt\u00f3rzy xviii-wieczni autorzy i wi\u0119kszo\u015b\u0107 xix-wiecznych nie mieli w zwyczaju jednoznacznie wzmiankowa\u0107 jakiego\u015b okazu, kt\u00f3ry by\u0142by holotypem. wszystkie okazy, jakie autor mia\u0142 przed oczami opisuj\u0105c nowy gatunek lub mo\u017cliwe do rozpoznania w kolekcjach zw\u0105 si\u0119 syntypami. zdarza si\u0119 r\u00f3wnie\u017c, \u017ce holotyp ginie. w razie przes\u0142anek o odpowiedniej wadze (wynikaj\u0105cej z problemu natury biologicznej lub nomenklatorycznej) wskazuje si\u0119 neotyp, przy czym nale\u017cy zachowa\u0107 pewne kryteria, w tym pochodzenia (jak najbli\u017csze miejscu pochodzenia holotypu). przewa\u017cnie opis nowego gatunku zawiera informacj\u0119 o cechach pomocnych w identyfikacji przedstawiciela nowego gatunku, wyr\u00f3\u017cniaj\u0105cych go na tle innych oraz spokrewnionych i podobnych organizm\u00f3w, z kt\u00f3rymi mo\u017cna takowego pomyli\u0107. zapewnia tym samym \u017ar\u00f3d\u0142o nazwy opublikowanej wa\u017cnie (w botanice, regulowana przez mi\u0119dzynarodowy kodeks nomenklatury botanicznej) lub nazwy przydatnej (nom utilise; regulowana przez mi\u0119dzynarodowy kodeks nomenklatury zoologicznej), je\u015bli zostanie zaakceptowany do publikacji.\ntypy przechowuje si\u0119 zwykle w trwa\u0142ych przybytkach, nierzadko w kolekcjach s\u0142u\u017c\u0105cych do bada\u0144 w znamiennych muzeach czy uniwersytetach. ma to umo\u017cliwi\u0107 dost\u0119p do kolekcji pracuj\u0105cym nad dan\u0105 grup\u0105 organizm\u00f3w specjalistom oraz zapobiec niszczeniu zbior\u00f3w, co nierzadko mia\u0142o miejsce w przypadku tych prywatnych, szczeg\u00f3lnie skupiaj\u0105cych owady i mi\u0119czaki. autorzy pierwszego opisu gatunku zobowi\u0105zani s\u0105 wybra\u0107 nazw\u0119 kt\u00f3ra, zgodnie z kodeksem nomenklatury zoologicznej, jest w\u0142a\u015bciwa, zwi\u0119z\u0142a, przyjemna dla ucha, pozostaj\u0105ca w pami\u0119ci i nieobra\u017aliwa. nazwy naukowe zawsze zaznacza si\u0119 czcionk\u0105 inn\u0105 ni\u017c w otaczaj\u0105cym tek\u015bcie, zazwyczaj kursyw\u0105, gdy wi\u0119kszo\u015b\u0107 tekstu pisana jest antykw\u0105 (lub odwrotnie). wed\u0142ug praktyki nazwy naukowe zapisuje si\u0119 alfabetem \u0142aci\u0144skim r\u00f3wnie\u017c tam, gdzie ca\u0142o\u015b\u0107 tekstu zapisana jest w innym, na przyk\u0142ad w cyrylicy czy alfabecie arabskim.\n\n\n=== skr\u00f3ty ===\nw ksi\u0105\u017ckach i artyku\u0142ach niekiedy celowo nie okre\u015bla si\u0119 gatunku z najwi\u0119ksz\u0105 mo\u017cliw\u0105 dok\u0142adno\u015bci\u0105, st\u0105d u\u017cywa si\u0119 skr\u00f3t\u00f3w sp. (liczba pojedyncza) i spp. (liczba mnoga) dla okre\u015blenia mnogo\u015bci gatunk\u00f3w (species pluralis) w miejsce epitetu gatunkowego, np. canis sp. skr\u00f3t ten nierzadko pojawia si\u0119 w razie braku mo\u017cliwo\u015bci doprecyzowania gatunku, na przyk\u0142ad w paleontologii. autorzy u\u017cywaj\u0105 niekiedy skr\u00f3tu spp. jako kr\u00f3tkiego komunikatu informuj\u0105cego o prawdziwo\u015bci pewnego stwierdzenia wzgl\u0119dem wielu gatunk\u00f3w z rodzaju, ale nie wszystkich. gdy owo twierdzenie prawdziwe jest wzgl\u0119dem przedstawicieli ka\u017cdego z gatunk\u00f3w danego rodzaju, u\u017cywa si\u0119 samej nazwy rodzajowej. nazwy rodzaj\u00f3w i gatunk\u00f3w powinny by\u0107 zapisywane kursyw\u0105, w odr\u00f3\u017cnieniu od skr\u00f3tu sp. i pokrewnych. w razie braku pewno\u015bci w oznaczeniu danego osobnika wykorzystuje si\u0119 skr\u00f3t cf., umieszczany przed epitetem gatunkowym. innymi abrewiacjami s\u0105 nr. (w pobli\u017cu) lub aff. (species affinis; gatunek podobny), kt\u00f3rym autorzy pos\u0142uguj\u0105 si\u0119 w razie braku pewnej to\u017csamo\u015bci danego osobnika, kt\u00f3ry jednak zdaje si\u0119 by\u0107 podobny do wymienionego p\u00f3\u017aniej. \n\n\n=== kody identyfikacji ===\nwraz z pojawieniem si\u0119 internetowych baz danych opracowano kody umo\u017cliwiaj\u0105ce identyfikacj\u0119 ju\u017c zdefiniowanych gatunk\u00f3w, w tym w:\n\nnational center for biotechnology information (ncbi), gdzie stosowany jest liczbowy taxid, czyli taxonomy identifier, okre\u015blony jako \u201estabilny i unikatowy identyfikator\u201d; przyk\u0142adowo, dla homo sapiens jest to 9606.\nkyoto encyclopedia of genes and genomes (kegg), w kt\u00f3rym stosuje si\u0119 trzy- lub czterocyfrowe kody okre\u015blaj\u0105ce ograniczon\u0105 gatunk\u00f3w; dla h. sapiens jest to hsa.\nuniprot zapewnia identyfikatory sk\u0142adaj\u0105ce si\u0119 z nie wi\u0119cej, ni\u017c pi\u0119ciu znak\u00f3w alfanumerycznych, jak human dla h. sapiens.\nintegrated taxonomic information system (itis) zawiera unikatow\u0105 liczb\u0119 dla ka\u017cdego gatunku. dla homo sapiens lsid to urn:lsid:catalogueoflife.org:taxon:4da6736d-d35f-11e6-9d3f-bc764e092680:col20170225, a tsn (taxonomic system number) to 180092.\n\n\n=== \u201elumping\u201d i \u201esplitting\u201d ===\nnazwanie konkretnego gatunku, w tym jego przynale\u017cno\u015bci do okre\u015blonego rodzaju (lub wy\u017cszego taksonu), jest r\u00f3wnoznaczne z wysuni\u0119ciem hipotezy zwi\u0105zanej z pokrewie\u0144stwem ewolucyjnym i rozr\u00f3\u017cnialno\u015bci\u0105 omawianej grupy organizm\u00f3w. wraz z nap\u0142ywem nowych informacji ta hipoteza mo\u017ce zosta\u0107 potwierdzona albo odrzucona. niekiedy, szczeg\u00f3lnie w dawnych czasach bez \u0142atwej komunikacji mi\u0119dzy systematykami, taksonomowie pracuj\u0105cy w odosobnieniu okre\u015blaj\u0105 dwa odr\u0119bne organizmy odr\u0119bnymi gatunkami, p\u00f3\u017aniej jednak okazuj\u0105 si\u0119 reprezentowa\u0107 ten sam. zazwyczaj w takiej sytuacji zachowywana jest stara nazwa, a m\u0142odsza w procesie synonimizacji staje si\u0119 m\u0142odszym synonimem (junior synonym). \u0142\u0105czenie dw\u00f3ch takson\u00f3w w jeden okre\u015blane jest mianem lumping (ang. lump \u2013 \u0142\u0105czy\u0107, skupia\u0107). dzielenie istniej\u0105cego ju\u017c taksonu na kilka, cz\u0119sto nowych, nazywane jest splittingiem (ang. split \u2013 rozdziela\u0107, rozszczepia\u0107). systematycy bywaj\u0105 przez wsp\u00f3\u0142pracownik\u00f3w okre\u015blani mianem lumpers lub splitters, zale\u017cnie od ich podej\u015bcia do wyszukiwania r\u00f3\u017cnic b\u0105d\u017a cech wsp\u00f3lnych mi\u0119dzy taksonami. przyk\u0142adowo w pewnej wydanej przez uniwersytet oksfordzki pozycji po\u015bwi\u0119conej pelikanowym, g\u0142uptakowym i pokrewnym gregory macalister mathews okre\u015blony zosta\u0142 jako notorious splitter (notorious \u2013 notoryczny, znany [z czego\u015b]).\n\n\n=== szeroki i w\u0105ski zakres znaczeniowy ===\nkodeksy nomenklatury, takie jak mi\u0119dzynarodowy kodeks nomenklatury zoologicznej oraz mi\u0119dzynarodowy kodeks nomenklatury botanicznej, nie okre\u015blaj\u0105 zasad ustalania granic gatunku. badania mog\u0105 zmieni\u0107 ich postrzeganie wraz z nap\u0142ywem nowych dowod\u00f3w. niekiedy zachodzi potrzeba wskazania granic, w jakich postrzegany jest dany gatunek, st\u0105d u\u017cywane s\u0105 przeciwstawne okre\u015blenia sensu stricto (\u201ew \u015bcis\u0142ym znaczeniu\u201d) oraz sensu lato (\u201ew szerokim znaczeniu\u201d). przyk\u0142adowo fraza sensu lato mo\u017ce by\u0107 u\u017cyta, gdy w tym uj\u0119ciu danego gatunku jest uwzgl\u0119dniony dodatkowy podgatunek. inne skr\u00f3ty, w tym auct. (auctorum \u2013 \u201eautor\u201d) i non. (\u201enie\u201d) u\u017cywane s\u0105 do okre\u015blenia autora, w my\u015bl kt\u00f3rego przedstawiono dany gatunek.\n\n\n== koncepcja gatunku autorstwa mayra ==\nwi\u0119kszo\u015b\u0107 wsp\u00f3\u0142czesnych podr\u0119cznik\u00f3w jako podstaw\u0119 dalszego informowania o kwestii gatunku u\u017cywa koncepcji gatunku biologicznego opracowanej przez ernsta mayra w 1942. definicja brzmi:\n\npodnoszone by\u0142y argumenty, wedle kt\u00f3rych definicja ta stanowi naturaln\u0105 konsekwencj\u0119 wp\u0142ywu rozmna\u017cania p\u0142ciowego na dynamik\u0119 selekcji naturalnej. u\u017cycie przez mayra przymiotnika potencjalny by\u0142o przedmiotem spor\u00f3w. niekt\u00f3re interpretacje wy\u0142\u0105czaj\u0105 z tej definicji nietypowe albo przeprowadzone w spos\u00f3b sztuczny krzy\u017cowanie mo\u017cliwe do uzyskania tylko w niewoli oraz dotycz\u0105ce zwierz\u0105t mog\u0105cych rozmna\u017ca\u0107 si\u0119, lecz nie czyni\u0105cych tego w naturze. mayr by\u0142 jednym z najwi\u0119kszych specjalist\u00f3w zajmuj\u0105cych si\u0119 zagadnieniem gatunku. swoj\u0105 definicj\u0119 modyfikowa\u0142 dalej, najbardziej w 1957 i 1969.\n\n\n== problem koncepcji gatunku ==\nnie jest \u0142atwe zdefiniowanie gatunku w spos\u00f3b mo\u017cliwy do zastosowania dla wszystkich organizm\u00f3w. trudno\u015bci z tym zwi\u0105zane s\u0105 znane jako problem koncepcji gatunku. dostrze\u017cono je ju\u017c w 1859, kiedy darwin zanotowa\u0142 (t\u0142umaczenie w wersji szymona dicksteina):\n\n\n=== koncepcja mayra \u2013 gdzie zawodzi? ===\nprost\u0105, podr\u0119cznikow\u0105 wr\u0119cz definicj\u0105 mayra mo\u017cna opisa\u0107 gatunki organizm\u00f3w wielokom\u00f3rkowych. nie znajduje jednak zastosowania dla nast\u0119puj\u0105cych przypadk\u00f3w:\n\norganizmy rozmna\u017caj\u0105ce si\u0119 bezp\u0142ciowo, jak jednokom\u00f3rkowce (bakterie i inne prokarionty) oraz organizmy wielokom\u00f3rkowe ze zdolno\u015bci\u0105 partenogenezy lub apomiksji. niekiedy u\u017cywa si\u0119 terminu quasi-gatunki do okre\u015blania gwa\u0142townie mutuj\u0105cych jednostek, jak wirusy.\nbrak naukowej wiedzy na temat mo\u017cliwo\u015bci krzy\u017cowania si\u0119 grup dw\u00f3ch morfologicznie podobnych grup organizm\u00f3w. ma to miejsce w paleontologii, kiedy niemo\u017cliwe jest zbadanie zdolno\u015bci rozrodczych danych organizm\u00f3w.\nznacz\u0105cy przep\u0142yw gen\u00f3w mi\u0119dzy gatunkami za spraw\u0105 miesza\u0144c\u00f3w.\ngatunki pier\u015bcieniowe, w przypadku kt\u00f3rych przedstawiciele wyst\u0119puj\u0105cych blisko populacji s\u0105 zdolni do rozrodu, ale przedstawiciele tych odleg\u0142ych nie.\nidentyfikacja gatunk\u00f3w mo\u017ce nastr\u0119cza\u0107 trudno\u015bci wskutek rozbie\u017cno\u015bci wynik\u00f3w bada\u0144 molekularnych i morfologicznych. wyst\u0119puj\u0105 tu dwa problemy: zbie\u017cna morfologia, lecz rozbie\u017cne pochodzenie (konwergencja, gatunki bli\u017aniacze) oraz rozbie\u017cna morfologia, lecz wsp\u00f3lne pochodzenie (plastyczno\u015b\u0107 fenotypowa czy r\u00f3\u017cny wygl\u0105d na poszczeg\u00f3lnych etapach rozwoju). dodatkowo okre\u015blenie gatunku utrudnia poziomy transfer gen\u00f3w (ptg). wi\u0119kszo\u015b\u0107 definicji zak\u0142ada, \u017ce organizm potomny otrzymuje swoje geny od jednego lub dw\u00f3ch rodzic\u00f3w o podobnych cechach, aczkolwiek w przypadku ptg tak si\u0119 nie dzieje. istniej\u0105 mocne dowody na zachodzenie ptg u niepodobnych do siebie grup eukariont\u00f3w, w tym niekt\u00f3rych skorupiak\u00f3w i szkar\u0142upni.\nbiolog ewolucyjny james mallet stwierdzi\u0142:\n\n\n=== grupy mikrogatunk\u00f3w ===\nkolejne koncepcje gatunku podkopywane s\u0105 przez istnienie mikrogatunk\u00f3w \u2013 grup organizm\u00f3w, w tym wielu ro\u015blin, z niewielk\u0105 zmienno\u015bci\u0105 genetyczn\u0105, zazwyczaj tworz\u0105cych kompleks gatunk\u00f3w. przyk\u0142adami takich grup s\u0105: mniszek pospolity (taraxacum officinale; oko\u0142o 250 mikrogatunk\u00f3w tylko na wyspach brytyjskich) oraz je\u017cyna krzewiasta (rubus fruticosus; oko\u0142o 300 mikrogatunk\u00f3w na wyspach brytyjskich). co wi\u0119cej, do stopnia skomplikowania systematyki wspomnianych organizm\u00f3w przyczynia si\u0119 wyst\u0119powanie hybrydyzacji, apomiksji i poliploidii. kompleksy gatunk\u00f3w wyst\u0119puj\u0105 r\u00f3wnie\u017c u innych grup organizm\u00f3w, jak motyle z rodzaju heliconius, \u017caby boana czy muchomor czerwony (amanita muscaria).\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== hybrydyzacja ===\nnaturalnie wyst\u0119puj\u0105ce hybrydy stanowi\u0105 wyzwanie dla koncepcji gatunku o zachowanej izolacji rozrodczej, jako \u017ce p\u0142odne miesza\u0144ce umo\u017cliwiaj\u0105 przep\u0142yw gen\u00f3w pomi\u0119dzy dwiema populacjami. czarnowron (corvus (corone) corone) i wrona siwa (corvus (corone) cornix) bywaj\u0105 uznawane za odr\u0119bne gatunki, jednak swobodnie krzy\u017cuj\u0105 si\u0119 w miejscach nachodzenia si\u0119 ich zasi\u0119g\u00f3w. wyst\u0119powanie miesza\u0144c\u00f3w mi\u0119dzygatunkowych nie jest rzadkie w przyrodzie; przyk\u0142adowo we florze wielkiej brytanii licz\u0105cej 2,5 tysi\u0105ca gatunk\u00f3w rozmna\u017caj\u0105cych si\u0119 p\u0142ciowo zarejestrowano 780 takich miesza\u0144c\u00f3w. przypuszcza si\u0119, \u017ce od 30 do 70% gatunk\u00f3w w \u015bwiecie ro\u015blin mo\u017ce mie\u0107 pochodzenie miesza\u0144cowe.\n\nkrzy\u017cowanie si\u0119 wrony siwej i czarnowrona zapewnia przep\u0142yw gen\u00f3w mi\u0119dzy \u201egatunkami\u201d\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== gatunki pier\u015bcieniowe ===\ngatunek pier\u015bcieniowy stanowi po\u0142\u0105czon\u0105 seri\u0119 s\u0105siaduj\u0105cych ze sob\u0105 populacji. zachowane s\u0105 dwa warunki: przedstawiciele ka\u017cdej z nich mog\u0105 krzy\u017cowa\u0107 si\u0119 z przedstawicielami przyleg\u0142ych populacji, niemniej istniej\u0105 przynajmniej dwie \u201ekra\u0144cowe\u201d populacje, zbyt sobie odleg\u0142e, by ich reprezentanci mogli wyda\u0107 p\u0142odne potomstwo. te dwie niemo\u017cliwe do skrzy\u017cowania, cho\u0107 genetycznie po\u0142\u0105czone, populacje mog\u0105 wsp\u00f3\u0142wyst\u0119powa\u0107 zamykaj\u0105c \u201epier\u015bcie\u0144\u201d. stanowi\u0105 wyzwanie dla ka\u017cdego konstruktu, kt\u00f3ry definicj\u0119 gatunku opiera o izolacj\u0119 rozrodcz\u0105, jednak przyk\u0142ady gatunk\u00f3w pier\u015bcieniowych s\u0105 bardzo nieliczne. nale\u017c\u0105 do nich: kompleks mew larus argentatus\u2013l. fuscus (wok\u00f3\u0142 bieguna p\u00f3\u0142nocnego), grupa 19 populacji salamandry ensatina eschscholtzii (ameryka) oraz przedstawiciele phylloscopus w azji. wiele spo\u015br\u00f3d domniemanych gatunk\u00f3w pier\u015bcieniowych okaza\u0142o si\u0119 efektem b\u0142\u0119dnej klasyfikacji, co doprowadzi\u0142o do spekulacji na temat istnienia takowych.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== pr\u00f3by definiowania gatunku ==\nbiolodzy i taksonomowie podejmowali liczne starania celem zdefiniowania gatunku, od podstaw morfologicznych po genetyczne. linneusz i jemu wsp\u00f3\u0142cze\u015bni dawni systematycy mogli jedynie opisywa\u0107 to, co widzieli: p\u00f3\u017aniej formalnie okre\u015blono to mianem gatunku morfologicznego albo typologicznego. mayr podkre\u015bli\u0142 rol\u0119 izolacji rozrodczej, acz bywa ona trudna lub niemo\u017cliwa do wykazania. p\u00f3\u017aniejsi biolodzy usi\u0142owali udoskonali\u0107 definicj\u0119 mayra przez tworzenie nowych koncepcji gatunku \u2013 kohezyjn\u0105 (sp\u00f3jno\u015bci) i \u201erozpoznawania partnera\u201d. niekt\u00f3re z tych poj\u0119\u0107 s\u0105 bardzo zbli\u017cone, niekiedy nak\u0142adaj\u0105 si\u0119, st\u0105d nie jest \u0142atwo ustali\u0107 ich liczb\u0119: biolog r. l. mayden odnotowa\u0142 oko\u0142o 24 definicji gatunku, za\u015b filozof nauk john wilkins ju\u017c 26, a k. lang 33 \u2013 opracowuj\u0105c w 1988 jedno z bardziej kompletnych zestawie\u0144. wilkins pogrupowa\u0142 owe poj\u0119cia gatunku w kilka grup: (1) \u201eagamogatunki\u201d dla organizm\u00f3w rozmna\u017caj\u0105cych si\u0119 bezp\u0142ciowo (2) \u201egatunki biologiczne\u201d dla organizm\u00f3w izolowanych rozrodczo (3) \u201eekogatunki\u201d oparte o nisze ekologiczne (4) gatunki ewolucyjne oparte o lini\u0119 rozwojow\u0105 (5) gatunki genetyczne wyodr\u0119bnione na podstawie puli genowej (6) gatunki morfologiczne oparte na fenotypach (7) gatunki taksonomiczne, czyli opisane tak, jak uzna\u0142 to taksonom natrafi\u0107 mo\u017cna r\u00f3wnie\u017c na pogl\u0105d, wedle kt\u00f3rego nie dysponujemy empirycznymi argumentami pomocnymi w odpowiedzi na pytanie o istot\u0119 gatunku, st\u0105d te\u017c pozostaje ono pytaniem filozoficznym. niekt\u00f3rzy autorzy pr\u00f3buj\u0105 odwo\u0142ywa\u0107 si\u0119 do uniwersalnej koncepcji gatunku, kt\u00f3ra jednak nigdy nie zosta\u0142a opracowana i traktowana jest jako nieosi\u0105galny idea\u0142. w filozofii przyrody nominalizm zak\u0142ada, \u017ce gatunek nie jest rzeczywistym bytem, w odr\u00f3\u017cnieniu od osobnik\u00f3w, a nazwa \u201egatunek\u201d jedynie s\u0142u\u017cy do okre\u015blania osobnik\u00f3w do siebie podobnych.\nniemniej jednak cz\u0119\u015b\u0107 takson\u00f3w wyst\u0119puj\u0105cych w przyrodzie uznawana bywa za \u201egatunki idealne\u201d, stanowi\u0105c wyra\u017anie odr\u0119bne i rozpoznawalne jednostki (nieci\u0105g\u0142o\u015b\u0107 fenotypu), izolowane genetycznie od innych gatunk\u00f3w (niezdolne do krzy\u017cowania). cz\u0119sto takie gatunki wyst\u0119puj\u0105 w rodzinach ro\u015blin takich jak np. bobowate, selerowate, dzwonkowate.\n\n\n=== gatunek typologiczny i morfologiczny ===\ngatunek typologiczny stanowi grupa organizm\u00f3w, kt\u00f3rych cechy podporz\u0105dkowa\u0107 mo\u017cna jednemu ustalonemu zestawowi cech (typowi), st\u0105d nawet osoby niepi\u015bmienne mog\u0105 mie\u0107 podobne poj\u0119cie takiego gatunku, jak wsp\u00f3\u0142cze\u015bni systematycy. tym rozumieniem gatunku pos\u0142ugiwali si\u0119 ju\u017c dawni my\u015bliwi, rolnicy, w\u0119dkarze i lekarze, kt\u00f3rzy musieli rozr\u00f3\u017cnia\u0107 mi\u0119dzy organizmami szkodliwymi lub niebezpiecznymi a po\u017cytecznymi. zgrupowania odchy\u0142\u00f3w od normy lub zmienno\u015b\u0107 fenotypowa w obr\u0119bie tego samego gatunku (na przyk\u0142ad d\u0142ugie i kr\u00f3tkie ogony) s\u0105 tym, co w my\u015bl koncepcji gatunku morfologicznego odr\u00f3\u017cnia organizmy z innych gatunk\u00f3w od siebie. metoda ta stanowi\u0142a \u201eklasyczn\u0105\u201d, gdy przychodzi\u0142o okre\u015bla\u0107 gatunek tak wcze\u015bnie, jak w czasach linneusza. r\u00f3\u017cne fenotypy nie musz\u0105 jednak stanowi\u0107 o przynale\u017cno\u015bci do r\u00f3\u017cnych gatunk\u00f3w, tak jak w przypadku czteroskrzyd\u0142ych muszek drosophila z dwuskrzyd\u0142ych matek. wyodr\u0119bniono wi\u0119c gatunek morfologiczny. systematyka topologiczna i ludowa mo\u017ce by\u0107 jednak wysoce niedok\u0142adna. we francji pod poj\u0119ciem \u201emuchy\u201d kryj\u0105 si\u0119 przedstawiciele oko\u0142o 4000 gatunk\u00f3w (stan z pocz\u0105tku lat 90. xx wieku). niekiedy jednak rdzenna ludno\u015b\u0107 rozpoznaje zwierz\u0119ta z niesamowit\u0105 wr\u0119cz precyzj\u0105. jared diamond w 1965 opublikowa\u0142 badanie nad ludow\u0105 taksonomi\u0105 nowogwinejskiego plemienia fore. w\u00f3wczas na obszarze znano 120 gatunk\u00f3w ptak\u00f3w. rdzennej ludno\u015bci znane by\u0142o 110, przy czym w 93 przypadkach ich nazwy gatunk\u00f3w dok\u0142adnie odpowiada\u0142y rozpoznaniu naukowc\u00f3w. w 4 przypadkach nazwy dla samc\u00f3w i samic by\u0142y inne \u2013 dotyczy\u0142o to cudowronek, kt\u00f3rych pi\u00f3ra tubylcy wysoko sobie cenili. w 9 przypadkach nazwy nadano dw\u00f3m lub wi\u0119cej gatunkom, kt\u00f3re badacze uwa\u017cali za wyj\u0105tkowo bliskie, lecz odr\u00f3\u017cnialne. mieszka\u0144cy zaprowadzeni poza swoje miejsca zamieszkania, poni\u017cej 1500 m n.p.m., na 103 zaobserwowane gatunki nazwali swoimi nazwami 91, wszystkie by\u0142y tymi najbli\u017cej spokrewnionymi z pierwowzorem.\nw latach 70. xx wieku robert r. sokal, theodore j. crovello i peter sneath zaproponowali now\u0105 odmian\u0119 istniej\u0105cej ju\u017c koncepcji \u2013 gatunek fenetyczny. mia\u0142by okre\u015bla\u0107 grup\u0119 osobnik\u00f3w z podobnymi fenotypami wzgl\u0119dem siebie, ale odmiennymi fenotypami w por\u00f3wnaniu do innych grup gatunk\u00f3w. r\u00f3\u017cnica mi\u0119dzy gatunkiem morfologicznym a fenetycznym polega na zawarciu w definicji tego drugiego pewnych warto\u015bci numerycznych uzyskanych po zbadaniu grup jednostek. uzyskuje si\u0119 je na drodze por\u00f3wnania wielu zmiennych uzyskanych z odpowiednio du\u017cej grupy danych fenetycznych. w systematyce numerycznej, zwanej te\u017c fenetyczn\u0105, rezultaty przedstawia si\u0119 na dendrogramach. nie maj\u0105 one \u201ekorzeni\u201d, jako \u017ce nie odzwierciedlaj\u0105 proces\u00f3w zachodz\u0105cych w wymiarze czasu. odleg\u0142o\u015bci symbolizuj\u0105 pokrewie\u0144stwo gatunk\u00f3w ustalone przez komputerow\u0105 analiz\u0119 cech wsp\u00f3lnych \u2013 od 0 (brak badanych cech wsp\u00f3lnych) po 1000 (ca\u0142kowita zgodno\u015b\u0107). mo\u017cna przyj\u0105\u0107, \u017ce warto\u015bci numeryczne odpowiada\u0107 b\u0119d\u0105 rangom \u2013 na przyk\u0142ad za\u0142o\u017cy\u0107, \u017ce pr\u00f3g 800 symbolizowa\u0142 b\u0119dzie rodzaj. najprostszy dendrogram b\u0119dzie obrazowa\u0142 rozk\u0142ad dw\u00f3ch zmiennych, mo\u017cna r\u00f3wnie\u017c dodaj\u0105c trzeci\u0105 przenie\u015b\u0107 dendrogram na poziom tr\u00f3jwymiarowy i tak dalej. teoretycznie fenetyka pod uwag\u0119 bierze maksimum dost\u0119pnych cech, nie zwa\u017caj\u0105c na ich natur\u0119.\n\n\n=== kryterium sp\u00f3jno\u015bci i rozpoznawania partnera ===\nidea gatunku opartego o rozpoznawanie partner\u00f3w zak\u0142ada, \u017ce grupa rozmna\u017caj\u0105cych si\u0119 p\u0142ciowo organizm\u00f3w rozpoznaje inne jako potencjalnych partner\u00f3w. rozszerzaj\u0105c to kryterium o mo\u017cliwo\u015b\u0107 izolacji po sezonie rozrodczym, dochodzi si\u0119 do kryterium sp\u00f3jno\u015bci (kohezji): to najwi\u0119ksza populacja, w kt\u00f3rej osobniki maj\u0105 potencja\u0142 grupowania si\u0119 wed\u0142ug fenotyp\u00f3w przez w\u0142asny \u201ewewn\u0119trzny nap\u0119d\u201d. nie ma znaczenia, czy mog\u0105 z powodzeniem krzy\u017cowa\u0107 si\u0119 \u2013 nadal spe\u0142niaj\u0105 kryterium sp\u00f3jno\u015bci, je\u015bli hybrydyzacja nie wystarczy do wymieszania ich gen\u00f3w z genami innej populacji. rozwini\u0119ciem tego uj\u0119cia jest biosemiotyczna koncepcja gatunku.\n\n\n=== podobie\u0144stwo i metkowanie genetyczne ===\nw mikrobiologii geny mog\u0105 do\u015b\u0107 swobodnie przemieszcza\u0107 si\u0119 nawet mi\u0119dzy odlegle spokrewnionymi bakteriami, si\u0119gaj\u0105c by\u0107 mo\u017ce do ca\u0142ej domeny prokariont\u00f3w. z tego powodu mikrobiolodzy za\u0142o\u017cyli, \u017ce bakterie lub archeony z sekwencjami genu koduj\u0105cego podjednostk\u0119 rybosomu 16s rrna s\u0105 bardziej podobnymi, ni\u017c w 97% do siebie nawzajem wymagaj\u0105 przeprowadzenia hybrydyzacji dna-dna dla dalszego ustalenia przynale\u017cno\u015bci. w 2006 zmieniono t\u0119 warto\u015b\u0107 na 98,7%. sekwencje genu wspomnianej podjednostki mog\u0105, pr\u00f3cz ustalania pokrewie\u0144stwa, s\u0142u\u017cy\u0107 do identyfikacji samego gatunku pobranej pr\u00f3bki bakterii.\nhybrydyzacja dna-dna jest metod\u0105 przestarza\u0142\u0105 i prowadzi\u0142a do b\u0142\u0119dnych wniosk\u00f3w, jak w przypadku wydrzyka t\u0119posternego (stercorarius pomarinus) i wydrzyka wielkiego (stercorarius skua). nowoczesne podej\u015bcia uwzgl\u0119dniaj\u0105 por\u00f3wnywanie podobie\u0144stwa sekwencji z pomoc\u0105 komputerowych oblicze\u0144.\nmetkowanie genetyczne (ang. dna barcoding) przedstawiono jako metod\u0119 rozr\u00f3\u017cniania gatunk\u00f3w mo\u017cliw\u0105 do wykorzystania nawet dla os\u00f3b spoza kr\u0119gu specjalist\u00f3w. ta biologiczna metka, dos\u0142ownie \u201egenetyczny kod kreskowy\u201d, jest regionem mtdna, na kt\u00f3rym znajduje si\u0119 gen koduj\u0105cy oksydaz\u0119 cytochromu c. baza barcode of life data systems (bold) zawiera metki genetyczne dla ponad 190 tysi\u0119cy gatunk\u00f3w. niekt\u00f3rzy naukowcy, jak rob desalle, zwracaj\u0105 uwag\u0119 na konieczno\u015b\u0107 pogodzenia klasycznej taksonomii z metkowaniem (kt\u00f3re uznaj\u0105 za b\u0142\u0119dne okre\u015blenie) ze wzgl\u0119du na inaczej postrzegane granice gatunku. introgresja wskutek dzia\u0142ania endosymbiont\u00f3w i innych wektor\u00f3w mo\u017ce uczyni\u0107 metkowanie nieskutecznym w identyfikacji gatunku.\n\n\n=== gatunek filogenetyczny (ewolucyjny) ===\ngatunek filogenetyczny lub kladystyczny reprezentuje ewolucyjnie odr\u0119bn\u0105 lini\u0119 rozwojow\u0105, kt\u00f3ra zachowa\u0142a swoj\u0105 dziedziczn\u0105 integralno\u015b\u0107 w czasie i przestrzeni. stanowi najmniejsz\u0105 grup\u0119 populacji, kt\u00f3re rozr\u00f3\u017cni\u0107 mo\u017cna po\u015br\u00f3d innych przez zestaw unikatowych morfologicznych i genetycznych cech. do ustalania genetycznego podobie\u0144stwa w mtdna i ndna s\u0142u\u017c\u0105 markery genetyczne. dla przyk\u0142adu w przypadku grzyb\u00f3w w\u0142a\u015bnie badanie nukleotyd\u00f3w i rozpatrywanie gatunku w uj\u0119ciu kladystycznym przynosi najlepsze efekty w rozpoznawaniu gatunk\u00f3w akurat w tej grupie. poszczeg\u00f3lne wersje koncepcji gatunku filogenetycznego mog\u0105 skupia\u0107 si\u0119 na monofiletyczno\u015bci lub diagnozowalno\u015bci.\nw odr\u00f3\u017cnieniu od gatunku biologicznego, idea gatunku filogenetycznego nie jest wsparta o izolacj\u0119 rozrodcz\u0105, st\u0105d funkcjonuje niezale\u017cnie od proces\u00f3w nieod\u0142\u0105cznych dla innych koncepcji. znajduje zastosowanie dla organizm\u00f3w bezp\u0142ciowych i mo\u017ce uwzgl\u0119dni\u0107 niedawne zmiany, czego poj\u0119cia gatunku oparte o morfologi\u0119 zrobi\u0107 nie mog\u0105. nie w ka\u017cdym przypadku zamys\u0142 ten b\u0119dzie u\u017cyteczny, st\u0105d niekiedy do uzyskania wyniku nale\u017cy zbada\u0107 wi\u0119cej ni\u017c jeden polimorficzny locus. wdro\u017cenie poj\u0119cia gatunku filogenetycznego mo\u017ce doprowadzi\u0107 do rozbicia istniej\u0105cych gatunk\u00f3w na wiele innych, jak to mia\u0142o miejsce w rodzinie wo\u0142owatych (bovidae).\ngatunek ewolucyjny taki, jakim go opisa\u0142 george gaylord simpson w 1951, stanowi byt utworzony z organizm\u00f3w zachowuj\u0105cych sw\u0105 odr\u0119bno\u015b\u0107 wzgl\u0119dem innych im podobnych w czasie i przestrzeni, kt\u00f3re przejawiaj\u0105 odmienne ewolucyjne przeznaczenie i tendencje historyczne. od biologicznej koncepcji gatunku odr\u00f3\u017cnia go uwzgl\u0119dnienie trwa\u0142o\u015bci na przestrzeni czasu. wiley i mayden twierdzili, \u017ce idea gatunku ewolucyjnego jest \u201eto\u017csama\u201d z t\u0105 opracowan\u0105 przez williego henniga, ukazuj\u0105c\u0105 gatunki jako linie rozwojowe. hennig przyjmowa\u0142 cezur\u0119 czasow\u0105 \u2013 istnienie gatunku musia\u0142o by\u0107 rozpocz\u0119te i zako\u0144czone przez specjacj\u0119. wspomniane koncepcje gatunk\u00f3w wiley i mayden uznali za \u201ekilka wersji\u201d tej filogenetycznej. do tego ich zdaniem w naukach przyrodniczych niew\u0142a\u015bciwe jest u\u017cywanie takiej definicji gatunku, kt\u00f3r\u0105 mo\u017cna zastosowa\u0107 i do wy\u017cszych takson\u00f3w, jako \u017ce w ich intencji le\u017cy dok\u0142adne poznanie liczby gatunk\u00f3w. wed\u0142ug wspomnianych biolog\u00f3w omawiane uj\u0119cie gatunku obejmuje organizmy rozmna\u017caj\u0105ce si\u0119 i p\u0142ciowo, i bezp\u0142ciowo. w my\u015bl koncepcji ewolucyjnej taksony wy\u017csze od gatunku rodz\u0105 si\u0119 w momencie powstania pierwszego gatunku reprezentuj\u0105cego chocia\u017cby now\u0105 rodzin\u0119.\n\n\n=== ekologiczna koncepcja gatunku ===\ngatunek ekologiczny stanowi grup\u0119 organizm\u00f3w przystosowanych do zajmowania okre\u015blonej niszy. wed\u0142ug tej koncepcji populacje tworz\u0105 fenetyczne zgrupowania, kt\u00f3re postrzegane s\u0105 jako gatunki, gdy\u017c procesy ekologiczne i ewolucyjne kontroluj\u0105ce rozdzia\u0142 d\u00f3br sprawiaj\u0105, \u017ce owe zgrupowania powstaj\u0105.\n\n\n=== gatunek genetyczny ===\ngatunek genetyczny w my\u015bl roberta bakera i roberta bradleya oznacza zbi\u00f3r genetycznie izolowanych populacji osobnik\u00f3w wzajemnie si\u0119 krzy\u017cuj\u0105cych. jest to podobne do koncepcji gatunku biologicznego mayra, jednak podkre\u015bla znaczenie izolacji genetycznej, nie rozrodczej. w xxi wieku pojawi\u0142a si\u0119 mo\u017cliwo\u015b\u0107 por\u00f3wnywania sekwencji dna, ale wcze\u015bniej znano inne metody polegaj\u0105ce na zestawianiu ze sob\u0105 kariotyp\u00f3w czy allozym\u00f3w.\n\n\n=== jednostki wa\u017cne z punktu widzenia proces\u00f3w ewolucyjnych ===\njednostki wa\u017cne z punktu widzenia proces\u00f3w ewolucyjnych (evolutionarily significant unit, esu) lub \u201ewildlife species\u201d (dos\u0142. gatunki dzikiej przyrody) s\u0105 populacjami organizm\u00f3w uznawanych za znacz\u0105ce z punktu widzenia ochrony przyrody.\n\n\n=== chronogatunek ===\nw paleontologii, gdzie dost\u0119pny jest jedynie morfologiczny materia\u0142 por\u00f3wnawczy ze szcz\u0105tk\u00f3w fosylnych, stosuje si\u0119 poj\u0119cie chronogatunku. w anagenezie (formie ewolucji, w kt\u00f3rej nie dochodzi do rozga\u0142\u0119zienia i powstania nowej linii rozwojowej) paleontolodzy doszukuj\u0105 si\u0119 sekwencji gatunk\u00f3w, gdzie ka\u017cdy wywiedziony zosta\u0142 z innego, ju\u017c wymar\u0142ego, na drodze powolnych i mniej lub bardziej r\u00f3wnomiernych zmian. wyzwaniem dla paleontolog\u00f3w jest okre\u015blenie ile zmian morfologicznych w danej jednostce czasu musi zaj\u015b\u0107, by mo\u017cna uzna\u0107 danego osobnika za reprezentuj\u0105cego inny gatunek, ni\u017c jego przodek. granice mi\u0119dzy chronogatunkami s\u0105 rozmyte, co objawia si\u0119 p\u0142ynnymi przej\u015bciami w zapisie stratygraficznym.\n\n\n=== quasi-gatunki wirusowe ===\nwirusy maj\u0105 niezmiernie liczne populacje i nie mo\u017cna jednoznacznie okre\u015bli\u0107 ich mianem \u201e\u017cywych\u201d, jako \u017ce sk\u0142adaj\u0105 si\u0119 niemal wy\u0142\u0105cznie z nici dna lub rna w bia\u0142kowej otoczce i gwa\u0142townie mutuj\u0105. te cechy czyni\u0105 konwencjonalne definicje gatunk\u00f3w w wi\u0119kszo\u015bci bezu\u017cytecznymi wobec wirus\u00f3w. quasi-gatunki wirusowe stanowi\u0105 grupy genotyp\u00f3w powi\u0105zanych ze sob\u0105 przez podobne mutacje, konkuruj\u0105ce ze sob\u0105 w wysoce mutagennym \u015brodowisku i st\u0105d rz\u0105dzone przez r\u00f3wnowag\u0119 mutacyjno-selekcyjn\u0105. przewiduje si\u0119, \u017ce quasi-gatunek wirusowy w p\u0142askim i nisko po\u0142o\u017conym krajobrazie dostosowania (ang. fitness landscape) wyprze quasi-gatunek po\u0142o\u017cony wy\u017cej, ale w w\u0119\u017cszej lokalizacji \u2013 na \u201eszczycie\u201d w krajobrazie dostosowania, w\u015br\u00f3d niedostosowanych mutant\u00f3w. zwie si\u0119 to w j\u0119zyku angielskim survival of the flattest. nie ma przes\u0142anek, wedle kt\u00f3rych definicja gatunku wirus\u00f3w by\u0142aby podobna do tradycyjnych, biologicznych koncepcji gatunku.\n\n\n== zmiany ==\ngatunki podlegaj\u0105 zmianom, zar\u00f3wno poprzez ewoluowaniu w kolejne, wymian\u0119 gen\u00f3w, \u0142\u0105czenie si\u0119 z innymi, jak i wymieranie.\n\n\n=== specjacja ===\nproces ewolucyjny, w kt\u00f3rym biologiczna populacja ewoluuje, by sta\u0107 si\u0119 znacz\u0105c\u0105 lub rozrodczo izolowan\u0105 zwie si\u0119 specjacj\u0105. karol darwin jako pierwszy opisa\u0142 rol\u0119 doboru naturalnego w specjacji w swoim dziele o powstawaniu gatunk\u00f3w (1859). specjacja oparta jest o miar\u0119 izolacji rozrodczej, zredukowanego przep\u0142ywu gen\u00f3w. naj\u0142atwiej zmiana ta zachodzi poprzez specjacj\u0119 allopatryczn\u0105, w kt\u00f3rej czasie populacje s\u0105 oddzielone barier\u0105 geograficzn\u0105 i mog\u0105 stopniowo rozdziela\u0107 si\u0119 wraz z akumulacj\u0105 kolejnych mutacji. izolacj\u0119 rozrodcz\u0105 zak\u0142\u00f3ci\u0107 mo\u017ce hybrydyzacja, dzieje si\u0119 tak jednak tylko do momentu zaistnienia niekompatybilno\u015bci alleli tego samego genu, co opisuje model dobzhansky\u2019ego-mullera. odmienny mechanizm, specjacja filetyczna, dotyczy dw\u00f3ch linii, kt\u00f3re stopniowo zlewaj\u0105 si\u0119 tworz\u0105c now\u0105 form\u0119, bez wzrostu liczby gatunk\u00f3w.\n\n\n=== mi\u0119dzygatunkowa wymiana gen\u00f3w ===\npoziomy transfer gen\u00f3w pomi\u0119dzy organizmami odmiennych gatunk\u00f3w, zar\u00f3wno przez krzy\u017cowanie, skok antygenowy, jak i reasortacj\u0119 genow\u0105 stanowi niekiedy znacz\u0105ce \u017ar\u00f3d\u0142o zmienno\u015bci genetycznej. wirusy s\u0105 w stanie wymienia\u0107 geny pomi\u0119dzy gatunkami. bakterie mog\u0105 wymienia\u0107 plazmidy, w tym z bakteriami gatunk\u00f3w mocno od siebie odleg\u0142ych na drzewach filogenetycznych, co utrudnia ustalanie ich pokrewie\u0144stwa i os\u0142abia koncepcje gatunku bakteryjnego.\nlouis-marie bobay i howard ochman po zbadaniu genom\u00f3w wielu bakterii zasugerowali, \u017ce mog\u0105 one zosta\u0107 po\u0142\u0105czone w \u201egrupy regularnie wymieniaj\u0105ce geny\u201d, na podobnej zasadzie, na jakiej zwierz\u0119ta i ro\u015bliny s\u0105 \u0142\u0105czone w grupy organizm\u00f3w rozrodczo izolowanych. bakterie mog\u0105 wi\u0119c formowa\u0107, analogicznie do biologicznego uj\u0119cia gatunku mayra, bezp\u0142ciowo rozmna\u017caj\u0105ce si\u0119 populacje wymieniaj\u0105ce geny poprzez rekombinacj\u0119.\n\n\n=== wymieranie ===\nwymieranie nast\u0119puje w momencie \u015bmierci ostatniego osobnika danego gatunku, kt\u00f3ry m\u00f3g\u0142 jednak ju\u017c wcze\u015bniej by\u0107 wymar\u0142ym na poziomie funkcjonalnym. szacuje si\u0119, \u017ce wymar\u0142o blisko 99% z 5 mld gatunk\u00f3w, kt\u00f3re kiedykolwiek zasiedla\u0142y ziemi\u0119. niekt\u00f3re gin\u0119\u0142y podczas masowych wymiera\u0144 (np. pod koniec permu, triasu i kredy), powodowanych przez r\u00f3\u017cne przyczyny, jak aktywno\u015b\u0107 wulkaniczna, zmiany klimatu, zmiany w sk\u0142adzie chemicznym ocean\u00f3w i atmosfery. wyra\u017anie odbi\u0142y si\u0119 one na ekologii, atmosferze, powierzchni ziemi i wodach. inn\u0105 form\u0105 wymarcia jest \u201eprzyswojenie\u201d jednego gatunku przez drugi przez hybrydyzacj\u0119; w j\u0119zyku angielskim tak powsta\u0142y gatunek zwie si\u0119 compilospecies.\n\n\n== praktyczne zastosowania koncepcji gatunku ==\nbiolodzy i dzia\u0142acze na rzecz ochrony \u015brodowiska musz\u0105 identyfikowa\u0107 i kategoryzowa\u0107 organizmy, by umo\u017cliwi\u0107 sobie prac\u0119. trudno\u015b\u0107, z jak\u0105 przychodzi wiarygodne przypisywanie organizm\u00f3w do w\u0142a\u015bciwych takson\u00f3w, stanowi zagro\u017cenie dla wiarygodno\u015bci ich prac, przyk\u0142adowo podczas ustalania liczebno\u015bci przedstawicieli danego gatunku w ekosystemie. paul michael-agapow i wsp\u00f3\u0142pracownicy ustalili, \u017ce u\u017cycie filogenetycznej koncepcji gatunku przynios\u0142o im rozpoznanie o 48% wi\u0119cej gatunk\u00f3w i odpowiednio mniejszych populacji, ni\u017c przy zastosowaniu innych uj\u0119\u0107. wed\u0142ug nich zjawisko to, nazwane \u201etaksonomiczn\u0105 inflacj\u0105\u201d, mo\u017ce poskutkowa\u0107 zafa\u0142szowaniem liczby faktycznie zagro\u017conych gatunk\u00f3w i przynie\u015b\u0107 trudno\u015bci polityczne i praktyczne. biolog ewolucyjny jody hey zaobserwowa\u0142 wrodzony konflikt mi\u0119dzy potrzeb\u0105 zrozumienia procesu specjacji a potrzeb\u0105 identyfikacji i kategoryzacji. prawa dotycz\u0105ce ochrony przyrody w wielu pa\u0144stwach gwarantuj\u0105 zapobieganie wymieraniu gatunk\u00f3w. strefy hybrydyzacji dw\u00f3ch gatunk\u00f3w, obj\u0119tego i nieobj\u0119tego ochron\u0105, mog\u0105 prowadzi\u0107 do konflikt\u00f3w mi\u0119dzy prawodawcami, w\u0142a\u015bcicielami danych teren\u00f3w i dzia\u0142aczami na rzecz ochrony przyrody. przyk\u0142adem takiego nachodzenia si\u0119 zasi\u0119g\u00f3w prowadz\u0105cego do problem\u00f3w z prawodawstwem jest krzy\u017cowanie si\u0119 chronionego puszczyka stokowego (strix occidentalis caurina) z nieobj\u0119tym specjaln\u0105 ochron\u0105 puszczykiem kreskowanym (strix varia).\nbotanik brent d. mishler twierdzi, podobnie jak hey, \u017ce problem gatunku wykreowany zosta\u0142 przez odmienne sposoby, na jakie ludzie chc\u0105 wykorzystywa\u0107 definicje gatunku. zaleca porzucenie tradycyjnych rang i u\u017cywanie poj\u0119cia grup monofiletycznych o r\u00f3\u017cnej inkluzywno\u015bci. gatunek jest \u201epo prostu najmniej inkluzywnym taksonem\u201d dowolnego typu. argumentuje, \u017ce praca nad ekologi\u0105, ewolucj\u0105 i ochron\u0105 \u015brodowiska z takim uj\u0119ciem gatunku b\u0119dzie lepiej funkcjonowa\u0107. jako \u017ce w tym uj\u0119ciu gatunk\u00f3w por\u00f3wnywa\u0107 nie mo\u017cna, liczenie ich nie stanowi miarodajnego wska\u017anika bior\u00f3\u017cnorodno\u015bci. mishler proponuje wi\u0119c, w my\u015bl innych autor\u00f3w jak r. i. vane-wright i wsp\u00f3\u0142pracownicy, mierzenie bior\u00f3\u017cnorodno\u015bci poprzez liczb\u0119 rozga\u0142\u0119zie\u0144 i prawdopodobnie r\u00f3wnie\u017c ich d\u0142ugo\u015b\u0107, oddzielaj\u0105c\u0105 koniuszki na drzewie [\u017cycia]. mierzenie bior\u00f3\u017cnorodno\u015bci ma dodatkowe szczeg\u00f3lne znaczenie \u2013 budzi zainteresowanie spo\u0142ecze\u0144stwa, do kt\u00f3rego \u015bwiadomo\u015bci za po\u015brednictwem medi\u00f3w przenikaj\u0105 r\u00f3\u017cne koncepcje gatunku.\n\n\n=== szacowanie liczby gatunk\u00f3w ===\nglobalna bior\u00f3\u017cnorodno\u015b\u0107 zastanawia\u0142a biolog\u00f3w od wiek\u00f3w. john ray w xvii wieku napisa\u0142, \u017ce w zwi\u0105zku z odkryciami licznych ciem i motyli na terenie wielkiej brytanii liczba gatunk\u00f3w owad\u00f3w w ca\u0142ym kraju mo\u017ce wynosi\u0107 nawet 2000, a na ca\u0142ym \u015bwiecie 20 tys. karol linneusz w swoim dziele systema naturae opisa\u0142 blisko 4400 gatunk\u00f3w i przekonany by\u0142, \u017ce to liczba bliska globalnej bior\u00f3\u017cnorodno\u015bci. przez kolejne dwa stulecia znana liczba gatunk\u00f3w znacznie powi\u0119kszy\u0142a si\u0119, przynosz\u0105c nowe wyzwania dla biolog\u00f3w. do lat 80. xx wieku uznawano, \u017ce globalna liczba gatunk\u00f3w jest 2\u20133 razy wi\u0119ksza od liczby opisanych (np. 2\u20133 mln). dyskusj\u0119 nad szacowaniem liczby gatunk\u00f3w wznowiono, gdy w 1982 terry erwin og\u0142osi\u0142, \u017ce wedle jego szacunk\u00f3w gatunk\u00f3w na \u015bwiecie jest blisko 30 mln. wyliczenia opiera\u0142y si\u0119 na badaniu rozmieszczenia chrz\u0105szczy. kolejne szacunki i proporcje tworz\u0105cych t\u0119 bior\u00f3\u017cnorodno\u015b\u0107 grup zmienia\u0142y si\u0119:\n\nwilson, 1992: 0,4% bakterie, 4,1% protisty, 17,6% ro\u015bliny, 4,9% grzyby, 73,1% zwierz\u0119ta,\nmora et al., 2011 (nie uwzgl\u0119dnia w wyliczeniach prokariota w spos\u00f3b wystarczaj\u0105cy): ~8,7 mln gatunk\u00f3w, w tym ~2,2 mln morskich; w tym: 0,1% bakterie, 1% protisty, 2,8% ro\u015bliny, 5,6% grzyby, 90,5% zwierz\u0119ta,\nlarsen et al., 2017: ~2 miliardy gatunk\u00f3w, w tym 78% bakterie, 7,3% protisty, 0,02% ro\u015bliny, 7,4% grzyby, 7,3% zwierz\u0119ta. badacze wzi\u0119li pod uwag\u0119 nowe informacje dotycz\u0105ce owad\u00f3w, kt\u00f3rych gatunk\u00f3w mo\u017ce by\u0107 40 milion\u00f3w. oszacowali r\u00f3wnie\u017c, \u017ce ka\u017cdy gatunek zwierz\u0105t mo\u017ce by\u0107 nosicielem dla przynajmniej 10 gatunk\u00f3w bakterii niespotykanych nigdzie indziej i st\u0105d uzyskali owe 2 miliardy.\n\n\n== przypisy ==\n\n\n== bibliografia ==\nloic matile, pascal tassy, daniel goujet: wst\u0119p do systematyki zoologicznej: koncepcje, zasady, metody. warszawa: pwn, 1993, s. 63.\nclaridge, h.a. dawah, m.r. wilson: species. the units of biodiversity. chapman & hall, 1997. (ang.).sprawd\u017a autora:1.\nquentin d. wheeler, rudolf meier: species concepts and phylogenetic theory: a debate. columbia university press, 2000. isbn 978-0-231-10143-1. (ang.).\nfrank e. zachos: species concepts in biology. historical development, theoretical foundations and practical relevance. springer international publishing, 2016. (ang.).\n\n\n== linki zewn\u0119trzne ==\nbarcoding of species\ncatalogue of life\ndefinicja gatunku w stanford encyclopedia of philosophy. plato.stanford.edu-online-documents-archive.info. [zarchiwizowane z tego adresu (2014-04-07)].\nvisualtaxa\nwikispecies \u2013 wolny projekt wikimedia foundation"