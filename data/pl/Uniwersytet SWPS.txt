Uniwersytet SWPS z siedzibą w Warszawie – uczelnia niepubliczna z siedzibą w Warszawie, utworzona w 1996. Prowadzi studia pierwszego i drugiego stopnia, jednolite studia magisterskie, studia podyplomowe oraz szkołę doktorską. Uczelnia posiada pięć filii: we Wrocławiu, w Poznaniu, w Sopocie, w Katowicach oraz w Krakowie.
W 2015 uczelnia uzyskała status uniwersytetu przymiotnikowego. Ma uprawnienia do nadawania stopni naukowych doktora w dyscyplinach: psychologia, nauki o kulturze i religii, nauki socjologiczne, nauki prawne, literaturoznawstwo oraz nauki o polityce i administracji, a także stopni naukowych doktora habilitowanego w dyscyplinach: psychologia, nauki o kulturze i religii, nauki prawne. Do 31 stycznia 2021 uczelnia nadała 393 stopnie naukowe doktora, 90 stopni naukowych doktora habilitowanego i zakończyła 9 postępowań o nadanie tytułu profesora.


== Historia ==
Założycielami uczelni byli profesorowie Instytutu Psychologii PAN: prof. dr hab. Andrzej Eliasz, prof. dr hab. Zbigniew Pietrasiński i prof. dr hab. Janusz Reykowski. Od 2008 r. organem założycielskim uczelni jest spółka Instytut Rozwoju Edukacji utworzona przez założycieli. Prezesem zarządu spółki jest Piotr Voelkel.


=== Najważniejsze fakty ===
1996: Szkoła Wyższa Psychologii Społecznej zostaje wpisana do rejestru uczelni niepaństwowych na mocy decyzji Ministra Edukacji Narodowej. W pierwszym roku działalności SWPS uruchamia pięcioletnie studia magisterskie na kierunku psychologia.
1998: SWPS zostaje członkiem Konferencji Rektorów Uczelni Niepaństwowych i przystępuje do programu stypendialnego KRUN.
1999: Powstaje Centrum Kształcenia Praktycznego, które organizuje studia podyplomowe i szkolenia.
2000: Szkoła uzyskuje Certyfikat Jakości Kształcenia dla kierunku psychologia.
2001: Powstaje Wydział Psychologii.
2001: Powstaje Wydział Nauk Humanistycznych i Społecznych.
2002: Wydział Psychologii uzyskuje prawo do nadawania stopnia naukowego doktora w dyscyplinie psychologia.
2002: Uczelnia uruchamia Środowiskowe Studia Doktoranckie.
2002: Powstaje Wydział Zamiejscowy w Sopocie.
2002: Przy SWPS powstaje centrum terapeutyczne (nazwane później Akademickim Centrum Psychoterapii i Rozwoju).
2002: Uczelnia otwiera własne wydawnictwo naukowe pod nazwą Wydawnictwo SWPS Academica.
2003: SWPS otrzymuje status uczelni członkowskiej Konferencji Rektorów Akademickich Szkół Polskich.
2004: Powstaje Wydział Zamiejscowy we Wrocławiu.
2004: SWPS przystępuje do międzynarodowego stowarzyszenia European University Association.
2004: Przy SWPS powstaje Stowarzyszenie „Wspólne Podwórko”.
2005: Wydział Psychologii otrzymuje uprawnienia do nadawania stopnia naukowego doktora habilitowanego w dyscyplinie psychologia.
2005: SWPS uruchamia Studium Pedagogiczne.
2006: Powstaje Wydział Filologiczny.
2006: SWPS podpisuje deklarację Magna Charta Universitatum.
2007: Wydział Nauk Humanistycznych i Społecznych otrzymuje uprawnienia doktorskie w dyscyplinie kulturoznawstwo.
2008: Wydział Nauk Humanistycznych i Społecznych otrzymuje uprawnienia doktorskie w dyscyplinie socjologia.
2009: Uczelnia uzyskuje pełne indywidualne członkostwo w European University Association.
2009: Wydział Zamiejscowy SWPS we Wrocławiu otrzymuje uprawnienia doktorskie w dyscyplinie psychologia.
2009: Powstaje Wydział Prawa
2009: Wydział Nauk Humanistycznych i Społecznych otrzymuje uprawnienia do nadawania stopnia naukowego doktora habilitowanego nauk humanistycznych w dyscyplinie kulturoznawstwo.
2010: Powstaje Wydział Zamiejscowy SWPS w Katowicach oraz Wydział Zamiejscowy SWPS w Poznaniu.
2012: Wydział Prawa otrzymuje uprawnienia doktorskie w dyscyplinie prawo.
2012: W świetle zmian przepisów w zakresie obszarów wiedzy i dziedzin nauki wprowadzone przez MNiSW, w uczelni zachodzą zmiany w organizacji wydziałów – z połączenia Wydziału Nauk Humanistycznych i Społecznych oraz Wydziału Filologicznego powstaje Wydział Kulturoznawstwa i Filologii. Wydział Prawa zmienia nazwę na Wydział Prawa i Nauk Społecznych.
2012: Wydział Zamiejscowy SWPS we Wrocławiu otrzymuje uprawnienia do nadawania stopnia naukowego doktora habilitowanego nauk humanistycznych w dyscyplinie psychologia.
2014: Wydział Kulturoznawstwa i Filologii powraca do nazwy Wydział Nauk Humanistycznych i Społecznych.
2015: Wydział Nauk Humanistycznych i Społecznych otrzymuje uprawnienia do nadawania stopnia naukowego doktora nauk humanistycznych w dyscyplinie literaturoznawstwo.
2015: Uczelnia otrzymuje status uniwersytetu przymiotnikowego i zmienia nazwę na SWPS Uniwersytet Humanistycznospołeczny, w skrócie Uniwersytet SWPS.
2016: Wydział Zamiejscowy w Sopocie otrzymuje uprawnienia do nadawania stopnia naukowego doktora nauk społecznych w dyscyplinie psychologia.
2018: Wydział Prawa uzyskuje prawo do nadawania stopnia doktora habilitowanego w zakresie nauk prawnych.
2019: Wydziały Zamiejscowe w Poznaniu i Katowicach otrzymują uprawnienia do nadawania stopnia naukowego doktora nauk społecznych w dyscyplinie psychologia.
2019: Na uczelni powstaje 5 instytutów naukowych, które zajmują się organizacją i koordynacją działalności naukowej pracowników badawczych i badawczo-dydaktycznych uczelni w poszczególnych dyscyplinach: Instytut Nauk Humanistycznych, Instytut Nauk Społecznych, Instytut Prawa, Instytut Projektowania i Instytut Psychologii.
2019: Poszczególne wydziały zmieniają nazwy na: Wydział Psychologii w Warszawie, Wydział Nauk Humanistycznych, Wydział Nauk Społecznych w Warszawie, Wydział Prawa w Warszawie, Wydział Projektowania w Warszawie, Wydział Psychologii we Wrocławiu, Wydział Prawa i Komunikacji Społecznej we Wrocławiu, Wydział Psychologii i Prawa w Poznaniu, Wydział Psychologii w Katowicach, Wydział Psychologii w Sopocie.
2020: Uczelnia otrzymuje uprawnienia do nadawania stopnia naukowego doktora nauk społecznych w dyscyplinie nauki o polityce i administracji.
2022: Powołana została w Krakowie filia Uniwersytetu SWPS im. ks. Józefa Tischnera.


=== Wyróżnienia ===
2007–2014: Ranking szkół wyższych miesięcznika „Perspektywy”. SWPS jest najlepszą niepubliczną uczelnią o profilu społeczno-humanistycznym w Polsce. Tę pozycję utrzymuje niezmiennie od 2007 r.
2009–2015: SWPS najbardziej obleganą uczelnia niepubliczną w Polsce. Według corocznych raportów Ministerstwa Nauki i Szkolnictwa Wyższego podsumowujących wyniki rekrutacji, studia stacjonarne w SWPS cieszą się największym powodzeniem wśród kandydatów wybierających uczelnię niepubliczną
2010: Wrocławski wydział SWPS najlepszym wydziałem nauk społecznych w Polsce. W ocenie parametrycznej przeprowadzonej przez MNiSW Wydział otrzymuje pierwszą kategorię z najwyższą liczbą punktów spośród wszystkich jednostek naukowych, na których prowadzone są badania w dziedzinie nauk społecznych. Wydział Psychologii oraz Wydział Nauk Humanistycznych i Społecznych również otrzymują pierwszą kategorię.
2011: Czworo profesorów z SWPS zostało nagrodzonych w programie MISTRZ. Fundacja na rzecz Nauki Polskiej nagradza 9 wybitnych polskich uczonych, w tym 4 psychologów z SWPS (prof. Aleksandrę Łuszczyńską, prof. Leszka Koczanowicza, prof. Grzegorza Sędka, prof. Bogdana Wojciszkego). Pozostali naukowcy wywodzą się z uczelni publicznych.
2012: Ranking wydziałów prawa. W zestawieniu uczelni niepublicznych Rankingu Wydziałów Prawa Dziennika „Gazety Prawnej” Wydział Prawa SWPS zajmuje 3. miejsce.
2012: Ranking uczelni prowadzących studia prawnicze. W rankingu „Rzeczpospolitej” uczelni prowadzących studia na kierunku prawo SWPS znajduje się na 4. miejscu wśród wszystkich uczelni niepublicznych w Polsce.
2012: Najlepsza uczelnia niepubliczna w rankingu pozyskiwania grantów NCN. SWPS jest w czołówce grantobiorców Narodowego Centrum Nauki. Na 131 jednostek naukowo-badawczych prowadzących projekty w zakresie nauk humanistyczno-społecznych, SWPS zajmuje wysoką 9. pozycję pod względem liczby i wysokości grantów przyznanych w latach 2011–2012.
2013: Najlepsze studia niepubliczne według rankingu „Perspektyw”. Według rankingu szkół wyższych „Perspektywy” i „Rzeczpospolitej” SWPS jest najlepszą uczelnią niepubliczną prowadzącą studia na takich kierunkach jak: psychologia, studia filologiczne, kulturoznawstwo, studia azjatyckie, dziennikarstwo i komunikacja społeczna oraz socjologia.
2012–2013: Konkurs MNiSW na najlepsze programy studiów. Wzornictwo oferowane przez Wydział Zamiejscowy w Poznaniu oraz psychologia w Wydziale Zamiejscowym w Sopocie zostają nagrodzone przez Ministerstwo w konkursie na najlepsze programy studiów. Wydziały otrzymują po milionie zł na dalsze doskonalenie oferty dydaktycznej. W 2013 roku Ministerstwo nagradza również program studiów prawniczych oferowany przez Wydział Prawa i Nauk Społecznych SWPS.
2013: Ranking wydziałów prawa „Rzeczpospolitej”. SWPS zajmuje 3. miejsce wśród wszystkich uczelni niepublicznych w kraju.
2013: Ranking uczelni cenionych przez pracodawców „Wprost”. W opinii pracodawców SWPS jest najlepszą uczelnią niepubliczną kształcącą w obszarze nauk społecznych i filologii obcych – uczenia zajmuje 6. miejsce wśród wszystkich szkół wyższych w kraju.
2013: SWPS najbardziej aktywnym ośrodkiem badawczym wśród uczelni w Polsce. Wśród wszystkich jednostek aplikujących do Narodowego Centrum Nauki o środki na badania w dziedzinie nauk humanistycznych i społecznych SWPS zajmuje wysokie 7. miejsce pod względem wysokości pozyskanych funduszy.
2013: Prestiżowa kategoria A+ dla Wydziału Zamiejscowego SWPS we Wrocławiu. W ocenie działalności badawczo-rozwojowej przeprowadzonej przez MNiSW wrocławski wydział SWPS zostaje wyróżniony kategorią A+ i zajmuje 1. miejsce w grupie nauk społecznych, pokonując 92 jednostki badawcze.
2013: W ocenie parametrycznej przeprowadzonej przez MNiSW Wydział Psychologii w Warszawie zajmuje 3. miejsce wśród wszystkich instytucji naukowych o profilu społecznym i 1. miejsce w grupie jednostek wyróżnionych kategorią A.
2014: Najlepsze studia niepubliczne według rankingu „Perspektyw”. SWPS jest najlepszą uczelnią niepubliczną prowadzącą studia na takich kierunkach jak: psychologia, studia filologiczne, kulturoznawstwo, studia azjatyckie, prawo oraz socjologia.
2014: Ranking wydziałów prawa „Rzeczpospolitej”. SWPS zajmuje 2. lokatę wśród wszystkich uczelni niepublicznych w Polsce.
2014: Ranking uczelni cenionych przez pracodawców „Wprost”. W opinii pracodawców SWPS jest najlepszą uczelnią niepubliczną kształcącą w obszarze nauk społecznych i filologii obcych – uczenia zajmuje 10. miejsce wśród wszystkich szkół wyższych w kraju.
2014: Ranking pozyskiwania grantów NCN. W zestawieniu grantobiorców Narodowego Centrum Nauki za lata 2011–2014 SWPS zajmuje 4. miejsce w grupie jednostek, które otrzymały najwięcej funduszy na badania w dziedzinach nauk humanistycznych i społecznych.
2015: Ranking uczelni cenionych przez pracodawców „Wprost”. W rankingu opinii pracodawców SWPS zajmuje 2. miejsce wśród niepublicznych szkół wyższych i 18. miejsce wśród wszystkich uczelni w Polsce.
2016: Uniwersytet SWPS znalazł się w elitarnej grupie instytucji posiadających prawo do korzystania z wyróżnienia HR Excellence in Research przyznawanego przez Komisję Europejską instytucjom, które zapewniają pracownikom naukowym najlepsze warunki pracy.
2017: W ocenie działalności badawczo-rozwojowej przeprowadzonej przez MNiSW Wydział Psychologii w Warszawie oraz II Wydział Psychologii we Wrocławiu zostają wyróżnione kategorią A+. II Wydział Psychologii we Wrocławiu jest najwyżej ocenioną jednostka w kraju w grupie nauk humanistyczno-społecznych o profilu społecznym.
2019: Uniwersytet SWPS, jako jedyna instytucja szkolnictwa wyższego w Polsce, znalazł się w elitarnym gronie uczelni z całego świata wyróżnionych przez Ashoka U w kampanii #MillionsofChangemakers za swoje zaangażowanie w inicjowanie i wprowadzanie pozytywnych zmian społecznych.
2020: W zestawieniu grantobiorców Narodowego Centrum Nauki obejmującym lata 2011–2019 Uniwersytet SWPS zajmuje 4. miejsce pod względem kwoty przyznanego dofinansowania i 7. miejsce pod względem liczby zrealizowanych projektów wśród wszystkich jednostek w kraju aplikujących o środki na badania w obszarze nauk humanistycznych i społecznych.
2020: W międzynarodowym rankingu U-Multirank 2020 Uniwersytet SWPS znalazł się wśród 25 najlepszych uniwersytetów na świecie, które otrzymały najwyższe oceny w kategorii Przychód z Kształcenia Podyplomowego i Zawodowego.
2021: Po raz pierwszy Uniwersytet SWPS znalazł się w rankingu QS EECA University Ranking – zestawieniu liderów szkolnictwa wyższego dla Rozwijającej się Europy i Azji Środkowej, zajmując 161. miejsce na 450 szkół zakwalifikowanych
2021: W Times Higher Education Young University Ranking na 475 ocenianych uczelni, które działają nie dłużej niż od 50 lat, znalazł się między 301. a 350. miejscem. Należy podkreślić, że Uniwersytet SWPS jest jedyną polską uczelnią w tym prestiżowym zestawieniu
2021: W kategorii Psychiatria/Psychologia U.S. News Global Universities Ranking Uniwersytet SWPS znalazł się na 308. pozycji na ocenione 400 uczelni z całego świata. To najlepszy wynik wśród wszystkich uniwersytetów z Polski zakwalifikowanych do tej kategorii w rankingu.
2021: Studia na kierunku Psychologia znalazły się na 3. miejscu w Polsce w rankingu Times Higher Education World University Rankings 2022. W klasyfikacji całkowitej Uniwersytet SWPS znalazł się w przedziale 301–400 wśród ponad 560 uczelni z całego świata.
2021: W Shanghai Global Ranking of Academic Subjects Uniwersytet SWPS znalazł się w trzeciej setce i jest najwyżej ocenianą jednostką z Polski (na 500 uczelni na świecie).
2022: W międzynarodowym rankingu młodych uniwersytetów – Times Higher Education Young University Rankingu Uniwersytet uplasował się pomiędzy 301. a 350. miejscem (na 539 uczelnie z całego świata).
2022: W ogólnopolskim rankingu „Rzeczpospolitej” i Fundacji Uniwersyteckich Poradni Prawnych po raz kolejny zwyciężyła Studencka Poradnia Prawna Uniwersytetu SWPS, działająca przy Wydziale Prawa w Warszawie.


=== Doktorzy honoris causa SWPS ===
2011: prof. Helmut Skowronek, psycholog pedagogiki, były rektor Uniwersytetu w Bielefeldzie
2011: prof. Philip Zimbardo, psycholog społeczny, były przewodniczący Amerykańskiego Towarzystwa Psychologicznego, popularyzator psychologii
2013: prof. Szewach Weiss, izraelski polityk, były ambasador Izraela w Polsce
2013: prof. Robert Cialdini, psycholog społeczny, badacz altruizmu i wpływu społecznego, popularyzator psychologii
2016: prof. Jan Strelau, psycholog różnic indywidualnych, twórca regulacyjnej teorii temperamentu
2022: prof. Mika Brzeziński, dziennikarka, publicystka, komentatorka polityczna i autorka


== Jednostki dydaktyczne ==
Wydział Psychologii w Warszawie
Wydział Nauk Humanistycznych w Warszawie
Wydział Nauk Społecznych w Warszawie
Wydział Prawa w Warszawie
Wydział Projektowania w WarszawieWydział Psychologii we Wrocławiu
Wydział Prawa i Komunikacji Społecznej we Wrocławiu
Wydział Psychologii i Prawa w Poznaniu
Wydział Psychologii w Katowicach
Wydział Psychologii w Sopocie
Wydział Psychologii w Krakowie


== Jednostki naukowe ==
Instytut Nauk Humanistycznych
Instytut Nauk Społecznych
Instytut Prawa
Instytut Projektowania
Instytut Psychologii
Szkoła Doktorska Nauk Humanistycznych i Społecznych


== Kierownictwo ==


=== Zarząd ===
rektor: prof. dr hab. Roman Cieślak
prorektorka ds. dydaktyki: dr hab. Ewa Gruszczyńska, prof. Uniwersytetu SWPS
prorektorka ds. nauki: dr hab. Aleksandra Cisłak-Wójcik, prof. Uniwersytetu SWPS
dyrektor generalna: dr Ewa Ger
dyrektor finansowy, zastępca dyrektor generalnej: dr Marcin Gędziorowski
dyrektor marketingu i rekrutacji, zastępca dyrektor generalnej: Kinga Nowacka
dyrektor ds. studiów podyplomowych i szkoleń, zastępca dyrektor generalne: Jan Jaworowski


=== Pełnomocnicy ===
koordynator ds. rozwoju uczelni: prof. dr hab. Dariusz Doliński
dyrektor biura międzynarodowego i pełnomocnik rektora ds. współpracy międzynarodowej: dr Wojciech Karczewski
pełnomocnik rektora ds. przeciwdziałania mobbingowi i dyskryminacji: dr hab. Justyna Ziółkowska, prof. Uniwersytetu SWPS
pełnomocnik rektora ds. programu nauk społecznych: Wawrzyniec Smoczyński


=== Rektorzy ===
1996–2016: prof. dr. hab Andrzej Eliasz
od 2016: prof. dr hab. Roman Cieślak


== Wykładowcy ==


== Absolwenci ==


== Studia na Uniwersytecie SWPS ==
Uniwersytet SWPS prowadzi studia I, II stopnia oraz studia jednolite magisterskie w Warszawie, Wrocławiu, Poznaniu, Sopocie i Katowicach. Uczelnia oferuje także interdyscyplinarne studia doktoranckie, studia podyplomowe i szkolenia.

Studia pierwszego stopniaDziennikarstwo i komunikacja społeczna
Filologia:
angielska
angielska z rozszerzonym językiem chińskim
angielska z rozszerzonym językiem hiszpańskim
angielska z rozszerzonym językiem japońskim
angielska z rozszerzonym językiem niemieckim
norweska
szwedzka
iberystyka
italianistyka
Grafika
Informatyka
Kultura współczesna
Management – studia w języku angielskim
Prawo w biznesie
Psychokryminalistyka
Psychologia
Psychologia i informatyka
Psychology – studia w języku angielskim
School of Ideas – projektowanie innowacji
Studia azjatyckie: Chiny i Azja Wschodnia
Wzornictwo – School of Form
Zarządzanie
Studia drugiego stopniaDziennikarstwo i komunikacja społeczna
Filologia angielska
Asian studies
Komunikacja i media
Kulturoznawstwo
Management – studia w języku angielskim
Psychologia
Psychology – studia w języku angielskim
Skandynawistyka
Zarządzanie i przywództwo
Zarządzanie zasobami ludzkimi
Jednolite studia magisterskiePrawo – również indywidualnej organizacji toku studiów
Psychologia – również dla magistrów i licencjatów
Szkoła DoktorskaNauki o religii i kulturze
Literaturoznawstwo
Psychologia
Nauki socjologiczneStudia podyplomowe
Szkolenia


== Działalność studencka ==
Na uczelni działa wiele organizacji studenckich, w tym koła naukowe czy Chór Uniwersytetu SWPS, Studencka Poradnia Prawna oraz AZS Uniwersytet SWPS.

Koła naukowe organizują cykliczne spotkania, projekcje, seminaria naukowe, rozmowy z praktykami i wybitnymi naukowcami. W uczelni działają m.in.: Koło Naukowe Badań Okulograficznych, Koło Naukowe Komparatystyki Prawniczej, Studenckie Koło Filmowe „Kinematograf”, Koło Naukowe Studiów Azjatyckich, Koło Naukowe Psychoterapii Klinicznej, Koło Naukowe Ant_y, Klub Dyskusyjny Trialog, Badawcze Koło Naukowe Uniwersytetu SWPS, Koło Naukowe Prawa Prywatnego „Sapere Aude”, Teatr Studencki Uniwersytetu SWPS „Projekcja”, Koło Psychologii Kryminalistycznej Corpus Delicti, Koło Naukowe Psychologii Zachowań Społecznych, Koło Naukowe KatoFlow, Koło Seksuologii Klinicznej, Koło Naukowe Psyche, Koło Naukowe Zarządzania Zasobami Ludzkimi.Chór SWPS powstał w 2001 roku i od tego czasu regularnie koncertuje w kraju i za granicą. W swoim repertuarze ma prawie 150 zróżnicowanych stylistycznie utworów. Śpiewa w języku polskim, angielskim, francuskim, niemieckim, szwedzkim, rosyjskim, łotewskim, litewskim i białoruskim, a także po łacinie oraz w języku cerkiewno-słowiańskim.
Studencka Poradnia Prawna, w której studenci Wydziału Prawa w Warszawie nieodpłatnie udzielają porad prawnych osobom, których sytuacja materialna nie pozwala na skorzystanie z pomocy adwokata lub radcy prawnego. Poradnia prowadzi działalność pro bono. Prace odbywają się pod nadzorem opiekunów – doktorów nauk prawnych, adwokatów i radców prawnych.
AZS Uniwersytet SWPS Warszawa – drużyna siatkarek to akademicka reprezentacja Uniwersytetu SWPS w piłce siatkowej kobiet. W skład zespołu wchodzą zarówno dziewczyny, które od najmłodszych lat trenowały siatkówkę, jak i osoby które swoje pierwsze siatkarskie kroki postawiły dopiero na studiach.


== Popularyzacja wiedzy ==
Strefa Psyche Uniwersytetu SWPS to ogólnopolski projekt popularyzujący wiedzę psychologiczną. Jego założeniem jest udostępnienie wiedzy psychologicznej i pokazanie jej zastosowań w życiu codziennym. Na projekt składają się wykłady, wywiady i spotkania z ekspertami udostępniane w sieci w formie wideo oraz audio.
Strefa Zarządzania Uniwersytetu SWPS to ogólnopolski projekt popularyzujący wiedzę z zakresu szeroko pojętego zarządzania: od spotkań z ekspertami przez merytoryczny blog i grupę dyskusyjną, po nagrania wykładów i wywiadów publikowane w sieci w formie wideo oraz audio. W projekcie udział biorą eksperci Uniwersytetu SWPS, menedżerowie średniego i wyższego szczebla, przedsiębiorcy, liderzy zmian społecznych i inni praktycy zarządzania.
Strefa Designu Uniwersytetu SWPS to ogólnopolski projekt popularyzujący wiedzę z zakresu szeroko pojętego projektowania i designu: od spotkań z ekspertami przez merytoryczny blog i grupę dyskusyjną, po nagrania wykładów i wywiadów publikowane w sieci w formie wideo oraz audio. W projekcie udział biorą eksperci Uniwersytetu SWPS, artyści, graficy, projektanci, kuratorzy sztuki, menedżerowie kultury.
Strefa Kultur Uniwersytetu SWPS to ogólnopolski projekt popularyzujący wiedzę z zakresu szeroko pojętej kultury i trendów społecznych: od spotkań z ekspertami przez merytoryczny blog i grupę dyskusyjną, po nagrania wykładów i wywiadów publikowane w sieci w formie wideo oraz audio. W projekcie udział biorą eksperci Uniwersytetu SWPS, kulturoznawcy, filmoznawcy, socjologowie, redaktorzy, menedżerowie kultury.
Strefa Prawa Uniwersytetu SWPS to ogólnopolski projekt popularyzujący wiedzę prawniczą, który wyjaśnia zawiłości polskiego prawa i pokazuje, jak zastosować wybrane przepisy w praktyce. Na projekt składają się spotkania z ekspertami, merytoryczny blog i grupa dyskusyjna, nagrania wykładów i wywiadów publikowane w sieci w formie wideo oraz audio.


== Uwagi ==


== Przypisy ==


== Bibliografia ==
DariuszD. Doliński DariuszD., MirosławM. Filiciak MirosławM., MagdalenaM. Marszał-Wiśniewska MagdalenaM. (red.), My Uniwersytet: jubileusz 25-lecia Uniwersytetu SWPS, Warszawa: SWPS Uniwersytet Humanistycznospołeczny, 2021, ISBN 978-83-62443-82-6 .


== Linki zewnętrzne ==
Witryna internetowa Uniwersytetu SWPS
Lista pracowników akademickich Uniwersytetu SWPS