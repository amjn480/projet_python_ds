Trappe van vergelyking is vorme van byvoeglike naamwoorde of bywoorde. 'n Byvoeglike naamwoord in Afrikaans kan drie vorme aanneem om die sterkte van die naamwoord aan te dui. As voorbeeld kan 'n voorwerp as groot, nog groter (meer as net groot) of as die heel grootste beskryf word. Soortgelyk kan 'n partytjie as lekker, nog lekkerder of as die heel lekkerste beskryf word.
Die middelste trap word die vergrotende trap genoem en die laaste trap die oortreffende trap. Die eerste trap is die basiswoord. Die vergrotende (tweede) trap is gewoonlik die basiswoord + die agtervoegsel 'er'. Die oortreffende (derde) trap is gewoonlik die basiswoord + 'ste'.


== Voorbeelde ==


=== Afrikaans ===


==== Een klinker ====
afgemat – afgematter – afgematste
dik – dikker – dikste
dom – dommer – domste
dun – dunner – dunste
krom – krommer – kromste
knus – knusser – knusste
mak – makker – makste
slim – slimmer – slimste
snel – sneller – snelste
stil – stiller – stilste
vet – vetter – vetste
vol – voller – volste
wit – witter – witsteLW:

abrup – abrupter – abrupste (uit Nederlands: abrupt)
abstrak – abstrakter – abstrakste (uit Nederlands: abstract)
stip – stipter – stipste (uit Nederlands: stipt)


==== Een klinker + g ====
Waarskynlik kan by "g" gekyk word na watter adjektief oorgeskakel word: daardie man is berug, dus is hy 'n berugte man. By berugte kan nou slegs 'n "r" toegevoeg word. Maar hierdie meneer is berugter as daardie man. So ook kan 'n vrou besadig wees; dus, 'n besadigde vrou. Hierby kan ook "r" toegevoeg word: Maar hierdie mejuffrou is besadigder as daardie vrou.

aaklig – aakliger – aakligste
aamborstig – aamborstiger – aamborstigste
aandagtig – aandagtiger – aandagtigste
aanbevelenswaardig – aanbevelenswaardiger – aanbevelenswaardigste
aanhalerig – aanhaleriger – aanhalerigste
aanstellerig – aanstelleriger – aanstellerigste
aanvallig – aanvalliger – aanvalligste
aardig – aardiger – aardigste
afgunstig – afgunstiger – afgunstigste
afkeurenswaardig – afkeurenswaardiger – afkeurenswaardigste
afskeperig – afskeperiger – afskeperigste
afsydig – afsydiger – afsydigste
afvallig – afvalliger – afvalligste
agtelosig – agtelosiger – agtelosigste
agterdogtig – agterdogtiger – agterdogtigste
amegtig – amegtiger – amegtigste
angstig – angstiger – angstigste
angsvallig – angsvalliger – angsvalligste
arglistig – arglistiger – arglistigste
arig – ariger – arigste
armoedig – armoediger – armoedigste
armsalig – armsaliger – armsaligste
berug – berugter – berugste (uit Nederlands, stellende trap: berucht)
besadig – besadigder – besadigste (uit Nederlands, stellende trap: bezadigd)
dig – digter – digste (uit Nederlands, stellende trap: dicht)
eg – egter – egste (uit Nederlands, stellende trap: echt)
gelukkig – gelukkiger – gelukkigste
lig – ligter – ligste (uit Nederlands, stellende trap: licht)
matig – matiger – matigste
nodig – nodiger – nodigste
sag – sagter – sagste (uit Nederlands, stellende trap: zacht)
salig – saliger – saligste
sleg – slegter – slegste (uit Nederlands, stellende trap: slecht)
stug – stugger- stugste (uit Nederlands, stellende trap: stug)


==== Meer as een klinker (aa, ee, oo, uu) ====
aangenaam – aangenamer – aangenaamste
abnormaal – abnormaler – abnormaalste
absoluut – absoluter – absoluutste
adekwaat – adekwater – adekwaatste
agteloos – agteloser – agteloosste
akkuraat – akkurater – akkuraatste
aktueel – aktueler – aktueelste
akuut – akuter – akuutste
algemeen – algemener – algemeenste
amikaal – amikaler – amikaalste
arbeidsaam – arbeidsamer – arbeidsaamste
asemloos – asemloser – asemloosste
asosiaal – asosialer – asosiaalste
bleek – bleker – bleekste
geel – geler – geelste
groot – groter – grootste
hopeloos – hopeloser – hopeloosste
kaal – kaler – kaalste
laat – later – laatste 
loom – lomer – loomste
skoon – skoner – skoonsteLW:

liggeraak – liggeraakter – liggeraakste (vergelyk Nederlands, stellende trap: lichtgeraakt)


==== Dubbele klinkers + g ====
Hier word die "g" by die vergrotende trap weggelaat, vergeleke met die Nederlands. Moeg is een van die uitsonderings.

droog – droër – droogste (vergelyk die Nederlands, vergrotende trap: droger)
hoog – hoër – hoogste (vergelyk die Nederlands, vergrotende trap: hoger)
laag – laer – laagste (vergelyk die Nederlands, vergrotende trap: lager)
leeg – leër – leegste (vergelyk die Nederlands, vergrotende trap: leger)
moeg – moeër – moegste (in Standaardnederlands is moe die stellende trap, en moeër reeds die vergrotende trap. Moeg is egter wel te vinde in gewestelike Nederlands, net soos muug, meug, moede, moei en moej)
ruig – ruier – ruigste (vergelyk die Nederlands, vergrotende trap: ruiger)
traag – traer – traagste (vergelyk die Nederlands, vergrotende trap: trager)
vaag – vaer – vaagste (vergelyk die Nederlands, vergrotende trap: vager)
vroeg – vroeër – vroegste (vergelyk die Nederlands, vergrotende trap: vroeger)


==== Dubbele klinkers of konsonante ====
vuil – vuiler – vuilste
koel – koeler – koelste


==== Dubbele klinkers + d ====
Hier word die "d" by die vergrotende trap weggelaat, vergeleke met die Nederlands. Wreed is een van die uitsonderings.

breed – breër – breedste (vergelyk die Nederlands, vergrotende trap: breder)
koud – kouer – koudste (vergelyk die Nederlands, vergrotende trap: kouder)
oud -	ouer – oudste (vergelyk die Nederlands, vergrotende trap: ouder)LW: Sekere woorde behou die "d" (sien ook Uitsonderings onder)

benoud – benouder – benoudste
wreed – wreder – wreedste


==== Woorde wat op -nd of -nt eindig ====
(-nd)aangrypend – aangrypender – aangrypendste
aanmatigend – aanmatigender – aanmatigendste
aanvallend – aanvallender – aanvallendste
afmattend – afmattender – afmattendste
afskrikwekkend – afskrikwekkender – afskrikwekkendste
afskuwekkend – afskuwekkender – afskuwekkendste
afwisselend – afwisselender – afwisselendste
angswekkend – angswekkender – angswekkendste
argwanend – argwanender – argwanendste
bekend – bekender – bekendste(-nt)amusant – amusanter – amusantste
arrogant – arroganter – arrogantste
astrant – astranter – astrantste
attent – attenter – attentste


==== Woorde wat op 'n '-e' (as adjektiewe of verlede/voltooide deelwoorde) eindig ====
In Engels kry byvoeglike naamwoorde (adjektiewe) met meer as twee lettergrepe meer (more) by die vergrotende trap en mees (most) by die oortreffende trap, bv. more interesting.
In Afrikaans werk dit anders: dit het niks met die aantal lettergrepe te make nie. In die reël kry byvoeglike naamwoorde wat op -e en verlede deelwoorde wat as byvoeglike naamwoorde gebruik word, meer by die vergrotende trap en mees by die oortreffende trap.
Daar moet gewaak word teen die foutiewe gebruik van dubbele vergrotende en oortreffende trappe, soos *meer interessanter en *mees interessantste. Vroeër is dit ook as 'n Anglisisme beskou om mees interessante in plaas van interessantste te gebruik.By sommige woorde, soos welkom, in welkome brief, word 'n -e toegevoeg. Vergelyk ook:

belangrik(e) – meer belangrik(e) – mees belangrik(e)afgeleë – meer afgeleë – (die) mees(te) afgeleë
belese – meer belese – mees belese
beskadig – meer beskadig – mees beskadig
beskeie – meer beskeie – mees beskeie
besope – meer besope – mees besope
bewoë – meer bewoë – mees bewoë
ekomonies – meer ekonomies – mees ekonomies
ervare – meer ervare – mees ervare
gedwee / gedweë – meer gedwee / meer gedweë – mees gedwee / mees gedweë
geëerd – meer geëerd – mees geëerd
geslaag – meer geslaag – mees geslaag
geslepe – meer geslepe – mees geslepe
geveins – meer geveins – mees geveins
opgewonde – meer opgewonde – mees opgewonde
opgeruim – meer opgeruim – mees opgeruimd(e)
opwindend – meer opwindend – mees opwindend(e)
romanties – meer romanties – mees romanties
verlate – meer verlate – (die) mees(te) verlate
verafgeleë – meer verafgeleë – mees verafgeleë
verleë – meer verleë – mees verleë
tevrede – meer tevrede – mees tevrede
tragies – meer tragies – mees tragies(e)
welkom – meer welkom – mees welkomLW: Soms kry van die woorde ook die uitgange -(n)er en -(n)ste:
afgeleë – afgeleëner – afgeleënste  -- (Nederlands: afgelegen)
afgetrokke – afgetrokkener – afgetrokkenste
beskeie – beskeidener – beskeidenste
bewoë – bewoëner – bewoënste
gedwee / gedweë – gedweër / gedweëner – gedweeste / gedweënste
geslepe – geslepener – geslepenste
ervare – ervarener – ervarenste
tevrede – tevredener – tevredenste
verlate – verlatener – verlatenste
verleë – verleëner – verleënsteLW: Soms kry van die woorde ook die uitgange -(d)er en -(d)ste:
opgeruim – opgeruimder – opgeruimdste -- (Nederlands: opgeruimd)


==== Woorde wat op 'n '-lik' of '-rik' of '-ryk' eindig ====
aandagtiglik – aandagtigliker – aandagtiglikste
aanbiddelik – aanbiddeliker – aanbiddelikste
aandoenlik – aandoenliker – aandoenlikste
aanhanklik – aanhankliker – aanhanklikste
aanloklik – aanlokliker – aanloklikste
aanmerklik – aanmerkliker – aanmerklikste
aanneemlik – aanneemliker – aanneemlikste
aansienlik – aansienliker – aansienlikste
aanskoulik – aanskouliker – aanskoulikste
aansteeklik – aansteekliker – aansteeklikste
aanstootlik – aanstootliker – aanstootlikste
aantreklik – aantrekliker – aantreklikste
afgryslik – afgrysliker – afgryslikste
afhanklik – afhankliker – afhanklikste
afsigtelik – afsigteliker – afsigtelikste
afskuwelik – afskuweliker – afskuwelikste
afstootlik – afstootliker – afstootlikste
agterlik – agterliker – agterlikste
avontuurlik – avontuurliker – avontuurlikste
belangrik – belangriker – belangrikste
kleurryk – kleurryker – kleurrykste
lelik – leliker – lelikste
maklik – makliker – maklikste
onafhanklik – onafhankliker – onafhanklikste
ryk – ryker – rykste
wonderlik – wonderliker – wonderlikste


==== Woorde wat op 'n 'r' eindig ====
aantoonbaar – aantoonbaarder – aantoonbaarste
aanvaarbaar – aanvaarbaarder – aanvaarbaarste
aanvegbaar – aanvegbaarder – aanvegbaarste
aanwendbaar – aanwendbaarder – aanwendbaarste
afwendbaar – afwendbaarder – afwendbaarste
agterstevoor – agterstevoorder – agterstevoorste
arbitrêr – arbitrêrder – arbitrêrste
baar – baarder – baarste
bitter – bitterder – bitterste
dapper – dapperder – dapperste
donker – donkerder – donkerste
dor – dorder – dorste
duur – duurder – duurste
goor – goorder – goorste
helder – helderder – helderste
honger – hongerder – hongerste
lekker – lekkerder – lekkerste
maer – maerder – maerste
naar – naarder – naarste
raar – raarder – raarste
seer – seerder – seerste
skor – skorder – skorste
suur – suurder – suurste
swaar – swaarder – swaarste
teer – teerder – teerste 
ver – verder – verste


==== Woorde wat op 'n 'r' + '(x)' eindig ====
Hierdie patroon volg gewoonlik die reël : -er, -ste.

absurd – absurder – absurdste
arm – armer – armste
hard – harder – hardste
skerp – skerper – skerpste
sterk – sterker – sterkste
swart – swarter – swartste
warm – warmer – warmsteLW: let ook op vars, in die volgende afdeling, wat ook 'n -ste bykry, as varsste.


==== Woorde wat op 'n 's' eindig ====
agterbaks – agterbakser – agterbaksste
alledaags – alledaagser – alledaagsste
ambisieus – ambisieuser – ambisieusste
anders – anderster – andersste
argeloos – argeloser – argeloosste
argloos – argloser – argloosste
artisties – artistieser – artistiesste
atleties – atletieser – atletiesste
bedees – bedeesder – bedeesste
blas – blasser – blasste
boos – boser – boosste
dwaas – dwaser – dwaasste
ekonomies – ekonomieser – ekonomiesste
fiks – fikser – fiksste
fluks – flukser – fluksste
fris – frisser – frisste
gerus – geruster – gerusste
geveins – geveinsder – geveinsste
hees – heser – heesste
hulpeloos – hulpeloser – hulpeloosste
juis – juister – juisste
komies – komieser – komiesste
los – losser – losste
nors – norser – norsste
rats – ratser – ratsste
romanties – romantieser – romantiesste
skaars – skaarser – skaarsste
snaaks – snaakser – snaaksste
stuurs – stuurser – stuursste
tragies – tragieser – tragiesste
trots – trotser – trotsste
vars – varser – varsste
vas – vaster – vasste
vies – vieser – viesste
voos, voser, voosste
woes – woester – woesste 


==== Woorde wat op 'n 'y' eindig ====
bly – blyer – blyste


==== Een klinker + 'f' ====
dof – dowwer – dofste
grof – growwer – grofste
laf – lawwer – lafste
muf – muwwer – mufste
rof – rowwer – rofste
saf – sawwer – safste
suf – suwwer – sufsteLW, ook:

saf – safter – safste (uit ouer Hollands, stellende trap: zaft, Nederlands zacht)
styf – stywer – styfste (uit Nederlands stellende trap stijf, sien dubbelklinkers onder).


==== Een klinker + 'ng' ====
bang – banger – bangste
jong – jonger – jongste
lang – langer – langste


==== Een klinker + 'nk' ====
jonk – jonger – jongste
lank – langer – langste


==== Dubbele klinker + 'f' ====
aggressief – aggressiewer – aggressiefste
aktief – aktiewer – aktiefste
braaf – brawer – braafste
doof – dower – doofste
gaaf – gawer – gaafste
lief – liewer – liefste
positief – positiewer – positiefste
skeef – skewer – skeefsteLW: party woorde se herkoms uit Nederlands beïnvloed die vergrotende trap:

bedroef – bedroefder – bedroefste (uit Nederlands, stellende trap: bedroefd)
(on)beskaaf – (on)beskaafder – (on)beskaafste (uit Nederlands, stellende trap: (on)beschaafd)
beleef – beleefder – beleefste (uit Nederlands, stellende trap: beleefd)
styf – stywer – styfste (uit Nederlands, stellende trap stijf)


==== Uitsonderings ====
afgeleë – meer afgeleë – afgeleënste
bek-af – meer bek-af – bek-afste
baie – meer – meeste
bietjie – minder – minste
dikwels – meermaal (-male) – meeste
dood – dood – dood 
goed/goeie – beter – beste
graag – liewer – graagste
graag – liewer(s) – liefste, liewerste
ideaal – meer ideaal – ideaalste
kwaai – kwaaier – kwaaiste
kwaad – kwater – kwaadste
min – minder – minste
na/naby – nader – naaste
nuut/nuwe – nuwer – nuutste
pootuit – meer pootuit – pootuitste
ru / rue / ruwe – ruer/ruwer – ruuste
selde – minder – minste
sku / skue / skuwe – skuer / skuwer – skuuste
slu / slue / sluwe – sluer / sluwer – sluuste
veel – meer – meeste
veraf – verder (af) – verste (af)
vrek – vrek – vrek 
vroeg – eerder – eerste (argaïese gebruik)
wel – beter – beste
weinig – minder – minste
wreed – wreder – wreedste


==== Gebruik van 'aller-' ====
Soms word die oortreffende trap nog verder versterk deur aller- as voorvoegsel te gebruik:
goed – beter – beste – allerbeste
groot – groter – grootste – allergrootste
vroeg – vroeër – vroegste – allervroegste


=== Latyn ===


==== -ius, -issime ====
late (wyd) – latius (wyer) – latissime (wydste)
fortiter (sterk) – fortius (sterker) – fortissime (sterkste)
audacter (dapper/vermetel) – audacius (dapperder/vermeteler) – audacissime (dapperste/vermetelste)


==== Uitsonderings ====
bene (goed) – melius (beter) – optime (beste)
male (sleg) – peius (slegter) – pessime (slegste)
magnopere (groot) – magis (groter) – maxime (grootste)
parum (min) – minus (minder) – minime (minste)
multum (baie) – plus (meer) – plurimum (meeste)


== Sien ook ==
Vergelykings (Taalkunde)
Intensiewe


== Verwysings ==