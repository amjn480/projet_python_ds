"ystads kommun \u00e4r en kommun i sk\u00e5ne l\u00e4n. centralort \u00e4r ystad.\nkommunen \u00e4r bel\u00e4gen i s\u00f6dra sk\u00e5ne med kust mot \u00f6stersj\u00f6n. jordbruket och handeln har traditionellt varit basn\u00e4ringarna i kommunen, men andelen sysselsatta inom jordbruket har minskat och numer \u00e4r tillverkningsindustrin en viktig arbetsgivare. \nsedan mitten p\u00e5 1970-talet har befolkningstrenden varit positiv. efter valen under 2010-talet har olika politiska koalitioner styrt kommunen med v\u00e4xlande majoritets- och minoritetsstyre.\n\n\n== administrativ historik ==\nkommunens omr\u00e5de motsvarar socknarna baldringe, balk\u00e5kra, bj\u00e4resj\u00f6, borrie, bromma, glemminge, hedeskoga, h\u00f6gestad, h\u00f6rup, ingelstorp, l\u00f6derup, sj\u00f6rup, sk\u00e5rby, sn\u00e5restad, stora herrestad, stora k\u00f6pinge, s\u00f6vestad, valleberga och \u00f6ja. i dessa socknar bildades vid kommunreformen 1862 landskommuner med motsvarande namn. i omr\u00e5det fanns \u00e4ven ystads stad som 1863 bildade en stadskommun.\nl\u00f6derups municipalsamh\u00e4lle inr\u00e4ttades 18 juni 1927 och uppl\u00f6stes vid utg\u00e5ngen av 1958.\nvid kommunreformen 1952 sammanlades landskommunerna i l\u00f6derups landskommun och de d\u00e5 bildade glemmingebro, herrestads och ljunits landskommuner. ystads stad kvarstod of\u00f6r\u00e4ndrad.\nystads kommun bildades vid kommunreformen 1971 av ystads stad, l\u00f6derups, herrestads och ljunits landskommuner samt en del ur glemmingebro landskommun (glemminge och ingelstorp).kommunen ing\u00e5r sedan bildandet i ystads domsaga.\n\n\n== geografi ==\nkommunen \u00e4r bel\u00e4gen p\u00e5 s\u00f6dra/syd\u00f6stra sk\u00e5ne och gr\u00e4nsar till simrishamns, tomelilla, sj\u00f6bo och skurups kommuner. \n\n\n=== topografi och hydrografi ===\nkommunen har en kustremsa mot \u00f6stersj\u00f6n. d\u00e4r \u00e4r landskapet relativt flackt, med en h\u00f6jdskillnad p\u00e5 omkring 50 meter som generellt lutar \u00e5t sydost mot kusten. kustomr\u00e5den kring hamnen, \u00f6stra delarna av centralorten och ystads sandskog \u00e4r bel\u00e4gna under +5 meter. l\u00e4ngs kusten r\u00e5der ibland starka undervattensstr\u00f6mmar.bland st\u00f6rre sj\u00f6ar finns krageholmssj\u00f6n och ellestadssj\u00f6n i nordv\u00e4stra delen av kommunen och genom mellersta delen av kommunen flyter nybro\u00e5n fr\u00e5n norr till s\u00f6der och mynnar ut i \u00f6stersj\u00f6n. i \u00f6ster flyter kabusa\u00e5n fr\u00e5n nordv\u00e4st och mynnar \u00e4ven den ut i \u00f6stersj\u00f6n.\n\n\n=== naturskydd ===\ndet finns 17 naturreservat i kommunen. back\u00e5kra naturreservat \u00e4r ett gammalt  sandhedslandskap med betande kor. d\u00e4r v\u00e4xer hedblomster, jungfrulin och backsilja, typiska v\u00e4xter f\u00f6r torr\u00e4ngar. bland djur och insekter \u00e5terfinns kamgr\u00e4sfj\u00e4ril samt det lilla biet hedsidenbi. m\u00e4ktiga sanddyner som byggs p\u00e5 med mer sand hittas i sandhammarens naturreservat, dit f\u00f6ljer sand fr\u00e5n l\u00f6derup och hagestad med havsstr\u00f6mmarna. l\u00e4ngre in fr\u00e5n kusten finns planterad tallskog som skydd mot sandflykt. andra naturreservat \u00e4r exempelvis \u00e5llskog och svartskylle.\n\n\n=== administrativ indelning ===\nfram till 2016 var kommunen f\u00f6r befolkningsrapportering indelad i fem f\u00f6rsamlingar \u2013 ljunits, l\u00f6derups, stora k\u00f6pinge, s\u00f6vestadsbygdens och ystads.fr\u00e5n 2016 indelas kommunen ist\u00e4llet i 20 distrikt:\n\n\n=== t\u00e4torter ===\ndet finns 10 t\u00e4torter i ystads kommun.\n\ni tabellen presenteras t\u00e4torterna i storleksordning per den 31 december 2018. centralorten \u00e4r i fet stil.\n\n\n== styre och politik ==\n\n\n=== styre ===\nefter 2010-\u00e5rs val tog alliansen, best\u00e5ende av centerpartiet, folkpartiet, kristdemokraterna och moderaterna, tillsammans med milj\u00f6partiet \u00f6ver makten i kommunen.\nmandatperioden 2014 till 2018 styrdes kommunen av en koalition best\u00e5ende av socialdemokraterna och centerpartiet samt en valteknisk samverkan med v\u00e4nsterpartiet. tillsammans bildade de d\u00e5 en majoritetskoalition. efter valet 2018 bildade moderaterna, liberalerna och kristdemokraterna en minoritetskoalition. detta var m\u00f6jligt genom en valteknisk samverkan med sverigedemokraterna.\n\n\n=== kommunfullm\u00e4ktige ===\nk\u00e4lla:\n\n\n=== kommunstyrelse ===\nk\u00e4lla:\n\n\n=== n\u00e4mnder ===\n\n\n=== mandatf\u00f6rdelning i ystads kommun, valen 1970\u20132022 ===\n\n\n=== v\u00e4norter ===\nystad har tv\u00e5 v\u00e4norter:\n\n druskininkai, litauen\n \u015bwinouj\u015bcie, polenv\u00e4nortavtalen med eken\u00e4s, s\u00f6ller\u00f6d, ballerups kommun och haugesunds kommun avslutades 2008, d\u00e5 eken\u00e4s och s\u00f6ller\u00f6d upph\u00f6rt att vara egna kommuner.\nv\u00e4nortavtalen med de nordiska v\u00e4norterna eken\u00e4s, s\u00f6ller\u00f6d och haugesunds kommun avslutades 2008, d\u00e5 s\u00f6ller\u00f6d upph\u00f6rt att vara egen kommun och eken\u00e4s ocks\u00e5 planerades upph\u00f6ra och ing\u00e5 i en st\u00f6rre kommun. tidigare hade representanter f\u00f6r kommunerna tr\u00e4ffats vartannat \u00e5r och \"haft gemensamma arrangemang inom bland annat kultur och idrott\".\n\n\n== ekonomi och infrastruktur ==\n\n\n=== n\u00e4ringsliv ===\njordbruket och handel \u00e4n har traditionellt varit basn\u00e4ringarna i kommunen, men framf\u00f6rallt jordbrukets betydelse har minskat. i b\u00f6rjan av 2020-talet \u00e4r omkring 70 procent av omr\u00e5dets areal jordbruksmark, men erbj\u00f6d endast  knappt tre procent av arbetstillf\u00e4llena i kommunen. tillverkningsindustrin \u00e4r desto st\u00f6rre och svarade f\u00f6r cirka 9 procent av arbetstillf\u00e4llena. bland f\u00f6retag inom detta omr\u00e5de m\u00e4rks polykemi ab, som arbetar med plastindustri, och vossloh nordic switch systems ab, som tillverkar v\u00e4xelkomponenter f\u00f6r j\u00e4rnv\u00e4g. andra st\u00f6rre arbetsgivare \u00e4r kommunen och region sk\u00e5ne, fr\u00e4mst genom  lasarettet i ystad.\n\n\n=== infrastruktur ===\n\n\n==== transporter ====\nden svenska str\u00e4ckan av europav\u00e4g 65, liksom riksv\u00e4garna 13 och 19, har sin utg\u00e5ngspunkt i centralorten. riksv\u00e4g 9 genomkorsar kommunen likv\u00e4l som j\u00e4rnv\u00e4gen malm\u00f6\u2013ystad\u2013simrishamn. h\u00e5llplats finns p\u00e5 ystads station. i t\u00e4torten ystad finns ocks\u00e5 en hamn, vilket \u00e4r en av de viktigaste svenska gr\u00e4nsstationerna till l\u00e4nder utanf\u00f6r eu. d\u00e4rifr\u00e5n finns f\u00e4rjef\u00f6rbindelse med r\u00f8nne p\u00e5 bornholm och \u015bwinouj\u015bcie i polen. fr\u00e5n ystads hamn g\u00e5r huvuddelen av godstrafiken mellan norden och polen.\n\n\n==== sjukv\u00e5rd ====\nlasarettet i ystad drivs av region sk\u00e5ne och ing\u00e5r i sjukv\u00e5rdsf\u00f6rvaltningen sk\u00e5nes universitetssjukv\u00e5rd. \u00e5r 2018 arbetade omkring 1000 personer p\u00e5 akutmottagningen eller mottagningar och v\u00e5rdavdelningar inom ett flertal olika specialiteter. sjukhuset ansvarar f\u00f6r tarmoperationer, s\u00e5 kallad kolonkirurgi, och manlig sterilisering p\u00e5 patienter fr\u00e5n st\u00f6rre delen av sk\u00e5ne.\n\n\n== befolkning ==\n\n\n=== demografi ===\n\n\n==== befolkningsutveckling ====\n\n\n==== statistik ====\n\u00e5r 2021 \u00f6kade befolkningsm\u00e4ngden i kommunen med 590 personer. andelen m\u00e4n och kvinnor var j\u00e4mnt f\u00f6rdelad med 51 procent kvinnor och 49 procent m\u00e4n. medel\u00e5ldern var 46 \u00e5r, f\u00f6r kvinnor n\u00e5got h\u00f6gre och f\u00f6r m\u00e4n n\u00e5got l\u00e4gre.\n84,4 procent var bosatta i en t\u00e4tort, resterande p\u00e5 landsbygden. andelen boende i t\u00e4tort var l\u00e4gre \u00e4n genomsnittet f\u00f6r sverige d\u00e4r andelen var 87,6 procent. 49,4 procent bodde tillsammans med n\u00e5gon, s\u00e5 kallat sammanboende, vilka var fyra procentenheter h\u00f6gre \u00e4n genomsnittet f\u00f6r riket.\n\n\n==== \u00e5ldersf\u00f6rdelning ====\n\u00e5ldersf\u00f6rdelningen i ystads kommun enligt siffror fr\u00e5n statistiska centralbyr\u00e5n avseende f\u00f6rh\u00e5llandena den 31 december 2015:\n\n\n==== civilst\u00e5nd ====\nden 31 december 2015 f\u00f6rdelades ystads kommuns befolkning p\u00e5 f\u00f6ljande s\u00e4tt med avseende p\u00e5 civilst\u00e5nd:\n\n\n==== utl\u00e4ndsk bakgrund ====\nden 31 december 2015 utgjorde antalet inv\u00e5nare med utl\u00e4ndsk bakgrund (utrikes f\u00f6dda personer samt inrikes f\u00f6dda med tv\u00e5 utrikes f\u00f6dda f\u00f6r\u00e4ldrar) 3 166, eller 10,92 % av befolkningen (hela befolkningen: 28 985 den 31 december 2015). den 31 december 2002 utgjorde antalet inv\u00e5nare med utl\u00e4ndsk bakgrund enligt samma definition 2 109, eller 7,99 % av befolkningen (hela befolkningen: 26 383 den 31 december 2002).\n\n\n==== utrikes f\u00f6dda ====\nden 31 december 2015 utgjorde folkm\u00e4ngden i ystads kommun 28 985 personer. av dessa var 2 588 personer (8,93 %) f\u00f6dda i ett annat land \u00e4n sverige. i denna tabell har de nordiska l\u00e4nderna samt de 12 l\u00e4nder med flest antal utrikes f\u00f6dda (i hela riket) tagits med. en person som inte kommer fr\u00e5n n\u00e5got av de h\u00e4r 17 l\u00e4nderna har ist\u00e4llet av statistiska centralbyr\u00e5n f\u00f6rts till den v\u00e4rldsdel som f\u00f6delselandet tillh\u00f6r.\n\n\n== kultur ==\n\n\n=== kulturarv ===\ni mitten p\u00e5 1200-talet grundades gr\u00e5br\u00f6draklostret i ystad av br\u00f6der fr\u00e5n franciskanorden. det \u00e4r en av sveriges \u00e4ldsta bevarade klosterbyggnader och anv\u00e4nds numer som museum. ett annat kulturarv \u00e4r ales stenar, vilket \u00e4r sveriges st\u00f6rsta bevarade skeppss\u00e4ttning.ett senare arv \u00e4r dag hammarskj\u00f6lds back\u00e5kra, en plats han k\u00f6pte 1957 i syfte att bos\u00e4tta sig p\u00e5. d\u00e4r har fn:s s\u00e4kerhetsr\u00e5d h\u00e5llit m\u00f6te och platsen anv\u00e4nds numer som museum och konferensanl\u00e4ggning.\n\n\n=== kommunsymboler ===\n\n\n==== kommunvapen ====\n\nblasonering: i med r\u00f6da rosor bestr\u00f6tt f\u00e4lt av guld ett upprest kr\u00f6nt, bl\u00e5tt lejon med r\u00f6d krona och bev\u00e4ring.\nvapnet bygger p\u00e5 ett sigill med lejon och rosor som fanns f\u00f6r ystads stad under medeltiden, men djuret omvandlades s\u00e5 sm\u00e5ningom till en grip. n\u00e4r vapnet fastst\u00e4lldes f\u00f6r ystads stad \u00e5r 1936 \u00e5tergick man till ursprunget. \u00e4ven de landskommuner med vilka ystad lades samman 1971 (glemmingebro, herrestad och l\u00f6derup) hade vapen. dock registrerades stadsvapnet f\u00f6r den nya kommunen \u00e5r 1974.\n\n\n==== kommunf\u00e5gel ====\ngr\u00e5hakedoppingen \u00e4r ystads kommunf\u00e5gel.\n\n\n==== logotyp ====\nkommunen anv\u00e4nder numera oftast en logotyp best\u00e5ende av ett stiliserat \"y\".\n\n\n== se \u00e4ven ==\npersoner med anknytning till ystads kommun\n\n\n== k\u00e4llor ==\nstatistiska centralbyr\u00e5n\n\n\n== externa l\u00e4nkar ==\nystads kommun\n wikimedia commons har media som r\u00f6r ystads kommun."