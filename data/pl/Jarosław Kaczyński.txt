"jaros\u0142aw aleksander kaczy\u0144ski (ur. 18 czerwca 1949 w warszawie) \u2013 polski polityk i doktor nauk prawnych.\nw okresie prl dzia\u0142acz opozycji politycznej. senator i kadencji (1989\u20131991), pose\u0142 na sejm i, iii, iv, v, vi, vii, viii, ix i x kadencji (1991\u20131993, od 1997). od 2003 prezes partii prawo i sprawiedliwo\u015b\u0107, w latach 2006\u20132007 prezes rady ministr\u00f3w, w latach 2020\u20132022 i w 2023 wiceprezes rady ministr\u00f3w, w latach 2020\u20132022 przewodnicz\u0105cy komitetu rady ministr\u00f3w do spraw bezpiecze\u0144stwa narodowego i spraw obronnych. kandydat na urz\u0105d prezydenta rp w przedterminowych wyborach prezydenckich w 2010. \nod czasu wygranych przez prawo i sprawiedliwo\u015b\u0107 wybor\u00f3w parlamentarnych w 2015 roku do utworzenia trzeciego rz\u0105du donalda tuska, b\u0119d\u0105c pos\u0142em na sejm rp, a tak\u017ce wicepremierem, by\u0142 uwa\u017cany za jedn\u0105 z najbardziej wp\u0142ywowych os\u00f3b w polsce.\n\n\n== \u017cyciorys ==\n\n\n=== dzieci\u0144stwo ===\nurodzi\u0142 si\u0119 w warszawie na \u017coliborzu. jego ojciec, rajmund kaczy\u0144ski, z zawodu in\u017cynier, by\u0142 \u017co\u0142nierzem armii krajowej i uczestnikiem powstania warszawskiego. matka, jadwiga z domu jasiewicz, nale\u017ca\u0142a do szarych szereg\u00f3w, z wykszta\u0142cenia by\u0142a filologiem polskim (zawodowo zwi\u0105zana z instytutem bada\u0144 literackich polskiej akademii nauk).\njego starszym bratem bli\u017aniakiem by\u0142 lech kaczy\u0144ski, p\u00f3\u017aniejszy prezydent rp. w 1962 bracia zagrali role jacka (jaros\u0142aw) i placka (lech) w filmie o dw\u00f3ch takich, co ukradli ksi\u0119\u017cyc w re\u017cyserii jana batorego, ekranizacji powie\u015bci pod tym samym tytu\u0142em kornela makuszy\u0144skiego.\n\n\n=== wykszta\u0142cenie i dzia\u0142alno\u015b\u0107 zawodowa ===\nucz\u0119szcza\u0142 pocz\u0105tkowo do xli liceum og\u00f3lnokszta\u0142c\u0105cego im. joachima lelewela w warszawie. nie zda\u0142 tam do nast\u0119pnej klasy, jednak \u201epo odkr\u0119ceniu tego\u201d zmieni\u0142 szko\u0142\u0119 i ostatecznie uko\u0144czy\u0142 w 1967 xxxiii liceum og\u00f3lnokszta\u0142c\u0105ce im. miko\u0142aja kopernika w tym\u017ce mie\u015bcie. w 1971 uzyska\u0142 tytu\u0142 magistra na wydziale prawa i administracji uniwersytetu warszawskiego. na tym samym roku studiowali z nim m.in. jego brat lech, andrzej rzepli\u0144ski, marek safjan, bogus\u0142aw wo\u0142osza\u0144ski i miros\u0142aw wyrzykowski. 8 grudnia 1976 na wpia uw obroni\u0142 prac\u0119 doktorsk\u0105 pt. rola cia\u0142 kolegialnych w kierowaniu szko\u0142\u0105 wy\u017csz\u0105. jego promotorem by\u0142 stanis\u0142aw ehrlich, a w przewodzie doktorskim recenzowali j\u0105 ryszard malinowski, micha\u0142 pietrzak i wies\u0142aw skrzyd\u0142o.\nw 1971 uzyska\u0142 miejsce na aplikacji prokuratorskiej w warszawie, kt\u00f3rej jednak nie rozpocz\u0105\u0142. w latach 1971\u20131976 zatrudniony by\u0142 jako pracownik naukowy w mi\u0119dzyuczelnianym zak\u0142adzie bada\u0144 nad szkolnictwem wy\u017cszym, kt\u00f3ry w 1973 przekszta\u0142cono w instytut polityki naukowej i szkolnictwa wy\u017cszego. p\u00f3\u017aniej, do 1981, pracowa\u0142 jako adiunkt w bia\u0142ostockiej filii uniwersytetu warszawskiego. w latach 1982\u20131983 by\u0142 zatrudniony w bibliotece uniwersyteckiej w warszawie na etacie starszego bibliotekarza.\nw 1990 by\u0142 wsp\u00f3\u0142za\u0142o\u017cycielem fundacji prasowej \u201esolidarno\u015b\u0107\u201d. w tym samym roku wszed\u0142 (obok m.in. lecha kaczy\u0144skiego, macieja zalewskiego, andrzeja urba\u0144skiego i krzysztofa czaba\u0144skiego) w sk\u0142ad w\u0142adz sp\u00f3\u0142ki akcyjnej telegraf, po czym w 1991 zby\u0142 akcje tej sp\u00f3\u0142ki na rzecz macieja zalewskiego. w 1993 prokurator przedstawi\u0142 mu zarzut nielegalnego finansowania porozumienia centrum przez fundacj\u0119 prasow\u0105 \u201esolidarno\u015b\u0107\u201d. sprawa zosta\u0142a ostatecznie umorzona w 2000. w latach 1994\u20131997 jaros\u0142aw kaczy\u0144ski kierowa\u0142 dzia\u0142em wydawniczym w sp\u00f3\u0142ce z o.o. \u201esrebrna\u201d.\n\n\n=== dzia\u0142alno\u015b\u0107 polityczna w polskiej rzeczypospolitej ludowej ===\nw 1968 by\u0142 w\u015br\u00f3d student\u00f3w bior\u0105cych udzia\u0142 w wiecach organizowanych w ramach tzw. wydarze\u0144 marcowych. w 1976, po tzw. wydarzeniach czerwcowych, rozpocz\u0105\u0142 wsp\u00f3\u0142prac\u0119 z komitetem obrony robotnik\u00f3w, nast\u0119pnie z biurem interwencyjnym komitetu samoobrony spo\u0142ecznej \u201ekor\u201d, kierowanym przez zofi\u0119 i zbigniewa romaszewskich. od 1979 nale\u017ca\u0142 do redakcji kierowanego przez antoniego macierewicza niezale\u017cnego miesi\u0119cznika \u201eg\u0142os\u201d.\nw sierpniu 1980 utrzymywa\u0142 kontakty ze strajkuj\u0105cymi we wroc\u0142awiu. we wrze\u015bniu tego samego roku zaanga\u017cowa\u0142 si\u0119 w dzia\u0142alno\u015b\u0107 niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d, kierowa\u0142 sekcj\u0105 prawn\u0105 o\u015brodka bada\u0144 spo\u0142ecznych przy regionie mazowsze. wraz z janem olszewskim i antonim macierewiczem otworzy\u0142 w warszawie punkt informacyjny z poradami prawnymi dla os\u00f3b zak\u0142adaj\u0105cych zwi\u0105zki zawodowe. w 1981 podpisa\u0142 deklaracj\u0119 za\u0142o\u017cycielsk\u0105 klub\u00f3w s\u0142u\u017cby niepodleg\u0142o\u015bci.\nw latach 1979\u20131982 by\u0142 rozpracowywany przez kilka komend wojew\u00f3dzkich milicji obywatelskiej w ramach spraw operacyjnego sprawdzenia. 13 grudnia 1981, po og\u0142oszeniu stanu wojennego, dotar\u0142 do strajkuj\u0105cych w hucie warszawa. zajmowa\u0142 si\u0119 p\u00f3\u017aniej dystrybucj\u0105 wydawnictw podziemnych, bra\u0142 udzia\u0142 w reaktywowaniu \u201eg\u0142osu\u201d, gdzie publikowa\u0142 pod pseudonimem stanis\u0142aw staszek. w 1982 by\u0142 jednym z za\u0142o\u017cycieli komitetu helsi\u0144skiego w polsce. nale\u017ca\u0142 do autor\u00f3w raportu o \u0142amaniu praw cz\u0142owieka w polsce w stanie wojennym prezentowanego w 1983 na konferencji bezpiecze\u0144stwa i wsp\u00f3\u0142pracy w madrycie, a w 1989 do za\u0142o\u017cycieli helsi\u0144skiej fundacji praw cz\u0142owieka. w 1983 nawi\u0105za\u0142 wsp\u00f3\u0142prac\u0119 z niejawnymi w\u0142adzami nszz \u201es\u201d \u2013 tymczasow\u0105 komisj\u0105 koordynacyjn\u0105, zosta\u0142 kierownikiem biura spo\u0142eczno-politycznego tkk \u201es\u201d. publikowa\u0142 w podziemnych pismach \u201eprzegl\u0105d polityczny\u201d i \u201eg\u0142os ursusa\u201d. od 1987 by\u0142 sekretarzem krajowej komisji wykonawczej nszz \u201esolidarno\u015b\u0107\u201d. uczestniczy\u0142 w pracach dzia\u0142aj\u0105cego legalnie od sierpnia 1988 klubu my\u015bli politycznej \u201edziekania\u201d. w trakcie strajk\u00f3w w 1988 w maju i sierpniu doradza\u0142, razem z bratem lechem kaczy\u0144skim, strajkuj\u0105cym w stoczni gda\u0144skiej im. lenina.\nod 1988 nale\u017ca\u0142 do komitetu obywatelskiego \u201esolidarno\u015b\u0107\u201d. w obradach okr\u0105g\u0142ego sto\u0142u uczestniczy\u0142 w zespole ds. reform politycznych. w lipcu i sierpniu 1989 by\u0142 ze strony nszz \u201esolidarno\u015b\u0107\u201d cz\u0142onkiem zespo\u0142u ds. negocjacji ze stronnictwem demokratycznym i zjednoczonym stronnictwem ludowym w sprawie powo\u0142ania koalicyjnego rz\u0105du.\n\n\n=== dzia\u0142alno\u015b\u0107 polityczna w iii rp ===\n\n\n==== lata 1989\u20132005 ====\nw latach 1989\u20131990 by\u0142 redaktorem naczelnym \u201etygodnika solidarno\u015b\u0107\u201d, zast\u0119puj\u0105c na tym stanowisku tadeusza mazowieckiego, kt\u00f3ry desygnowany zosta\u0142 na premiera. sprawowa\u0142 r\u00f3wnie\u017c kontrol\u0119 nad expressem wieczornym. w 1990 w porozumieniu z cz\u0142onkami episkopatu zak\u0142ada\u0142 fundacj\u0119 prasow\u0105 solidarno\u015b\u0107, wraz z krzysztofem czaba\u0144skim, maciejem zalewskim i s\u0142awomirem siwkiem, zostaj\u0105c jej fundatorem. zosta\u0142 przewodnicz\u0105cym rady fundacji. w grudniu 1990 lech wa\u0142\u0119sa uczyni\u0142 go szefem swej kancelarii. z inicjatywy jednego z jego wsp\u00f3\u0142pracownik\u00f3w fundacja podpisa\u0142a umow\u0119 dzier\u017cawy z expressem wieczornym, co pozwoli\u0142o p\u00f3\u017aniej przej\u0105\u0107 maj\u0105tek gazety, co pozwoli\u0142o dalej rozwija\u0107 dzia\u0142alno\u015b\u0107 polityczn\u0105. kaczy\u0144ski reprezentowa\u0142 potem niezale\u017cne zrzeszenie student\u00f3w i tworzy\u0142 porozumienie centrum. nik zarzuci\u0142a partii nielegalne finansowanie kampanii z pieni\u0119dzy expressu wieczornego, jednak oskar\u017cenie nie doprowadzi\u0142o do skazania.\nw latach 1989\u20131991 zasiada\u0142 w senacie i kadencji. mandat uzyska\u0142 w wojew\u00f3dztwie elbl\u0105skim, kandyduj\u0105c z rekomendacji komitetu obywatelskiego \u201esolidarno\u015b\u0107\u201d. w senacie by\u0142 cz\u0142onkiem obywatelskiego klubu parlamentarnego. nast\u0119pnie do 30 maja 1993 sprawowa\u0142 mandat pos\u0142a na sejm i kadencji, wybranego z listy porozumienia obywatelskiego centrum w okr\u0119gu warszawskim. 29 stycznia 1993 by\u0142 jednym z organizator\u00f3w tzw. marszu na belweder, domagaj\u0105c si\u0119 ust\u0105pienia lecha wa\u0142\u0119sy i dekomunizacji. na pocz\u0105tku 1993 kierowane przez niego pc zainicjowa\u0142o ruch komitet\u00f3w obrony demokracji, powo\u0142any w celu obalenia prezydentury lecha wa\u0142\u0119sy. wskutek nieprzekroczenia przez porozumienie centrum progu wyborczego nie uzyska\u0142 reelekcji w przy\u015bpieszonych wyborach w 1993. jako pierwszy zg\u0142osi\u0142 kandydatur\u0119 prof. adama strzembosza w wyborach prezydenckich 1995, po czym wycofa\u0142 swoje poparcie.\nw 1993 uda\u0142 si\u0119 z konwojem pomocy humanitarnej do sarajewa.\nponownie zasiad\u0142 w sejmie iii kadencji w 1997, jako kandydat ruchu odbudowy polski z okr\u0119gu warszawskim, podczas gdy jego ugrupowanie nale\u017ca\u0142o do akcji wyborczej solidarno\u015b\u0107. odszed\u0142 kr\u00f3tko po rozpocz\u0119ciu kadencji z ko\u0142a rop i zosta\u0142 pos\u0142em niezrzeszonym. 30 grudnia 1997 ust\u0105pi\u0142 z funkcji szefa pc, a w 1998 odszed\u0142 z partii. wr\u00f3ci\u0142 do niej w 1999 i w pa\u017adzierniku tego samego roku zosta\u0142 wybrany na honorowego prezesa ugrupowania. wsp\u00f3lnie z ludwikiem dornem w styczniu 2000 ponownie przyst\u0105pi\u0142 do ko\u0142a parlamentarnego rop (w\u00f3wczas reaktywowanego, a w marcu tego samego roku przemianowanego na ko\u0142o rop-pc), w kt\u00f3rym zasiada\u0142 do lipca 2001.\nw 2001 wraz z lechem kaczy\u0144skim wsp\u00f3\u0142tworzy\u0142 parti\u0119 prawo i sprawiedliwo\u015b\u0107, kt\u00f3ra w wyborach parlamentarnych w 2001 zdoby\u0142a 9,5% g\u0142os\u00f3w i 44 mandaty poselskie. jaros\u0142aw kaczy\u0144ski utrzyma\u0142 miejsce w sejmie, uzyskuj\u0105c w okr\u0119gu warszawskim 144 343 g\u0142osy. w latach 2001\u20132003 by\u0142 cz\u0142onkiem komisji etyki oraz przewodnicz\u0105cym klubu parlamentarnego pis. w 2003 obj\u0105\u0142 stanowisko prezesa tego ugrupowania, zast\u0119puj\u0105c swojego brata, kt\u00f3ry zosta\u0142 wybrany na urz\u0105d prezydenta miasta sto\u0142ecznego warszawy.\n\n\n==== sejm v kadencji ====\nw 2005 prawo i sprawiedliwo\u015b\u0107 pod jego przewodnictwem wygra\u0142o wybory parlamentarne, a on sam uzyska\u0142 mandat poselski z najlepszym indywidualnym wynikiem 171 129 g\u0142os\u00f3w w okr\u0119gu warszawskim. nie podj\u0105\u0142 si\u0119 misji tworzenia nowego rz\u0105du, wskazuj\u0105c z ramienia partii na to stanowisko kazimierza marcinkiewicza, co zbiega\u0142o si\u0119 w czasie z drug\u0105 tur\u0105 wybor\u00f3w prezydenckich, w kt\u00f3rej znalaz\u0142 si\u0119 jego brat. 28 grudnia 2005 otrzyma\u0142 od lecha kaczy\u0144skiego nominacj\u0119 na cz\u0142onka rady bezpiecze\u0144stwa narodowego.\nw po\u0142owie 2006 planowa\u0142 ujawnienie dokument\u00f3w ze swojej \u201eteczki\u201d, za\u0142o\u017conej mu przez funkcjonariuszy s\u0142u\u017cby bezpiecze\u0144stwa. deklaracj\u0119 takiego zamiaru og\u0142osi\u0142 kilka miesi\u0119cy wcze\u015bniej, nast\u0119pnie jednak t\u0142umaczy\u0142, \u017ce nie mo\u017ce tego uczyni\u0107, gdy\u017c s\u0105 w niej \u015blady ingerencji pu\u0142kownika jana lesiaka. dwie znajduj\u0105ce si\u0119 w niej deklaracje lojalno\u015bci zosta\u0142y uznane za podrobione nie p\u00f3\u017aniej ni\u017c w 1993, za\u015b post\u0119powanie przygotowawcze w tej sprawie zosta\u0142o umorzone w 2008 w zwi\u0105zku z przedawnieniem karalno\u015bci. po raz pierwszy o jego rzekomej lojalce poinformowa\u0142 tygodnik \u201enie\u201d, kt\u00f3rego redakcja przyzna\u0142a, \u017ce dokument ten by\u0142 sfa\u0142szowany. instytut pami\u0119ci narodowej uzna\u0142, \u017ce o\u015bwiadczenie o zaniechaniu szkodliwej dla prl dzia\u0142alno\u015bci znajduj\u0105ce si\u0119 w tomie 2 kwestionariusza ewidencyjnego pod pseudonimem jar, zosta\u0142o sfa\u0142szowane. w 2010 s\u0105d okr\u0119gowy w warszawie wyda\u0142 orzeczenie stwierdzaj\u0105ce, \u017ce jaros\u0142aw kaczy\u0144ski jako kandydat w wyborach prezydenckich z\u0142o\u017cy\u0142 o\u015bwiadczenie lustracyjne zgodne z prawd\u0105.\n\n\n==== prezes rady ministr\u00f3w ====\npo podaniu si\u0119 do dymisji przez kazimierza marcinkiewicza, 7 lipca 2006 jaros\u0142aw kaczy\u0144ski uzyska\u0142 formaln\u0105 rekomendacj\u0119 kierowanej przez siebie partii na obj\u0119cie stanowiska prezesa rady ministr\u00f3w. trzy dni p\u00f3\u017aniej lech kaczy\u0144ski desygnowa\u0142 go na ten urz\u0105d. jako nowy premier powo\u0142a\u0142 gabinet w ramach koalicji pis-samoobrona-lpr w sk\u0142adzie to\u017csamym z dotychczasowym rz\u0105dem (wy\u0142\u0105czywszy zmian\u0119 na stanowisku ministra finans\u00f3w, na kt\u00f3rym paw\u0142a wojciechowskiego zast\u0105pi\u0142 stanis\u0142aw kluza). 14 lipca prezydent dokona\u0142 zaprzysi\u0119\u017cenia rady ministr\u00f3w, a 19 lipca sejm udzieli\u0142 nowemu rz\u0105dowi wotum zaufania.\n22 wrze\u015bnia 2006 lech kaczy\u0144ski na jego wniosek po raz pierwszy odwo\u0142a\u0142 wicepremiera i ministra rolnictwa i rozwoju wsi, andrzeja leppera; jaros\u0142aw kaczy\u0144ski zosta\u0142 pe\u0142ni\u0105cym obowi\u0105zki szefa tego resortu do 16 pa\u017adziernika, to znaczy do czasu powrotu lidera samoobrony do rz\u0105du.\n1 pa\u017adziernika tego samego roku, w trakcie powy\u017cszego kryzysu rz\u0105dowego, na wiecu poparcia dla jego partii w stoczni gda\u0144skiej przyr\u00f3wna\u0142 przeciwnik\u00f3w rz\u0105du do funkcjonariuszy zmotoryzowanych odwod\u00f3w milicji obywatelskiej, kt\u00f3rzy w czasach prl t\u0142umili protesty robotnik\u00f3w. sygnatariusze porozumie\u0144 sierpniowych, w tym lech wa\u0142\u0119sa, wystosowali otwarty list, w kt\u00f3rym napisali: niech pan cofnie to oskar\u017cenie, wycofa si\u0119 ze s\u0142\u00f3w, kt\u00f3re rani\u0105 wielu polak\u00f3w.\n26 kwietnia 2007 stan\u0105\u0142 na czele komitetu organizacyjnego euro 2012. na pocz\u0105tku lipca tego samego roku odwo\u0142a\u0142 ze sk\u0142adu rz\u0105du andrzeja leppera i tomasza lipca, a 8 sierpnia odwo\u0142a\u0142 ministra spraw wewn\u0119trznych i administracji, janusza kaczmarka, w zwi\u0105zku z afer\u0105 gruntow\u0105, desygnuj\u0105c na to stanowisko w\u0142adys\u0142awa stasiaka.\nwe wrze\u015bniu 2007 w okresie kryzysu politycznego i czasowym zdymisjowaniu cz\u0142onk\u00f3w swojego rz\u0105du przez kilka dni wykonywa\u0142 obowi\u0105zki ministra spraw zagranicznych, ministra finans\u00f3w, ministra rozwoju regionalnego, ministra skarbu pa\u0144stwa, ministra transportu, ministra zdrowia, ministra nauki i szkolnictwa wy\u017cszego, ministra obrony narodowej, ministra \u015brodowiska, ministra kultury i dziedzictwa narodowego, ministra gospodarki oraz ministra sprawiedliwo\u015bci i prokuratora generalnego.\njako premier z\u0142o\u017cy\u0142 kilkana\u015bcie wizyt zagranicznych, spotykaj\u0105c si\u0119 z przedstawicielami w\u0142adz innych pa\u0144stw. razem z lechem kaczy\u0144skim prowadzi\u0142 negocjacje z europejskimi przyw\u00f3dcami ws. traktatu lizbo\u0144skiego, deklaruj\u0105c poparcie dla tak zwanego systemu pierwiastkowego.\n\n\n==== sejm vi kadencji ====\nby\u0142 liderem listy prawa i sprawiedliwo\u015bci w przedterminowych wyborach do sejmu vi kadencji w okr\u0119gu warszawskim. w trakcie kampanii julia pitera publicznie zarzuci\u0142a mu, \u017ce dwa lata wcze\u015bniej pr\u00f3bowa\u0142 szanta\u017cem sk\u0142oni\u0107 j\u0105 do g\u0142osowania za udzieleniem absolutorium lechowi kaczy\u0144skiemu, pe\u0142ni\u0105cemu w\u00f3wczas funkcj\u0119 prezydenta m.st. warszawy.\nw g\u0142osowaniu z 21 pa\u017adziernika 2007 otrzyma\u0142 273 684 g\u0142osy i uzyska\u0142 mandat poselski. by\u0142 to drugi pod wzgl\u0119dem liczby g\u0142os\u00f3w wynik w okr\u0119gu warszawskim \u2013 najwi\u0119cej g\u0142os\u00f3w (534 241) zdoby\u0142 lider platformy obywatelskiej, donald tusk.\n5 listopada tego samego roku z\u0142o\u017cy\u0142 w sejmie dymisj\u0119 z urz\u0119du prezesa rady ministr\u00f3w, kt\u00f3ra w tym samym dniu zosta\u0142a przyj\u0119ta przez prezydenta. rada ministr\u00f3w pod jego kierownictwem sprawowa\u0142a obowi\u0105zki do 16 listopada 2007, tj. do dnia zaprzysi\u0119\u017cenia rz\u0105du donalda tuska.\npozosta\u0142 prezesem pis na kongresie partii na pocz\u0105tku 2008. w sejmie vi kadencji zasiad\u0142 w komisji odpowiedzialno\u015bci konstytucyjnej, komisji do spraw kontroli pa\u0144stwowej i komisji \u0142\u0105czno\u015bci z polakami za granic\u0105. w marcu 2010 zdecydowan\u0105 wi\u0119kszo\u015bci\u0105 g\u0142os\u00f3w delegat\u00f3w na kongres tej partii ponownie wybrany na prezesa pis.\n\n\n==== wybory prezydenckie w 2010 ====\n26 kwietnia 2010 og\u0142osi\u0142, \u017ce b\u0119dzie kandydowa\u0142 z ramienia prawa i sprawiedliwo\u015bci w przedterminowych wyborach prezydenckich, rozpisanych po \u015bmierci jego brata w katastrofie lotniczej w smole\u0144sku. szefem sztabu jego komitetu wyborczego zosta\u0142a joanna kluzik-rostkowska, za\u015b rzecznikiem sztabu \u2013 pawe\u0142 poncyljusz. 6 maja 2010 przedstawiciele komitetu wyborczego z\u0142o\u017cyli w pa\u0144stwowej komisji wyborczej dokumenty rejestracyjne, deklaruj\u0105ce zebrane 1,65 mln podpis\u00f3w poparcia dla kandydata. dzie\u0144 p\u00f3\u017aniej jaros\u0142aw kaczy\u0144ski oficjalnie zosta\u0142 zarejestrowany jako kandydat na urz\u0105d prezydenta rp.\npoparcia jego kandydaturze udzieli\u0142y komisja krajowa nszz \u201esolidarno\u015b\u0107\u201d (29 kwietnia 2010), kierowany przez jednego z senator\u00f3w pis nszz \u201esolidarno\u015b\u0107\u201d rolnik\u00f3w indywidualnych (28 kwietnia 2010), europa wolnych ojczyzn \u2013 partia polska (3 maja 2010), ruch odbudowy polski (6 maja 2010). 8 maja 2010 otrzyma\u0142 poparcie ze strony partii polska plus, przeciwko czemu zaprotestowa\u0142 kieruj\u0105cy ko\u0142em poselskim tego ugrupowania ludwik dorn, kt\u00f3ry wyst\u0105pi\u0142 z ugrupowania, popieraj\u0105c kandydatur\u0119 marka jurka.\npowo\u0142ano warszawski spo\u0142eczny komitet poparcia dla jaros\u0142awa kaczy\u0144skiego. podobne komitety zacz\u0119to powo\u0142ywa\u0107 w kolejnych wojew\u00f3dztwach i powiatach, a tak\u017ce poza granicami polski. poparcie dla jaros\u0142awa kaczy\u0144skiego zadeklarowa\u0142a \u201egazeta polska\u201d. has\u0142em kampanii kandydata by\u0142o \u201epolska jest najwa\u017cniejsza\u201d.\npo wiecu wyborczym z 9 czerwca jaros\u0142aw kaczy\u0144ski zosta\u0142 pozwany przez komitet wyborczy bronis\u0142awa komorowskiego, w zwi\u0105zku z jego wypowiedzi\u0105, w kt\u00f3rej stwierdzi\u0142, jakoby jego konkurent popiera\u0142 prywatyzacj\u0119 s\u0142u\u017cby zdrowia. s\u0105d okr\u0119gowy w warszawie w trybie wyborczym uwzgl\u0119dni\u0142 pow\u00f3dztwo, nakazuj\u0105c kandydatowi pis, po uprawomocnieniu si\u0119 wyroku, sprostowanie tej informacji jako nieprawdziwej. komitet wyborczy jaros\u0142awa kaczy\u0144skiego z\u0142o\u017cy\u0142 za\u017calenie na to orzeczenie do s\u0105du apelacyjnego, kt\u00f3ry cz\u0119\u015bciowo je uchyli\u0142, kieruj\u0105c spraw\u0119 do ponownego rozpoznania. po ponownym rozpoznaniu sprawy s\u0105d okr\u0119gowy w warszawie ponownie nakaza\u0142 sprostowanie podawanej przez jaros\u0142awa kaczy\u0144skiego informacji jako nieprawdziwej, s\u0105d apelacyjny nie uwzgl\u0119dni\u0142 jego odwo\u0142ania.\nw pierwszej turze wybor\u00f3w prezydenckich z 20 czerwca 2010 uzyska\u0142 6 128 255 g\u0142os\u00f3w (36,46%), zajmuj\u0105c 2. miejsce spo\u015br\u00f3d 10 pretendent\u00f3w. wszed\u0142 do drugiej tury g\u0142osowania razem z bronis\u0142awem komorowskim, kt\u00f3ry uzyska\u0142 poparcie na poziomie 41,54%. spo\u015br\u00f3d kandydat\u00f3w, kt\u00f3rzy odpadli w pierwszej turze, oddanie na niego g\u0142osu zadeklarowali marek jurek, kornel morawiecki oraz janusz korwin-mikke. w drugiej turze g\u0142osowania jaros\u0142aw kaczy\u0144ski uzyska\u0142 7 919 134 g\u0142os\u00f3w wa\u017cnych, tj. 46,99%, przegrywaj\u0105c z bronis\u0142awem komorowskim.\n\n\n==== dzia\u0142alno\u015b\u0107 od 2010 ====\nw wyborach parlamentarnych w 2011 jaros\u0142aw kaczy\u0144ski ponownie startowa\u0142 do sejmu jako lider listy pis w okr\u0119gu sto\u0142ecznym. uzyska\u0142 mandat pos\u0142a vii kadencji, otrzymuj\u0105c 202 297 g\u0142os\u00f3w. ponownie by\u0142 to drugi wynik w okr\u0119gu warszawskim oraz w kraju (za donaldem tuskiem \u2013 374 920 g\u0142os\u00f3w). w trakcie kampanii wyborczej zosta\u0142a wydana jego ksi\u0105\u017cka polska naszych marze\u0144, zawieraj\u0105ca m.in. jego program wyborczy. 29 czerwca 2013 kolejny raz wybrany na stanowisko prezesa partii.\n11 listopada 2014 og\u0142osi\u0142, \u017ce zarekomenduje partii decyzj\u0119, aby kandydatem prawa i sprawiedliwo\u015bci w wyborach prezydenckich w 2015 zosta\u0142 andrzej duda, kt\u00f3ry zwyci\u0119\u017cy\u0142 w drugiej turze tych wybor\u00f3w. 20 czerwca 2015 og\u0142osi\u0142 natomiast, \u017ce kandydatk\u0105 pis na premiera po wyborach parlamentarnych w 2015 b\u0119dzie beata szyd\u0142o. w wyborach tych pis uzyska\u0142o bezwzgl\u0119dn\u0105 liczb\u0119 mandat\u00f3w w sejmie, a jaros\u0142aw kaczy\u0144ski zosta\u0142 wybrany na pos\u0142a w okr\u0119gu sto\u0142ecznym, zdobywaj\u0105c 202 424 g\u0142osy. r\u00f3wnie\u017c tym razem by\u0142 to drugi wynik w okr\u0119gu warszawskim oraz w kraju (za ew\u0105 kopacz \u2013 230 894 g\u0142os\u00f3w). kierowane przez niego ugrupowanie utworzy\u0142o nast\u0119pnie gabinet z polsk\u0105 razem i solidarn\u0105 polska z premier beat\u0105 szyd\u0142o. sam jaros\u0142aw kaczy\u0144ski nie obj\u0105\u0142 \u017cadnej funkcji w strukturach administracji rz\u0105dowej, sejmu ani klubu parlamentarnego pis, a mimo to uznawany jest przez wielu komentator\u00f3w za kluczow\u0105 posta\u0107 w pa\u0144stwie. 2 lipca 2016 zosta\u0142 ponownie wybrany na stanowisko prezesa prawa i sprawiedliwo\u015bci. \nw 2019 utrzyma\u0142 mandat poselski z wynikiem 248 935 g\u0142os\u00f3w, a pis zachowa\u0142o bezwzgl\u0119dn\u0105 wi\u0119kszo\u015b\u0107 sejmow\u0105. \n6 pa\u017adziernika 2020 obj\u0105\u0142 funkcj\u0119 wiceprezesa rady ministr\u00f3w w rekonstruowanym drugim rz\u0105dzie mateusza morawieckiego. zosta\u0142 tak\u017ce przewodnicz\u0105cym komitetu rady ministr\u00f3w do spraw bezpiecze\u0144stwa narodowego i spraw obronnych. jako wicepremier rady ministr\u00f3w i szef koalicji rz\u0105dz\u0105cej realizowa\u0142 polityk\u0119, kt\u00f3rej skutkiem by\u0142y zmiany w dzia\u0142aniu trybuna\u0142u konstytucyjnego, co spotka\u0142o si\u0119 z oskar\u017ceniami opozycji o nielegalne przej\u0119cie trybuna\u0142u i obsadzenie politycznymi nominatami. 3 lipca 2021 zosta\u0142 wybrany prezesem pis na kolejn\u0105 kadencj\u0119.\n\npo inwazji rosji na ukrain\u0119 24 lutego 2022, 15 marca tego samego roku wraz z premierem mateuszem morawieckim, premierami petrem fial\u0105 (czechy), janezem jans\u0105 (s\u0142owenia) kaczy\u0144ski dotar\u0142 poci\u0105giem do ostrzeliwanego przez rosjan kijowa. na spotkaniu z prezydentem ukrainy wo\u0142odymyrem ze\u0142enskim kaczy\u0144ski wezwa\u0142 nato do powo\u0142ania pokojowej misji o charakterze militarnym w celu zatrzymania mord\u00f3w na ukrai\u0144skiej ludno\u015bci cywilnej. apel kaczy\u0144skiego by\u0142 szeroko komentowany na \u015bwiecie. w kijowie kaczy\u0144ski zaznaczy\u0142, \u017ce misje rozjemcze, r\u00f3wnie\u017c prowadz\u0105ce dzia\u0142ania militarne, odbywa\u0142y si\u0119 wcze\u015bniej i nie wymagaj\u0105 cz\u0142onkostwa pa\u0144stwa, na kt\u00f3rego terytorium s\u0105 prowadzone. przyk\u0142adem by\u0142a interwencja nato podczas konfliktu serbsko\u2013kosowskiego w latach 1996\u20131999, kiedy to my\u015bliwce nato (g\u0142\u00f3wnie ameryka\u0144skie), bombardowa\u0142y serbskie transporty militarne. dzi\u0119kuj\u0105c za wizyt\u0119 prezydent ukrainy zaznaczy\u0142, \u017ce ambasadorzy wielu pa\u0144stw opu\u015bcili ju\u017c dawno kij\u00f3w, natomiast w mediach odrzuci\u0142 mo\u017cliwo\u015b\u0107 misji pokojowej zaproponowanej przez kaczy\u0144skiego m\u00f3wi\u0105c, \u017ce ukraina nie potrzebuje zamro\u017conego konfliktu na terytorium swojego pa\u0144stwa. w osobistym wyst\u0105pieniu bezpo\u015brednio kaczy\u0144skiemu dzi\u0119kowa\u0142 te\u017c mer kijowa, witalij k\u0142yczko. formalne z\u0142o\u017cenie wniosku o powo\u0142anie pokojowej misji nato w ukrainie zapowiedzia\u0142 trzy dni p\u00f3\u017aniej premier mateusz morawiecki, wskazuj\u0105c r\u00f3wnie\u017c na pojawienie si\u0119 pozytywnej reakcji rz\u0105du danii. media \u015bwiatowe w przesz\u0142o\u015bci odnotowywa\u0142y zaanga\u017cowanie kaczy\u0144skiego w 2013 podczas euromajdanu. 1 czerwca 2022 wo\u0142odymyr ze\u0142enski odznaczy\u0142 go orderem ksi\u0119cia jaros\u0142awa m\u0105drego drugiej klasy.\njako wiceprezes rady ministr\u00f3w oraz przewodnicz\u0105cy komitetu rady ministr\u00f3w do spraw bezpiecze\u0144stwa narodowego i spraw obronnych by\u0142 autorem ustawy o obronie ojczyzny, przyj\u0119tej przez parlament rp w marcu 2022 a podpisanej przez prezydenta rp andrzeja dud\u0119 18 marca 2022.\nprezydent andrzej duda na jego w\u0142asn\u0105 pro\u015bb\u0119 odwo\u0142a\u0142 go z funkcji wicepremiera postanowieniem z 17 czerwca 2022; o czym poinformowa\u0142 dzie\u0144 p\u00f3\u017aniej w rozmowie w pap. kaczy\u0144ski przesta\u0142 w\u00f3wczas pe\u0142ni\u0107 r\u00f3wnie\u017c funkcj\u0119 przewodnicz\u0105cego rz\u0105dowego komitetu ds. bezpiecze\u0144stwa. \n21 czerwca 2023 zosta\u0142 ponownie powo\u0142any na stanowisko wicepremiera, zast\u0119puj\u0105c czterech polityk\u00f3w dotychczas pe\u0142ni\u0105cych t\u0119 funkcj\u0119. \nw wyborach w 2023 uzyska\u0142 mandat pos\u0142a na sejm x kadencji jako lider kieleckiej listy pis, zdobywaj\u0105c 177 228 g\u0142os\u00f3w. prawo i sprawiedliwo\u015b\u0107 otrzyma\u0142o w nich najwi\u0119ksz\u0105 liczb\u0119 mandat\u00f3w i jako pierwsza pierwsza od 1989 roku partia wygra\u0142a wybory parlamentarne po raz trzeci z rz\u0119du, lecz w przeciwie\u0144stwie do wybor\u00f3w w 2015 i 2019, jej komitet nie uzyska\u0142 wi\u0119kszo\u015bci mandat\u00f3w, co de facto oznacza\u0142o utrat\u0119 w\u0142adzy. 27 listopada tego samego roku zako\u0144czy\u0142 pe\u0142nienie funkcji wicepremiera. jak przyzna\u0142 w wywiadzie dla polskiej agencji prasowej by\u0142 autorem pomys\u0142u sk\u0142adu trzeciego rz\u0105du mateusza morawieckiego - gabinetu utworzonego i zaprzysi\u0119\u017conego, mimo wi\u0119kszo\u015bci parlamentarnej uzyskanej przez opozycj\u0119, kt\u00f3ry po czternastu dniach upad\u0142 nie uzyskawszy wotum zaufania.\n\n\n== krytyka i kontrowersje ==\njako prezes prawa i sprawiedliwo\u015bci oraz pose\u0142 na sejm rp uwa\u017cany jest za jednego z najbardziej wp\u0142ywowych polityk\u00f3w w kraju. w czasie rz\u0105d\u00f3w kierowanej przez niego partii pojawi\u0142y si\u0119 m.in. g\u0142osy m\u00f3wi\u0105ce o \u0142amaniu w polsce praworz\u0105dno\u015bci, nast\u0105pi\u0142 kryzys wok\u00f3\u0142 trybuna\u0142u konstytucyjnego, a tak\u017ce wybuch\u0142a afera zwi\u0105zana z nielegaln\u0105 inwigilacj\u0105 przez s\u0142u\u017cby specjalne polityk\u00f3w opozycji oprogramowaniem pegasus oraz afera wizowa. z zasady obiektywne media publiczne, telewizja polska i polskie radio, zdaniem wielu niezale\u017cnych obserwator\u00f3w jawnie popieraj\u0105 rz\u0105d i krytykuj\u0105 opozycj\u0119, a kierowane s\u0105 przez osoby bezpo\u015brednio lub po\u015brednio zwi\u0105zane z reprezentowan\u0105 przez niego opcj\u0105 polityczn\u0105. pejoratywne okre\u015blenie ideologii kaczy\u0144skiego, stosowane przez niekt\u00f3rych przeciwnik\u00f3w jego polityki, to \"kaczyzm\".\npolityk krytykowany by\u0142 za niekt\u00f3re wypowiedzi formu\u0142owane pod adresem opozycji parlamentarnej, a tak\u017ce wielokrotnie oskar\u017cany przez ni\u0105 o stosowanie mowy nienawi\u015bci i nadu\u017cycia w\u0142adzy, a tak\u017ce wypowiedzi o charakterze homofobicznym. \nw 2019 opublikowane zosta\u0142y nagrania, na kt\u00f3rych kaczy\u0144ski omawia z biznesmenem planowan\u0105 budow\u0119 komercyjnych budynk\u00f3w. g\u0142osy krytyczne podnosi\u0142y, \u017ce polityk w og\u00f3le nie powinien takich rozm\u00f3w przeprowadza\u0107, gdy\u017c stoj\u0105 w sprzeczno\u015bci z duchem ustawy omawiaj\u0105cej finansowanie partii politycznych, negatywnie ocenia\u0142y takie zwi\u0105zki polityki z biznesem, a zw\u0142aszcza uzale\u017cnianie sukcesu planowanego biznesu od sukcesu politycznego pis. z kolei zwolennicy kaczy\u0144skiego zwracali uwag\u0119 na kultur\u0119 wypowiedzi, brak przekle\u0144stw i brak z\u0142amania litery prawa przez kaczy\u0144skiego. zwr\u00f3cono r\u00f3wnie\u017c uwag\u0119 na podporz\u0105dkowanie systemu bankowego w\u0142adzy politycznej, umo\u017cliwiaj\u0105ce reprezentuj\u0105cym j\u0105 ludziom us\u0142ugi bankowe niedost\u0119pne dla innych obywateli b\u0105d\u017a w niezale\u017cnych od w\u0142adzy bankach. rozwa\u017cano tak\u017ce mo\u017cliwo\u015b\u0107 spowodowania przez ujawnienie nagra\u0144 kryzysu politycznego w\u0142adzy pis.\n10 kwietnia 2020, w dniu 10. rocznicy katastrofy smole\u0144skiej, pomimo panuj\u0105cej w polsce pandemii covid-19 i obostrze\u0144 wprowadzonych w zwi\u0105zku z ni\u0105, jaros\u0142aw kaczy\u0144ski wraz z grup\u0105 polityk\u00f3w uda\u0142 si\u0119 na zamkni\u0119ty dla og\u00f3\u0142u spo\u0142ecze\u0144stwa cmentarz pow\u0105zkowski w warszawie, wje\u017cd\u017caj\u0105c na teren specjalnie otwartej dla niego nekropolii rz\u0105dow\u0105 limuzyn\u0105. grupa z\u0142ama\u0142a tym samym restrykcje narzucone w\u00f3wczas przez rz\u0105d. bezpo\u015bredni\u0105 reakcj\u0105 na wydarzenie by\u0142 wydany 8 maja 2020 singiel piosenkarza kazika staszewskiego pt. tw\u00f3j b\u00f3l jest lepszy ni\u017c m\u00f3j. 15 maja 2020 piosenka znalaz\u0142a si\u0119 na pierwszym miejscu 1998. notowania listy przeboj\u00f3w programu trzeciego, kt\u00f3re nast\u0119pnie zosta\u0142o uniewa\u017cnione przez dyrekcj\u0119 polskiego radia programu iii. obserwatorzy uznali zdarzenie za przejaw cenzury, a kazik za\u017c\u0105da\u0142 wycofania swojego utworu z notowania listy przeboj\u00f3w programu trzeciego. w reakcji na wydarzenie z radiowej tr\u00f3jki w ge\u015bcie protestu odeszli m.in. od lat zwi\u0105zani z rozg\u0142o\u015bni\u0105 marek nied\u017awiecki, piotr metz i piotr kaczkowski. \n\ndom jaros\u0142awa kaczy\u0144skiego na warszawskim \u017coliborzu jest g\u0142\u00f3wnym celem protest\u00f3w i demonstracji opozycyjnych. w latach 2020\u20132021 podczas protest\u00f3w przeciwko zaostrzeniu przepis\u00f3w dotycz\u0105cych aborcji, dom kaczy\u0144skiego przez ca\u0142\u0105 dob\u0119 by\u0142 chroniony przez funkcjonariuszy policji. ponadto budynek chroni\u0142 kordon kilkudziesi\u0119ciu radiowoz\u00f3w. \njaros\u0142aw kaczy\u0144ski podczas pracy w sejmie korzysta z us\u0142ug prywatnej firmy ochroniarskiej grom grup, mimo obecno\u015bci w tym gmachu stra\u017cy marsza\u0142kowskiej, oraz przys\u0142uguj\u0105cej mu ochrony bor/sop.  \n\n\n== ksi\u0105\u017cki ==\npolska naszych marze\u0144, wydawnictwo: drukarnia akapit, 2011, isbn 978-83-7825-000-5.\nporozumienie przeciw monow\u0142adzy. z dziej\u00f3w pc, wydawnictwo: zysk i s-ka, 2016, isbn 978-83-778-5961-2.udzieli\u0142 kilku wywiad\u00f3w-rzek, opublikowanych w ksi\u0105\u017ckach:\n\nodwrotna strona medalu. z jaros\u0142awem kaczy\u0144skim rozmawia teresa bochwic, oficyna wydawnicza \u201emost\u201d, wydawnictwo verba, warszawa 1991, isbn 83-85061-18-5.\nlewy czerwcowy (autorzy: jacek kurski, jaros\u0142aw kaczy\u0144ski, piotr semka), wydawnictwo: editions spotkania, warszawa 1992, isbn 83-85195-88-2.\nczas na zmiany: z jaros\u0142awem kaczy\u0144skim rozmawiaj\u0105 micha\u0142 bichniewicz i piotr m. rudnicki, wydawnictwo: editions spotkania, warszawa 1993, isbn 83-85195-99-8.\no dw\u00f3ch takich... alfabet braci kaczy\u0144skich, autorzy: micha\u0142 karnowski, piotr zaremba, wydawnictwo: m, 2006, isbn 83-7221-789-0.piotr zaremba napisa\u0142 jego biografi\u0119:\n\no jednym takim... biografia jaros\u0142awa kaczy\u0144skiego, autor: piotr zaremba, wydawnictwo czerwone i czarne, 2010, isbn 978-83-7700-006-9.\n\n\n== wyniki wyborcze ==\n\n\n== odznaczenia i wyr\u00f3\u017cnienia ==\nodznaczenia2013: order zwyci\u0119stwa \u015bwi\u0119tego jerzego (gruzja)\n2022: order ksi\u0119cia jaros\u0142awa m\u0105drego ii klasy (ukraina)wyr\u00f3\u017cnienia2004, 2015, 2019: cz\u0142owiek roku \u201egazety polskiej\u201d\n2005, 2015: cz\u0142owiek roku tygodnika \u201ewprost\u201d\ntytu\u0142 cz\u0142owieka roku 2005, przyznany przez federacj\u0119 regionalnych zwi\u0105zk\u00f3w gmin i powiat\u00f3w rp (wsp\u00f3lnie z donaldem tuskiem)\n2015: cz\u0142owiek roku 2014 forum ekonomicznego w krynicy\n2016, 2021 \u201ecz\u0142owiek wolno\u015bci\u201d tygodnika \u201ew sieci\u201d\n2018: nagroda 25-lecia \u201egazety polskiej\u201d (wsp\u00f3lnie z lechem kaczy\u0144skim)\n\n\n== \u017cycie prywatne ==\njest kawalerem. mieszka w domu przy ulicy adama mickiewicza na warszawskim \u017coliborzu. znany z zami\u0142owania do kot\u00f3w (obecnie posiada kotk\u0119 fion\u0119 i kota czarusia). brat bli\u017aniak lecha kaczy\u0144skiego. jego bratanic\u0105 jest marta kaczy\u0144ska.\npradziadek jaros\u0142awa po mieczu, piotr kaczy\u0144ski (1857\u2013?) by\u0142 oficerem carskiej armii, zas\u0142u\u017conym w wojnie turecko-rosyjskiej\u2009. pochodzi\u0142 z rodziny szlacheckiej kaczy\u0144skich herbu pomian, wywodz\u0105cej si\u0119 z kaczyna starego i kaczyna-herbas\u00f3w w ziemi \u0142om\u017cy\u0144skiej. piotr \u017conaty by\u0142 z zofi\u0105 z gutkowskich (ok. 1861\u2013?), a z ich ma\u0142\u017ce\u0144stwa urodzi\u0142 si\u0119 aleksander, dziadek jaros\u0142awa. aleksander by\u0142 urz\u0119dnikiem kolejowym, za\u015b jego \u017cona franciszka, babcia jaros\u0142awa, mia\u0142a spory maj\u0105tek pod odess\u0105\u2009. tu\u017c po \u015blubie\u2009, dziadkowie jaros\u0142awa osiedlili si\u0119 w grajewie pod prusk\u0105 granic\u0105. tam urodzi\u0142 si\u0119 ich syn, rajmund, kt\u00f3rego dw\u00f3jka rodze\u0144stwa: siostra i brat, zmarli w m\u0142odo\u015bci\u2009.\n\n\n== filmy ==\njaros\u0142aw kaczy\u0144ski wyst\u0105pi\u0142 w fabularnej ba\u015bni (razem z bratem bli\u017aniakiem lechem kaczy\u0144skim):\n\no dw\u00f3ch takich, co ukradli ksi\u0119\u017cyc (12 listopada 1962), re\u017cyseria: jan batory.\njest bohaterem filmu dokumentalnego: lider (26 wrze\u015bnia 2011).\n\n\n== w kulturze masowej ==\n\n\n=== film ===\nw latach 2017\u20132019 g\u0142\u00f3wnym bohaterem polskiego politycznokomediowego serialu internetowego ucho prezesa by\u0142 przyw\u00f3dca pewnej partii wzorowany na osobie jaros\u0142awa kaczy\u0144skiego. w posta\u0107 t\u0119 wcieli\u0142 si\u0119 tw\u00f3rca serialu robert g\u00f3rski. akcja rozgrywa si\u0119 g\u0142\u00f3wnie w gabinecie tytu\u0142owego prezesa, przy ulicy nowogrodzkiej w warszawie, gdzie przyjmuje on r\u00f3\u017cnych go\u015bci. najcz\u0119\u015bciej s\u0105 nimi politycy obozu rz\u0105dz\u0105cego, kt\u00f3rym wydaje polecenia lub s\u0142ucha ich sprawozda\u0144 z podejmowanych dzia\u0142a\u0144. adam bielan poinformowa\u0142, \u017ce jaros\u0142aw kaczy\u0144ski wkr\u00f3tce po premierze dw\u00f3ch pierwszych odcink\u00f3w obejrza\u0142 je i nie mia\u0142 zastrze\u017ce\u0144 do przedstawionych postaci, w tym do siebie samego. kaczy\u0144ski zwr\u00f3ci\u0142 jedynie uwag\u0119, \u017ce w serialu b\u0142\u0119dnie pokazano, \u017ce jego kot pije mleko, podczas gdy doros\u0142e koty tego nie robi\u0105.\nw telewizyjnym programie satyrycznym emitowanym w latach 1991\u20131994 polskie zoo marcina wolskiego jaros\u0142aw kaczy\u0144ski zosta\u0142 przedstawiony jako chomik. razem z czo\u0142owymi politykami pocz\u0105tku xxi wieku by\u0142 bohaterem serialu animowanego saloon gier (emisja: w 2005 w tvp i w 2008 w polsacie). bywa\u0142 wielokrotnie parodiowany w kabaretach, m.in. w programie rozmowy w t\u0142oku (2006\u20132011; od iii do xii serii) szymona majewskiego, gdzie w jego posta\u0107 wciela\u0142 si\u0119 micha\u0142 zieli\u0144ski.\nposta\u0107 inspirowana osob\u0105 jaros\u0142awa kaczy\u0144skiego pojawi\u0142a si\u0119 tak\u017ce w filmie polityka (2019) w re\u017cyserii patryka vegi. w rol\u0119 \u201eprezesa\u201d wcieli\u0142 si\u0119 andrzej grabowski.\n\n\n=== muzyka ===\nposta\u0107 jaros\u0142awa kaczy\u0144skiego cz\u0119sto wykorzystywali znani polscy muzycy.\nanimowana posta\u0107 kaczy\u0144skiego pojawi\u0142a si\u0119 obok wielu innych postaci ze \u015bwiata polityki w teledysku do piosenki macieja male\u0144czuka pt. fajnie z albumu the ant. kaczy\u0144ski jest w nim przedstawiony w dw\u00f3ch postaciach \u2013 jako matrioszka m\u00f3wi\u0105ca jego znane cytaty oraz w telewizorze, jako wojciech jaruzelski og\u0142aszaj\u0105cy wprowadzenie stanu wojennego.\nkrytykuj\u0105ca rz\u0105dy prawa i sprawiedliwo\u015bci piosenka pislam tymona tyma\u0144skiego z albumu paszkwile ukazuje kaczy\u0144skiego w teledysku.\nsingiel kazika staszewskiego z jego p\u0142yty zaraza pt. tw\u00f3j b\u00f3l jest lepszy ni\u017c m\u00f3j jest bezpo\u015brednim nawi\u0105zaniem do wizyty kaczy\u0144skiego, na zamkni\u0119tym z powodu pandemii covid-19 cmentarzu pow\u0105zkowskim, w 10. rocznic\u0119 katastrofy smole\u0144skiej w sytuacji, gdy w tym czasie inne osoby nie mia\u0142y mo\u017cliwo\u015bci odwiedzi\u0107 grob\u00f3w swoich bliskich na tej nekropolii.\nutw\u00f3r prezes micha\u0142a wi\u015bniewskiego stanowi atak na osob\u0119 kaczy\u0144skiego, cho\u0107 w tek\u015bcie nie pada jego nazwisko.\npiosenka twierdza 2020 zespo\u0142u big cyc opowiada o kaczy\u0144skim, kt\u00f3rego nagrania pojawiaj\u0105 si\u0119 w teledysku.\nteledysk do piosenki kazika staszewskiego i grupy satori oddzia\u0142 beznadziejnych przypadk\u00f3w ukazuje posta\u0107 stylizowan\u0105 na kaczy\u0144skiego graj\u0105c\u0105 w szachy, podczas gdy dooko\u0142a padaj\u0105 martwi lekarze. utw\u00f3r atakuje dzia\u0142ania rz\u0105du pis wobec pandemii covid-19 oraz oskar\u017can\u0105 o propagand\u0119 tvp.\n\n\n=== komiks ===\njaros\u0142aw kaczy\u0144ski jest pierwowzorem epizodycznej postaci bullduck'a, cz\u0142onka gangu motocyklowego z miasteczka twinducks, w komiksie funky koval \"wbrew sobie\".\n\n\n== zobacz te\u017c ==\ndebata pomi\u0119dzy donaldem tuskiem a jaros\u0142awem kaczy\u0144skim\n\n\n== przypisy ==\n\n\n== bibliografia ==\nteresa bochwic, odwrotna strona medalu. z jaros\u0142awem kaczy\u0144skim rozmawia teresa bochwic, oficyna wydawnicza \u201emost\u201d, wydawnictwo verba, warszawa 1991, isbn 83-85061-18-5.\nczas na zmiany. z jaros\u0142awem kaczy\u0144skim rozmawiaj\u0105 micha\u0142 bichniewicz i piotr rudnicki, editions spotkania, warszawa 1993, s. 192, isbn 83-85195-99-8.\nopozycja w prl. s\u0142ownik biograficzny 1956\u201389 (red. nacz. jan sk\u00f3rzy\u0144ski), tom 1, wyd. o\u015brodek karta, warszawa 2000, s. 139 i 140 (andrzej talaga). isbn 83-88288-65-2.\no dw\u00f3ch takich... alfabet braci kaczy\u0144skich. rozmawiali micha\u0142 karnowski i piotr zaremba, wydawnictwo m, krak\u00f3w 2006, s. 300. isbn 83-7221-789-0.\n\n\n== linki zewn\u0119trzne ==\nstrona sejmowa pos\u0142a viii kadencji. [dost\u0119p 20 maja 2016]."