"f\u00f6r andra betydelser, se nyk\u00f6ping (olika betydelser).\nnyk\u00f6ping \u00e4r en t\u00e4tort i s\u00f6dermanland samt centralort i nyk\u00f6pings kommun, residensstad i s\u00f6dermanlands l\u00e4n och n\u00e4st st\u00f6rsta stad i l\u00e4net, efter eskilstuna. nyk\u00f6ping ligger vid den s\u00f6rml\u00e4ndska kusten d\u00e4r nyk\u00f6pings\u00e5n och kila\u00e5n rinner ut i stadsfj\u00e4rden och \u00f6stersj\u00f6n.\nsvenska kyrkan har tv\u00e5 kyrkor i stadens centrum, sankt nicolai kyrka och alla helgona kyrka. b\u00e5da har funnits sedan 1200-talet.\n\n\n== historik ==\n\n\n=== etymologi ===\ninnan staden fick sitt nuvarande namn tyder arkeologiska fynd som gjordes 1964 p\u00e5 att det ursprungliga namnet kan ha varit aros, eller m\u00f6jligen s\u00f6dra aros, vilket betyder \u00e5mynning. vid utgr\u00e4vningar i kvarteret r\u00e5dhuset har man funnit myntstampsavtryck p\u00e5 blyband, vilket burit namnet aros, fr\u00e5n tidigt 1200-tal. att myntstampsavtrycket kommer ifr\u00e5n nyk\u00f6ping \u00e4r troligt eftersom det \u00e4r en avfallsprodukt som antagligen inte flyttats l\u00e5ngt fr\u00e5n tillverkningsplatsen.namnet nyk\u00f6ping n\u00e4mns tidigast p\u00e5 ett mynt fr\u00e5n 1230, nvcopie, varf\u00f6r man antar att nyk\u00f6ping redan d\u00e5 var en ort av viss betydelse. ordet k\u00f6ping tyder p\u00e5 att orten var en viktig handelsplats och med vissa s\u00e4rskilda r\u00e4ttigheter. myntet p\u00e5tr\u00e4ffades 1961 vid en arkeologisk unders\u00f6kning i sk\u00e4nninge all helgona kloster. \ndet har pr\u00e4glats under knut l\u00e5nges regeringstid 1229\u201334. myntpr\u00e4gling \u00e4gde rum i nyk\u00f6ping s\u00e5 tidigt som under f\u00f6rsta h\u00e4lften av 1200-talet. myntningen vittnar om nyk\u00f6pings betydelse f\u00f6r handeln. myntningen visar ocks\u00e5 p\u00e5 att nyk\u00f6ping redan under 1200-talets f\u00f6rsta h\u00e4lft haft en administrativ funktion.\n\n\n=== sten\u00e5ldern ===\nf\u00f6r ungef\u00e4r 5 000 \u00e5r sedan levde en fiskebefolkning p\u00e5 den sandiga sydsluttningen ovanf\u00f6r lasarettet. havet stod d\u00e5 ungef\u00e4r 25 meter h\u00f6gre \u00e4n idag i nyk\u00f6pingstrakten. arkeologerna kallar inv\u00e5narna f\u00f6r gropkeramiker, eftersom de stora lerkrukor som tillverkades var dekorerade med gropar. mest anv\u00e4ndes strandboplatserna under v\u00e5ren, och gropkeramikerna \u00e5terkom dit \u00e5r efter \u00e5r f\u00f6r att fiska och jaga s\u00e4l. arkeologer har hittat m\u00e4ngder med matrester och kruksk\u00e4rvor som sten\u00e5ldersm\u00e4nniskorna l\u00e4mnade efter sig.under sten\u00e5ldern ingick de h\u00f6gre bel\u00e4gna partierna omkring nyk\u00f6ping i ett sk\u00e4rg\u00e5rdslandskap. vid nyk\u00f6pings\u00e5n har man funnit kvarl\u00e4mningar som har daterats till cirka \u00e5r 2000 f.kr. \nplatsen som \u00e4r bel\u00e4gen vid mynningen av tre vattendrag \u2013 nyk\u00f6pings\u00e5n, kila\u00e5n och sv\u00e4rta\u00e5n \u2013 var s\u00e4rskilt betydelsefullt p\u00e5 den tid d\u00e5 l\u00e4ngre transporter gjordes med b\u00e5t. mer \u00e4n h\u00e4lften av de s\u00f6rml\u00e4ndska vattenv\u00e4garna mynnade ut just i staden.\n\n\n=== j\u00e4rn\u00e5ldern ===\ni samband med utgr\u00e4vningarna i kvarteret \u00e5kroken 2010\u20132011 p\u00e5tr\u00e4ffades ett antal b\u00e5thus fr\u00e5n j\u00e4rn\u00e5ldern som f\u00f6regick den \u00e4ldsta stadsbebyggelsen. varf\u00f6r dessa uppf\u00f6rts h\u00e4r \u00e4r oklart, och vilken koppling de har till tidigare aktivitet p\u00e5 platsen. n\u00e5gra j\u00e4rn\u00e5lderfynd har p\u00e5tr\u00e4ffats inom stadsomr\u00e5det. vid utgr\u00e4vningar i kvarteret kl\u00e4deshandlaren har \u00e4ven b\u00e5tplankor fr\u00e5n 900-talet p\u00e5tr\u00e4ffats. vid kr\u00e5kbergets fot, alldeles i utkanten av den senmedeltida staden, fanns tidigare ett gravf\u00e4lt, som beskrivits i skrifter fr\u00e5n 1700- och 1800-talet. de \u00e4r dock inte l\u00e4ngre synliga och f\u00f6rst\u00f6rdes troligen i samband med industriverksamhet p\u00e5 platsen i slutet av 1800-talet. i n\u00e4rheten av nk-villan p\u00e5tr\u00e4ffades 1844 en silverskatt omfattande 458 mynt fr\u00e5n 900- och 1000-talen, de yngsta myntet h\u00e4rr\u00f6r fr\u00e5n 1042\u20131066. vid en forskningunders\u00f6kning inne p\u00e5 borgg\u00e5rden till nyk\u00f6pingshus p\u00e5tr\u00e4ffades kulturlager fr\u00e5n 1000-talet. p\u00e5 borgens omr\u00e5de har \u00e4ven ett vikingatida rundsp\u00e4nne p\u00e5tr\u00e4ffats. i likas\u00e5 finns enstaka \u00e4ldre fynd fr\u00e5n staden som ett mynt fr\u00e5n tiden runt 1000, keramik fr\u00e5n 1000-talet, en benplatta fr\u00e5n 1000-talet och ett vikingatida ringsp\u00e4nne. i kvarteret \u00e5kroken p\u00e5tr\u00e4ffades \u00e4ven ett dosformigt sp\u00e4nne av gotl\u00e4ndsk typ, \u00e4ven det fr\u00e5n 1000-talet. en runsten fr\u00e5n 1000-talet, s\u00f6dermanlands runinskrifter 51, finns inmurad i allhelgonakyrkan i nyk\u00f6ping.\n\n\n=== \u00e4ldre medeltiden ===\nunder 1100-talet uppf\u00f6rdes tv\u00e5 kastaler, en vid nyk\u00f6pings\u00e5ns utlopp i stadsfj\u00e4rden som senare kom att byggas ut till nyk\u00f6pingshus, och en vid stora kungsladug\u00e5rden, kallad kilakastalen v\u00e4ster om nyk\u00f6ping.\norten tros ha fungerat som handelsplats redan under 1100-talet. det \u00e4r ocks\u00e5 fr\u00e5n den tid som den \u00e4ldsta systematiska bebyggelsen h\u00e4rstammar ifr\u00e5n. ett flertal vikingatida fynd, bland annat tv\u00e5 b\u00e5thus, gravfynd, en b\u00e5t samt en silverskatt p\u00e5 platsen f\u00f6r den medeltida staden antyder dock att den haft betydelse som plats innan etableringen av en stadsbebyggelse.nyk\u00f6ping bestod under medeltiden n\u00e4stan uteslutande av tr\u00e4bebyggelse. gatun\u00e4tet var annorlunda och endast vattugr\u00e4nd, som g\u00e5r diagonalt mellan tv\u00e5 gator p\u00e5 v\u00e4ster, kan idag s\u00e4ttas i samband med det medeltida gatun\u00e4tet. stadsbebyggelsen var koncentrerad till den v\u00e4stra sidan av \u00e5n. \u00f6ster om \u00e5n var bebyggelsen koncentrerad i omr\u00e5det kring allhelgonakyrkan som d\u00e5 kunde betraktade mer som en by, ej som stadsdel.\nnyk\u00f6ping var en av de f\u00e5 platser d\u00e4r importhandel bedrevs, bland annat med l\u00fcbeck. bosatta tyskar utgjorde emellertid endast ett obetydligt inslag. det \u00e4r m\u00f6jligen ocks\u00e5 f\u00f6rklaringen till att tr\u00e4bebyggelsen s\u00e5 l\u00e4nge kom att dominera nyk\u00f6ping. \u00e5mynningen var under medeltiden en av de viktigaste svenska \u00f6stersj\u00f6hamnarna \u00f6ver vilken exporterades en del av bergslagens produkter.\n\n\n=== folkungatiden ===\nbj\u00e4rk\u00f6ar\u00e4tten anses ha varit i bruk i nyk\u00f6ping innan magnus erikssons stadslag inf\u00f6rdes under mitten av 1300-talet.obestyrkta uppgifter pekar ut 1260 som tidpunkten d\u00e5 nyk\u00f6ping fick sina f\u00f6rsta stadsprivilegier. d\u00e5 fanns i staden en kunglig borg, mynthus, kyrka (\u00e5tminstone fr\u00e5n 1280 tv\u00e5) och franciskanerklostret nyk\u00f6pings konvent (sedan 1280). detta innebar att stadsbefolkningen var starkt differentierad.under 1200-talets slut och 1300-talet kom nyk\u00f6ping att spela en viss rikspolitisk roll. under medeltiden intr\u00e4ffade flera riksm\u00f6ten och krigsh\u00e4ndelser i staden. nyk\u00f6pingshus \u00f6den kom i politiskt-administrativt h\u00e4nseende att i viss m\u00e5n bli stadens. det \u00e4r ok\u00e4nt n\u00e4r slottet nyk\u00f6pingshus uppf\u00f6rdes, men hertig magnus ladul\u00e5s f\u00f6rde d\u00e4r de f\u00f6rhandlingar som innebar att svenska kronan fick kontroll \u00f6ver visby. p\u00e5 slottet satt \u00e4ven valdemar birgersson f\u00e5ngen och dog \u00e5r 1302. \n\u00e5r 1317 intr\u00e4ffade det s\u00e5 kallade nyk\u00f6pings g\u00e4stabud d\u00e4r hertigarna erik magnusson och valdemar magnusson f\u00e4ngslades av sin bror kung birger och senare avled. \nunder albrekt av mecklenburgs tid innehades slottet av den tyske riddaren raven van barnekow och senare bo jonsson (grip). bo jonssons n\u00e4rvaro bidrog till att g\u00f6ra nyk\u00f6ping till en av de viktigaste orterna i riket. \u00f6ver huvud taget var det betydelsefullt f\u00f6r inrikespolitiken vem som innehade slottet och nyk\u00f6pings l\u00e4n, varf\u00f6r de styrande i riket hela tiden st\u00e4mde efter att som l\u00e4nsherrar i nyk\u00f6ping endast ha betrodda m\u00e4n ur sin egen krets.\n\n\n=== kalmarunionen ===\np\u00e5 nyk\u00f6pingshus undertecknades den 20 september 1396 nyk\u00f6pings recess vilket \u00e4r en av de viktigaste historiska h\u00e4ndelserna under medeltiden i norden och var en f\u00f6ruts\u00e4ttning f\u00f6r bildandet av kalmarunionen \u00e5ret efter. i b\u00f6rjan av 1400-talet var danskarna niklis j\u00f6nsson svarte sk\u00e5ning, arendt styke, v\u00e4pnaren bj\u00f6rn pedersson och albert styke fogdar p\u00e5 slottet fram till engelbrektsupproret. \u00e5r 1516 stormades nyk\u00f6pingshus av sten sture den yngre och den 24 december 1521 intogs slottet av gustav vasa. \nnyk\u00f6pings \u00e4ldsta bevarade privilegiebrev h\u00e4rstammar fr\u00e5n 1444 och g\u00e4ller tillg\u00e5ng till \u00f6ar i sk\u00e4rg\u00e5rden.\n\n\n=== \u00e4ldre vasatiden ===\nunder den \u00e4ldre vasatiden skedde inga st\u00f6rre f\u00f6r\u00e4ndringar i nyk\u00f6ping. under gustav vasas tid satt det fogdar p\u00e5 nyk\u00f6pingshus. gustav vasa l\u00e4t rusta upp slottet och lade ocks\u00e5 en flottstation i nyk\u00f6ping.\n\u00e5r 1568 \u00f6vertog hertig karl sk\u00f6tseln av sitt hertigd\u00f6me. hans f\u00f6rvaltning av hertigd\u00f6met f\u00f6ljde den europeiska merkantilismens m\u00f6nster. han grundade nya st\u00e4der och ivrade f\u00f6r deras blomstring. s\u00e4rskilt gynnad var hans residensstad nyk\u00f6ping. han styrde ekonomin p\u00e5 sina slott och g\u00e5rdar i detalj genom ett trettiotal fogdar, som hade att avl\u00e4gga r\u00e4kenskap inf\u00f6r kammaren i nyk\u00f6ping. kammaren var uppdelad som rikets kammare mellan r\u00e4kne- och r\u00e4ntekammaren. \nden viktigaste tj\u00e4nstemannen under hertigen var karls kamrer i nyk\u00f6ping, som 1568\u201385 var nils nilsson. kammaren sk\u00f6tte de lokala finanserna och fungerade som en samlad kassa f\u00f6r hertigd\u00f6met. hertig karl f\u00f6ljde gustav vasas modell med personligt ingripande i lokalf\u00f6rvaltningen.hertigen l\u00e4t inr\u00e4tta flera industrier, fr\u00e4mst inom j\u00e4rnframst\u00e4llning, men \u00e4ven f\u00f6r tillverkning av vapen, m\u00e4ssing, glas och kl\u00e4de. han anlade ocks\u00e5 ett skeppsvarv. storhusfallen byggdes ut, s\u00e5gar, kvarnar och smedjor anlades efter \u00e5n. sankt anne masugn anlades 1594.\u00e5r 1573 fanns det 81 borgare i nyk\u00f6ping; \u00e5r 1584 hade antalet borgare \u00f6kat till 168. den totala befolkningen har ber\u00e4knats till mellan 1 350 och 1 700 \u00e5r 1582. staden var st\u00f6rst i hertigd\u00f6met och administrativt centrum. l\u00e4ngst tid p\u00e5 \u00e5ret vistades hertig karl i nyk\u00f6ping fram till 1590, f\u00f6ljt av \u00f6rebro och gripsholms slott.karl ix residerade p\u00e5 slottet som hertig och gifte sig med kristina av holstein-gottorp d\u00e4r 1592. under 1600-talet bef\u00e4stes slottet ytterligare. s\u00f6der om allhelgonakyrkan l\u00e5g slottets stora tr\u00e4dg\u00e5rdar. efter karl ix:s d\u00f6d 1611 \u00e4rvdes hertigd\u00f6met av hans yngste son, den minder\u00e5rige karl filip. \u00e4nkedrottningen kristina kom att styra hertigd\u00f6met. efter sonens och drottningens d\u00f6d \u00e5terb\u00f6rdades hertigd\u00f6met och nyk\u00f6ping till kronan 1625.\n\n\n=== 1600-talet ===\nn\u00e5gra stenhus uppf\u00f6rdes i nyk\u00f6ping under 1600-talet, bland annat joachim danckwardts hus (p\u00e5 nuvarande stadshusets plats). i suecia antiqua et hodierna framg\u00e5r tydligt slottets, kyrkornas och de f\u00e5 stenhusens \u00f6verv\u00e4ldigande dominans i stadsbilden. tr\u00e4bebyggelsen drabbades av brand 1632 och den 1 juli 1665; f\u00f6rst\u00f6rdes stadens b\u00e5da kyrkor samt alla broar. hela vasatidens pompa f\u00f6rst\u00f6rdes d\u00e5 i s\u00f6dermanlands st\u00f6rsta eldkatastrof.\u00e5r 1665 brann \u00e4ven nyk\u00f6pingshus, som reparerades n\u00f6dtorftigt, men delar av murarna revs och anv\u00e4ndes vid bygget av stockholms slott.\nden \u00e4ldre stadsplanen var mycket oregelbunden med krokiga gator och oregelm\u00e4ssiga torg. i det \u00e4ldre gatusystemet ingick tre torgbildningar. stadsplanen fr\u00e5n 1665 \u00e4r mycket regelbunden, dess enformighet bryts av den slingrande nyk\u00f6pings\u00e5n och den p\u00e5 sina st\u00e4llen kuperade terr\u00e4ngen. planen k\u00e4nnetecknas av en \u00f6st-v\u00e4stlig orientering genom storgatan som sk\u00e4r rakt genom staden med stora torget som centralpunkt.i en jordebok finns fr\u00e5n 1674 (original f\u00f6rvaras p\u00e5 lantm\u00e4teriet i g\u00e4vle) finns en f\u00f6rteckning \u00f6ver stadens inv\u00e5nare.den \u00e4ldsta kartan \u00f6ver nyk\u00f6ping \u00e4r fr\u00e5n 1665\u201368.under 1600\u20131700-talen gick stadens st\u00e4llning som sj\u00f6fartsstad f\u00f6rlorad medan hantverket kom att spela en st\u00f6rre roll.\n\n\n=== 1700-talet ===\nefter anfallet av en rysk gal\u00e4rflotta den 24 juli 1719 br\u00e4ndes n\u00e4stan hela staden ned. det enda som stod kvar i v\u00e4stra stadsdelen var klockstapeln p\u00e5 borgarberget, s:t annae kvarn, kungstornet vid nyk\u00f6pingshus samt en liten g\u00e5rd. p\u00e5 \u00f6stra sidan om nyk\u00f6pings\u00e5n f\u00f6rst\u00f6rdes allt utom alla helgona kyrka och n\u00e5gra g\u00e5rdar i dess n\u00e4rhet samt den stora slottstr\u00e4dg\u00e5rden.\n\u00e5teruppbyggnaden skedde med statens hj\u00e4lp; 1665 \u00e5rs stadsplan \u00e4ndrades ej n\u00e4mnv\u00e4rt. stenhus uppf\u00f6rdes, varav westlingska g\u00e5rden i kvarteret polisen vid stora torgets \u00f6stra del, h\u00f6rnhuset borgaren 12 vid stora torgets v\u00e4stra del, hellmanska g\u00e5rden, rostadiusg\u00e5rden, s\u00f6rmlandsbanken 1 och gripen 1, h\u00f6rnet av v\u00e4stra storgatan och tr\u00e4dg\u00e5rdsgatan och fastigheten gripen 20 \u00e4nnu st\u00e5r kvar. huvudparten av staden byggdes emellertid i tr\u00e4. efter branden byggdes ocks\u00e5 ett l\u00e4nsresidens p\u00e5 gamla rester av slottsmurarna \u2013 gamla residenset. det stod klart 1726 men anv\u00e4ndes bara som residens fram till 1760. ett av husen som byggdes anv\u00e4ndes dock av landsh\u00f6vdingen fram till 1800-talet.\nnyk\u00f6pings utveckling under 1700-talet k\u00e4nnetecknas av ett industriellt uppsving, allt medan handeln gick kr\u00e4ftg\u00e5ng. pappersbruk, kl\u00e4desmanufaktur, stoff- och silkesmanufaktur, tobaks- och snusfabriker och sockerbruk etablerades. arbetskraften utgjordes av inflyttade tyskar. vid 1760-talets mitt upplevde manufaktur en kraftig nedg\u00e5ng. den dominerande gruppen bland nyk\u00f6pings borgerskap utgjordes av hantverkarna, s\u00e4rskilt under byggnadsperioderna efter ryssh\u00e4rjningarna. \u00e5r 1749 hade staden 2 200 inv\u00e5nare.\n\n\n=== 1800-talet ===\nunder 1800-talets f\u00f6rsta decennier florerade industrin \u00e5ter. p\u00e5 1830-talet var nyk\u00f6ping en av f\u00e5 st\u00e4der i sverige d\u00e4r fabriksarbetarnas antal \u00f6versteg borgarnas. textil- och pappersproduktionen samt st\u00e5ngj\u00e4rnsbruken var ledande. \u00e5r 1831 grundades en mekanisk verkstad i anslutning till bruket. nyk\u00f6pings bruks- och faktoribolag utvecklade sig till en storindustri. \n\u00e5r 1860 var inv\u00e5narantalet uppe i 4 784 personer. \u00e5r 1866 lades bruket ner, varefter \u00e4ven inv\u00e5narantalet minskade. verksamheten vid bruket och den tillf\u00e4lliga folk\u00f6kningen hann aldrig p\u00e5verka bebyggelsen n\u00e4mnv\u00e4rt, s\u00e5som nybyggnation.\np\u00e5 grund av landh\u00f6jningen har hamnen och infartsleden blivit allt grundare, och sedan oxel\u00f6sund-flen-v\u00e4stmanlands j\u00e4rnv\u00e4g stod f\u00e4rdig 1877 har oxel\u00f6sund till stor del \u00f6vertagit den roll av hamn och malmexportort som nyk\u00f6ping f\u00f6rut spelade.nyk\u00f6ping b\u00f6rjade snart expandera igen, 1872 grundas ab periodens bomullsspinneri, wedholms ab b\u00f6rjade sin tillverkning av mj\u00f6lkkannor \u00e5r 1879, f\u00f6ljt av ab fors ullspinneri (1886) och ab skandinaviska gl\u00f6dlampsfabriken (1897).\n\u00e5r 1877 ansl\u00f6ts nyk\u00f6ping till j\u00e4rnv\u00e4gslinjen eskilstuna\u2013flen\u2013oxel\u00f6sund. statsbanelinjen nyk\u00f6pingsbanan drogs 1913\u20131915 via nyk\u00f6ping och vidare s\u00f6derut mot norrk\u00f6ping.\n\n\n=== 1900-talet ===\ni och med industrialiseringen under 1800-talets slut kom nyk\u00f6ping att expandera, men det var f\u00f6rst p\u00e5 1950-talet som bebyggelsen till slut kom att \u00f6verskrida den ram som 1665 \u00e5rs stadsplan utgjort. stora bostadsomr\u00e5den tillkom i stadens ytterkanter.i nyk\u00f6ping grundades nk:s verkst\u00e4der \u00e5r 1904 och \u00e5r 1910 hade staden 9 810 inv\u00e5nare. detta ledde till bostadsbehov; i nordv\u00e4stra delen av nyk\u00f6ping b\u00f6rjade man byggnation. i b\u00f6rjan av 1910-talet byggdes j\u00e4rna\u2013norrk\u00f6pings j\u00e4rnv\u00e4g med station i nyk\u00f6ping, idag en del av s\u00f6dra stambanan. vid 1900-talets b\u00f6rjan anlades det f\u00f6rsta egnahemsomr\u00e5det.\u00e5r 1920 livn\u00e4rde sig 53,7 procent av nyk\u00f6pings befolkning av industri och hantverk, 20,8 procent av handel och samf\u00e4rdsel, 7,9 procent av allm\u00e4n tj\u00e4nst och fria yrken, 5,4 procent av husligt arbete och 3,5 procent av jordbruk och bin\u00e4ringar. \n\u00e5r 1937 bildades aktiebolaget nyk\u00f6pings automobilfabrik (ana) som ett dotterbolag till nordiska kompaniet (nk). industrif\u00f6retaget wedholms ab flyttade 1948 fr\u00e5n kungsgatan till sina nuvarande lokaler p\u00e5 blommenhovsv\u00e4gen norr om j\u00e4rnv\u00e4gen.\nunder 1950-talets b\u00f6rjan anlade ab atomenergi en anl\u00e4ggning med flera k\u00e4rnkraftsreaktorer f\u00f6r forsknings\u00e4ndam\u00e5l i studsvik utanf\u00f6r nyk\u00f6ping. den f\u00f6rsta reaktorn att tas i drift var r0 (reaktor) den 25 september 1959. f\u00f6retaget har sedermera bytt namn och \u00e4r nu k\u00e4nt som studsvik ab.nyk\u00f6pings stadshus som ligger vid stora torget mitt i centrum uppf\u00f6rdes 1962\u20131969. byggnaden ritades av jean-jacques baru\u00ebl och paul niepoort.\n\u00e5r 1987 firade staden 800-\u00e5rsjubileum. detta uppm\u00e4rksammades bland annat med en upps\u00e4ttning av baletten \"nyk\u00f6pings g\u00e4stabud \u2013 kampen om kungakronan\" av den k\u00e4nda dans\u00f6sen och koreografen birgit cullberg.\nflottiljstaden\nmellan 1941 och 1980 fanns s\u00f6dermanlands flygflottilj (f 11) f\u00f6rlagd till nyk\u00f6ping, vilken var sveriges enda renodlade spaningsflygflottilj. den var grupperad p\u00e5 skavsta. dessutom fanns fr\u00e5n 1963 artilleriflygskolan (senare arm\u00e9flygskolan), ursprungligen lokaliserad till brandholmens flygplats, 1984 flyttad till skavsta, och ett par \u00e5r senare flyttad till malmens flygplats med det nya namnet \u00f6stg\u00f6ta arm\u00e9flygbataljon (af 2).\n\n\n=== 2000-talet ===\nden 5\u20136 maj 2001 arrangerades i nyk\u00f6ping ett eu-toppm\u00f6te av d\u00e5varande utrikesministern anna lindh.\nunder 2010 och 2011 utf\u00f6rdes arkeologiska utgr\u00e4vningar i kvarteret \u00e5kroken med anledning av att kommunen planerar f\u00f6r ny bebyggelse inom omr\u00e5det. tidigare unders\u00f6kningar har visat att platsen inneh\u00e5ller omfattande l\u00e4mningar fr\u00e5n medeltiden. bearbetningen och analysen av materialet p\u00e5gick fram till 2013. unders\u00f6kningarna har koncentrerats p\u00e5 perioden fr\u00e5n den stora stadsbranden 1665 och bak\u00e5t i tiden. f\u00f6rsta etappen av byggnationen ber\u00e4knas bli klart under v\u00e5ren 2015.\u00e5r 2017 firade staden 700 \u00e5r sedan nyk\u00f6pings g\u00e4stabud och detta uppm\u00e4rksammades som g\u00e4stabuds\u00e5ret 2017 med ett stort antal evenemang. bland annat arrangerades scandinavian street music festival, swedish beach tour och nyk\u00f6ping pride. nyk\u00f6pings festdagar ut\u00f6kades \u00e4ven till en hel vecka.\n\n\n== administration ==\nnyk\u00f6pings stad ombildades vid kommunreformen 1862 till en stadskommun. bebyggelsen kom att ocks\u00e5 str\u00e4cka sig in i den angr\u00e4nsande socknen sankt nicolai socken. 1950 delades denna socken och landskommun d\u00e4r delar sedan 1952 uppgick i stadskommunen. 1969 inf\u00f6rlivades ocks\u00e5 sv\u00e4rta socken/landskommun. 1971 uppgick stadskommunen i nyk\u00f6pings kommun med nyk\u00f6ping som centralort.orten ingick till 1971 i domkretsen f\u00f6r nyk\u00f6pings r\u00e5dhusr\u00e4tt. sedan 1971 ing\u00e5r nyk\u00f6ping i nyk\u00f6pings tingsr\u00e4tts domsaga.i kyrkligt h\u00e4nseende har nyk\u00f6ping historisk h\u00f6rt till nyk\u00f6pings \u00f6stra f\u00f6rsamling, nyk\u00f6pings v\u00e4stra f\u00f6rsamling och nikolai f\u00f6rsamling d\u00e4r de tv\u00e5 senare 1953 bildade nyk\u00f6pings sankt nicolai f\u00f6rsamling. nyk\u00f6pings \u00f6stra f\u00f6rsamling uppgick 1989 i nyk\u00f6pings alla helgona f\u00f6rsamling. f\u00f6rsamlingarna sammanlades 2014 i nyk\u00f6pings f\u00f6rsamling.\n\n\n=== befolkningsutveckling ===\n\n\n=== stadsdelar ===\nnyk\u00f6ping \u00e4r indelat i 17 stadsdelar och omkring 40 delomr\u00e5den.\n\n\n== kommunikationer ==\n\n\n=== v\u00e4gar ===\nvid nyk\u00f6ping passerar motorv\u00e4gen e4:an. ett karakt\u00e4ristiskt inslag p\u00e5 denna motorv\u00e4g utg\u00f6rs av rastplatsen nyk\u00f6pingsbro som ligger strax v\u00e4ster om nyk\u00f6ping och som best\u00e5r av en broliknande byggnad som \u00e4r byggd \u00f6ver sj\u00e4lva motorv\u00e4gen. motorv\u00e4gen \u00e4r den huvudsakliga v\u00e4gen f\u00f6r att ta sig till stockholm, s\u00f6dert\u00e4lje och norrk\u00f6ping, medan det finns avfarter till mindre v\u00e4gar som leder till trosa, gnesta och kolm\u00e5rden l\u00e4ngs v\u00e4gen.\nen viktig v\u00e4g till/fr\u00e5n nyk\u00f6ping \u00e4r riksv\u00e4g 53 mellan oxel\u00f6sund och eskilstuna. den best\u00e5r av motorv\u00e4g mellan nyk\u00f6ping och oxel\u00f6sund, men h\u00e5ller l\u00e4gre standard mellan nyk\u00f6ping och eskilstuna, en str\u00e4cka som \u00e4r cirka \u00e5tta mil.\nriksv\u00e4g 52 g\u00e5r fr\u00e5n nyk\u00f6ping till \u00f6rebro via katrineholm. det \u00e4r cirka 14 mil mellan nyk\u00f6ping och \u00f6rebro, d\u00e4r katrineholm passeras efter sex mil. f\u00f6r att komma till flen finns en avfart strax efter kommungr\u00e4nsen n\u00e4ra tre mil norr om nyk\u00f6ping, d\u00e4r 52:an delar sig i tv\u00e5. str\u00e4ckan mellan nyk\u00f6ping och vrena i kommunens norra del, n\u00e4ra 25 km norr om centrum, har en bred v\u00e4gmarginal och l\u00e4mpar sig v\u00e4l f\u00f6r landsv\u00e4gscykling. det finns \u00e4ven officiella cykelv\u00e4gar med belysning till s\u00e5v\u00e4l oxel\u00f6sund som t\u00e4torterna enstaberga och sj\u00f6sa, en mil respektive fem kilometer ifr\u00e5n nyk\u00f6ping. \nbland \u00f6vriga v\u00e4gar finns den gamla e4:an som g\u00e5r l\u00e4ngs kila\u00e5n genom kommunens v\u00e4stra delar f\u00f6rbi j\u00f6n\u00e5ker, samt \u00f6ster om nyk\u00f6ping igenom skogen i riktning tystberga. dessutom \u00e4r v\u00e4gen till n\u00e4vekvarn och br\u00e5viken noterbar, samt v\u00e4gen mellan nyk\u00f6ping och mariefred som passerar runtuna i kommunens nordliga delar samt kustv\u00e4gen till trosa som passerar sj\u00f6sa och naturreservatet stend\u00f6rren.\n\n\n=== kollektivtrafik ===\nkollektivtrafiken i nyk\u00f6ping bedrivs av s\u00f6rmlands kollektivtrafikmyndighet under namnet s\u00f6rmlandstrafiken. stadstrafiken best\u00e5r av 3 stycken stamlinjer och 4 stycken servicelinjer. \n\n\n=== j\u00e4rnv\u00e4g ===\nj\u00e4rnv\u00e4gsstationen vid nyk\u00f6pingsbanan \u00e4r bel\u00e4gen i stadens nordv\u00e4stra h\u00f6rn. arkitekten per-olof hallman uppr\u00e4ttade ett stadsplanef\u00f6rslag f\u00f6r stadsdelen, vilken bearbetades av ragnar \u00f6stberg. en gata skulle l\u00f6pa diagonalt fr\u00e5n j\u00e4rnv\u00e4gsstationen till stora torget. men planen genomf\u00f6rdes aldrig till fullo; nuvarande borgargatan som stannar vid gamla tingshuset (ritad av carl westman) \u00e4r allt som kom till st\u00e5nd av diagonalgatan. huvudparten av omr\u00e5det bebyggdes p\u00e5 1930-talet.ett nytt resecentrum planeras strax \u00f6ster om den nuvarande stationsbyggnaden, intill korsningen brunnsgatan / s\u00f6dra bang\u00e5rdsgatan.ostl\u00e4nken \u00e4r en planerad snabbj\u00e4rnv\u00e4g som ska byggas fr\u00e5n j\u00e4rna, via vagnh\u00e4rad, nyk\u00f6ping och skavsta, vidare mot norrk\u00f6ping och link\u00f6ping.\n\n\n=== flygplats ===\n\ndet f\u00f6re detta flygflottiljsomr\u00e5det tillh\u00f6rande s\u00f6dermanlands flygflottilj (f 11) har sedan 1984 omvandlats till stockholm skavsta flygplats. flygplatsen \u00e4r bel\u00e4gen cirka 7 km fr\u00e5n nyk\u00f6pings centrum och cirka 10 mil fr\u00e5n stockholm och r\u00e4knas som en av stockholms fyra flygplatser vid sidan om arlanda, bromma och v\u00e4ster\u00e5s.\n\n\n== n\u00e4ringsliv ==\n\n\n=== bankv\u00e4sende ===\nnyk\u00f6pings sparbank grundades 1832. den gick samman med oppunda h\u00e4rads sparbank \u00e5r 1991 under namnet s\u00f6rmlands sparbank och verkar fortfarande som en frist\u00e5ende sparbank.\ns\u00f6dermanlands enskilda bank grundades i nyk\u00f6ping \u00e5r 1867 och tog d\u00e5 \u00f6ver filialbankens i nyk\u00f6ping, som grundat 1858. redan innan denna bank grundades hade m\u00e4lareprovinsernas enskilda bank ett avdelningskontor i nyk\u00f6ping. under 1900-talet tillkom kontor f\u00f6r \u00f6stg\u00f6ta enskilda bank och kreditbanken/pkbanken. s\u00f6rmlandsbanken tog \u00f6ver av skandinaviska banken \u00e5r 1945 och blev senare en del av seb. de andra bankerna uppgick i handelsbanken, danske bank respektive nordea.\ndanske bank lade ner kontoret den 1 mars 2017. d\u00e4refter fanns seb, handelsbanken, nordea och sparbanken kvar i staden.\n\n\n== utbildning ==\nf\u00f6rteckningen g\u00e4ller kommunala skolor och friskolor i nyk\u00f6pings t\u00e4tort.\n\n\n=== grundskolor ===\n\n\n=== gymnasier ===\n\n\n=== vuxenutbildning ===\n\n\n== kultur ==\nf\u00f6r offentliga konstverk, se lista \u00f6ver offentlig konst i nyk\u00f6pings kommun.\n\n\n=== sev\u00e4rdheter ===\ndet finns m\u00e5nga olika typer av sev\u00e4rdheter i och kring nyk\u00f6ping. h\u00e4r listas n\u00e5gra efter kategori. \n\n\n=== gallerier och utst\u00e4llningar ===\n\n\n=== k\u00e4nda nyk\u00f6pingsprofiler ===\n\n\n== sport och fritid ==\n\n\n=== vandringsleder ===\nh\u00e4lsans stig, en sex kilometer l\u00e5ng vandringsled genom nyk\u00f6ping.\ns\u00f6rmlandsleden, ett system av vandringsleder som omfattar totalt cirka 1 000 km preparerade leder, i s\u00f6dermanland.\n\n\n=== idrottsanl\u00e4ggningar ===\nnyk\u00f6pings arenor, rosvalla. en sportanl\u00e4ggning med multihall, bowlinghall, fotbollsplaner, ishockeyrinkar, baseballplan, skyttebanor med mera. invigdes 2004.\nfolkungavallen, en idrottsarena f\u00f6r fotboll och friidrott. invigdes 1914.\nhjortensbergsbadet, en bad- och tr\u00e4ningsanl\u00e4ggning med bland annat v\u00e5gbass\u00e4ng, varmvattenbass\u00e4ng och tr\u00e4ningsredskap.\n\n\n=== sportklubbar ===\n\n\n== v\u00e4norter ==\nnyk\u00f6ping har ett aktivt v\u00e4nortssamarbete med \u014darai, ibarakii prefektur i japan.v\u00e4nortsavtalet, ett s\u00e5 kallat rainbow city agreement, skrevs under den 23: maj 2006 i \u014darai och inneb\u00e4r att st\u00e4derna ska ha ett kunskapsutbyte om respektive lands kultur, ett utbytesprogram f\u00f6r skolungdomar, utbyta erfarenheter inom v\u00e5rd och omsorg och underl\u00e4tta f\u00f6r f\u00f6retag att etablera kontakter p\u00e5 respektive ort. samarbetet mellan st\u00e4derna har sitt ursprung i ett aff\u00e4rsavtal mellan studsvik nuclear ab och f\u00f6retaget jaea (japan atomic enegry association).\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nsankt nicolai socken\nnyk\u00f6pings kommun\nlista \u00f6ver fasta fornminnen i nyk\u00f6ping (f\u00f6r omfattning av detta omr\u00e5de, se nyk\u00f6pings stad)\n\n\n== k\u00e4llor ==\n\n\n=== noter ===\n\n\n=== tryckta k\u00e4llor ===\nnyk\u00f6pings stads historia (2 delar, 1973), delarna omfattar 1. medeltiden-1622 och 2. 1700-1915\nbroberg, birgitta (1979). nyk\u00f6ping. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 13. stockholm: riksantikvarie\u00e4mbetet och statens historiska mus. libris 7618883. isbn 91-7192-417-5 \nnyk\u00f6ping. kulturhistorisk byggnadsinventering (1979), s\u00f6dermanlands museum. rapport 3\nh\u00e5kan nor\u00e9n (med flera), nyk\u00f6pings historia (del 1, 2004), nyk\u00f6pings hembygdsf\u00f6rening, isbn 91-631-6238-5\nwikborg, j & wikell, r. 2010. skynda att fynda! arkeologiska unders\u00f6kningar vid p\u00e5ljungshage. s\u00f6rmlandsbygden 2010.\nriksantikvarie\u00e4mbetets webbplats\n\n\n== vidare l\u00e4sning ==\nsvensson, conny (2016). plaskdammen som f\u00f6rsvann : folkhemsminnen. stockholm: carlssons. libris 19373230. isbn 978-91-7331-799-3 \n\n\n== externa l\u00e4nkar ==\n se kartdata \u00f6verlagrat p\u00e5 osm (kartdata)\n\n wikimedia commons har media som r\u00f6r nyk\u00f6ping.\nn\u00e5gra \u00e5rtal i nyk\u00f6pings historia"