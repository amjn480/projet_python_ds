"tomasz adamek (ur. 1 grudnia 1976 w \u017cywcu) \u2013 polski pi\u0119\u015bciarz, by\u0142y zawodowy mistrz \u015bwiata organizacji international boxing federation (ibf) i international boxing organization (ibo) w wadze junior ci\u0119\u017ckiej oraz world boxing council (wbc) w wadze p\u00f3\u0142ci\u0119\u017ckiej, medalista mistrzostw europy amator\u00f3w, mi\u0119dzynarodowy mistrz polski. pokona\u0142 3 zawodnik\u00f3w o tytu\u0142 mistrza \u015bwiata wagi juniorci\u0119\u017ckiej i 2 zawodnik\u00f3w o tytu\u0142 mistrza \u015bwiata wagi p\u00f3\u0142ci\u0119\u017ckiej. zdobywca 2. miejsca w 2005 i 4. w 2006 w plebiscycie na najlepszego sportowca polski. za\u0142o\u017cyciel klubu sportowego ks cios-adamek w gilowicach.\njest pierwszym polakiem, kt\u00f3ry zdoby\u0142 \u201emuhammad ali giant athlete award\u201d, nagrod\u0119 imienia muhammada alego za wybitne osi\u0105gni\u0119cia sportowe i postaw\u0119 poza ringiem, a tak\u017ce the ring championship belt \u2013 pas mistrzowski magazynu \u201ethe ring\u201d. w rankingu boxrec adamek jest drugim najwi\u0119kszym polskim zawodnikiem wszech czas\u00f3w, pound for pound, tylko za dariuszem michalczewskim. jest jedynym polakiem, kt\u00f3rego boxrec umie\u015bci\u0142 w pierwszej dziesi\u0105tce najlepszych bokser\u00f3w wagi ci\u0119\u017ckiej pod koniec roku; zaj\u0105\u0142 pi\u0105te miejsce w 2010, si\u00f3dme miejsce w 2011 i dziesi\u0105te miejsce w 2012.\n\n\n== kariera amatorska ==\nboksem zainteresowa\u0142 si\u0119 w czwartej klasie szko\u0142y podstawowej. w wieku dwunastu lat rozpocz\u0105\u0142 treningi w sekcji bokserskiej klubu g\u00f3ral \u017cywiec. pierwszymi jego trenerami byli stefan gawron i stanis\u0142aw orlicki, kt\u00f3rzy wychowali m.in. takich bokser\u00f3w jak wies\u0142aw ma\u0142yszko czy bracia mizia.\nw 1992 przeszed\u0142 do gks jastrz\u0119bie, gdzie trenowa\u0142 pod kierunkiem kazimierza rochalskiego. p\u00f3\u017aniej trafi\u0142 do concordii knur\u00f3w, szkolony przez zbigniewa kick\u0119 (pierwszego polskiego medalist\u0119 mistrzostw \u015bwiata).\npo osi\u0105gni\u0119ciu pierwszych sukces\u00f3w na ringu zosta\u0142 powo\u0142any do kadry, gdzie indywidualne treningi prowadzi\u0142 z nim janusz gortat (dwukrotny medalista olimpijski w wadze p\u00f3\u0142ci\u0119\u017ckiej). pierwszy tytu\u0142 mistrza polski senior\u00f3w zdoby\u0142 w 1995 \u2013 w wadze \u015bredniej, maj\u0105c niespe\u0142na 19 lat. w 1996 wywalczy\u0142 ponownie mistrzostwo polski w wadze \u015bredniej, a w 1997 \u2013 wicemistrzostwo w wadze p\u00f3\u0142ci\u0119\u017ckiej.\nw 1997 uczestniczy\u0142 w mistrzostwach \u015bwiata w budapeszcie (odpad\u0142 w 1/8 fina\u0142u turnieju wagi \u015bredniej). w 1998 jako jedyny z polak\u00f3w stan\u0105\u0142 na podium mistrzostw europy w mi\u0144sku, zdobywaj\u0105c br\u0105zowy medal \u2013 w wadze p\u00f3\u0142ci\u0119\u017ckiej. w p\u00f3\u0142finale turnieju przegra\u0142 z mistrzem \u015bwiata, rosjaninem aleksandrem lebziakiem (p\u00f3\u017aniejszym szkoleniowcem \u201esbornej\u201d).\nw boksie amatorskim stoczy\u0142 120 walk, z czego 108 wygra\u0142.\n\n\n== kariera zawodowa ==\n\n\n=== waga p\u00f3\u0142ci\u0119\u017cka ===\nw 2000 zrezygnowa\u0142 z przygotowa\u0144 do igrzysk w sydney i zdecydowa\u0142 o przej\u015bciu na zawodowstwo. podpisa\u0142 profesjonalny kontrakt z grup\u0105 andrzeja gmitruka \u2013 boxing europe, a jego pierwszym promotorem zosta\u0142 brytyjczyk cypryjskiego pochodzenia \u2013 panos eliades, prowadz\u0105cy wcze\u015bniej m.in. lennoxa lewisa.\nswoje pierwsze zawodowe walki stoczy\u0142 w anglii w 1999, kolejno w manchesterze i londynie. w debiucie jego rywalem by\u0142 israel khumalo z rpa. adamek wygra\u0142 pewnie, przez nokaut w pierwszej rundzie.\npierwszym trudnym przeciwnikiem okaza\u0142 si\u0119 sycylijczyk z belgijskim paszportem \u2013 rudi lupo, z kt\u00f3rym polak rozegra\u0142 zwyci\u0119ski pojedynek w 2001 o tytu\u0142 interkontynentalny ma\u0142o znanej organizacji ibc. by\u0142a to pierwsza potyczka, kt\u00f3rej nie uda\u0142o mu si\u0119 zako\u0144czy\u0107 przed czasem (wcze\u015bniejszych dziesi\u0119ciu rywali znokautowa\u0142). w 2002 promotorem adamka zosta\u0142 norweg steffen tangstad (szef firmy modern sports and events, by\u0142y mistrz europy zawodowc\u00f3w wagi ci\u0119\u017ckiej). 18 pa\u017adziernika tego samego roku adamek wywalczy\u0142 w kozienicach tytu\u0142 mi\u0119dzynarodowego mistrza polski, pokonuj\u0105c na punkty amerykanina clarka laverne.\n4 pa\u017adziernika 2003, po zwyci\u0119stwie z amerykaninem edem daltonem (nokaut w drugiej rundzie), zdoby\u0142 mistrzostwo interkontynentalne federacji ibf, a 17 kwietnia 2004 dzi\u0119ki zwyci\u0119stwu z rosjaninem gabrai\u0142em gabrai\u0142owem (nokaut w pi\u0105tej rundzie) r\u00f3wnie\u017c mistrzostwo interkontynentalne wbo.\nwe wrze\u015bniu 2004 podpisa\u0142 kontrakt z promotorem donem kingiem i wyjecha\u0142 do stan\u00f3w zjednoczonych. rozpocz\u0105\u0142 treningi w chicagowskim \u201ewindy city gym\u201d u boku go\u0142oty, pod okiem trenera sama colonny. w listopadzie dosta\u0142 propozycj\u0119 walki o wakuj\u0105cy po antonio tarverze pas mistrzowski wbc (tarver zosta\u0142 go pozbawiony, gdy\u017c zamiast obowi\u0105zkowej obrony z pierwszym pretendentem wbc paulem briggsem, wybra\u0142 walk\u0119 z glenem johnsonem \u2013 mistrzem ibf).\n\n\n==== walka z briggsem \u2013 zdobycie mistrzostwa \u015bwiata wbc ====\n21 maja 2005 zmierzy\u0142 si\u0119 z australijczykiem paulem briggsem o pas mistrza \u015bwiata wbc. wchodz\u0105cego do hali united center w chicago polaka przywita\u0142o ponad 20 tys. os\u00f3b oraz setki bia\u0142o-czerwonych flag (po raz pierwszy przy d\u017awi\u0119kach utworu funky polaka \u2013 \u201epami\u0119taj\u201d). przyst\u0105pi\u0142 do potyczki z niezaleczonym p\u0119kni\u0119tym nosem (cztery tygodnie przed walk\u0105 z\u0142ama\u0142 go na sparingu, przez co w znacznym stopniu zak\u0142\u00f3cony zosta\u0142 tok przygotowa\u0144). po 12 rundach walki, stosunkiem g\u0142os\u00f3w dwa do remisu, s\u0119dziowie uznali za zwyci\u0119zc\u0119 polskiego pi\u0119\u015bciarza. tym samym adamek jako pierwszy polak w historii wywalczy\u0142 mistrzostwo \u015bwiata federacji wbc w kategorii p\u00f3\u0142ci\u0119\u017ckiej. zwyci\u0119stwo przyp\u0142aci\u0142 ponownym z\u0142amaniem nosa (w 2. rundzie).\n\n\n==== walka z ulrichem w obronie mistrzostwa \u015bwiata wbc ====\nna pocz\u0105tku lipca 2005 ustalono, \u017ce pierwsz\u0105 walk\u0119 w obronie tytu\u0142u stoczy w niemczech, a jego przeciwnikiem b\u0119dzie pierwszy w rankingu wbc pretendent, niemiec thomas ulrich. ob\u00f3z adamka, cho\u0107 niech\u0119tnie (obawia\u0142 si\u0119 faworyzowania przez s\u0119dzi\u00f3w zawodnika gospodarzy), zgodzi\u0142 si\u0119 ostatecznie na walk\u0119 w niemczech, ale pod warunkiem, \u017ce wbc wyznaczy do punktowania s\u0119dzi\u00f3w z usa.\n\n16 pa\u017adziernika 2005 w d\u00fcsseldorfie adamek pokona\u0142 ulricha, nokautuj\u0105c go prawym sierpowym w 1. minucie i 57. sekundzie 6. rundy. niemiec po tym ciosie pr\u00f3bowa\u0142 wsta\u0107 i kontynuowa\u0107 walk\u0119, jednak s\u0119dzia ringowy wyliczy\u0142 go i zako\u0144czy\u0142 pojedynek. do momentu nokautu adamek prowadzi\u0142 na punkty (po pi\u0119ciu rundach mia\u0142 trzypunktow\u0105 przewag\u0119 49:46). 9 marca 2006 wyst\u0105pi\u0142 z pozwem w s\u0105dzie federalnym na manhattanie przeciwko don king productions (domaga\u0142 si\u0119 400 tys. dolar\u00f3w odszkodowania), zarzucaj\u0105c swojemu promotorowi, \u017ce nie wywi\u0105zuje si\u0119 z kontraktu (zorganizowa\u0142 przez p\u00f3\u0142tora roku tylko dwie walki, a powinien co najmniej cztery). we wrze\u015bniu 2006 wycofa\u0142 pozew i przysta\u0142 na ugod\u0119.\nw sierpniu 2006 zacz\u0105\u0142 trenowa\u0107 z buddym mcgirtem, poniewa\u017c jego dotychczasowy trener, andrzej gmitruk, musia\u0142 podda\u0107 si\u0119 operacji serca.\n\n\n==== rewan\u017c z briggsem \u2013 druga obrona mistrzostwa \u015bwiata wbc ====\n7 pa\u017adziernika 2006, podczas gali w allstate arena w chicago (w obecno\u015bci ok. 15 tys. widz\u00f3w, w tym po\u0142owa polak\u00f3w), ponownie zmierzy\u0142 si\u0119 z paulem briggsem. by\u0142 to rewan\u017c za pojedynek sprzed niemal p\u00f3\u0142tora roku, w kt\u00f3rym adamek zdoby\u0142 pas wbc. ju\u017c w pierwszej rundzie po lewym sierpowym briggsa, polak upad\u0142 i by\u0142 liczony. pod koniec rundy osi\u0105gn\u0105\u0142 jednak przewag\u0119 i zadawa\u0142 wi\u0119cej cios\u00f3w. kolejne rundy nale\u017ca\u0142y do polaka, jednak sytuacja odwr\u00f3ci\u0142a si\u0119 w pi\u0105tej i sz\u00f3stej rundzie \u2013 pope\u0142ni\u0142 b\u0142\u0105d, jakim by\u0142a zbyt nisko opuszczona lewa r\u0119ka, nara\u017caj\u0105c si\u0119 w ten spos\u00f3b na silne uderzenia pretendenta. dozna\u0142 te\u017c kontuzji nosa. w \u00f3smym starciu seri\u0105 mocnych cios\u00f3w na g\u0142ow\u0119 oszo\u0142omi\u0142 australijczyka, jednak ten przetrwa\u0142 nap\u00f3r. w dziewi\u0105tej rundzie dosta\u0142 ostrze\u017cenie za drugi cios poni\u017cej pasa. jednak telewizyjna powt\u00f3rka pokaza\u0142a, \u017ce przynajmniej pierwszy z nich, po kt\u00f3rym upad\u0142 australijczyk, by\u0142 prawid\u0142owy. s\u0119dzia powinien by\u0142 liczy\u0107 briggsa. decyduj\u0105ce okaza\u0142y si\u0119 dwie ostatnie rundy, w kt\u00f3rych polak przej\u0105\u0142 inicjatyw\u0119; by\u0142 \u015bwie\u017cszy, pozostawiaj\u0105c po sobie lepsze wra\u017cenie. w dwunastym starciu wyprowadzi\u0142 a\u017c 119 cios\u00f3w, z kt\u00f3rych 33 by\u0142y celne. s\u0119dziowie, stosunkiem g\u0142os\u00f3w dwa do remisu, uznali za zwyci\u0119zc\u0119 polskiego pi\u0119\u015bciarza. za pokonanie briggsa adamek zarobi\u0142 300 tys. dolar\u00f3w.\njestem bardzo szcz\u0119\u015bliwy. d\u0142uga, roczna przerwa w ringowych startach da\u0142a o sobie zna\u0107. to by\u0142 pow\u00f3d, \u017ce nie boksowa\u0142em zbyt dobrze \u2013 przyzna\u0142 zaraz po pojedynku adamek. jednak obserwatorom walka si\u0119 podoba\u0142a. jos\u00e9 sulaim\u00e1n, szef wbc wyzna\u0142: to by\u0142a moja walka \u017cycia, a jim lampley, wieloletni komentator boksu dla hbo stwierdzi\u0142: adamek \u2013 briggs i i ii to najlepsze 24 rundy, jakie widzia\u0142em w ostatnich dw\u00f3ch latach.\n\n\n==== walka z dawsonem \u2013 utrata mistrzostwa \u015bwiata wbc ====\n3 lutego 2007, podczas gali w silver spurs arena w kissimmee na florydzie, adamek straci\u0142 tytu\u0142 mistrza \u015bwiata wbc w wadze p\u00f3\u0142ci\u0119\u017ckiej. polski pi\u0119\u015bciarz przegra\u0142 bowiem z chadem dawsonem na punkty \u2013 110:116, 109:117, 108:118. od pierwszej rundy polak by\u0142 wolniejszy od rywala. dawson okaza\u0142 si\u0119 najszybszym bokserem, z jakim kiedykolwiek rywalizowa\u0142em. przegra\u0142em z nim zas\u0142u\u017cenie. szybko\u015b\u0107 odegra\u0142a w tej walce decyduj\u0105c\u0105 rol\u0119 \u2013 powiedzia\u0142 adamek, kt\u00f3ry poni\u00f3s\u0142 tym samym pierwsz\u0105 pora\u017ck\u0119 w karierze. wydawa\u0142o si\u0119, \u017ce polak mo\u017ce odwr\u00f3ci\u0107 losy walki w 10. rundzie, gdy prawym prostym rzuci\u0142 dawsona na deski. \u2013 z\u0142apa\u0142 mnie dobrym, b\u0142yskawicznym ciosem \u2013 przyzna\u0142 p\u00f3\u017aniej amerykanin. dawson jednak przetrwa\u0142 trudne chwile, klinczowa\u0142 i nie da\u0142 sobie odebra\u0107 zwyci\u0119stwa.\n30 kwietnia 2007 szwajcarska grupa promotorska 12rounds odkupi\u0142a wszystkie prawa promotorskie dotycz\u0105ce tomasza adamka od dona kinga. wsp\u00f3\u0142w\u0142a\u015bcicielem 12rounds by\u0142 biznesmen bogus\u0142aw bagsik. pierwszym trenerem adamka ponownie zosta\u0142 andrzej gmitruk \u2013 dyrektor sportowy 12rounds, a drugim trenerem ireneusz przywara.\n\n\n=== waga junior ci\u0119\u017cka ===\n\n\n==== walka z pined\u0105 \u2013 zdobycie mistrzostwa \u015bwiata ibo ====\n9 czerwca 2007, podczas gali w katowickim spodku adamek pokona\u0142 w 7. rundzie przez techniczny nokaut panamczyka luisa pined\u0119 i zdoby\u0142 tytu\u0142 mistrza \u015bwiata federacji ibo w kategorii juniorci\u0119\u017ckiej.\npolak od pocz\u0105tku pojedynku mia\u0142 zdecydowan\u0105 przewag\u0119. zadawa\u0142 du\u017co celnych cios\u00f3w, kombinacje r\u00f3\u017cnych uderze\u0144. szczeg\u00f3lnie z lewymi prostymi adamka pineda zupe\u0142nie sobie nie radzi\u0142.\nw si\u00f3dmej rundzie panamczyk przyj\u0105\u0142 kolejn\u0105 seri\u0119 cios\u00f3w, na kt\u00f3r\u0105 nie odpowiedzia\u0142 w\u0142asn\u0105 akcj\u0105 i s\u0119dzia przerwa\u0142 walk\u0119.\n\n\n==== walka eliminacyjna z bellem ====\n19 kwietnia 2008, podczas gali bokserskiej w katowicach adamek pokona\u0142 w si\u00f3dmej rundzie przez techniczny nokaut jamajczyka o\u2019neila bella, by\u0142ego mistrza \u015bwiata wba i wbc. tu\u017c po zako\u0144czeniu si\u00f3dmej rundy trenerzy bella zdecydowali si\u0119 podda\u0107 walk\u0119. czarnosk\u00f3ry pi\u0119\u015bciarz oznajmi\u0142 swoim trenerom, \u017ce nie ma \u017cadnych argument\u00f3w, aby pokona\u0107 polaka. ju\u017c w pierwszej rundzie jamajczyk by\u0142 liczony po mocnym ciosie adamka. w kolejnych rundach polak kontrolowa\u0142 przebieg walki.\nwalka z bellem by\u0142a pojedynkiem eliminacyjnym, daj\u0105cym zwyci\u0119zcy prawo przyst\u0105pienia do konfrontacji ze steve\u2019em cunninghamem, mistrzem \u015bwiata wagi juniorci\u0119\u017ckiej federacji ibf.\n\n\n==== walka z cunninghamem \u2013 zdobycie mistrzostwa \u015bwiata ibf ====\n11 grudnia 2008 w hali prudential center w newark adamek pokona\u0142 steve\u2019a cunninghama w walce o tytu\u0142 mistrza \u015bwiata ibf w wadze juniorci\u0119\u017ckiej. cunningham trzy razy l\u0105dowa\u0142 na deskach (w drugiej, czwartej i \u00f3smej rundzie), lecz za ka\u017cdym razem si\u0119 podnosi\u0142. pojedynek trwa\u0142 na pe\u0142nym dystansie 12 rund. s\u0119dziowie punktowali: 112-114, 116-110, 115-112 na korzy\u015b\u0107 polaka.\nprze\u0142omowa by\u0142a czwarta runda. cunningham zada\u0142 w niej 21 cios\u00f3w z rz\u0119du, ale adamek przezwyci\u0119\u017cy\u0142 kryzys i doprowadzi\u0142 do nokdaunu rywala. by\u0142a to druga pora\u017cka w karierze cunninghama. w 2006 jego pogromc\u0105 by\u0142 inny polak \u2013 krzysztof w\u0142odarczyk.\n\n\n==== walka z banksem w obronie mistrzostwa \u015bwiata ibf ====\n27 lutego 2009 w hali prudential center w newark, w obecno\u015bci ponad 12 tys. widz\u00f3w (w tym oko\u0142o 8 tys. polak\u00f3w), adamek wygra\u0142 walk\u0119 w pierwszej obronie tytu\u0142u mistrza \u015bwiata ibf z amerykaninem johnathonem banksem, nokautuj\u0105c go w \u00f3smej rundzie. najpierw po prawym prostym w szcz\u0119k\u0119 banks przewr\u00f3ci\u0142 si\u0119 i by\u0142 liczony. natychmiast po wznowieniu walki adamek rzuci\u0142 si\u0119 na wci\u0105\u017c oszo\u0142omionego rywala i zada\u0142 seri\u0119 uderze\u0144, po kt\u00f3rej banks po raz drugi osun\u0105\u0142 si\u0119 na mat\u0119 ringu. s\u0119dzia eddie cotton przerwa\u0142 pojedynek i og\u0142osi\u0142 techniczny nokaut.\npolski pi\u0119\u015bciarz opr\u00f3cz obrony pasa ibf, wywalczy\u0142 tytu\u0142 mniej znacz\u0105cej federacji ibo.\n\n\n=== waga ci\u0119\u017cka ===\n18 pa\u017adziernika 2009 adamek oficjalnie zrzek\u0142 si\u0119 mistrzowskiego tytu\u0142u ibf, aby przej\u015b\u0107 do wy\u017cszej kategorii wagowej i walczy\u0107 przeciwko andrzejowi go\u0142ocie o interkontynentalny pas ibf w wadze ci\u0119\u017ckiej. 24 pa\u017adziernika w \u0142odzi adamek pokona\u0142 rywala przez techniczny nokaut w 5. rundzie (wcze\u015bniej go\u0142ota by\u0142 dwukrotnie liczony). walka by\u0142a najch\u0119tniej ogl\u0105danym wydarzeniem sportowym w polsce w 2009. zgromadzi\u0142a przed telewizorami 8,2 mln widz\u00f3w.\n7 lutego 2010 w prudential center adamek odni\u00f3s\u0142 zwyci\u0119stwo po wyr\u00f3wnanej walce z jasonem estrad\u0105. pokona\u0142 go na punkty (115:113, 116:112, 118:110), broni\u0105c pas ibf intercontinental. dzi\u0119ki tej wygranej w marcu zosta\u0142 sklasyfikowany w oficjalnym rankingu ibf na 6. miejscu na \u015bwiecie w kategorii ci\u0119\u017ckiej.\n24 kwietnia 2010 w ontario zmierzy\u0142 si\u0119 z chrisem arreol\u0105. odni\u00f3s\u0142 zwyci\u0119stwo stosunkiem dwa do remisu (114:114, 117:111, 115:113), g\u00f3ruj\u0105c nad rywalem wyszkoleniem technicznym, dynamik\u0105 i szybko\u015bci\u0105. obroni\u0142 przy tym pas ibf international i zdoby\u0142 pas mistrza nabo. by\u0142a to pierwsza walka adamka, w kt\u00f3rej prowadzili go roger bloodworth i ronnie shields, zast\u0119puj\u0105cy andrzeja gmitruka, kt\u00f3ry z powod\u00f3w zdrowotnych musia\u0142 zrezygnowa\u0107 z prowadzenia polskiego boksera. dzi\u0119ki tej wygranej, 25 kwietnia adamek zosta\u0142 sklasyfikowany przez fachowy serwis boxrec na miejscu 4. (za wo\u0142odymyrem i witalijem k\u0142yczk\u0105 oraz davidem haye\u2019em), a przez magazyn \u201ethe ring\u201d na 5. (za bra\u0107mi k\u0142yczkami, haye\u2019em i aleksandrem powietkinem) w wadze ci\u0119\u017ckiej na \u015bwiecie.\n21 sierpnia 2010 w newark pokona\u0142 zdecydowanie na punkty michaela granta w obronie pas\u00f3w ibf international i nabo. s\u0119dziowie zdecydowali jednog\u0142o\u015bnie o zwyci\u0119stwie adamka (117:111, 118:110, 118:111). nieca\u0142e cztery miesi\u0105ce p\u00f3\u017aniej polak znokautowa\u0142 w 5. rundzie vincenta maddalone.\nw styczniu 2011 adamek podpisa\u0142 kontrakt na walk\u0119 o mistrzostwo \u015bwiata wbo i ibf z wo\u0142odymyrem k\u0142yczk\u0105 (planowan\u0105 na wrzesie\u0144 2011 w polsce), a tak\u017ce na wcze\u015bniejszy pojedynek z kevinem mcbride\u2019em \u2013 kt\u00f3rego 9 kwietnia pokona\u0142 na punkty (120:107, 119:108, 119:108).\n\n\n==== walka z k\u0142yczk\u0105 o mistrzostwo \u015bwiata wbc ====\nostatecznie przeciwnikiem adamka w walce o mistrzostwo \u015bwiata zosta\u0142 jednak starszy z braci k\u0142yczk\u00f3w, witalij, gdy\u017c wo\u0142odymyr podj\u0105\u0142 decyzj\u0119 o zmierzeniu si\u0119 w unifikacyjnej walce z davidem haye\u2019em. stawk\u0105 pojedynku adamka z witalijem by\u0142o nale\u017c\u0105ce do ukrai\u0144ca mistrzostwo \u015bwiata wbc. w kwietniu manager k\u0142yczk\u00f3w zdecydowa\u0142, \u017ce walka odb\u0119dzie si\u0119 10 wrze\u015bnia 2011 na stadionie miejskim we wroc\u0142awiu. tym samym u\u015bwietni\u0142a ona oddanie nowo wybudowanego obiektu do u\u017cytku.\npojedynek mia\u0142 jednostronny przebieg. dysponuj\u0105cy znaczn\u0105 przewag\u0105 warunk\u00f3w fizycznych k\u0142yczko (wzrost 201 cm, zasi\u0119g 201 cm, waga 110 kg) wypunktowywa\u0142 polaka (wzrost 187 cm, zasi\u0119g 191 cm, waga 98 kg) ciosami prostymi, wyra\u017anie wygrywaj\u0105c ka\u017cd\u0105 rund\u0119 (w 6. adamek by\u0142 liczony). polak ogranicza\u0142 si\u0119 jedynie do pojedynczych, z regu\u0142y nieskutecznych akcji. w ko\u0144cu, w 10. rundzie s\u0119dzia zdecydowa\u0142 si\u0119 przerwa\u0107 walk\u0119 ze wzgl\u0119du na ca\u0142kowit\u0105 dominacj\u0119 ukrai\u0144ca, kt\u00f3ry w rezultacie po raz 9. z rz\u0119du obroni\u0142 tytu\u0142.\n\n\n==== walki po przegranej z witalijem k\u0142yczk\u0105 ====\n24 marca 2012 adamek stoczy\u0142 kolejny pojedynek. tym razem wygra\u0142 jednog\u0142o\u015bnie z nagym aguiler\u0105. s\u0119dziowie punktowali: 99:90, 100:90, 100:90. by\u0142o to 45. zwyci\u0119stwo g\u00f3rala na zawodowym ringu przy 2 pora\u017ckach.\n16 czerwca 2012 w 12-rundowej walce zwyci\u0119\u017cy\u0142 jednog\u0142o\u015bnie na punkty (116-112, 116-112, 119-109) z amerykaninem edwardem chambersem. walka odby\u0142a si\u0119 w prudential center w newark. stawk\u0105 pojedynku by\u0142 pas ibf north america.\n8 wrze\u015bnia 2012 adamek po emocjonuj\u0105cym pojedynku z travisem walkerem, w kt\u00f3rym w 2. rundzie obaj pi\u0119\u015bciarze byli liczeni przez s\u0119dziego, wygra\u0142 przez techniczny nokaut w 5. rundzie. by\u0142a to pierwsza obrona pasa ibf north america przez tomasza adamka.\n22 grudnia 2012 adamek po wyr\u00f3wnanej walce zwyci\u0119\u017cy\u0142 niejednog\u0142o\u015bnie na punkty (115-113, 116-112 i 113-115 dla amerykanina) steve\u2019a cunninghama, broni\u0105c drugi raz pas ibf north america oraz zdobywaj\u0105c prawo walki w oficjalnym eliminatorze do tytu\u0142u mistrza \u015bwiata ibf z kubratem pulewem. wynik walki zosta\u0142 uznany za kontrowersyjny. po zako\u0144czonym pojedynku michael buffer b\u0142\u0119dnie og\u0142osi\u0142 werdykt remisowy, by po chwili skorygowa\u0107 punktacj\u0119 pierwszego s\u0119dziego ze 115:115 na 115:113 dla adamka.\n3 sierpnia 2013 adamek po 10-rundowym pojedynku, kt\u00f3ry nie przysporzy\u0142 mu problemu pokona\u0142 jednog\u0142o\u015bnie na punkty dominicka guinna. polski zawodnik od pocz\u0105tku przewa\u017ca\u0142 szybko\u015bci\u0105, przygotowaniem i lewymi prostymi. s\u0119dziowie punktowali ten pojedynek (98-92, 99-91, 99-91). dla tomasza adamka pojedynek z amerykaninem by\u0142 pierwszym od czasu grudniowego starcia ze steve\u2019em cunninghamem.\n15 marca 2014 na gali w bethlehem, adamek przegra\u0142 jednog\u0142o\u015bnie na punkty (110:117, 111:117, 112:116) z ukrai\u0144cem wiaczes\u0142awem h\u0142azkowem.\n8 listopada 2014 na gali polsat boxing night iii w krakowie, adamek przegra\u0142 jednog\u0142o\u015bnie na punkty (92:98 94:96 94:96) z arturem szpilk\u0105.\n26 wrze\u015bnia 2015 w \u0142odzi pokona\u0142 przed czasem przemys\u0142awa salet\u0119 (44-8, 22 ko). saleta w przerwie przed 6. rund\u0105 podda\u0142 si\u0119 z powodu kontuzji barku.\n2 kwietnia 2016 na gali polsat boxing night v w krakowie przegra\u0142 przez tko w 10. rundzie z erikiem molin\u0105 (25-3, 19 ko). po walce adamek og\u0142osi\u0142 zako\u0144czenie sportowej kariery.\n24 czerwca 2017 na gali polsat boxing night vii pokona\u0142 jednog\u0142o\u015bnie na punkty reprezentanta nowej zelandii solomona haumono (24-3-2, 21 ko). 18 listopada w cz\u0119stochowie pokona\u0142 jednog\u0142o\u015bnie na punkty 97:93, 96:94 i 96:94 kameru\u0144czyka freda kassiego (18-7-1, 10 ko).\n21 kwietnia 2018 na gali polsat boxing night: noc zemsty w cz\u0119stochowie wygra\u0142 przez tko w 7. rundzie z amerykaninem joeyem abellem. \n6 pa\u017adziernika 2018 na gali w chicago przegra\u0142 przez techniczny nokaut w drugiej rundzie z jarrellem millerem (22-0-1, 19 ko).\n\n\n=== ksw ===\n18 grudnia 2023 og\u0142oszono, \u017ce adamek 24 lutego 2024 roku stoczy pojedynek bokserski na gali xtb ksw epic w gliwicach z mamedem chalidowem.\n\n\n=== fame mma ===\n29 wrze\u015bnia 2023 og\u0142oszono, \u017ce adamek podpisa\u0142 kontrakt na dwie walki z federacj\u0105 fame mma, organizuj\u0105c\u0105 gale typu freak show fight. debiut dla nowego pracodawcy ma odby\u0107 w 2024 roku.\n\n\n== pozycje w rankingach ==\nw pa\u017adzierniku 2006 zajmowa\u0142 3. miejsce w \u015bwiatowym rankingu fightnews w wadze p\u00f3\u0142ci\u0119\u017ckiej (za fabrice'em tiozzo i zsoltem erdeiem), 4. pozycj\u0119 w rankingu boxrec, oraz 2. miejsce w rankingu europejskim (za clintonem woodsem). najwy\u017csze pozycje adamka na listach pretendent\u00f3w federacji bokserskich to 1. miejsce na li\u015bcie wbo (sierpie\u0144 2010), 4. w wbc (pa\u017adziernik 2004-kwiecie\u0144 2005, od maja 2005 mistrz \u015bwiata), 6. w wba (pa\u017adziernik-grudzie\u0144 2004) i 6. w ibf (listopad-grudzie\u0144 2004).\n\n\n== statystyki i lista walk zawodowych ==\nwymiary:\n\nwzrost \u2013 187 cm\nzasi\u0119g ramion \u2013 191 cm\nwaga \u2013 99,5 kg (2017)\n\n\n== wyr\u00f3\u017cnienia ==\n4 stycznia 2006 adamek zosta\u0142 uznany przez organizacj\u0119 world boxing council za bokserskie odkrycie roku 2005. oficjalne og\u0142oszenie wynik\u00f3w i wr\u0119czenie nagr\u00f3d nast\u0105pi\u0142o podczas corocznego kongresu wbc, kt\u00f3ry w dniach 28-31 stycznia odby\u0142 si\u0119 w meksyka\u0144skim kurorcie canc\u00fan. tomasz to sensacja roku, wspania\u0142y, wielki bokser \u2013 oceni\u0142 jos\u00e9 sulaim\u00e1n, prezydent wbc, wr\u0119czaj\u0105c polakowi nagrod\u0119.\n7 stycznia 2006, podczas uroczystej gali w sali kongresowej pa\u0142acu kultury i nauki w warszawie odebra\u0142 statuetk\u0119 za zaj\u0119cie drugiego miejsca w 71. edycji plebiscytu przegl\u0105du sportowego na najlepszego sportowca polski w 2005.\n6 stycznia 2007 og\u0142oszono jego czwarte miejsce w 72. edycji plebiscytu przegl\u0105du sportowego na najlepszego sportowca polski w 2006.\nw lutym 2009 magazyn \u201ethe ring\u201d uzna\u0142 adamka za najlepszego pi\u0119\u015bciarza w wadze juniorci\u0119\u017ckiej. \u201ethe ring\u201d to jeden z najbardziej presti\u017cowych periodyk\u00f3w o tematyce bokserskiej, kt\u00f3ry najlepszym zawodnikom w poszczeg\u00f3lnych kategoriach wagowych przyznaje nagrody w postaci mistrzowskich pas\u00f3w.\n28 czerwca 2010 zosta\u0142 nagrodzony \u201emuhammad ali award\u201d, nagrod\u0105 przyznawan\u0105 za osi\u0105gni\u0119cia sportowe, a tak\u017ce postaw\u0119 w \u017cyciu codziennym. o przyznaniu nagrody decyduje sam muhammad ali. adamek odebra\u0142 j\u0105 w chicago z r\u0105k c\u00f3rki alego \u2013 jamilah.\n\n\n== polityka ==\nw wyborach do europarlamentu w 2014 adamek wystartowa\u0142 jako \u201ejedynka\u201d g\u00f3rno\u015bl\u0105skiej listy solidarnej polski. partii nie uda\u0142o si\u0119 przekroczy\u0107 wymaganego progu wyborczego.\n\n\n== \u017cycie prywatne ==\n\n\n=== dzieci\u0144stwo ===\ntomasz adamek jest synem j\u00f3zefa adamka i anny adamek, jednym z pi\u0119ciorga rodze\u0144stwa. w 1978 j\u00f3zef adamek zgin\u0105\u0142 w katastrofie autobus\u00f3w pod \u017cywcem (by\u0142 jednym z kierowc\u00f3w winnych jej spowodowania). ci\u0119\u017car utrzymania i wychowania syna i czterech c\u00f3rek spocz\u0105\u0142 na matce; rodzina \u017cy\u0142a w trudnych warunkach materialnych. w 1988 adamek zacz\u0105\u0142 trenowa\u0107 boks w klubie g\u00f3ral \u017cywiec, pod okiem trener\u00f3w stefana gawrona i stanis\u0142awa orlickiego.\ntomasz regularnie gra\u0142 w pi\u0142k\u0119 no\u017cn\u0105 w beskidzie gilowice, wystawiany przez trenera w ataku lub bocznej pomocy. najbardziej interesowa\u0142y go jednak sporty walki. od dziecka by\u0142 te\u017c religijny i cz\u0119sto uczestniczy\u0142 w nabo\u017ce\u0144stwach jako ministrant.\n\n\n=== rodzina ===\n13 pa\u017adziernika 1996 zawar\u0142 zwi\u0105zek ma\u0142\u017ce\u0144ski z dorot\u0105. ma dwie c\u00f3rki, roksan\u0119 (ur. 1997) i weronik\u0119 (ur. 2000). pocz\u0105tkowo mieszka\u0142 z \u017con\u0105 u te\u015bci\u00f3w, p\u00f3\u017aniej przeni\u00f3s\u0142 si\u0119 do nowo wybudowanego domu w gilowicach. w 2008 przeni\u00f3s\u0142 si\u0119 wraz z rodzin\u0105 do usa, zamieszka\u0142 w podnowojorskim kearny w stanie new jersey.\n\n\n=== wykszta\u0142cenie ===\nzdoby\u0142 zaw\u00f3d mechanika sprz\u0119tu agd oraz zda\u0142 matur\u0119 w zespole szk\u00f3\u0142 mechaniczno-elektrycznych w \u017cywcu. nast\u0119pnie sko\u0144czy\u0142 studia licencjackie w beskidzkiej wy\u017cszej szkole turystyki w \u017cywcu na kierunku administracja. \nw pa\u017adzierniku 2005 zosta\u0142 przyj\u0119ty na katolicki uniwersytet lubelski na magisterskie studia uzupe\u0142niaj\u0105ce z administracji samorz\u0105dowej. 21 pa\u017adziernika 2007 rzeczniczka uczelni poinformowa\u0142a o skre\u015bleniu adamka z listy student\u00f3w z powodu braku p\u0142atno\u015bci, niestawiania si\u0119 na zaj\u0119ciach oraz braku zalicze\u0144.\n\n\n=== wiara ===\nadamek przyznaje si\u0119 do du\u017cej religijno\u015bci. jego charakterystyczne wypowiedzi to np.: inni potrzebuj\u0105 psychologa, a mnie wystarczy b\u00f3g. jemu powierzam swoje k\u0142opoty i nigdy si\u0119 nie zawiod\u0142em. bez niego by\u0142bym nikim. lub swoj\u0105 si\u0142\u0119 nie bior\u0119 z jedzenia, ale od boga. odmawia\u0142em przed walk\u0105 r\u00f3\u017caniec i b\u00f3g mi pom\u00f3g\u0142, jak b\u00f3g da to...\npo wygranej walce w maju 2005 uda\u0142 si\u0119 na piesz\u0105 pielgrzymk\u0119 z jasnej g\u00f3rki w \u015blemieniu na jasn\u0105 g\u00f3r\u0119 (ok. 150 km).\n28 sierpnia 2013 bokser odwiedzi\u0142 redakcj\u0119 radia maryja, tv trwam oraz wy\u017csz\u0105 szko\u0142\u0119 kultury spo\u0142ecznej i medialnej w toruniu. jego idolem jest tadeusz rydzyk, o kt\u00f3rym w autobiografii pt. fighter, napisa\u0142:\n\n\n== przypisy ==\n\n\n== bibliografia ==\ntomasz adamek: fighter. wydawnictwo deadline, 2014. isbn 978-83-939568-1-4.\n\n\n== linki zewn\u0119trzne ==\noficjalna strona tomasza adamka\nlista walk zawodowych tomasza adamka w serwisie boxrec.com\nbilans walk amatorskich tomasza adamka. e-boxing.info. [zarchiwizowane z tego adresu (2013-05-01)].\ntomasz adamek w serwisie boxnews.com\ntomasz adamek w serwisie ringpolska.pl\ntomasz adamek w serwisie bokser.org"