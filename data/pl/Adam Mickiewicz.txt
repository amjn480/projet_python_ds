"adam bernard mickiewicz (ur. 13 grudnia?/24 grudnia 1798 w zaosiu lub nowogr\u00f3dku, zm. 26 listopada 1855 w stambule) \u2013 polski poeta, dzia\u0142acz polityczny, publicysta, t\u0142umacz, filozof, dzia\u0142acz religijny, mistyk, organizator i dow\u00f3dca wojskowy, nauczyciel akademicki.\nobok juliusza s\u0142owackiego i zygmunta krasi\u0144skiego uwa\u017cany za najwi\u0119kszego poet\u0119 polskiego romantyzmu (zaliczany do grona tzw. trzech wieszcz\u00f3w) oraz literatury polskiej, a nawet za jednego z najwi\u0119kszych na skal\u0119 europejsk\u0105. okre\u015blany te\u017c przez innych jako poeta przeobra\u017ce\u0144 oraz bard s\u0142owia\u0144ski.\ncz\u0142onek i za\u0142o\u017cyciel towarzystwa filomatycznego, mesjanista zwi\u0105zany z ko\u0142em sprawy bo\u017cej andrzeja towia\u0144skiego. jeden z najwybitniejszych tw\u00f3rc\u00f3w dramatu romantycznego w polsce, zar\u00f3wno w ojczy\u017anie, jak i w zachodniej europie por\u00f3wnywany do byrona i goethego. w okresie pobytu w pary\u017cu by\u0142 wyk\u0142adowc\u0105 literatury s\u0142owia\u0144skiej w coll\u00e8ge de france. znany przede wszystkim jako autor ballad, powie\u015bci poetyckich, dramatu dziady oraz epopei narodowej pan tadeusz uznawanej za ostatni wielki epos kultury szlacheckiej w rzeczypospolitej obojga narod\u00f3w. narodowy poeta polski, litwy i bia\u0142orusi. dzia\u0142acz niepodleg\u0142o\u015bciowy, organizator polskich oddzia\u0142\u00f3w do walki z rosj\u0105, bonapartysta.\njego dzie\u0142a l\u2019\u00e9glise officielle et le messianisme oraz l\u2019\u00e9glise et le messie umieszczone zosta\u0142y w indeksie ksi\u0105g zakazanych ko\u015bcio\u0142a katolickiego (index librorum prohibitorum) dekretami z 1848.\n\n\n== \u017cyciorys ==\n\n\n=== dzieci\u0144stwo i m\u0142odo\u015b\u0107 ===\nadam mickiewicz urodzi\u0142 si\u0119 24 grudnia 1798. zosta\u0142 ochrzczony 12 lutego 1799 w ko\u015bciele przemienienia pa\u0144skiego w nowogr\u00f3dku. by\u0142 synem miko\u0142aja mickiewicza herbu poraj, adwokata s\u0105dowego w nowogr\u00f3dku i komornika mi\u0144skiego, oraz barbary z majewskich, c\u00f3rki ekonoma z pobliskiego czombrowa. jego bra\u0107mi byli aleksander i franciszek bronis\u0142aw mickiewiczowie.\nw latach 1807\u20131815 ucz\u0119szcza\u0142 do dominika\u0144skiej szko\u0142y powiatowej w nowogr\u00f3dku. w 1812 mia\u0142y miejsce dwa wa\u017cne wydarzenia w jego \u017cyciu: ci\u0119\u017cko rozchorowa\u0142 si\u0119 i w po\u0142owie maja umar\u0142 jego ojciec, a latem przez nowogr\u00f3dek przesz\u0142y wojska napoleo\u0144skie (oddzia\u0142y pod dow\u00f3dztwem cesarskiego brata i kr\u00f3la westfalii hieronima oraz korpus ksi\u0119cia j\u00f3zefa poniatowskiego) maszeruj\u0105ce na rosj\u0119. w domu mickiewicz\u00f3w prawdopodobnie zatrzyma\u0142 si\u0119 szef poczty polowej. kilka miesi\u0119cy p\u00f3\u017aniej ta sama wielka armia, pokonana przez rosjan, zatrzyma\u0142a si\u0119 r\u00f3wnie\u017c w nowogr\u00f3dku.\nw 1815 mickiewicz wyjecha\u0142 do wilna w celu podj\u0119cia studi\u00f3w. studiowa\u0142 nauki humanistyczne na cesarskim uniwersytecie wile\u0144skim \u2013 czo\u0142owej uczelni dla ziem rzeczypospolitej zaj\u0119tych przez imperium rosyjskie. studia podj\u0105\u0142 na wydziale nauk fizycznych i matematycznych, ucz\u0119szczaj\u0105c jednocze\u015bnie na wyk\u0142ady wydzia\u0142u nauk moralnych i politycznych oraz literatury i sztuk wyzwolonych. trudna sytuacja materialna rodziny po \u015bmierci ojca sk\u0142oni\u0142a go do podj\u0119cia nauki w uniwersyteckim seminarium nauczycielskim, co gwarantowa\u0142o p\u00f3\u017aniej zatrudnienie w szko\u0142ach carskich. studia uko\u0144czy\u0142 w 1819 ze stopniem magistra.\n\njeszcze w czasie studi\u00f3w, w 1817, wraz z tomaszem zanem i grup\u0105 przyjaci\u00f3\u0142 za\u0142o\u017cy\u0142 towarzystwo filomatyczne, kt\u00f3re z czasem przekszta\u0142ci\u0142o si\u0119 w spiskow\u0105 organizacj\u0119 narodowo-patriotyczn\u0105. towarzystwo filomatyczne, za\u0142o\u017cone w 1822 zgromadzenie filaret\u00f3w oraz promieni\u015bci s\u0142u\u017cy\u0142y organicznej pracy edukacyjno-patriotycznej polskiej m\u0142odzie\u017cy wile\u0144skiej tamtego okresu. organizacje te w 1822 roku liczy\u0142y ju\u017c ponad 200 cz\u0142onk\u00f3w. ich aktywno\u015b\u0107, cele i coraz wyra\u017aniejsze proniepodleg\u0142o\u015bciowe aspiracje nie usz\u0142y czujnej uwadze carskich s\u0142u\u017cb policyjnych.\nokres ko\u0144ca lat 20. xix wieku by\u0142 te\u017c \u015bwiadkiem niespe\u0142nionej wielkiej m\u0142odzie\u0144czej mi\u0142o\u015bci mickiewicza do maryli wereszczak\u00f3wny z tuhanowicz w powiecie nowogr\u00f3dzkim. m\u0142oda maryla pochodzi\u0142a z zamo\u017cnej i wp\u0142ywowej szlachty litewskiej, za\u015b m\u0142ody adam ze szlachty za\u015bciankowej. mimo ich wzajemnego uczucia i przyjacielskich stosunk\u00f3w mickiewicza z rodzin\u0105 maryli, rodzice wymogli na niej wype\u0142nienie wcze\u015bniej zawartych zar\u0119czyn z hr. puttkamerem. \u015blady tej niespe\u0142nionej mi\u0142o\u015bci znale\u017a\u0107 mo\u017cna w znanych wierszach mickiewicza: do m... (\u201eprecz z moich oczu...\u201d) i do przyjaci\u00f3\u0142, posy\u0142aj\u0105c im ballad\u0119 \u201eto lubi\u0119\u201d (\u201eja na dobranoc \u017cegnaj\u0105c maryl\u0119, tak\u0105 straszy\u0142em ballad\u0105\u201d w jednej z dwu wersji ostatniej zwrotki).\n\n\n=== wi\u0119zienie, zes\u0142anie i emigracja ===\nw 1819 mickiewicz rozpocz\u0105\u0142 prac\u0119 jako nauczyciel w gimnazjum w kownie, gdzie mieszka\u0142 do 1823, pocz\u0105tkowo w domu dyrektora szko\u0142y stanis\u0142awa kostki dobrowolskiego, w folwarku kartofliszki, a nast\u0119pnie na kwaterze w budynku szko\u0142y; w gimnazjum uczy\u0142 literatury, historii i prawa. napisa\u0142 w\u00f3wczas rozpraw\u0119, za kt\u00f3r\u0105 w 1822 otrzyma\u0142 tytu\u0142 magistra filozofii. cz\u0119sto chodzi\u0142 na spacery do doliny na zielonej g\u00f3rze, kt\u00f3r\u0105 p\u00f3\u017aniej nazwano dolin\u0105 mickiewicza. w\u00f3wczas te\u017c zosta\u0142 zainicjowany w stopniu czeladnika do masonerii. w 1823 zosta\u0142 aresztowany i uwi\u0119ziony w klasztorze bazylian\u00f3w w wilnie (od jesieni 1823 do marca 1824), a nast\u0119pnie skazany za udzia\u0142 w tajnych m\u0142odzie\u017cowych organizacjach na zes\u0142anie w g\u0142\u0105b rosji na posad\u0119 nauczyciela z prawem wyboru miejsca pobytu. w latach 1824\u20131827 przebywa\u0142 w petersburgu, odessie, moskwie oraz na krymie. w moskwie zosta\u0142 przypisany jako urz\u0119dnik genera\u0142-gubernatora dmitrija golicyna. naucza\u0142 polskiego u kilku moskiewskich rodzin, w\u015br\u00f3d jego uczni\u00f3w by\u0142a poetka karolina jaenisch, kt\u00f3rej talent doceni\u0142 polski poeta. para zar\u0119czy\u0142a si\u0119 w 1827 (mickiewicz zerwa\u0142 zar\u0119czyny w 1829, oferuj\u0105c w zamian \"wieczn\u0105 przyja\u017a\u0144\"). mickiewicz utrzymywa\u0142 kontakty z poetami rosyjskimi: aleksandrem puszkinem, aleksiejem chomiakowem oraz wasilijem \u017cukowskim. w rosji zetkn\u0105\u0142 si\u0119 ze \u015brodowiskiem przysz\u0142ych dekabryst\u00f3w, pozna\u0142 bestu\u017cewa, rylejewa. zmuszony przez rosyjsk\u0105 cenzur\u0119 do poczynienia pewnych skre\u015ble\u0144 w konradzie wallenrodzie, w przedmowie do drugiego wydania nazwa\u0142 cara miko\u0142aja i ojcem tylu lud\u00f3w.\n\nca\u0142y okres patriotycznej m\u0142odo\u015bci wile\u0144sko-kowie\u0144skiej i zes\u0142ania w g\u0142\u0105b rosji zaowocowa\u0142 p\u00f3\u017aniej, napisanymi podczas pobytu w dre\u017anie, dziadami cz. iii. szczeg\u00f3lnie ko\u0144cowy ust\u0119p dziad\u00f3w cz\u0119\u015bci iii (do przyjaci\u00f3\u0142 moskali) mia\u0142 charakter osobisty. mickiewicz zwr\u00f3ci\u0142 si\u0119 w nim bezpo\u015brednio do poznanych w rosji dekabryst\u00f3w oraz przypuszczalnie aleksandra puszkina.\nnast\u0119pnie mickiewicz podr\u00f3\u017cowa\u0142 po europie \u2013 pocz\u0105tkowo w 1829 roku uda\u0142 si\u0119 do niemiec, szwajcarii, potem do w\u0142och i ponownie do szwajcarii. w grudniu 1830, b\u0119d\u0105c w rzymie dowiedzia\u0142 si\u0119 o wybuchu antyrosyjskiego powstania. rzym opu\u015bci\u0142 19 kwietnia 1831 w towarzystwie swoich rosyjskich przyjaci\u00f3\u0142, przez genu\u0119 i genew\u0119 dotar\u0142 w maju do pary\u017ca. z pary\u017ca  uda\u0142 si\u0119 do drezna, gdzie przebywa\u0142 w sierpniu 1831. w drugiej po\u0142owie 1831 przyjecha\u0142 do wielkopolski z najprawdopodobniej pozorowanym zamiarem przekroczenia granicy i udania si\u0119 do ogarni\u0119tego powstaniem kr\u00f3lestwa polskiego, lecz ostatecznie pozosta\u0142 w dre\u017anie do roku 1832.\n\n\n=== pobyt w pary\u017cu ===\nz drezna uda\u0142 si\u0119 do pary\u017ca, gdzie osiad\u0142 na sta\u0142e i sp\u0119dzi\u0142 ponad 20 lat. by\u0142 cz\u0142onkiem towarzystwa litewskiego i ziem ruskich w pary\u017cu w 1832. w 1834 o\u017ceni\u0142 si\u0119 z celin\u0105 szymanowsk\u0105, z kt\u00f3r\u0105 mia\u0142 sze\u015bcioro dzieci \u2013 c\u00f3rki mari\u0119 i helen\u0119 oraz czterech syn\u00f3w: w\u0142adys\u0142awa (1838\u20131926), j\u00f3zefa (1850\u20131938, urz\u0119dnika assistance publique w pary\u017cu), aleksandra i jana. prawnukiem adama mickiewicza by\u0142 dziennikarz francuski, jerzy g\u00f3recki.\n\nw pary\u017cu nawi\u0105za\u0142 wsp\u00f3\u0142prac\u0119 z dzia\u0142aczami emigracyjnymi, pisa\u0142 artyku\u0142y i pisma publicystyczne. w latach 1839\u20131840 by\u0142 profesorem literatury \u0142aci\u0144skiej w szwajcarskiej lozannie, a w 1840 obj\u0105\u0142 katedr\u0119 j\u0119zyk\u00f3w s\u0142owia\u0144skich w coll\u00e8ge de france, gdzie wyg\u0142osi\u0142 tzw. prelekcje paryskie. na wyk\u0142ady mickiewicza ucz\u0119szczali tw\u00f3rcy, dzia\u0142acze i my\u015bliciele, w tym george sand. w latach 1841\u20131844 by\u0142 prezesem wydzia\u0142u historycznego towarzystwa literackiego w pary\u017cu. ze wzgl\u0119du na pozycj\u0119 spo\u0142eczn\u0105 i aktywno\u015b\u0107 w polskich \u015brodowiskach patriotycznych adama mickiewicza uznaje si\u0119 za czo\u0142owego reprezentanta tzw. wielkiej emigracji.\nw pary\u017cu zaprzyja\u017ani\u0142 si\u0119 z fotografem micha\u0142em szweycerem. w 1841 zwi\u0105za\u0142 si\u0119 z reprezentantem nurtu polskiego mesjanizmu \u2013 andrzejem towia\u0144skim i zosta\u0142 jego g\u0142\u00f3wnym propagatorem oraz przyw\u00f3dc\u0105 za\u0142o\u017conego przez towia\u0144skiego ko\u0142a sprawy bo\u017cej. w 1844 w\u0142adze francuskie zawiesi\u0142y mickiewicza w czynno\u015bciach profesora z powodu politycznej wymowy wyk\u0142ad\u00f3w (wychwalanie napoleona) oraz propagowania towianizmu. w swoich wyk\u0142adach g\u0142osi\u0142 pogl\u0105dy jawnie antykatolickie (wyk\u0142ad iv) \u2013 krytykowa\u0142 ko\u015bci\u00f3\u0142 katolicki za sprzeniewierzenie si\u0119 zasadom chrze\u015bcija\u0144stwa. w jego przemowach pobrzmiewa\u0142y te\u017c w\u0105tki prorosyjskie. w 1847 mickiewicz zerwa\u0142 stosunki z towia\u0144skim.\nw czasie wiosny lud\u00f3w (1848) utworzy\u0142 we w\u0142oszech legion polski. po powrocie do pary\u017ca zosta\u0142 wsp\u00f3\u0142za\u0142o\u017cycielem i redaktorem pisma trybuna lud\u00f3w (la tribune des peuples). na skutek interwencji ambasady rosyjskiej w pary\u017cu, pismo zamkni\u0119to za g\u0142oszenie radykalnych pogl\u0105d\u00f3w spo\u0142ecznych. utworzenie ii. cesarstwa francuskiego prawdopodobnie rozpali\u0142o nadzieje mickiewicza na konflikt z autokratyczno-despotyczn\u0105 rosj\u0105 i ponowne zainteresowanie si\u0119 europy spraw\u0105 polski. jego ostatni utw\u00f3r jest przypuszczalnie napisan\u0105 po \u0142acinie od\u0105 na cze\u015b\u0107 napoleona iii.\nw 1851 zosta\u0142 poddany nadzorowi policyjnemu. od 1852 pracowa\u0142 w bibliotece arsena\u0142u.\n\n\n=== ostatnie lata \u017cycia ===\nwe wrze\u015bniu 1855 \u2013 podczas wojny krymskiej, po \u015bmierci \u017cony i zostawieniu nieletnich dzieci \u2013 wyjecha\u0142 do konstantynopola, aby tworzy\u0107 oddzia\u0142y polskie (legion polski), a tak\u017ce oddzia\u0142 z\u0142o\u017cony z \u017cyd\u00f3w, pod nazw\u0105 legion \u017cydowski, do walki z carsk\u0105 rosj\u0105. zamieszkiwa\u0142 w domu wdowy po kapitanie wojsk tureckich, gdzie zmar\u0142. nag\u0142y zgon nast\u0105pi\u0142 podczas epidemii cholery (prawdopodobnie na t\u0119 chorob\u0119, cho\u0107 pojawi\u0142y si\u0119 te\u017c sugestie, \u017ce m\u00f3g\u0142 zosta\u0107 otruty arszenikiem lub dozna\u0107 udaru m\u00f3zgu). nie tylko niejasna przyczyna \u015bmierci wywo\u0142ywa\u0142a kontrowersje. powodem \u201epot\u0119pie\u0144czych swar\u00f3w\u201d nad trumn\u0105 poety sta\u0142o si\u0119 jego miejsce spoczynku \u2013 tymczasowe, poniewa\u017c zak\u0142adano, \u017ce ostatecznie jego cia\u0142o spocznie w ojczy\u017anie. proponowano konstantynopolski ko\u015bci\u00f3\u0142 \u015bw. benedykta lub gr\u00f3b w tworzonej w\u0142a\u015bnie osadzie polskiej, nazwanej p\u00f3\u017aniej adampolem, ksi\u0105\u017c\u0119 czartoryski przes\u0105dzi\u0142 jednak o poch\u00f3wku we francji. zabalsamowane zw\u0142oki umieszczono w trzech trumnach: cynkowej i dw\u00f3ch drewnianych. zanim jednak wyprawiono je w drog\u0119 do francji, min\u0105\u0142 ponad miesi\u0105c. dnia 30 grudnia 1855 cia\u0142o mickiewicza wyruszy\u0142o z konstantynopola na pok\u0142adzie francuskiego parowca eufrat. do marsylii przyby\u0142o 7 stycznia 1856 nast\u0119pnie zosta\u0142o przewiezione do pary\u017ca i pochowane na cmentarzu les champeaux w montmorency, 4 lipca 1890 przeniesione na wawel, co da\u0142o sposobno\u015b\u0107 do manifestacji patriotycznej.\n\n\n== tw\u00f3rczo\u015b\u0107 ==\nadam mickiewicz debiutowa\u0142 w 1818 wierszem \u201ezima miejska\u201d na \u0142amach \u201etygodnika wile\u0144skiego\u201d. najwcze\u015bniejszy okres tw\u00f3rczo\u015bci mickiewicza, trwaj\u0105cy od debiutu do 1824, okre\u015bla si\u0119 mianem okresu wile\u0144sko-kowie\u0144skiego. pozostawa\u0142 on w\u00f3wczas pod wp\u0142ywem woltera, kt\u00f3rego t\u0142umaczy\u0142 na j\u0119zyk polski; m\u0142ody poeta g\u0142osi\u0142 sceptycyzm poznawczy, zak\u0142amanie historii i wol\u0119 racjonalnego poznania. wynika z tego, \u017ce osobowo\u015b\u0107 i \u015bwiatopogl\u0105d m\u0142odego mickiewicza, podobnie zreszt\u0105 jak m\u0142odego juliusza s\u0142owackiego, dorasta\u0142y w uwielbieniu literatury klasycznej. pr\u00f3cz tego znaczna wi\u0119kszo\u015b\u0107 jego tw\u00f3rczo\u015bci z lat 1818\u20131821 by\u0142a w gruncie rzeczy poetyckim manifestem wci\u0105\u017c na nowo okre\u015blanego towarzystwa filomatycznego.\nw 1820 napisa\u0142 wiersz \u201eoda do m\u0142odo\u015bci\u201d, utw\u00f3r przynale\u017c\u0105cy jeszcze do poetyki postklasycyzmu, ale wy\u0142amuj\u0105cy si\u0119 z idea\u0142\u00f3w o\u015bwiecenia (pierwodruk w antologii poet\u00f3w wsp\u00f3\u0142czesnych polyhymnia, wydanej we lwowie w 1827). oda nawo\u0142ywa\u0142a do czynnej walki, wyra\u017ca\u0142a wiar\u0119 w moc rewolucyjnego przekszta\u0142cania rzeczywisto\u015bci, si\u0142\u0119 m\u0142odo\u015bci i zbiorowo\u015bci. dzi\u0119ki temu w xix wieku bywa\u0142a cz\u0119sto \u015bpiewana podczas powsta\u0144 narodowych. przet\u0142umaczona zosta\u0142a na prawie wszystkie j\u0119zyki europejskie, wywo\u0142uj\u0105c w swoim czasie sporo kontrowersji, np. we francji. podobnie idea\u0142y ojczyzny, nauki, cnoty, m\u0119stwa, pracy i zgody g\u0142osi\u0142a napisana w rok wcze\u015bniej oda klasyczna hej, rado\u015bci\u0105 oczy b\u0142ysn\u0105. pod koniec roku 1820 drukiem ukaza\u0142 si\u0119 kolejny ze znanych wierszy wczesnego mickiewicza: pie\u015b\u0144 filaret\u00f3w, kt\u00f3rego tre\u015b\u0107 odnosi\u0142a si\u0119 z rewolucyjnym przes\u0142aniem do wszystkich kr\u0119g\u00f3w filareckich (filolog\u00f3w, historyk\u00f3w, chemik\u00f3w, matematyk\u00f3w). pocz\u0105tek utworu by\u0142 na\u015bladownictwem burszowskiej pie\u015bni niemieckiej:\n\nhej, u\u017cyjmy \u017cywota!\nwszak \u017cyjem tylko raz;\nniechaj ta czara z\u0142ota\nnie pr\u00f3\u017cno wabi nas.\na. mickiewicz, pie\u015b\u0144 filaret\u00f3wwszystkie trzy pie\u015bni szczeg\u00f3lny nacisk k\u0142ad\u0105 na idea\u0142 wsp\u00f3lnoty, zw\u0142aszcza w sensie duchowym, oraz gwa\u0142towny aktywizm spo\u0142eczny. klasyczna harmonia w szczeg\u00f3lny spos\u00f3b \u0142\u0105czy si\u0119 tutaj z dynamizmem \u017cycia, co sygnalizuje przynale\u017cno\u015b\u0107 utwor\u00f3w do czas\u00f3w po\u015brednicz\u0105cych mi\u0119dzy dwoma epokami.\n\nw 1822 powsta\u0142 zbi\u00f3r ballad i romans\u00f3w, uwa\u017cany powszechnie nie tylko za w\u0142a\u015bciwy debiut mickiewicza, ale r\u00f3wnie\u017c za dzie\u0142o oficjalnie rozpoczynaj\u0105ce epok\u0119 romantyzmu w polsce. sporo kontrowersji wywo\u0142a\u0142a w swoim czasie ballada otwieraj\u0105ca cykl, romantyczno\u015b\u0107, zw\u0142aszcza \u015bmia\u0142ym prze\u0142o\u017ceniem ludowo\u015bci nad post\u0119p cywilizacyjny, kreacj\u0105 nowego typu wzoru moralnego (m\u0142oda wiejska dziewczyna zdradzaj\u0105ca skrajn\u0105 nier\u00f3wnowag\u0119 emocjonaln\u0105) oraz do\u015b\u0107 jednostronnie odczytywan\u0105 krytyk\u0105 \u00f3wczesnego autorytetu naukowego, profesora samego poety, jana \u015bniadeckiego. by\u0142 to \u015bwiadomy i bezpo\u015bredni wk\u0142ad mickiewicza w polemik\u0119 mi\u0119dzy kazimierzem brodzi\u0144skim, prekursorem romantyzmu w literaturze polskiej, a \u015bniadeckim. zamys\u0142 fabularny romantyczno\u015bci znalaz\u0142 w p\u00f3\u017aniejszym czasie rozwini\u0119cie w postaci epizodu z \u017cycia gustawa w iv cz\u0119\u015bci dziad\u00f3w.\nballady i romanse, opr\u00f3cz ballad (powa\u017cnych i ironicznych), zawiera\u0142y r\u00f3wnie\u017c przypowiastki sentymentalne. utwory zbioru cechowa\u0142y: typowo romantyczny zwrot w stron\u0119 folkizmu i niesamowito\u015bci, mocno zaakcentowane moralne przes\u0142anie oraz przekonanie o transcendentnych, metafizycznych powi\u0105zaniach mi\u0119dzy dobrem a z\u0142em \u2013 zbrodni\u0105 i kar\u0105. sentencjonalne, ludowe wyobra\u017cenie moralno\u015bci by\u0142o u wczesnego mickiewicza stale obecne, co najdobitniej pokazuje obrz\u0119d gus\u0142a w ii cz\u0119\u015bci dziad\u00f3w.\ndalsze wiersze z okresu kowie\u0144sko-wile\u0144skiego z lat 1822\u20131824 s\u0105 w du\u017cej mierze swobodnymi przer\u00f3bkami utwor\u00f3w lorda byrona, jeana paula oraz jeana de la fontaine\u2019a. w\u015br\u00f3d nich znalaz\u0142 si\u0119 jednak jeszcze jeden szeroko omawiany wiersz poety \u2013 do joachima lelewela. w napisanym w 1822 poemacie po\u015bwi\u0119conym znanemu w\u00f3wczas dzia\u0142aczowi politycznemu, joachimowi lelewelowi, mickiewicz stara\u0142 si\u0119 trze\u017awo oceni\u0107 dziedzictwo rewolucji francuskiej oraz rol\u0119 rewolucji w og\u00f3le, jako faktu spo\u0142ecznego maj\u0105cego wp\u0142yw na przebieg dziej\u00f3w. inn\u0105 pr\u00f3b\u0105 podwa\u017cenia despotyzmu by\u0142 poemat heroikomiczny kartofla \u2013 utw\u00f3r g\u0142osz\u0105cy apoteoz\u0119 nauki, post\u0119pu, rozumu i pracy. do\u015b\u0107 wymowna jest tu apostrofa do adama chreptowicza, reprezentanta arystokracji litewskiej, \u201euprawcy ziemlanki\u201d.\n\nw 1834 wyda\u0142 w pary\u017cu ostatnie wielkie dzie\u0142o swego \u017cycia \u2013 pana tadeusza. ten poemat epicki sk\u0142ada si\u0119 z 12 ksi\u0105g. po \u015bmierci autora wydano jego bolesny epilog do poematu. pan tadeusz sta\u0142 si\u0119 najbardziej popularnym w kolejnych pokoleniach dzie\u0142em literatury polskiej. by\u0107 mo\u017ce jednym z nielicznych marze\u0144 autora (o dotarciu pod strzechy), kt\u00f3re si\u0119 spe\u0142ni\u0142o. szereg fragment\u00f3w tego dzie\u0142a wszed\u0142 na sta\u0142e do polskiego j\u0119zyka potocznego i literackiego, a poszczeg\u00f3lne jego cz\u0119\u015bci znane s\u0105, jako wr\u0119cz osobne \u201edzie\u0142a\u201d poetyckie (inwokacja, koncert wojskiego, epilog i inne). znany malarz i ilustrator epoki romantyzmu, micha\u0142 elwiro andriolli by\u0142 autorem szczeg\u00f3lnie popularnych ilustracji do pana tadeusza i konrada wallenroda.\n\n\n=== koncepcja dramatu s\u0142owia\u0144skiego ===\n4 kwietnia 1843 na coll\u00e8ge de france, w ramach tzw. prelekcji paryskich, adam mickiewicz wyg\u0142osi\u0142 lekcj\u0119 xvi, okre\u015blan\u0105 jako ostatnia teoria dramatu romantycznego w literaturze europejskiej. wyk\u0142ad dotyczy\u0142 konkretnie analizy nie-boskiej komedii zygmunta krasi\u0144skiego, kt\u00f3ra pozwoli\u0142a na wyci\u0105gni\u0119cie szerszych ni\u017c literackie, bo r\u00f3wnie\u017c historiozoficznych wniosk\u00f3w. ca\u0142o\u015b\u0107 sk\u0142ada\u0142a si\u0119 na koncepcj\u0119 tzw. dramatu s\u0142owia\u0144skiego. mickiewicz za percym bysshe shelleyem, samuelem taylorem coleridgem, johannem gottfriedem herderem, gottholdem ephraimem lessingiem, jakobem michaelem reinholdem lenzem oraz johannem heinrichem merckiem g\u0142osi\u0142, i\u017c odnowa wsp\u00f3\u0142czesnego teatru nast\u0105pi\u0107 powinna poprzez zaakcentowanie jego pierwiastk\u00f3w narodowych.\n\n\n=== zwi\u0105zek mickiewicza z polskim romantyzmem i klasycyzmem ===\npowszechnie zwyk\u0142o si\u0119 uznawa\u0107 adama mickiewicza za prawodawc\u0119 polskiego romantyzmu, szczeg\u00f3\u0142owa analiza jego dzie\u0142 i postawy artystycznej (podobne jak u goethego, hugo czy byrona) wykazuje jednak po\u015brednictwo wieszcza mi\u0119dzy o\u015bwieceniowym klasycyzmem a romantyzmem. alina witkowska zauwa\u017ca, \u017ce pomimo powszechnego przekonania podsyconego kontrowersyjn\u0105 romantyczno\u015bci\u0105, mickiewicz nie tylko nie negowa\u0142 dziedzictwa o\u015bwiecenia, ale nawet wybiera\u0142 z niego najcenniejsze zdobycze, jak np. kunsztowno\u015b\u0107 formy czy wolteria\u0144ski racjonalizm. adam czerniawski zwraca z kolei uwag\u0119 na mimetyczno\u015b\u0107 utwor\u00f3w poety. w \u015bwiatach umownych pisze:\n\ndodatkowym dowodem na klasyczn\u0105 mimetyczno\u015b\u0107 czy wr\u0119cz realizm utwor\u00f3w mickiewicza maj\u0105 by\u0107 w opinii czerniawskiego programowe cytaty; \u201ewidz\u0119 i opisuj\u0119\u201d z pana tadeusza, \u201ei wszystko wiernie odbijam\u201d z liryk\u00f3w loza\u0144skich, czy \u201esceny historyczne i charaktery os\u00f3b dzia\u0142aj\u0105cych skre\u015bli\u0142 sumiennie, nic nie dodaj\u0105c i nigdzie nie przesadzaj\u0105c\u201d z iii cz. dziad\u00f3w. wierno\u015b\u0107 realiom u mickiewicza (przeciwstawiona romantycznemu uwielbieniu niesamowito\u015bci i fantastyki) wynika\u0142a jednak z poczucia narodowego obowi\u0105zku, co zauwa\u017ca marian ursel por\u00f3wnuj\u0105c tw\u00f3rczo\u015b\u0107 autora dziad\u00f3w ze wczesn\u0105 tw\u00f3rczo\u015bci\u0105 s\u0142owackiego.\ndo podobnych wniosk\u00f3w dochodzi\u0142a r\u00f3wnie\u017c europejska krytyka literacka:\n\nblisko\u015b\u0107 mickiewicza poetyce klasycyzmu widoczna jest r\u00f3wnie\u017c w jego zami\u0142owaniu do pisania bajek w duchu la fontaine\u2019a i ignacego krasickiego, tworzonych zw\u0142aszcza w latach 1832\u20131834. z drugiej jednak strony, jak zauwa\u017caj\u0105 badacze literatury, romantyzm polski jest mickiewiczowski, poniewa\u017c niemal wszystko powstawa\u0142o za przyk\u0142adem mickiewicza, przeciw mickiewiczowi, wobec mickiewicza.\n\n\n=== okres towia\u0144szczyzny ===\nwielu badaczy tw\u00f3rczo\u015bci mickiewicza zwr\u00f3ci\u0142o uwag\u0119 na fakt, \u017ce genialny talent poetycki autora romantyczno\u015bci przygas\u0142 bardzo w drugim okresie paryskim. wi\u0105za\u0142o si\u0119 to z zaanga\u017cowaniem si\u0119 mickiewicza w aktywno\u015b\u0107 polityczn\u0105, spo\u0142eczn\u0105, a zw\u0142aszcza jego silny zwi\u0105zek z andrzejem towia\u0144skim. w\u0142asna wiara mickiewicza w jego osobist\u0105 odpowiedzialno\u015b\u0107 za losy polskie, ch\u0119\u0107 s\u0142u\u017cenia sprawie polskiej poprzez organizacj\u0119 legionu polskiego, oddzia\u0142\u00f3w polskich podczas wojny na krymie, po\u0142\u0105czone z mistyczn\u0105 sekt\u0105 religijn\u0105 towia\u0144skiego \u2013 uniemo\u017cliwi\u0142y mu skupienie si\u0119 na czystej tw\u00f3rczo\u015bci literackiej. jego zwi\u0105zki z towia\u0144skim pos\u0142u\u017cy\u0142y nie tylko wyobcowaniu si\u0119 i niech\u0119ci w \u015brodowisku innych \u015bwiat\u0142ych tw\u00f3rc\u00f3w (jak s\u0142owacki), ale i by\u0142y bezpo\u015bredni\u0105 przyczyn\u0105 utraty pracy w coll\u00e8ge de france, a co si\u0119 z tym wi\u0105za\u0142o \u2013 wp\u0142ywu na europejskich artyst\u00f3w i my\u015blicieli. julian krzy\u017canowski twierdzi wr\u0119cz, \u017ce \u201ez chwil\u0105 powstania poematu soplicowskiego i jego bolesnego epilogu \u2013 genialny poeta sko\u0144czy\u0142 si\u0119 w mickiewiczu na zawsze\u201d.\n\n\n=== mickiewicz jako prekursor fantastyki naukowej ===\nantoni smuszkiewicz w jednej z pierwszych polskich monografii dotycz\u0105cej literatury fantastycznonaukowej wykazuje po\u015bredni wp\u0142yw nieopublikowanej historii przysz\u0142o\u015bci mickiewicza na powstanie tego gatunku. dzie\u0142o nie zosta\u0142o nigdy opublikowane, a r\u0119kopis zagin\u0105\u0142; sporo informacji dostarczaj\u0105 o nim jednak liczne pozostawione zapiski i listy do przyjaci\u00f3\u0142 poety. antoni edward odyniec w li\u015bcie do juliana korsaka nazwa\u0142 histori\u0119 przysz\u0142o\u015bci don kichotem swojego czasu.\nbadacze literatury uznaj\u0105, \u017ce nieopublikowane dzie\u0142o mickiewicza mog\u0142o zrewolucjonizowa\u0107 literatur\u0119 \u015bwiatow\u0105; najprawdopodobniej wyprzedza\u0142o ono wizje juliusza verne\u2019a, herberta george\u2019a wellsa i jerzego \u017cu\u0142awskiego, a nawet prze\u015bciga\u0142o je w naukowo-technicznych i spo\u0142ecznych spekulacjach.\nmickiewicz w pisaniu historii przysz\u0142o\u015bci (niekt\u00f3re fragmenty powsta\u0142y w j\u0119zyku francuskim) inspirowa\u0142 si\u0119 tw\u00f3rczo\u015bci\u0105 dw\u00f3ch rosyjskich prozaik\u00f3w: jana tadeusza bu\u0142haryna i w\u0142adimira odojewskiego.\n\n\n=== dzia\u0142alno\u015b\u0107 przek\u0142adowa ===\nadam mickiewicz wcze\u015bnie zaj\u0105\u0142 si\u0119 dzia\u0142alno\u015bci\u0105 przek\u0142adow\u0105. ju\u017c w 1817 \u201espolszczy\u0142\u201d dwie powiastki woltera, \u00e9ducation d\u2019un prince i gertrude, ou \u00e9ducation d\u2019une fille, kt\u00f3rym nada\u0142 tytu\u0142y mieszko, ksi\u0105\u017c\u0119 nowogr\u00f3dka i pani aniela, a tak\u017ce poemat tego\u017c samego autora dziewica z orleanu. t\u0142umaczenia te by\u0142y w istocie parafraz\u0105 francuskich utwor\u00f3w, z przesuni\u0119ciem akcentu na bardziej hermetyczn\u0105, narodow\u0105 tematyk\u0119.\n\nlata 1819\u20131829 w tw\u00f3rczo\u015bci mickiewicza obfitowa\u0142y w liczne dalsze lub bli\u017csze orygina\u0142owi parafrazy, kt\u00f3re autor podpisywa\u0142 jako wiersze swojego autorstwa, sygnalizuj\u0105c tylko \u017ar\u00f3d\u0142o inspiracji. tak powsta\u0142y: do pryska z horacego, amalia, r\u0119kawiczka oraz \u015bwiat\u0142o i ciep\u0142o z friedricha schillera, bajka pies i wilk i zaj\u0105c i \u017caba z jeana de la fontaine\u2019a, nowy rok z jeana paula, po\u017cegnanie childe harolda, ciemno\u015b\u0107, sen i eutanazja z george gordona byrona, fragment dramatu podr\u00f3\u017cny, znaszli ten kraj... i pie\u015b\u0144 lotty nad grobem wertera johanna wolfganga goethego, the meeting of the waters thomasa moore\u2019a, lu\u017ane interpretacje sonet\u00f3w francesco petrarki, arabska pie\u015b\u0144 almotenabby na podstawie t\u0142umaczenia josepha louisa lagrange, nauka i co to jest? johanna wilhelma ludwiga gleima, olimpia i z pindara. wa\u017cne miejsce zajmuje tu r\u00f3wnie\u017c ugolino, przek\u0142ad fragmentu boskiej komedii dantego alighieri, dokonany ok. 1827. charakter przek\u0142adu ballady schillera ma r\u00f3wnie\u017c pie\u015b\u0144 dziewicy w ii cz\u0119\u015bci dziad\u00f3w.\nw okresie rosyjskim mickiewicz zainteresowa\u0142 si\u0119 europejskim dramatem historycznym, czego owocem by\u0142y dwa fragmenty przek\u0142ad\u00f3w friedricha schillera don carlosa, kroniki 1798\u20131824 oraz romea i julii szekspira. t\u0142umaczenie pierwszego z nich datuje si\u0119 na lata mi\u0119dzy 1821 a 1823. pierwodruk ukaza\u0142 si\u0119 jednak du\u017co p\u00f3\u017aniej, bo w 1834 i 1835 roku w wilnie z inicjatywy j\u00f3zefa krzeczkowskiego, prawdopodobnie bez zgody autora. z kolei data przek\u0142adu fragmentu romeo i julii jest nie do ko\u0144ca znana. w. bruchnalski wskazuje tu rok 1827. fragment opublikowany zosta\u0142 przez antoniego edwarda ody\u0144ca w 1830 roku na \u0142amach noworocznika melitele. w p\u00f3\u017aniejszym czasie przedrukowany zosta\u0142 w viii tomie poezyj w 1836, a nast\u0119pnie w iv tomie pism w 1844.\nw latach 1830\u20131840 mickiewicz og\u0142osi\u0142 drukiem do h***, na\u015bladowanie z goethego, arymana i oromaza z zenda westy, kolejne bajki la fontaine\u2019a \u2013 ch\u0142op i \u017cmija i koza, k\u00f3zka i wilk, exegi munimentum aere perennius z horacego. w 1840 powsta\u0142 przek\u0142ad mickiewicza pocz\u0105tkowych fraz sofij\u00f3wki stanis\u0142awa trembeckiego na j\u0119zyk \u0142aci\u0144ski. ostatnim i zarazem najwa\u017cniejszym przek\u0142adem mickiewicza by\u0142o t\u0142umaczenie giaura byrona na j\u0119zyk polski, opublikowane wraz z t\u0142umaczeniem korsarza tego\u017c autora, dokonanym przez antoniego edwarda ody\u0144ca, w pary\u017cu w 1834. z powod\u00f3w politycznych dat\u0119 publikacji zmieniono na przedpowstaniow\u0105, 1829. mickiewiczowski przek\u0142ad giaura, podobnie jak fragment boskiej komedii, uznawany jest za oficjaln\u0105 wersj\u0119 tego tekstu w polsce.\n\n\n=== dzia\u0142alno\u015b\u0107 publicystyczna ===\nw 1849 w pary\u017cu mickiewicz wydawa\u0142 i redagowa\u0142 \u201ela tribune des peuples\u201d (trybun\u0119 lud\u00f3w), mi\u0119dzynarodowy dziennik polityczny, g\u0142osz\u0105cy idee wiosny lud\u00f3w.\n\n\n== mesjanizm polski ==\nobok czysto literackiej spu\u015bcizny i testamentu adama mickiewicza, jednym z wa\u017cniejszych i wyj\u0105tkowo trwa\u0142ym zapisem poety by\u0142o stworzenie przez niego zr\u0119b\u00f3w pr\u0105du filozoficzno-historycznego, znanego jako mesjanizm polski. jakkolwiek za tw\u00f3rc\u0119 historiozoficznego pr\u0105du mesjanistycznego, a w szczeg\u00f3lno\u015bci mesjanizmu polskiego uznaje si\u0119 j\u00f3zefa hoene-wro\u0144skiego, to w\u0142a\u015bnie mickiewicz spopularyzowa\u0142 ten pogl\u0105d i po\u0142\u0105czy\u0142 go z pierwiastkami narodowej historii, mistyki religijnej. to mickiewiczowskie sformu\u0142owania zasad mesjanizmu w ksi\u0119gach narodu polskiego pozwoli\u0142y czytelnikom w niemczech, w\u0142oszech, irlandii, na ukrainie i w\u0119grzech wyra\u017anie postrzec i odczyta\u0107 rewolucyjne has\u0142a wolno\u015bciowo-wyzwole\u0144cze. ten\u017ce program, bardziej ni\u017c jakikolwiek \u015bci\u015ble rozumiany pr\u0105d literacki da\u0142 podstawy nie tylko wizji polski m\u0119cze\u0144sko-odkupicielskiej, kt\u00f3ra mia\u0142a by\u0107 jutrzenk\u0105 wolno\u015bci narod\u00f3w, ale da\u0142 podstawy do utrwalenia si\u0119 i wa\u017cno\u015bci postaci wieszcza narodowego. tak widziany wieszcz to nie zwyk\u0142y poeta czy pisarz \u2013 to autentyczny prorok religii mesjanistycznej. dawa\u0142o to wyraz w wielu okre\u015bleniach mesjanizmu polskiego u\u017cywanych przez samego mickiewicza, jak np. \u201epolska \u2013 chrystusem narod\u00f3w\u201d itp.\n\n\n== spu\u015bcizna i pami\u0119\u0107 w sferze publicznej ==\nju\u017c w pierwszych latach po \u015bmierci mickiewicza jego s\u0142awa i wp\u0142yw, jaki wywar\u0142 nie tylko na spo\u0142ecze\u0144stwo polskie, ale r\u00f3wnie\u017c na artyst\u00f3w i my\u015blicieli w europie, zaowocowa\u0142y publicznym okazywaniem jego zas\u0142ug i symbolicznym ho\u0142dom poecie. jednym z wcze\u015bniejszych i z najbardziej znanych jest dzie\u0142o g\u0142o\u015bnego francuskiego rze\u017abiarza emila bourdelle\u2019a: pomnik adama mickiewicza przedstawiaj\u0105cy go w formie pielgrzyma. imi\u0119 poety nosi dolina mickiewicza w kownie. w 1886 we lwowie zawi\u0105za\u0142o si\u0119 towarzystwo literackie im. adama mickiewicza. w 1898 ods\u0142oni\u0119to pomnik adama mickiewicza w krakowie, co sta\u0142o si\u0119 okazj\u0105 do wielkiej manifestacji patriotycznej, w tym samym roku ods\u0142oni\u0119to pomnik adama mickiewicza w warszawie. 26 listopada 1900, w 45. rocznic\u0119 \u015bmierci wieszcza, ods\u0142oni\u0119to pomnik w tarnowie. symboliczny gr\u00f3b poety znajduje si\u0119 w powsta\u0142ym w 1955 muzeum adama mickiewicza w stambule. syn poety w\u0142adys\u0142aw mickiewicz za\u0142o\u017cy\u0142 w 1903 muzeum adama mickiewicza w pary\u017cu, gromadz\u0105ce pami\u0105tki po ojcu i niekt\u00f3re r\u0119kopisy jego utwor\u00f3w; znajduje si\u0119 ono w gmachu biblioteki polskiej w pary\u017cu. w 1904 ustawiono kolumn\u0119 adama mickiewicza we lwowie. w 1938 utworzono muzeum adama mickiewicza w nowogr\u00f3dku. w 1950 za\u0142o\u017cono muzeum literatury im. adama mickiewicza w warszawie. w 1960 ods\u0142oni\u0119to pomnik adama mickiewicza w szczecinie. w 1975 utworzono muzeum adama mickiewicza w \u015bmie\u0142owie. imi\u0119 poety nosi za\u0142o\u017cony w 2000 instytut adama mickiewicza. w poznaniu znajduj\u0105 si\u0119 pomnik adama mickiewicza oraz uniwersytet nosz\u0105cy jego imi\u0119. w 2016 ods\u0142oni\u0119to pomnik, \u0142aweczk\u0119 adama mickiewicza w orzyszu (autor pomnika piotr bogdaszewski).\nwiele miast w polsce oraz niekt\u00f3re miasta europejskie zwi\u0105zane z \u017cyciem adama mickiewicza ma ulice, parki, place i budynki publiczne nazwane jego imieniem. w tatrach istniej\u0105 wodogrzmoty mickiewicza.\npoza granicami wsp\u00f3\u0142czesnej polski pomniki mickiewicza mo\u017cna znale\u017a\u0107 m.in. we lwowie, odessie, iwano-frankiwsku, drohobyczu, truskawcu, zbara\u017cu, dobromilu, podhajcach, ko\u0142omyi, borys\u0142awiu (ukraina), wilnie, solecznikach, burbiszkach (litwa), mi\u0144sku, grodnie, brze\u015bciu, lidzie, nowogr\u00f3dku (bia\u0142oru\u015b), petersburgu, zielenogradsku (rosja), pary\u017cu (francja), karlowych warach (czechy), weimarze (niemcy), burgasie (bu\u0142garia).\njego wizerunek zosta\u0142 przedstawiony na polskiej monecie o nominale 10 z\u0142, emitowanej w latach 1975-76. moneta ta zosta\u0142a wybita z miedzioniklu w nak\u0142adzie \u0142\u0105cznym 55 mln egzemplarzy, mia\u0142a \u015brednic\u0119 25 mm i wag\u0119 7,7 g, rant z\u0105bkowany. ponadto, w 1978 wyemitowano z jego wizerunkiem polsk\u0105 monet\u0119 kolekcjonersk\u0105 o nominale 100 z\u0142. moneta ta zosta\u0142a wykonana ze srebra pr\u00f3by 625 w nak\u0142adzie 30 000 egzemplarzy, mia\u0142a \u015brednic\u0119 32 mm i wag\u0119 16,5 g, rant g\u0142adki.\n\nwybrane pomniki:\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== dzie\u0142a ==\noda do m\u0142odo\u015bci \u2013 napisana 26 grudnia 1820 roku w wilnie, gdzie szybko zyska\u0142a popularno\u015b\u0107 w\u015br\u00f3d student\u00f3w tamtejszego uniwersytetu.\npoezje t. 1 \u2013 wydane w wilnie w roku 1822; zawiera\u0142y ballady i romanse, a tak\u017ce przedmow\u0119 o poezji romantycznej. ten tom poezji mia\u0142 prze\u0142omowe znaczenie w literaturze polskiej, zapocz\u0105tkowuj\u0105c nurt romantyczny oparty na ludowo\u015bci, poezji ludowej, obyczajach i wyobra\u017ceniach ludu;\npoezje t. 2 \u2013 wydane w roku 1823, zawiera\u0142y gra\u017cyn\u0119 oraz ii i iv cz\u0119\u015b\u0107 dziad\u00f3w;\nsonety \u2013 wydane w roku 1826 w moskwie; obejmowa\u0142y sonety krymskie oraz sonety odeskie, jak r\u00f3wnie\u017c przek\u0142ad sonetu v (widok g\u00f3r ze step\u00f3w koz\u0142owa) na j\u0119zyk perski;\nkonrad wallenrod \u2013 wydane w roku 1828 w petersburgu;\nw dre\u017anie powsta\u0142a iii cz\u0119\u015b\u0107 dziad\u00f3w \u2013 najwybitniejszy polski dramat romantyczny, napisany wiosn\u0105 1832 roku;\nksi\u0119gi narodu polskiego i pielgrzymstwa polskiego \u2013 broszura polityczna z 1832 roku;\npan tadeusz, czyli ostatni zajazd na litwie \u2013 epopeja napisana w pary\u017cu w latach 1832\u20131834, wydana w 1834 roku. w panu tadeuszu mickiewicz przedstawi\u0142 romantyczn\u0105 i pe\u0142n\u0105 nostalgii wizj\u0119 polski szlacheckiej;\nkonfederaci barscy (fr. les conf\u00e9d\u00e9r\u00e9s de bar) \u2013 dramat z 1836 roku;\njakub jasi\u0144ski albo dwie polski (fr. jacques jasi\u0144ski ou les deux polognes) \u2013 dramat z 1836;\nprelekcje paryskie \u2013 cykl wyk\u0142ad\u00f3w mickiewicza na temat literatury s\u0142owia\u0144skiej wyg\u0142oszony w coll\u00e8ge de france w latach 1840\u20131844; pierwsze wydania by\u0142y redagowane przez mickiewicza;\nliryki loza\u0144skie wydane dopiero po\u015bmiertnie;\ni cz\u0119\u015b\u0107 dziad\u00f3w \u2013 mickiewicz rozpocz\u0105\u0142 pisanie tej cz\u0119\u015bci najprawdopodobniej w 1821 roku, jednak\u017ce nigdy jej nie uko\u0144czy\u0142. po raz pierwszy, dziady cz. i trafi\u0142y do druku w 1860 w pary\u017cu, wchodz\u0105c w sk\u0142ad po\u015bmiertnego wydania najwa\u017cniejszych dzie\u0142 artysty;\nhistoria przysz\u0142o\u015bci \u2013 traktat prekursorski wobec osi\u0105gni\u0119\u0107 europejskiej fantastyki naukowej. mickiewicz zniszczy\u0142 r\u0119kopisy dzie\u0142a, zachowa\u0142o si\u0119 jedynie kilka kart oraz relacje przyjaci\u00f3\u0142 autora;\n\n\n== zobacz te\u017c ==\ntylko pod krzy\u017cem, tylko pod tym znakiem\u2026 \u2013 wiersz b\u0142\u0119dnie przypisywany adamowi mickiewiczowi\n\n\n== uwagi ==\n\n\n== przypisy ==\n\n\n== linki zewn\u0119trzne ==\nadam mickiewicz \u2013 \u017cycie i tw\u00f3rczo\u015b\u0107\nczterdzie\u015bci i cztery\nks. pawe\u0142 smolikowski cr, stosunek adama mickiewicza do x.x. zmartwychwsta\u0144c\u00f3w, krak\u00f3w 1898\nutwory adama mickiewicza w serwisie wolne lektury\nkolekcja dotycz\u0105ca adama mickiewicza w zbiorach cyfrowej biblioteki narodowej polona.pl"