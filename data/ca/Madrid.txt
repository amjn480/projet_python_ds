"madrid (ipa: [ma'\u00f0\u027eit] (oc.) o [m\u0259'\u00f0\u027eit] (or.), en catal\u00e0; [ma'\u00f0\u027ei\u03b8] en castell\u00e0 local) \u00e9s un municipi i ciutat d'espanya, capital de l'estat i de la comunitat de madrid. amb una poblaci\u00f3 de 3 335 730 habitants (2020), \u00e9s la ciutat m\u00e9s poblada d'espanya i de la pen\u00ednsula ib\u00e8rica, aix\u00ed com la segona de la uni\u00f3 europea \u2014darrere de berl\u00edn. la seva \u00e0rea metropolitana, amb 6 120 254 habitants (2018) segons l'atles digital de les \u00e0rees urbanes d'espanya, \u00e9s la segona m\u00e9s poblada de la uni\u00f3 europea, darrere de la de par\u00eds.com a capital d'espanya, madrid acull les seus del govern d'espanya, el congr\u00e9s i el senat, els ministeris, i les principals institucions i organismes oficials, aix\u00ed com la resid\u00e8ncia oficial dels reis d'espanya. en el vessant econ\u00f2mic, madrid \u00e9s un important centre financer i industrial de la uni\u00f3 europea. acull el principal mercat de valors del pa\u00eds i \u00e9s seu de nombroses empreses nacionals i d'algunes de les corporacions m\u00e9s grans del m\u00f3n. en el vessant internacional, acull institucions com la seu mundial de l'organitzaci\u00f3 mundial del turisme (omt) i organitza esdeveniments com el fitur. madrid tamb\u00e9 \u00e9s un dels centres culturals m\u00e9s importants d'europa i del m\u00f3n, i acull tres museus de refer\u00e8ncia internacional: el museu del prado, el museu thyssen-bornemisza i el museu reina sofia.\nreconquerit per alfons vi de lle\u00f3 el 1083 dels musulmans, la vila fou designada el 1561 com a seu de les corts de felip ii, i va ser la primera capital permanent de la monarquia hisp\u00e0nica. des d'aleshores \u2014excepte en breus per\u00edodes, entre el 1601 i el 1606, en qu\u00e8 la capitalitat fou temporalment de valladolid\u2014, madrid ha estat la capital de la corona de castella i lle\u00f3. posteriorment, a partir del segle xviii amb la dinastia dels borbons, mant\u00e9 la capitalitat d'espanya i la seu del govern, excepte durant el trasllat del govern de la rep\u00fablica a val\u00e8ncia i despr\u00e9s a barcelona durant la guerra civil (1936-1939).\n\n\n== hist\u00f2ria ==\n\n\n=== prehist\u00f2ria ===\nexisteixen restes arqueol\u00f2giques que proven l'exist\u00e8ncia d'assentaments humans al voltant d'arganda del rey en les terrasses del riu manzanares al lloc que avui ocupa la ciutat.\n\n\n=== \u00e8poca romana i visigoda ===\nla conquesta, colonitzaci\u00f3 i pacificaci\u00f3 romana de la pen\u00ednsula ib\u00e8rica dura gaireb\u00e9 200 anys, des de la segona guerra p\u00fanica fins al 27 ac en el qual completen la pacificaci\u00f3 del nord del territori i ho divideixen en tres prov\u00edncies. la regi\u00f3 que actualment ocupa madrid es va situar a la tarraconense.\nsi b\u00e9 \u00e9s possible que durant el per\u00edode rom\u00e0 el territori de madrid no constitu\u00eds m\u00e9s que una regi\u00f3 rural, beneficiada per la situaci\u00f3 de cru\u00eflla de camins i la riquesa natural, tamb\u00e9 hi ha proves de la possible exist\u00e8ncia d'una instal\u00b7laci\u00f3 urbana entorn del carrer de seg\u00f2via i la riba del riu manzanares. recentment s'ha trobat una antiga bas\u00edlica visig\u00f2tica al voltant de l'esgl\u00e9sia de santa maria de l'almudena. la pres\u00e8ncia d'una poblaci\u00f3 estable a madrid estaria sostinguda per les dues necr\u00f2polis visigodes a l'antiga col\u00f2nia del comte de vallellano - passeig d'extremadura, al costat de la casa de campo - i tetuan de les victorias. dins del centre medieval es va trobar una l\u00e0pida for\u00e7a deteriorada amb la llegenda \u00abmin.n. bokatus. indignvs. prs. imo / et tertio. regno. domno. rvd. / mi. regvm. era dccxxxv\u00bb, mai completada, i interpretada de manera diversa, per\u00f2 que podria indicar la pres\u00e8ncia de poblaci\u00f3 estable ja al segle vii.\n\n\n=== \u00e8poca musulmana ===\ntanmateix, la primera const\u00e0ncia de l'exist\u00e8ncia d'una instal\u00b7laci\u00f3 estable data de l'\u00e8poca musulmana. en la segona meitat del segle ix, l'emir de c\u00f2rdova muh\u00e0mmad i (852-886) construeix una fortalesa en un promontori al costat del riu (en el lloc que avui ocupa el palau reial) amb el prop\u00f2sit de vigilar els passos de la serra de guadarrama i ser punt de partida de r\u00e0tzies contra els regnes cristians del nord. al costat de la fortalesa es va desenvolupar un petit raval. aquesta poblaci\u00f3 va rebre el nom de majrit (magerit en la seva forma castellanitzada), el significat no \u00e9s clar, per\u00f2 sembla l'h\u00edbrid de dos top\u00f2nims molt semblants: un d'europeu moss\u00e0rab, matrice, amb el significat de \"font\", i un altre \u00e0rab, majr\u00e0, que significa llit d'un riu. ambd\u00f3s al\u00b7ludeixen a l'abund\u00e0ncia de rierols i aig\u00fces subterr\u00e0nies del lloc. d'aquest per\u00edode, coneguts a partir dels diversos treballs arqueol\u00f2gics desenvolupats en la ciutat a partir de 1975, es conserven algunes restes: la muralla \u00e0rab de la cuesta de la vega, la talaia de la pla\u00e7a d'oriente i els vestigis d'un viatge d'aigua de la pla\u00e7a dels carros. a madrid va n\u00e9ixer el segle x m\u00e0slama al-majrit\u00ed, anomenat \"l'euclides andalus\u00ed\", notable astr\u00f2nom i fundador d'una escola matem\u00e0tica a c\u00f2rdova.majrit apareix esmentada molt poques vegades pels historiadors \u00e0rabs, ja que tan sols era una simple fortalesa de frontera (taghri). ramir ii de lle\u00f3 la va atacar el 932; el 936 un grup de pobladors de majrit van fer una incursi\u00f3 a territori cristi\u00e0 i a la tornada foren massacrats pels enemics. el h\u00e0jib almansor en la seva campanya del 977 contra la fortalesa de la muela es va trobar a majrit amb el governador de medinaceli, el general gh\u00e0lib. a 1676, l'esclau d'un venedor de perfums, de nom al-fass\u00ed, es va revoltar a majrit pretenent ser el mahd\u00ed; fou atacat i mort; \u00e9s possible que l'aixecament fos de tend\u00e8ncia fatimita per\u00f2 tamb\u00e9 podria ser que volgu\u00e9s fer-se recon\u00e8ixer com a fill de l'ef\u00edmer califa de c\u00f2rdova muh\u00e0mmad ii al-mahd\u00ed (1009) i la rebel\u00b7li\u00f3 hauria estat en temps de muh\u00e0mmad iii al-mustakf\u00ed (1024-1025). de vers 1023/1030 en\u00e7\u00e0 majrit devia estar en mans dels banu dhi l-nun de santaver, que van governar la taifa de toledo.\n\n\n=== conquesta cristiana ===\namb la caiguda del regne taifa de toledo en mans d'alfons vi de lle\u00f3, la ciutat va ser presa per les forces cristianes el 1085 sense resist\u00e8ncia, probablement mitjan\u00e7ant capitulaci\u00f3. la ciutat i el seu raval varen quedar integrats en el regne de castella com a territoris reials. els cristians substitueixen els musulmans a l'ocupaci\u00f3 de la part central de la ciutat, quedant els barris perif\u00e8rics o ravals, que el per\u00edode anterior eren habitats per una comunitat mud\u00e8jar, com a moreria. tamb\u00e9 va existir un call entorn del qual seria m\u00e9s tard el barri de lavapi\u00e9s. durant el seg\u00fcent segle, madrid segueix rebent embats dels nous poders musulmans de la pen\u00ednsula, els almor\u00e0vits, que va incendiar la ciutat el 1109 i els almohades, que la sotmeten a setge el 1197. la vict\u00f2ria cristiana de les navas de tolosa allunya definitivament la influ\u00e8ncia musulmana del centre de la pen\u00ednsula.\nd'aquesta \u00e8poca procedeixen dos destacats fets religiosos que marquen el desenvolupament de la personalitat del cristianisme popular de madrid: el descobriment de la imatge de la mare de d\u00e9u de l'almudena i la \"miraculosa\" vida de sant isidre el llaurador, que m\u00e9s tard seria canonitzat. la ciutat va prosperant i rep el t\u00edtol de vila el 1123. seguint l'esquema repoblador habitual a castella, madrid es constitueix en concejo, cap de la comunidad de villa i tierra de madrid. el govern de la ciutat recau en tots els madrilenys amb el rang de ve\u00efns reunits en consell obert fins que el 1346, el rei alfons xi implanta el regiment, en el qual nom\u00e9s els representants de l'oligarquia local, els regidors, governen la ciutat. el 1152, el rei alfons vii va establir els l\u00edmits de la comunitat de vila i terra, entre els rius guadarrama i jarama. el 1188, una representaci\u00f3 de madrid participa per primera vegada a les corts de castella. el 1202, alfons viii li va atorgar el seu primer fur municipal, que regulava el funcionament del consell, i les compet\u00e8ncies van ser ampliades en el 1222 per ferran iii el sant.\ntot i el suport madrileny a pere i, posteriorment els sobirans de la casa de trast\u00e0mara residiria amb freq\u00fc\u00e8ncia a la vila a causa de l'abund\u00e0ncia i qualitat dels seus vedats de ca\u00e7a, a la qual s\u00f3n molt aficionats. abans fins i tot, ja el llibre de monteria d'alfons xi anotava: \u00abmadrid, un bon lloc de porc i os\u00bb, i possiblement d'aquesta caracter\u00edstica derivava l'escut que les hosts madrilenyes van portar a la batalla de les navas de tolosa. posteriorment, un prolongat plet entre l'ajuntament i l'esgl\u00e9sia, va acabar amb un acord de repartiment de pastures per a aquesta i peus d'arbre per aquell, i amb aix\u00f2 un arbre va ser incorporat a l'escut al costat de l'os o ossa i les set estrelles de la constel\u00b7laci\u00f3 hom\u00f2nima. la identificaci\u00f3 l'arbre amb l'arbo\u00e7 \u00e9s m\u00e9s fosca, m\u00e9s enll\u00e0 de l'homofonia amb el nom de la ciutat. \u00e9s habitual anomenar a madrid la ciutat de l'os i l'arbo\u00e7.\n\n\n=== madrid dels \u00e0ustries ===\namb l'arribada a castella del rei carles i el 1520, madrid s'uneix a la revolta de les comunitats en contra del rei amb el seu regidor juan de zapata al capdavant. per\u00f2 despr\u00e9s de la derrota dels comuners a villalar, madrid \u00e9s assetjada i ocupada per les tropes reials.\nper reial c\u00e8dula de 8 de maig de 1561, felip ii ordena el trasllat de la cort des de toledo a madrid, les formalitats d'aquest canvi s\u00f3n les pr\u00f2pies de la tradici\u00f3 medieval i de les lleis de castella: el rei passava a viure a madrid, no necess\u00e0riament de manera permanent, i amb ell anava la cort. per\u00f2 aquella cort del sobir\u00e0 m\u00e9s poder\u00f3s del m\u00f3n ja no era una petita cort feudal, sin\u00f3 un gran aparell pol\u00edtic de cortesans, militars, bur\u00f2crates i servents acompanyats de l'enorme bagatge que aix\u00f2 requeria, per la qual cosa una operaci\u00f3 formalment rutin\u00e0ria era en la pr\u00e0ctica de gran import\u00e0ncia. felip ii ja no traslladaria mai m\u00e9s la cort al llarg del seu regnat, cosa, per\u00f2, que no va suposar que la capitalitat fos fixada jur\u00eddicament, sin\u00f3 que fou una realitat f\u00e0ctica, com ho posa de manifest el trasllat que el seu fill, felip iii, feu a valladolid entre 1601 i 1606, sense que aix\u00f2 tampoc an\u00e9s acompanyat d'un estatut especial.en tot cas, aquest fet seria decisiu per l'evoluci\u00f3 de la ciutat i faria que els avatars de la monarquia, en major o menor mesura, influ\u00efssin en el seu dest\u00ed. la cort, la capitalitat, de facto primer i de iure m\u00e9s tard, ser\u00e0 consubstancial a madrid des de llavors. una famosa expressi\u00f3 indicava aquesta identitat: \u00abnom\u00e9s madrid \u00e9s cort\u00bb, la qual cosa, de manera conceptista, tamb\u00e9 s'entenia l'inrev\u00e9s: \u00abmadrid \u00e9s nom\u00e9s cort\u00bb.\n\namb l'establiment de la cort a madrid, la seva poblaci\u00f3 comen\u00e7a a cr\u00e9ixer de manera significativa, entre 1561 i 1571 pass\u00e0 de 7.500 a 33.000 habitants, poblaci\u00f3 que inclo\u00efa als membres de la cort per\u00f2 tamb\u00e9 desheretats i buscaires de tot l'imperi. en un primer moment aquesta transformaci\u00f3 no an\u00e0 acompanyada d'una planificaci\u00f3 urbana ni reb\u00e9 el suport de la corona, m\u00e9s enll\u00e0 de la construcci\u00f3 d'edificis del seu inter\u00e8s, sin\u00f3 que el municipi hi va haver de fer front amb els seus escassos mitjans.en els regnats futurs els monarques s'anaren implicant en la seva transformaci\u00f3, en 1625, felip iv enderroc\u00e0 la muralla de la ciutat, ja sobrepassada i edific\u00e0 la que ser\u00e0 la darrera tanca de madrid. aquesta tanca, constru\u00efda exclusivament per raons fiscals (impost de portatge) limitar\u00e0 el creixement de la ciutat fins al segle xix. les tasques de govern se centralitzen al reial alc\u00e0sser, conjunt d'edificacions situades en els terrenys que m\u00e9s endavant ocuparan el palau reial i la pla\u00e7a d'oriente. paral\u00b7lelament, s'augmenten la superf\u00edcie d'un altre palau a l'extrem est de la ciutat, m\u00e9s enll\u00e0 de la tanca. es tracta del cas\u00f3n del buen retiro, comen\u00e7at a construir pels reis cat\u00f2lics (que tamb\u00e9 van traslladar a les seves proximitats el monestir de san jer\u00f3nimo el real, (situat anteriorment prop del manzanares, a la zona de l'estaci\u00f3 del nord), del qual es conserven els seus jardins, el sal\u00f3 del regne i el sal\u00f3 de ball, conegut, aquest \u00faltim, com el cas\u00f3n del buen retiro i utilitzat pel museu del prado.\n\n\n=== il\u00b7lustraci\u00f3 i neoclassicisme ===\ndurant la guerra de successi\u00f3 espanyola, la ciutat, capital de felip v de castella fou ocupada pels austriacistes els anys 1706 i 1710, per\u00f2 r\u00e0pidament recuperada pels borb\u00f2nics. el canvi de dinastia portaria canvis importants per a la ciutat. els monarques de la nova dinastia la van trobar com una poblaci\u00f3 fosca, de carrers estrets, massificada, sense sistemes de clavegueram i definitivament pestilent. els borbons es plantegen la necessitat d'equiparar madrid a altres capitals europees. l'incendi de l'alc\u00e1zar reial el 1734 (succ\u00e9s desgraciat que causa la desaparici\u00f3 d'una tercera part de la col\u00b7lecci\u00f3 reial de pintures) \u00e9s l'excusa per construir el palau reial a l'estil de versalles. les obres durarien fins a 1755 i no seria ocupat fins al regnat de carles iii. ponts, hospitals, parcs, fonts, edificis per a l'\u00fas cient\u00edfic, ordenances de clavegueram i altres actuacions varen ser promogudes pel monarca, que rep el t\u00edtol popular de \u00abmillor alcalde de madrid\u00bb, amb la col\u00b7laboraci\u00f3 d'arquitectes i urbanistes excepcionals: francesco sabatini, ventura rodr\u00edguez, juan de villanueva entre altres.\nel projecte del sal\u00f3 del prado, als afores de la ciutat, entre el conjunt del buen retiro i la tanca, \u00e9s probablement el m\u00e9s important i el que ha deixat una her\u00e8ncia m\u00e9s important a la ciutat: els passeigs del prado i recoletos, les fonts de nept\u00fa, cibeles i apol\u00b7lo, el reial jard\u00ed bot\u00e0nic, l'observatori astron\u00f2mic o el gabinet d'hist\u00f2ria natural que m\u00e9s tard es convertiria en el museu del prado. tanmateix, no sempre la relaci\u00f3 del \u00abrei alcalde\u00bb amb s\u00fabdits-ve\u00efns va ser bona: diverses mesures del seu programa de modernitzaci\u00f3 van ser contestades de manera violenta durant el mot\u00ed d'esquilache de 1766 encara que hi varen confluir causes m\u00e9s complexes.la funci\u00f3 administrativa que va ocupar com a capital, va propiciar el desenvolupament de l'activitat artesana, que es va transformar en activitat industrial des de mitjan segle xix.\nels militars revoltats contra el govern de la segona rep\u00fablica espanyola a l'inici de la guerra civil espanyola acab\u00e0 amb la vict\u00f2ria republicana, donant lloc al setge de madrid fins a la caiguda de la ciutat en mans franquistes el 28 de mar\u00e7 del 1939.la major expansi\u00f3 de la ciutat es va donar a partir del segle xx, sobretot a partir de la fi de la guerra civil, centrada en sectors din\u00e0mics, com la qu\u00edmica, la metal\u00b7l\u00fargia i altres especialitats relacionades amb el consum urb\u00e0 de tecnologia avan\u00e7ada: mec\u00e0nica de precisi\u00f3, electr\u00f2nica, farmac\u00e8utica, i altres. madrid es va convertir en el centre financer d'espanya, i segon centre industrial despr\u00e9s de la ciutat de barcelona. la constituci\u00f3 espanyola de 1978, va confirmar a madrid com a capital del regne d'espanya. des de 1983 tamb\u00e9 \u00e9s capital de la comunitat de madrid.\n\n\n== clima ==\nmadrid i la seva comunitat tenen un clima mediterrani de tend\u00e8ncia clima continental. segons la classificaci\u00f3 clim\u00e0tica de k\u00f6ppen, pertany al tipus csa per\u00f2 amb algunes caracter\u00edstiques del tipus dsa\n\n\n== demografia ==\n\n\n=== poblaci\u00f3 ===\nla poblaci\u00f3 de madrid ha experimentat un important augment des que es transform\u00e0 en capital. aquest augment \u00e9s especialment significatiu des de 1940 a 1970, per la gran quantitat d'immigraci\u00f3 interior.\naquest accelerat creixement i l'abs\u00e8ncia de planificaci\u00f3 urbana van ocasionar que s'organitzessin nuclis d'infrahabitatges i zones residencials, principalment als districtes del sud, als quals els serveis p\u00fablics no arribarien fins anys despr\u00e9s. a partir dels anys setanta, aquest increment es desacceler\u00e0 en favor dels municipis de la zona metropolitana, i fins i tot va comen\u00e7ar a perdre poblaci\u00f3. des de 1995 el creixement poblacional es torn\u00e0 positiu, principalment per la immigraci\u00f3 exterior.\nsegons les dades disponibles, a l'1 de gener de 2007 la poblaci\u00f3 de madrid ascendia a 3 132 463 habitants, enfront dels 2 938 723 del cens de 2001.\n\n\n=== moviments de poblaci\u00f3 ===\n\n\n==== natalitat ====\nel 2004 es registraren 32 851 naixements a la ciutat de madrid, fet que supos\u00e0 un increment respecte a l'any anterior. als \u00faltims quatre anys el nombre de naixements a la regi\u00f3 s'ha incrementat de forma cont\u00ednua. la taxa de natalitat se situa en 10,38 punts, amb un increment constant des de 2000. el 2012 el nombre de naixements fou de 31 446.\n\n\n==== mortalitat ====\nel 2004 es registraren 26 527 defuncions a la ciutat de madrid, fet que supos\u00e0 un increment respecte a l'any anterior; per\u00f2 amb unes xifres m\u00e9s baixes que als darrers anys 2000, 2001 i 2002. la taxa de mortalitat fou de 8,38 punts, bastant inferior a la dels quatre anys anteriors.\n\n\n==== immigraci\u00f3 ====\nsegons el cens de 2008, la poblaci\u00f3 estrangera de madrid \u00e9s de 547 282 habitants sobre un total de 3 238 191, que en suposa el 16,9%. els districtes amb m\u00e9s poblaci\u00f3 immigrant s\u00f3n usera, amb un 28,37%; centro, amb un 26,87%; carabanchel, amb un 22,72%; i tetu\u00e1n, amb un 21,54%. els districtes amb menys poblaci\u00f3 immigrant s\u00f3n fuencarral-el pardo, amb un 9,27%; retiro, amb un 9,64%; chamart\u00edn, amb un 11,74%; i san blas, amb un 13,43%.\n\n\n=== \u00e0rea metropolitana ===\n\nal voltant de la ciutat de madrid, s'han conformat una s\u00e8rie de nuclis urbans lligats estretament a la ciutat. no hi ha una definici\u00f3 oficial, per part de l'estat ni del govern auton\u00f2mic, de l'\u00e0rea que conforma; i les xifres provenen de diferents estudis independents i organismes oficials indirectes. segons el projecte audes5, l'\u00e0rea metropolitana de madrid t\u00e9 5 843 031 habitants, una superf\u00edcie de 4609,7 km\u00b2 i una densitat de 1021,6 habitants per km\u00b2.\nmadrid va ser definida el 2004 per un grup d'estudis de globalization and world cities (gawc) com ciutat global de tipus beta, amb 8 punts en la classificaci\u00f3 de ciutats globals. la reedici\u00f3 del 2008 la classifica com ciutat alfa.\n\n\n== divisions administratives ==\n\nmadrid est\u00e0 dividida administrativament en 21 districtes, els quals es divideixen en barris. la seva modificaci\u00f3 est\u00e0 en estudi. l'actual distribuci\u00f3 administrativa \u00e9s la seg\u00fcent (districte i barris):\n\ncentro: palacio, embajadores, cortes, justicia, universidad, sol.\narganzuela: imperial, acacias, chopera, legazpi, delicias, palos de la frontera, atocha.\nretiro: pac\u00edfico, adelfas, estrella, ibiza, jer\u00f3nimos, ni\u00f1o jes\u00fas.\nsalamanca: recoletos, goya, fuente del berro, guindalera, lista, castellana.\nchamart\u00edn: el viso, prosperidad, ciudad jard\u00edn, hispanoam\u00e9rica, nueva espa\u00f1a, pza. castilla.\ntetu\u00e1n: bellas vistas, cuatro caminos, castillejos, almenara, valdeacederas, berruguete.\nchamber\u00ed: gaztambide, arapiles, trafalgar, almagro, vallehermoso, r\u00edos rosas.\nfuencarral-el pardo: el pardo, fuentelarreina, pe\u00f1agrande, barrio del pilar, la paz, valverde, mirasierra, el goloso.\nmoncloa-aravaca: casa de campo, arg\u00fcelles, ciudad universitaria, valdezarza, valdemar\u00edn, el plant\u00edo, aravaca.\nlatina: los c\u00e1rmenes, puerta del \u00e1ngel, lucero, aluche, las \u00e1guilas, campamento, cuatro vientos.\ncarabanchel: comillas, opa\u00f1el, san isidro, vista alegre, puerta bonita, buenavista, abrantes.\nusera: orcasitas, orcasur, san ferm\u00edn, almendrales, moscard\u00f3, zofio, pradolongo.\npuente de vallecas: entrev\u00edas, san diego, palomeras bajas, palomeras sureste, portazgo, numancia.\nmoratalaz: pavones, horcajo, marroquina, media legua, fontarr\u00f3n, vinateros.\nciudad lineal: ventas, pueblo nuevo, quintana, la concepci\u00f3n, san pascual, san juan bautista, colina, atalaya, costillares.\nhortaleza: palomas, valdefuentes, canillas, pinar del rey, ap\u00f3stol santiago, piovera.\nvillaverde: villaverde alto, san crist\u00f3bal, butarque, los rosales, los \u00e1ngeles.\nvilla de vallecas: nucli hist\u00f2ric de vallecas, santa eugenia.\nvic\u00e1lvaro: nucli hist\u00f2ric de vic\u00e1lvaro, ambroz.\nsan blas-canillejas: simancas, hell\u00edn, amposta, arcos, rosas, rejas, canillejas, salvador.\nbarajas: alameda de osuna, aeropuerto, nucli hist\u00f2ric de barajas, tim\u00f3n, corralejos.\n\n\n== pol\u00edtica i govern ==\n\nla instituci\u00f3 que governa el municipi de madrid i en dirigeix l'administraci\u00f3 municipal \u00e9s l'ajuntament de madrid.\nel ple de l'ajuntament \u2014format per l'alcalde i els regidors\u2014 \u00e9s, d'acord amb la llei de capitalitat i de r\u00e8gim especial de madrid, \u00abl'\u00f2rgan de m\u00e0xima representaci\u00f3 pol\u00edtica dels ciutadans en el govern municipal\u00bb i \u00abexerceix les atribucions que li estan assignades expressament\u00bb. la junta de govern \u00e9s l'\u00f2rgan executiu de direcci\u00f3 pol\u00edtica i administrativa del municipi.\n\n\n=== composici\u00f3 de la corporaci\u00f3 municipal ===\n\n\n=== alcaldes ===\ndes de 2019, l'alcalde de madrid \u00e9s jos\u00e9 luis mart\u00ednez-almeida navasq\u00fc\u00e9s (pp).\n\n\n== esports ==\nla capital espanyola \u00e9s seu dels equips de futbol m\u00e9s destacats de la ciutat: el reial madrid, l'atl\u00e8tic de madrid i el rayo vallecano de madrid. els equips de b\u00e0squet locals s\u00f3n el reial madrid i l'estudiantes.\n\n\n== edificis i llocs de madrid ==\nbiblioteca nacional d'espanya\ncatedral de l'almudena de madrid\nconvent de las salesas reales\nestadi santiago bernab\u00e9u\nestadi wanda metropolitano\nlas ventas\nmadrid arena\nmuseu cerralbo\nmuseu l\u00e1zaro galdiano\nmuseu del prado\nmuseu reina sofia\nmuseu thyssen-bornemisza\njardins del retiro\npalau reial de madrid\nporta d'alcal\u00e1\ntemple de debod\ncasa lucio\n\n\n== gastronomia ==\nentre els plats caracter\u00edstics de la gastronomia popular de la ciutat es troben les patates braves, els xurros, el bullit madrileny, els callos (en catal\u00e0, tripes) a la madrilenya, els soldadets de pav\u00eda, la truita de patates o el bocata (entrep\u00e0) de calamars.\n\n\n== ciutats agermanades ==\nacords d'agermanament abu dhabi (emirats \u00e0rabs units), mar\u00e7 de 2007.\n bord\u00e8us (fran\u00e7a), gener de 1984.\n lisboa (portugal), maig de 1979.\n malabo (guinea equatorial), abril de 1989.\n manila (filipines), desembre de 2005.\n miami (estats units), juny de 2014.\n nouakchott (maurit\u00e0nia), novembre de 1986.\n nova york (estats units), gener de 1982.\n panam\u00e0 (panam\u00e0), desembre de 1980.\n sarajevo (b\u00f2snia i hercegovina), mar\u00e7 de 2007.actes d'agermanament tr\u00edpoli (l\u00edbia), desembre de 1988.\n rabat (marroc), maig de 1988.declaraci\u00f3 d'agermanament m\u00faltiple de la ucci (octubre de 1982) asunci\u00f3n (paraguai)\n bogot\u00e0 (col\u00f2mbia)\n buenos aires (argentina)\n caracas (vene\u00e7uela)\n guatemala (guatemala)\n l'havana (cuba)\n la paz (bol\u00edvia)\n lima (per\u00fa)\n lisboa (portugal)\n managua (nicaragua)\n ciutat de m\u00e8xic (m\u00e9xico)\n montevideo (uruguai)\n panam\u00e1 (panam\u00e0)\n quito (equador)\n rio de janeiro (brasil)\n san jos\u00e9 (costa rica)\n san juan (estats units)\n san salvador (el salvador)\n santiago de xile (xile)\n santo domingo (rep\u00fablica dominicana)\n tegucigalpa (hondures)\n\n\n== madrilenyes i madrilenys il\u00b7lustres ==\nlope de vega (1562-1635), escriptor en llengua castellana.\nluis aragon\u00e9s (1938-2014), exjugador i entrenador de futbol.\npl\u00e1cido domingo (1941-), tenor i director d'orquestra.\na\u00edto garc\u00eda reneses (1946-), exentrenador de basquetbol del fc barcelona i dkv joventut.\nflorentino p\u00e9rez rodr\u00edguez (1947-), empresari i president del reial madrid.\nrafa ben\u00edtez (1960-), entrenador de futbol.\n\u00e1gatha ruiz de la prada (1960-), dissenyadora de roba.\nquique s\u00e1nchez flores (1965-), entrenador de futbol.\niker casillas fern\u00e1ndez (1981-), futbolista.\nalejandro sanz (1968-), cantant de pop i pop rock.\nelsa pataky (1976-), actriu.\nmal\u00fa (1982-), cantant de pop i flamenc.\namaia salamanca (1986-), actriu.\ndavid \u00e1lvarez flores (1900-1940), dibuixat, afusellat pels franquistes.\nenrique aroca aguado (1907-1966), pianista i pedagog musical.\nra\u00fal gonz\u00e1lez blanco (1977-), futbolista.\nenrique tierno galv\u00e1n (1918-1986), doctor en dret i en filosofia i lletres, fou alcalde de madrid (1979-1986).\njos\u00e9 lassalle director d'orquestra (1850-1932).\nmaria-luisa chevalier superville, compositora, pianista i organista.\nloreto garc\u00eda i garc\u00eda, soprano.\nf\u00e9lix m\u00e1ximo l\u00f3pez, (1742-1821) compositor.\nenrique iniesta cano, (1906-1969) violinista.\njacinto benavente (1866-1954), escriptor, premi nobel de literatura de 1922.\nmanuel p\u00e9rez y bad\u00eda (1846-1901), violinista i compositor.\n\n\n== refer\u00e8ncies ==\n\n\n== vegeu tamb\u00e9 ==\n\u00e0rea metropolitana de madrid\nentrep\u00e0 de calamars \u2014 especialitat gastron\u00f2mica de la ciutat.\n\n\n== enlla\u00e7os externs ==\np\u00e0gina web de l'ajuntament (en castell\u00e0)\nphotos of madrid"