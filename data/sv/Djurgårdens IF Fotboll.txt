"djurg\u00e5rdens if fotbollf\u00f6rening  \u00e4r fotbollsf\u00f6reningen inom alliansf\u00f6reningen djurg\u00e5rdens if, vilken \u00e4r baserad i stockholm. djurg\u00e5rdens if:s herrlag har \u00e5r 2023 spelat 68 s\u00e4songer i allsvenskan och vunnit den \u00e5tta g\u00e5nger; totalt har man vunnit tolv sm-guld under s\u00e4songerna 1912, 1915, 1917, 1920, 1955, 1959, 1964, 1966, 2002, 2003, 2005 och 2019. \ndamlaget har spelat 22 s\u00e4songer i damallsvenskan och vunnit tre g\u00e5nger, 2000, 2003 och 2004. \ndjurg\u00e5rdens if herrlag ligger p\u00e5 sj\u00e4tte plats i den allsvenska maratontabellen. djurg\u00e5rdens if damlag ligger p\u00e5 tredje plats i den damallsvenska maratontabellen. \ndjurg\u00e5rdens if hade i slutet av 2023 \u00f6ver 25 000 medlemmar.fr\u00e5n 1936 till 2013 var stockholms stadion djurg\u00e5rdens hemmaarena f\u00f6r allsvenska matcher och i svenska cupen, med undantag f\u00f6r ett \u00e5r p\u00e5 r\u00e5sunda 2004 men som inte uppskattades av supportrarna. 2005 \u00e5terv\u00e4nde man till anrika stockholms stadion. vid derbymatcher mot stockholmsrivalerna aik och hammarby if, samt vid europacupmatcher, var r\u00e5sundastadion hemmaplan. sedan sommaren 2013 huserar herrlaget p\u00e5 tele2 arena, d\u00e4r de nu spelar alla sina hemmamatcher.\ndjurg\u00e5rden har haft fyra storhetstider d\u00e5 merparten av f\u00f6reningens sm-titlar vunnits. dessa inf\u00f6ll under 1910-talet, 1950-talet och 1960-talet och 2000-talet. djurg\u00e5rden kallas \u00e4ven f\u00f6r djurg\u00e5r'n, dif, j\u00e4rnkaminerna eller bl\u00e5r\u00e4nderna.\n\n\n== historia ==\n\n\n=== bildande och de f\u00f6rsta \u00e5ren ===\nf\u00f6reningen bildades 12 mars 1891 och d\u00e5 var det huvudsakligen dragkamp, l\u00f6pning, rodd och skidor som stod p\u00e5 programmet. d\u00e4remot hade fotboll sv\u00e5rt att komma ig\u00e5ng i slutet av 1800-talet i stockholm, fr\u00e4mst f\u00f6r att riktiga spelplaner saknades. \u00e5r 1896 byggdes idrottsparken, en cykel- och friidrottsarena. 1899 var \u00e5ret d\u00e5 fotboll kom med p\u00e5 djurg\u00e5rdens program. teodor andersson fr\u00e5n g\u00f6teborg, en f\u00f6re detta gaisspelare, blev medlem i f\u00f6reningen och hj\u00e4lpte till att starta fotbollssektionen.\ninledningsvis spelade laget i r\u00f6da tr\u00f6jor, detta \u00e4ndrades efter bara n\u00e5got enstaka \u00e5r till tr\u00f6jor med vertikala bl\u00e5a r\u00e4nder efter en riktlinje om matchdressens utseende som skrevs 1905. \"blus p\u00e5 l\u00e4ngden randig m\u00f6rkbl\u00e5 och ljusbl\u00e5, byxor svart med rev\u00e4rer.\" laget har spelat i en bl\u00e5randig matchdress sedan dess.\ndjurg\u00e5rden n\u00e5dde sin f\u00f6rsta final i svenska m\u00e4sterskapet 1904 d\u00e4r laget f\u00f6rlorade mot g\u00f6teborgslaget \u00f6rgryte is. \u00e5r 1912 vann djurg\u00e5rden sin f\u00f6rsta sm-titel i fotboll, \u00e4ven denna g\u00e5ng i en final mot \u00f6rgryte d\u00e4r laget vann den andra omspelsfinalen med 3-1 p\u00e5 r\u00e5sunda ip i solna. det blev starten p\u00e5 lagets f\u00f6rsta storhetstid vilket inneh\u00f6ll ytterligare tre sm-titlar; 1915, 1917 och som avslutades med guldet 1920. i svenska serien, sveriges d\u00e5varande h\u00f6gsta serie, n\u00e5dde djurg\u00e5rden inga st\u00f6rre framg\u00e5ngar f\u00f6rutom en andraplats 1911/1912.\n\nskotten john smith maconnachie \u00e4r den f\u00f6rste som man med s\u00e4kerhet vet tr\u00e4nade laget. detta skedde under en kort period h\u00f6sten 1922.\ndjurg\u00e5rden hade efter 1910-talet en tyngre period sett till resultaten, s\u00e4songen 1926\u201327 undantagen d\u00e5 laget f\u00f6r f\u00f6rsta g\u00e5ngen n\u00e5dde allsvenskan, en period som fick sitt klimax 1929 d\u00e5 laget blev nedflyttat till tredjedivisionen och fick spela d\u00e4r fram till 1932.1935 avslutades verksamheterna p\u00e5 tranebergs ip efter att kontraktet med stockholms stad gick ut. laget flyttade d\u00e4refter till stockholms stadion 1936.\n\n\n=== stockholms stadion ===\ndjurg\u00e5rden inledde 1940-talet, som m\u00e5nga s\u00e4songer under 1930-talet slutade, med en topplacering i division 2 norra. det skulle dock dr\u00f6ja till s\u00e4songen 1944\u201345 innan laget lyckades n\u00e5 f\u00f6rstaplatsen. n\u00e4sta s\u00e4song i allsvenskan var laget direkt hotat av nedflyttning, men lyckades h\u00e5lla sig kvar med en po\u00e4ng ovanf\u00f6r nedflyttningsstrecket. sektionens genom tiderna st\u00f6rsta f\u00f6rlust i allsvenskan skedde under denna s\u00e4song d\u00e5 laget p\u00e5 bortaplan f\u00f6rlorade mot ifk norrk\u00f6ping med 11\u20131. laget var dock inte b\u00e4ttre \u00e4n att det \u00e5kte ner till andradivisionen igen efter s\u00e4songen 1947\u201348. det blev en ett\u00e5rig sejour i tv\u00e5an, med 15 po\u00e4ng f\u00f6re serietv\u00e5an \u00e5tvidaberg, innan laget \u00e5terv\u00e4nde till allsvenskan f\u00f6r s\u00e4songen 1949\u201350 d\u00e4r de m\u00e4ktade med en \u00e5ttondeplats och 18 po\u00e4ng.s\u00e4songen 1954\u201355 vann laget sin f\u00f6rsta allsvenska titel. detta skedde under ledning av engelsk-kinesen frank soo. under soos ledning prioriterades ett fysiskt spel som senare kom att k\u00e4nneteckna djurg\u00e5rden under 1950\u2013 och 1960-talen. laget h\u00f6ll sig kvar i toppen ett antal s\u00e4songer och i samband med hockeysektionens framg\u00e5ngar under 1950-talet handlade mycket i svensk sport om djurg\u00e5rden. s\u00e4songen 1959 avslutades med ytterligare ett allsvenskt guld.\ndecenniet d\u00e4rp\u00e5 flyttades klubben ner till division tv\u00e5, men vistelsen d\u00e4r blev kortvarig; \u00e5ret d\u00e4rp\u00e5 gick djurg\u00e5rden upp i allsvenskan p\u00e5 nytt. s\u00e4songerna 1964 och 1966 lyckades laget h\u00e4mta hem guldet, b\u00e5da g\u00e5ngerna efter kontroversiella inslag. 1964 vann de allsvenskt guld p\u00e5 grund av en tveksam straffspark i sista omg\u00e5ngen mot ifk g\u00f6teborg. inf\u00f6r s\u00e4songen 1966 hade klubben ik sirius bas k\u00f6pt ett antal spelare fr\u00e5n laget; djurg\u00e5rden segrade trots en tunn spelartrupp. den man som f\u00f6rknippades med dessa guld var g\u00f6sta sandberg. guldmatchen 1966 blev hans 300 och sista allsvenska match i bl\u00e5r\u00e4nderna.\n\nunder 1970-talet b\u00f6rjade det g\u00e5 s\u00e4mre f\u00f6r djurg\u00e5rden. det fanns en hel del s\u00e5 kallade jojo-tendenser inom klubben \u2013 tr\u00e4nare och medlemmar av styrelsen kom och gick och resultaten i allsvenskan blev v\u00e4ldigt varierande. allt fr\u00e5n tv\u00e5 tredje platser, 1970 och 1975, till en elfte plats 1976. dessutom k\u00f6ptes omtalade nyf\u00f6rv\u00e4rv in som s\u00e4llan presterade enligt f\u00f6rv\u00e4ntan.djurg\u00e5rdens f\u00f6rsta riktiga formsvacka sedan efterkrigs\u00e5ren kom under 1980-talet d\u00e5 laget var tvunget att kvala tre g\u00e5nger f\u00f6r att n\u00e5 allsvenskan. efter s\u00e4songen 1980 slutade djurg\u00e5rdsprofilen sven lindman med elitfotbollen. han spelade totalt 312 allsvenska matcher f\u00f6r laget. s\u00e4songen 1981 \u00e5kte laget ur allsvenskan f\u00f6r f\u00f6rsta g\u00e5ngen sedan 1960. de kommande s\u00e4songerna kom att handla om f\u00f6rlorade kval innan laget 1985, efter en dramatisk straffl\u00e4ggning, lyckades vinna mot gais och ta sig upp till allsvenskan igen. laget lyckades dock inte b\u00e4ttre \u00e4n att man \u00e5kte ur n\u00e4stkommande s\u00e4song. 1987 anst\u00e4lldes tommy s\u00f6derberg som ny tr\u00e4nare och laget vann division 1 norra med stor marginal.\ntr\u00e4narbytet gav resultat i allsvenskan 1988; djurg\u00e5rden kvalificerade sig f\u00f6r slutspel och n\u00e5dde final mot malm\u00f6 ff d\u00e4r det slutliga resultatet blev f\u00f6rlust med 7\u20133 efter tv\u00e5 finaler. laget etablerade sig de n\u00e4stkommande s\u00e4songerna som ett stabilt allsvenskt lag rent sportsligt \u2013 ekonomiskt sett l\u00e5g sektionen i botten och var inte s\u00e4llan n\u00e4ra konkurs.\n1990-talet inleddes med att djurg\u00e5rden 1990 vann svenska cupen f\u00f6r f\u00f6rsta g\u00e5ngen och dessutom vann laget sin st\u00f6rsta seger n\u00e5gonsin i allsvenskan n\u00e4r de besegrade hammarby med 9\u20131.trots denna inledning p\u00e5 1990-talet k\u00e4nnetecknas \u00e5rtiondet av jojo-tendenser d\u00e4r laget flyttades upp och ner mellan divisionerna; totalt bestod 1990-talet av sex s\u00e4songer i allsvenskan och fyra i division 1 norra.\nekonomiskt sett l\u00e5g djurg\u00e5rden illa till, och efter incidenten med \"terror-tommy\" 1995, d\u00e5 en \u00e5sk\u00e5dare sprang in p\u00e5 planen och attackerade domaren anders frisk, tilld\u00f6mdes sektionen en match utan publik och 370 000 kronor i b\u00f6ter. 1998 hade sektionen 10 miljoner i skulder och var hotad av konkurs.\n\n\n=== 2000-talet: uppe i allsvenskan och tre sm-guld ===\n\u00e5r 2000 spelades den f\u00f6rsta upplagan av den nya andradivisionen superettan. denna vanns av djurg\u00e5rden och flyttades tillsammans med malm\u00f6 ff upp till allsvenskan 2001. inf\u00f6r s\u00e4songen v\u00e4rvades m\u00e5lvakten andreas isaksson fr\u00e5n juventus. den allsvenska comebacken startade dock som de flesta p\u00e5 1990-talet; den f\u00f6rsta segern kom i den sjunde omg\u00e5ngen och laget l\u00e5g l\u00e4nge i allsvenskans bottenskikt, men slogs till slut om guldet och slutade tv\u00e5a efter rivalen hammarby.2002 tog djurg\u00e5rden sin f\u00f6rsta allsvenska titel p\u00e5 36 \u00e5r, det nionde sm-guldet i ordningen, under ledning av tr\u00e4narna s\u00f6ren \u00e5keby och zoran lukic. dessutom vann laget svenska cupen samma \u00e5r genom att besegra aik i finalen och fullbordade d\u00e4rmed dubbeln. 2003 f\u00f6rsvarades sm-guldet. mittf\u00e4ltaren kim k\u00e4llstr\u00f6m, som spelade i klubben mellan 2002 och 2003, var med sina 26 allsvenska m\u00e5l och 12 m\u00e5lgivande passningar en nyckelspelare. efter s\u00e4songen l\u00e4mnade s\u00f6ren \u00e5keby och zoran lukic fortsatte som ensam huvudtr\u00e4nare med stefan rehn som assisterande. tolv omg\u00e5ngar in i allsvenskan 2004 tog kjell jonevret \u00f6ver som ny huvudtr\u00e4nare. \nunder ledning av kjell jonevret n\u00e5dde djurg\u00e5rden den tredje kvalomg\u00e5ngen i uefa champions league 2004/2005 och fick d\u00e4r m\u00f6ta juventus. efter att ha spelat oavgjort (2\u20132) borta p\u00e5 stadio delle alpi f\u00f6rlorade laget med 1\u20134 i returm\u00f6tet som spelades p\u00e5 r\u00e5sunda. s\u00e4songen avslutades med en fj\u00e4rdeplats och ett nytt cupguld, det tredje totalt.\ndjurg\u00e5rden vann allsvenskan \u00e4ven 2005, och tog ytterligare ett cupguld.\n\n\n=== tele2 arena (2013\u2013) ===\nguld\u00e5ret 2005 f\u00f6ljdes av n\u00e5gra tyngre \u00e5r b\u00e5de sportsligt men framf\u00f6rallt ekonomiskt. 2008 l\u00e4mnade bosse andersson sin position som klubbdirekt\u00f6r f\u00f6r att sedan \u00e5terv\u00e4nda 2013, det blev v\u00e4ndningen och b\u00f6rjan p\u00e5 en resa tillbaka mot toppen. tillsammans med henrik berggren r\u00e4ddade han klubbens ekonomi, en stor del i detta var spelarf\u00f6rs\u00e4lningar man gjorde, blanda annat michael olunga till kina f\u00f6r n\u00e4rmare 50 miljoner kronor, vilket slog klubbrekord, men ocks\u00e5 felix beijmo till werder bremen f\u00f6r 30 miljoner kronor.\ns\u00e4songen 2017 slutade djurg\u00e5rden p\u00e5 tredje plats vilket innebar att laget fick en plats i kvalet till europa league 2018, f\u00f6rsta g\u00e5ngen p\u00e5 tio \u00e5r.efter tretton titell\u00f6sa \u00e5r tog djurg\u00e5rden 2018 sin f\u00f6rsta titel sedan 2005, efter att i finalen av svenska cupen ha besegrat malm\u00f6 ff p\u00e5 tele2 arena med 3\u20130. \u00e5r 2019 blev djurg\u00e5rden \u00e5ter svensk m\u00e4stare, p\u00e5 66 po\u00e4ng, en b\u00e4ttre \u00e4n sina konkurrenter malm\u00f6 och hammarby. guldet och f\u00f6rstaplatsen innebar spel i kvalet till champions league s\u00e4songen 2020/2021 men djurg\u00e5rden lyckades inte kvalificera sig.\ns\u00e4songen 2021 slutade djurg\u00e5rden p\u00e5 tredje plats vilket innebar att laget fick en plats i kvalet till europa conference league 22/23. djurg\u00e5rden klev in i andra kvalificeringsrundan och lyckades kvalificera sig genom att sl\u00e5 hnk rijeka, sepsi och apoel. framg\u00e5ngarna fortsatte i turneringens gruppspel d\u00e4r djurg\u00e5ren vann grupp f med sina 16 po\u00e4ng och gick d\u00e4rmed direkt till \u00e5ttondelsfinal d\u00e4r man f\u00f6rlorade mot lech poznan med 5-0 \u00f6ver tv\u00e5 m\u00f6ten.\n\n\n== arenor ==\nunder 1900-talets f\u00f6rsta decennium spelade djurg\u00e5rden p\u00e5 stockholms idrottspark. idrottsparken var en cykelbana av cement som invigdes 1896, och 1901 anlades en sandplan med m\u00e5tten 100x50 meter f\u00f6r fotboll i mitten av cykelbanan. d\u00e4r spelade laget fram till 1906 innan flytten till nyinvigda \u00f6stermalms ip. 1910 skrev djurg\u00e5rden ett kontrakt med stockholm stad p\u00e5 25 \u00e5r om att f\u00e5 utnyttja ett stycke mark vid tranebergsbron. i oktober 1911 stod tranebergs ip klar och blev f\u00f6reningens f\u00f6rsta egna hemmaarena.n\u00e4r djurg\u00e5rdens kontrakt om anv\u00e4ndandet av tranebergs idrottsplats gick ut 1935 erbj\u00f6d stockholms stad inget nytt kontrakt f\u00f6r f\u00f6reningen och laget var heml\u00f6st tills aik flyttade ut fr\u00e5n stockholms stadion f\u00f6r att spela p\u00e5 den nybyggda r\u00e5sundastadion i solna. djurg\u00e5rden skrev ett kontrakt med stockholms stadions styrelse 1936 om nyttjande av arenan och flyttade samma \u00e5r in sin verksamhet i stadions lokaler. under 1950- och 1960-talen spelades i princip alla hemmamatcher p\u00e5 r\u00e5sunda p\u00e5 grund av det r\u00e5dande publiktrycket. under 2000-talets b\u00f6rjan anv\u00e4ndes \u00e4ven r\u00e5sunda vid ombyggnader av stockholms stadion och av ekonomiska sk\u00e4l.mellan \u00e5ren 1936 och 2013 var djurg\u00e5rdens hemmaarena stockholms stadion, d\u00e4r serie- och cupmatcher spelades. derbyn spelades av s\u00e4kerhets- och publiksk\u00e4l p\u00e5 r\u00e5sunda. djurg\u00e5rden har publikrekordet f\u00f6r klubblag b\u00e5de p\u00e5 r\u00e5sunda och p\u00e5 stockholms stadion. 1959 s\u00e5g 50 750 \u00e5sk\u00e5dare djurg\u00e5rden besegra ifk g\u00f6teborg med 2\u20131 p\u00e5 r\u00e5sunda, och 1946 s\u00e5g 21 995 \u00e5sk\u00e5dare djurg\u00e5rden f\u00f6rlora mot aik med 0\u20132 p\u00e5 stadion.f\u00f6re valet 2006 lovades djurg\u00e5rden en l\u00f6sning p\u00e5 mark f\u00f6r en ny arena av den borgerliga alliansen och flera f\u00f6rslag hade arbetats fram. ett av f\u00f6rslagen var att b\u00e5de djurg\u00e5rden och hammarby skulle spela p\u00e5 tele2 arena. ett annat alternativ var att bygga om den kulturminnesm\u00e4rkta stadion. ytterligare f\u00f6rslag var att bygga en helt ny arena, antingen ett stenkast ifr\u00e5n stadion, p\u00e5 \u00f6stermalms ip, med plats f\u00f6r ungef\u00e4r 25 000 \u00e5sk\u00e5dare  eller en arena p\u00e5 stor\u00e4ngsbotten. b\u00e5da dessa f\u00f6rslag fick dock nej av kungliga djurg\u00e5rdens f\u00f6rvaltning, som f\u00f6rvaltar marken. dock presenterades ett nytt arenaf\u00f6rslag i juli 2010 placerat p\u00e5 \u00f6stermalms ip f\u00f6r 18 000 \u00e5sk\u00e5dare, som f\u00f6rvaltningen ej motsatte sig. djurg\u00e5rden planerade initialt att f\u00e5 arenan byggd och spelklar till 2014.den 6 oktober 2011 rekommenderades styrelsen f\u00f6r djurg\u00e5rdens if fotboll att tele2 arena skulle ta \u00f6ver som lagets hemmaarena fr\u00e5n och med s\u00e4songen 2013 . dagen efter, fredagen den 7 oktober, beslutade djurg\u00e5rdens styrelse att anv\u00e4nda tele2 arena fr\u00e5n och med s\u00e4songen 2013 och ge klubbens f\u00f6rhandlingsgrupp mandat att slutf\u00f6rhandla med arenan . beslutet innebar att 2012 blev den sista hela s\u00e4songen f\u00f6r djurg\u00e5rden p\u00e5 stockholms stadion. tele2 arena blev f\u00f6rsenad och djurg\u00e5rdens if fotboll fortsatte d\u00e4rf\u00f6r att spela p\u00e5 stockholms stadion fram till halvv\u00e4gs genom s\u00e4songen 2013. djurg\u00e5rden och hammarby if, som ocks\u00e5 spelar p\u00e5 tele2 arena, blev ersatta med ungef\u00e4r 10mkr var i uteblivna int\u00e4kter . djurg\u00e5rden valde den s\u00f6dra l\u00e4ktaren f\u00f6r sin klack.\ndjurg\u00e5rden har sedan 1927 spelat en klar majoritet av sina allsvenska hemmamatcher p\u00e5 stockholms stadion. till och med 2023 \u00e4r statistiken f\u00f6ljande:\nstockholms stadion 381 matcher\nr\u00e5sunda 314 matcher\ntele2 arena 158 matcher\ns\u00f6derstadion 3 matcher\ntranebergs ip 2 matcher.\n\n\n=== publiksiffror ===\n\n\n== organisation och ekonomi ==\n\n\n=== organisation ===\norganisationen \u00e4r uppbyggd i tre huvuddelar som ansvarar f\u00f6r olika delar av fotbollssektionen.\ndjurg\u00e5rdens if fotbollf\u00f6rening (dif ff) har \u00f6ver 25 000 medlemmar (oktober 2023) och \u00e4r d\u00e4rmed sveriges st\u00f6rsta fotbollsf\u00f6rening. f\u00f6reningen driver den sportsliga verksamheten med undantag f\u00f6r elitlaget som fr\u00e5n och med s\u00e4songen 2006 flyttades \u00f6ver till det hel\u00e4gda bolaget def ab. medlemstidningen heter \"djurg\u00e5rdaren\".\ndjurg\u00e5rdens elitfotboll ab (def ab) registrerades den 13 maj 2005 och \u00e4gs till 100 procent av dif ff. bolaget driver djurg\u00e5rdens elitlag, \u00e4ven kallat a-laget, som sedan s\u00e4songen 2001 spelar i allsvenskan. bolaget \u00e4ger \u00e4ven djurg\u00e5rdens fotboll f\u00f6rs\u00e4ljning ab (dff ab).\ndif invest ab bedriver investeringsverksamhet, fr\u00e4mst i spelare. bolaget grundades under sent 1980-tal och ombildades till riskkapitalbolag 1998. dif invest ab  ligger bakom den ekonomi som kr\u00e4vts f\u00f6r att genomf\u00f6ra ett antal kostsamma f\u00f6rst\u00e4rkningar till spelartruppen. tv\u00e5 av v\u00e4rvningarna har gjorts tillsammans med d\u00e5varande quesada: andreas isaksson (inf\u00f6r 2001) och kim k\u00e4llstr\u00f6m (inf\u00f6r 2002). i b\u00f6rjan av 2000-talet investerades 10 miljoner kronor vardera i bolaget fr\u00e5n d\u00e5varande f\u00f6reningsordf\u00f6randen bo lundquist och den sedan november 2009 valde f\u00f6reningsordf\u00f6randen tommy jacobson. sedan 2001 \u00e4r varenne investment (f\u00f6re detta verksamhet inom quesada) del\u00e4gare.\n\n\n=== ekonomi ===\ndjurg\u00e5rdens if har haft blandade ekonomiska resultat under \u00e5ren f\u00f6reningen har existerat. fotbollssektionen var, liksom samtliga sektioner, fr\u00e5n bildandet 1891 till och med 1991 bunden b\u00e5de sportsligt och ekonomiskt till huvudf\u00f6reningen djurg\u00e5rdens if. detta innebar att samtliga sektioner delade p\u00e5 ekonomiska b\u00f6rdor och vinster. till en b\u00f6rjan vara ekonomin beroende av medlemsavgifter som betalades varje m\u00e5nad. f\u00f6reningen fick tidigt problem med ekonomin, inte s\u00e4llan f\u00f6r att medlemsavgifter var obetalda.fotbollssektionen var l\u00e4nge ekonomiskt beroende av andra sektioners framg\u00e5ngar, till exempel skidsektionen.\ndetta berodde p\u00e5 l\u00e5ga publiksiffror och minimala framg\u00e5ngar inom fotbollssektionen. under 1920- och 1930-talen var sektionen i den h\u00f6gsta serien tv\u00e5 g\u00e5nger sammanlagt. under 1940-talet v\u00e4ndes denna trend d\u00e5 laget under senare delen av decenniet n\u00e5dde allsvenskan ett flertal g\u00e5nger och etablerade sig i den h\u00f6gsta serien vilket genererade publik. trenden fortsatte under 1950-talet och fotbollen blev tillsammans med ishockeysektionen idrottsf\u00f6reningens prim\u00e4ra pengafl\u00f6de d\u00e5 b\u00e5da sektionerna var framg\u00e5ngsrika och genererade mycket publik. de ekonomiska framg\u00e5ngarna h\u00f6ll i sig under 1960-talet men f\u00f6rsvagades i och med att fotbollsintresset dalade under \u00e5rtiondet. publikminskningen m\u00e4rktes alltmer under 1970-talet och det gjorde \u00e4ven \u00f6kade spelarl\u00f6ner. fotbollssektionen som l\u00e4nge var en stabil inkomstk\u00e4lla f\u00f6r f\u00f6reningen visade snabbt upp negativa resultat.1980-talet k\u00e4nnetecknades av tunga ekonomiska problem d\u00e4r dyra nyf\u00f6rv\u00e4rv kombinerades med svikande publiksiffror. en alltmer viktigare inkomstk\u00e4lla under \u00e5rtiondet var reklam, 1980 anv\u00e4ndes sponsring p\u00e5 lagets matchtr\u00f6jor f\u00f6r att generera int\u00e4kter f\u00f6r f\u00f6rsta g\u00e5ngen. tidigare skedde endast sponsring vid sidan av fotbollsplanen.\nunder v\u00e5ren 1987 n\u00e5dde 1980-talets ekonomiska kris sitt klimax d\u00e5 ett underskott p\u00e5 12,3 miljoner kronor presenterades. i september samma \u00e5r accepterades ett ackord p\u00e5 25% i domstol d\u00e4r alternativet var konkurs. kort d\u00e4refter bildades dif ab med syftet att rekonstruera djurg\u00e5rdens if finansiellt. samtidigt skedde en insamling bland f\u00f6reningens 10 000 medlemmar som gav n\u00e4rmare en miljon kronor.1991 ombildades djurg\u00e5rdens if till att bli en alliansf\u00f6rening. detta innebar att varje sektion blev ekonomiskt och sportsligt sj\u00e4lvst\u00e4ndig.\nden ekonomiska situationen f\u00f6rv\u00e4rrades ytterligare under 1990-talet och n\u00e5dde sitt klimax 1998 d\u00e5 sektionen n\u00e5dde ett underskott p\u00e5 10 miljoner kronor p\u00e5 en oms\u00e4ttning om 18 miljoner.\nsamma \u00e5r skedde ett stort antal f\u00f6r\u00e4ndringar i och med att bo lundquist tog \u00f6ver ordf\u00f6randeposten. stora skulder skrevs om till l\u00e5ngsiktiga l\u00e5n och djurg\u00e5rden fotboll ab ombildades till riskkapitalbolag.\nd\u00e4r gick ett flertal finansm\u00e4n in med kapital f\u00f6r framtida investeringar som till exempel spelark\u00f6p. ekonomin var under de f\u00f6rsta \u00e5ren p\u00e5 2000-talet positiv och f\u00f6reningen n\u00e5dde 2007 en oms\u00e4ttning p\u00e5 97,5 miljoner kronor och ett eget kapital p\u00e5 26,9 miljoner kronor, men mellan \u00e5ren 2008-2010 har man  visat ett minusresultat.\n\n\n== supportrar ==\ndjurg\u00e5rdens supportrar har organiserat sig i f\u00f6reningar sedan 1947, d\u00e5 djurg\u00e5rdens supporters club bildades. f\u00f6reningen anordnade bussresor till bortamatcher f\u00f6r medlemmar, men n\u00e5gon organiserad klack fanns inte. under mitten och slutet av 1970-talet b\u00f6rjade dock klackar organiseras och 1981 bildades supporterf\u00f6reningen blue saints. namnet kom till efter att djurg\u00e5rdsklacken sj\u00f6ng \"oh when the saints go marching in\", n\u00e4r djurg\u00e5rdens hockeyspelare gick in p\u00e5 hovets is. 1997 bytte blue saints namn till j\u00e4rnkaminerna efter v\u00e5ldsamma incidenter vilket gjorde att f\u00f6reningen f\u00e5tt negativ kritik fr\u00e5n media och allm\u00e4nheten.idag har j\u00e4rnkaminerna flera tusen medlemmar. supportrarna h\u00e4rr\u00f6r fr\u00e4mst fr\u00e5n stockholmsregionen, men lokala landsortsf\u00f6reningar finns \u00f6ver hela landet, d\u00e4ribland \u00e4ven en f\u00f6rening fr\u00e5n \u00e5land. en stor sifo-unders\u00f6kning fr\u00e5n 2013 visade att djurg\u00e5rden \u00e4r det lag som har n\u00e4st flest anh\u00e4ngare av stockholmslagen.djurg\u00e5rdsklacken har gjort sig k\u00e4nd de senaste \u00e5ren f\u00f6r att ha visat upp stora tifoarrangemang, fr\u00e4mst vid derbyn mot aik och hammarby.  j\u00e4rnkaminernas tifogrupp och senare ultras sthlm vann 2001, respektive 2003 canal+ tifopris. under 2005 grundades supportergruppen fabriken, som enbart riktar in sig p\u00e5 tifoverksamhet. till s\u00e4songen 2013 omorganiserades tifoverksamheten. fabriken lades ned och man bildade ist\u00e4llet sofial\u00e4ktaren tifo. djurg\u00e5rden har \u00e4ven sedan 2003 en av sveriges ledande ultrasgrupper, vid namn ultra caos stockholm.\n\n\n=== publiksnitt genom tiderna ===\n\n\n== rivaler ==\n\ndjurg\u00e5rdens st\u00f6rsta rivaler \u00e4r aik och d\u00e4refter hammarby if. m\u00f6ten mellan djurg\u00e5rden och aik brukar ibland kallas \"tvillingderbyt\" eftersom de b\u00e4gge f\u00f6reningarna bildades samma \u00e5r och l\u00e4nge delade hemmaplan. dock \u00e4r det smeknamnet n\u00e5got som f\u00e5 supportrar tagit till sig d\u00e5 man inte ser sig som tvillingar och inte vill f\u00f6rknippas med varandra. andra rivaler utifr\u00e5n landet \u00e4r ifk g\u00f6teborg och malm\u00f6 ff men \u00e4ven helsingborgs if.\n\n\n== matchst\u00e4ll ==\ndjurg\u00e5rden har n\u00e4stan alltid spelat i bl\u00e5randiga tr\u00f6jor p\u00e5 hemmaplan, vilket gett upphov till smeknamnet bl\u00e5r\u00e4nderna. en av de f\u00f6rsta lagbilderna i bl\u00e5randigt st\u00e4ll \u00e4r fr\u00e5n 1903.fr \u00e5n b\u00f6rjan av 1960-talet till 1979 spelade man i ett ljusbl\u00e5tt st\u00e4ll med smala m\u00f6rkbl\u00e5a r\u00e4nder innan 1980 bj\u00f6d p\u00e5 en helt m\u00f6rkbl\u00e5 hemmatr\u00f6ja. den blev bara ett\u00e5rig innan den ljusbl\u00e5a kom tillbaka. fr\u00e5n 1986 har det varit mer j\u00e4mnt f\u00f6rdelat ljus-/m\u00f6rkbl\u00e5tt. \nsen 1976 har adidas levererat matchtr\u00f6jan med undantag f\u00f6r 1988-1989 d\u00e5 nike var sponsor. den 11 februari 2021 gick man ut med att avtalet med adidas f\u00f6rl\u00e4ngs i fem \u00e5r till.prioritet finans har varit huvudsponsor sen 2014. \n\n\n== meriter ==\n\nsvenska m\u00e4stare:\nsm-guld (12): 1912, 1915, 1917, 1920, 1954\u201355, 1959, 1964, 1966, 2002, 2003, 2005, 2019\nallsvenskan (1925\u2013):\nvinnare (8): 1954/55, 1959, 1964, 1966, 2002, 2003, 2005, 2019\nligatv\u00e5a (4): 1962, 1967, 2001, 2022\nsvenska m\u00e4sterskapet (1896\u20131925):\nvinnare (4): 1912, 1915, 1917, 1920\nfinalist (7): 1904, 1906, 1909, 1910, 1913, 1916, 1919\nsvenska cupen:\nvinnare (5): 1989\u201390, 2002, 2004, 2005, 2018\nfinalist (4): 1951, 1974\u201375, 1988\u201389, 2012-13\nsvenska serien: (1910\u20131924)\nligatv\u00e5a (1): 1911/1912\nroyal league (2004\u20132007):\nsemifinal (1): 2005/2006\nkvalificeringar (2): 2004/2005, 2005/2006\nchampions league (1992\u2013) / m\u00e4starcupen (1955\u20131991):\nkvartsfinal: 1955\u201356\neuropa league (2009\u2013) / uefacupen (1971\u20132009):\nkvalificering: 2002\u201303, 2004/2005, 2018/2019\nfotbollsturneringen nackas minne (1977\u20131990, 2003\u20132004):\nvinnare: 1990\nfinalist: 2004\nrosenska pokalen (1899\u20131903):\nfinalist: 1902\nwicanderska v\u00e4lg\u00f6renhetssk\u00f6lden (1905\u20131916):\nvinnare (4): 1907, 1910, 1913, 1915\nfinalist (3): 1908, 1914, 1916\ncorinthian bowl (1906\u20131913):\nvinnare (1): 1910\nfinalist (2): 1908, 1911\n\n\n== rekord ==\n\nst\u00f6rsta vinst, allsvenskan: 9\u20131 mot hammarby if, 13 augusti 1990\nst\u00f6rsta f\u00f6rlust, allsvenskan: 1\u201311 mot ifk norrk\u00f6ping, 14 oktober 1945\npublikrekord, r\u00e5sundastadion: 50 750 mot ifk g\u00f6teborg, 11 oktober 1959\npublikrekord, stockholms stadion: 21 995 mot aik, 16 augusti 1946\npublikrekord, tele2 arena: 28 258 mot \u00f6rebro sk, 28 oktober 2019\nflest allsvenska matcher: 312, sven lindman 1965\u20131980\nflest allsvenska m\u00e5l: 70, g\u00f6sta \"knivsta\" sandberg 1951\u20131966\nflest seriematcher totalt: 322, g\u00f6sta \"knivsta\" sandberg 1951\u20131966\nflest m\u00e5l totalt: 77, g\u00f6sta \"knivsta\" sandberg 1951\u20131966\n\n\n== sportsliga resultat ==\n\n\n=== allsvenskan, senaste \u00e5ren ===\n\n\n=== svenska cupen 1986-2023 ===\nseger s\u00e4songerna 1989/90, 2002, 2004, 2005 och 2017/18.\nfinal s\u00e4songerna 1988/89 och 2012/13.\nsemifinal s\u00e4songerna 1997/98, 2003, 2018/19, 2020/21, 2021/22 och 2022/23.\n\u00e5ttondels- eller sextondelsfinal alla \u00f6vriga s\u00e4songer mellan 1986 och 2011 utom 1992/93, 1996/97 och 1998/99.\ngruppspel alla \u00f6vriga s\u00e4songer mellan 2012/13 och 2022/23.\n\n\n=== europaspel ===\n* = vinst p\u00e5 bortam\u00e5l\n** = f\u00f6rlust p\u00e5 bortam\u00e5l\n*** = coronas\u00e4song vilket gjorde att det bara spelades en match\n\n\n=== nordiska turneringar ===\n\n\n== spelare ==\n  \n\n\n=== utl\u00e5nade spelare ===\n  \n\n\n=== u19-truppen 2023 ===\n\n\n=== u17-truppen 2023 ===\n\n\n=== noterbara spelare ===\n\n\n==== kriterier ====\nhar vunnit skytteligan i allsvenskan, eller\nhar vunnit guldbollen, eller\nben\u00e4mndes tidigare p\u00e5 hemsidan under \"dif-hj\u00e4ltar\":, eller\nhar spelat minst 100 landskamper f\u00f6r sitt landslag, eller\nhar spelat minst 200 ligamatcher f\u00f6r djurg\u00e5rden\n\n\n=== lista \u00f6ver djurg\u00e5rdens lagkaptener ===\nf\u00f6ljande spelare har burit kaptensbindeln: \n\n\n=== guldbollen ===\nf\u00f6ljande spelare i djurg\u00e5rden har f\u00e5tt guldbollen:\n1964 - hans \"tjalle\" mild\n1956 - g\u00f6sta \"knivsta\" sandberg\n\n\n=== allsvenska skytteligan ===\nden allsvenska skytteligan har vunnits av spelare i djurg\u00e5rden fem g\u00e5nger:\n2019 - mohamed buya turay - 15 m\u00e5l\n2017 - magnus eriksson - 14 m\u00e5l\n1978 - tommy berggren - 19 m\u00e5l\n1962 - leif ski\u00f6ld - 21 m\u00e5l\n1950/1951 - hasse jeppson - 17 m\u00e5lf\u00f6r de interna skytteligavinnarna, se djurg\u00e5rdens if fotbollf\u00f6renings statistik\n\n\n== tr\u00e4nare ==\ntrots att det inte med s\u00e4kerhet \u00e4r k\u00e4nt vem som var tr\u00e4nare i djurg\u00e5rden innan h\u00f6sten 1922 \u00e4r det troligt att birger m\u00f6ller tog sig an den rollen under 1910-talet. m\u00f6ller spelade som centerhalv i laget och var \u00e4ven f\u00f6rbundskapten i det norska landslaget.sammanst\u00e4llningen nedan bygger endast p\u00e5 serieresultat fr\u00e5n allsvenskan, division 2, division 3, svenska serien och superettan. fram till och med 1989 r\u00e4knades 2 po\u00e4ng per vinst, fr\u00e5n och med 1990 3 po\u00e4ng.\nplacering anges f\u00f6r hela s\u00e4songens matcher \u00e4ven om tr\u00e4naren kom mitt i.\n\nf\u00f6rklaringar:\n\npl = placering, m = matcher, v = vinster, o = oavgjorda, f = f\u00f6rluster, p = po\u00e4ng\n\n\n== se \u00e4ven ==\ndjurg\u00e5rdens if\ndjurg\u00e5rdens if dam\ndjurg\u00e5rdens if hockey\n\n\n== referenser ==\n\n\n=== noter ===\n\n\n=== k\u00e4llor ===\ng\u00e4nger, hasse (2007). djurg\u00e5rdens if fotboll 1899-2006. attraktiv media; djurg\u00e5rdens if fotboll. isbn 978-91-633-0992-2 \nrehnberg, bo; mats wickman (1991). djurg\u00e5rdens if 100 \u00e5r: 1891-1991. sellin & partner f\u00f6rlag. isbn 91-7055-029-8 \ngrimlund, lars; frederic pavlidis (2005). djurg\u00e5rden - en supporters handbok. bokf\u00f6rlaget dn. isbn 91-7588-680-4 \n\n\n== externa l\u00e4nkar ==\n\nofficiell webbplats"