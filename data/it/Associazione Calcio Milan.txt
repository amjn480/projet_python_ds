"l'associazione calcio milan, meglio nota come ac milan, o semplicemente milan (afi: /\u02c8milan/), \u00e8 una societ\u00e0 calcistica italiana con sede nella citt\u00e0 di milano. milita nella serie a, massima serie del campionato italiano di calcio.\nfondato nel 1899 da un gruppo di inglesi e italiani, \u00e8 uno dei club pi\u00f9 antichi d'italia nonch\u00e9 uno dei pi\u00f9 blasonati al mondo e con maggior tradizione sportiva. indossa una divisa a strisce verticali  di colore rosso e nero, da cui il soprannome di rossoneri; i colori furono scelti da herbert kilpin, fondatore del club, per rappresentare il fuoco dei diavoli milanisti e la paura degli avversari nell'affrontarli. per derivazione tra i simboli del club c'\u00e8 la figura del diavolo, da cui l'altro soprannome del club, il diavolo. dal 1926 disputa le partite interne nello stadio san siro, costruito dall'allora presidente del milan piero pirelli.\n\u00e8 la terza squadra al mondo e prima in italia per numero di titoli internazionali ufficiali vinti: 18 (a pari merito con il boca juniors e l'independiente e alle spalle di real madrid e al-ahly, rispettivamente a quota 30 e 25). nella sua bacheca figurano, a livello internazionale, 7 coppe dei campioni/uefa champions league, 2 coppe delle coppe, 5 supercoppe europee, 3 coppe intercontinentali e una coppa del mondo per club fifa. \u00e8 la seconda squadra in europa e la prima in italia per numero di finali vinte (7) e finali disputate (11, a pari merito con il bayern monaco) in coppa dei campioni/uefa champions league. il milan \u00e8 stata la prima squadra italiana e la terza squadra in assoluto (dopo real madrid e benfica) ad essersi aggiudicata, nella stagione 1962-1963, la coppa dei campioni oggi nota come uefa champions league. a livello nazionale la sua bacheca \u00e8 arricchita da 31 trofei: 19 scudetti, 5 coppe italia e 7 supercoppe italiane. ha esordito nel campionato italiano nel 1900, per poi divenire gi\u00e0 l'anno successivo la seconda squadra, dopo il genoa, a vincere il campionato. gioca in serie a pressoch\u00e9 stabilmente dalla prima annata del moderno campionato italiano, la stagione 1929-1930: da allora, infatti, ha partecipato a 90 campionati di serie a a girone unico su 92. complessivamente, con 49 trofei ufficiali vinti (31 nazionali e 18 internazionali), \u00e8 il secondo club italiano pi\u00f9 titolato dietro alla juventus (70).  \nnumerosi calciatori sono stati premiati durante la militanza nel club con i massimi riconoscimenti individuali quali il pallone d'oro (8) e il fifa world player (3), entrambi record a livello italiano condivisi con la juventus. nel 1995 e nel 2003 fu nominata squadra mondiale dell'anno dall'iffhs e nel 2009 si piazz\u00f2 al quarto posto nella classifica stilata sempre dall'iffhs dei migliori club europei del xx secolo. la squadra pu\u00f2 contare su un sostegno numeroso sia a livello nazionale che internazionale, che ne fanno il club italiano con pi\u00f9 tifosi al mondo.\n\n\n== storia ==\n\n\n=== dagli esordi al secondo dopoguerra ===\nil milan football & cricket club nacque grazie all'iniziativa di un gruppo di inglesi e italiani, riuniti all'hotel du nord e des anglais, tra i quali alfred edwards, il primo presidente, edward nathan berra, il vicepresidente e capitano della squadra di cricket, il segretario samuel richard davies, e fra i soci fondatori david allison (capitano della squadra), daniele angeloni, giannino camperio, antonio dubini, guido valerio e herbert kilpin. la data di fondazione, che il club stesso fissa tradizionalmente al 16 dicembre 1899, non \u00e8 certa, in quanto non indicata sull'atto costitutivo della societ\u00e0: ricerche storiografiche indicano come giorno pi\u00f9 probabile il 13 dicembre.il 15 gennaio 1900 il club fu affiliato alla fif, federazione italiana del football e il 15 aprile, nelle semifinali del campionato 1900, la squadra esord\u00ec con una sconfitta per 3-0 contro il torinese. il 27 maggio dello stesso anno vinse la medaglia del re grazie al 2-0 ottenuto contro la juventus.\nl'anno seguente il milan si laure\u00f2 campione d'italia, interrompendo la serie di vittorie consecutive del genoa, sconfitto in finale per 3-0. per il bis occorse aspettare il 1906, quando ad essere battuta fu la juventus che rifiut\u00f2 di disputare la ripetizione della gara di spareggio sul campo dell'us milanese, non condividendo la decisione della fif sulla scelta della sede della partita. nel 1907 arriv\u00f2 il terzo successo, grazie al primo posto nel girone finale a cui parteciparono torino e andrea doria.\n\nnonostante i successi, nel 1908 un gruppo di soci, in disaccordo sul tesseramento dei giocatori stranieri, lasci\u00f2 i rossoneri per fondare un nuovo sodalizio, il football club internazionale milano. dopo la separazione il milan sfior\u00f2 per due volte consecutive l'accesso alla finale nazionale, nel 1910-1911 e nel 1911-1912, piazzandosi alle spalle della pro vercelli nel girone nordoccidentale, mentre nel 1916 i rossoneri misero in bacheca la coppa federale, torneo di guerra che sostituiva il campionato italiano di calcio e ne adottava la medesima formula, ma che non fu mai ufficialmente riconosciuto dalla figc. nelle stagioni seguenti la squadra vinse due volte i campionati regionali, ma non riusc\u00ec a ottenere successi nelle fasi nazionali.\nnel marzo 1919 la denominazione fu mutata in milan football club e nel 1926 venne inaugurato lo stadio san siro, fatto costruire dal presidente piero pirelli e che, fino al 1947, ospit\u00f2 solo il milan, dato che l'inter avrebbe giocato all'arena civica. nel periodo interbellico i diavoli ottennero solo piazzamenti di met\u00e0 classifica non andando mai oltre il terzo posto, ottenuto nelle stagioni 1937-1938 e 1940-1941. le stelle dell'epoca furono aldo boffi e giuseppe santagostino.\nnel 1936 la societ\u00e0 assunse la denominazione milan associazione sportiva, mutata nel febbraio 1939, quando le autorit\u00e0 fasciste imposero l'italianizzazione del nome in associazione calcio milano. nell'immediato dopoguerra, mutata ancora la denominazione in associazione calcio milan, la squadra rossonera ripart\u00ec col quarto posto del 1946-1947 e col simbolico titolo di campione d'inverno la stagione successiva.\n\n\n=== gli anni cinquanta e sessanta ===\nil quarto scudetto arriv\u00f2 nel 1950-1951, dopo 44 anni di attesa, insieme alla prestigiosa coppa latina 1951, vinta battendo in finale i francesi del lille per 5-0, grazie ai gol del celebre trio svedese gre-no-li e alle parate di lorenzo buffon, sotto la guida tecnica dell'ungherese lajos czeizler. negli anni seguenti si unirono alla squadra altri campioni come juan alberto schiaffino, osvaldo bagnoli, luigi radice e cesare maldini che, capitanati da nils liedholm, furono fra i protagonisti delle vittorie nella coppa latina 1956, conquistata ai danni dell'athletic bilbao, e di altri 3 campionati (1954-1955, 1956-1957 e 1958-1959). nel 1958 il milan raggiunse la sua prima finale di coppa dei campioni, perdendo per\u00f2 per 3-2 ai supplementari contro il grande real madrid, vincitore delle prime cinque edizioni del trofeo.\n\nnel 1961-62 il milan vinse il suo ottavo titolo con nereo rocco in panchina, il capocannoniere jos\u00e9 altafini in attacco e un giovane gianni rivera in campo. cambiata, all'inizio della stagione seguente, la denominazione in milan associazione calcio, il club ottenne il primo successo continentale trionfando per 2-1, grazie a una doppietta di altafini, nella finale di wembley contro il benfica e cesare maldini fu il primo capitano di una squadra italiana a sollevare la coppa dei campioni. il 16 novembre 1963 i rossoneri, con giuseppe viani in panchina dopo il passaggio di rocco al torino, persero per\u00f2 per 1-0 lo spareggio della coppa intercontinentale giocato allo stadio maracan\u00e3 contro il santos di pel\u00e9. questa fu l'ultima stagione sotto la presidenza di andrea rizzoli, che si dimise dopo nove anni in cui vinse 4 scudetti, una coppa latina, una coppa dei campioni ed edific\u00f2 il centro sportivo di milanello.dopo alcune stagioni opache, che videro come unico successo la coppa italia 1966-1967, il ritorno in panchina di rocco port\u00f2, nel 1967-1968, a vincere il nono scudetto e la coppa delle coppe 1967-1968, messa in bacheca battendo al de kuip di rotterdam l'amburgo grazie ad una doppietta di kurt hamrin. nel campionato successivo il milan giunse secondo a pari punti con il cagliari, alle spalle della fiorentina, ma vinse la sua seconda coppa dei campioni battendo per 4-1 nella finale di madrid l'ajax di rinus michels. in quell'anno il milan si aggiudic\u00f2 la coppa intercontinentale, in virt\u00f9 del successo nella doppia finale contro gli argentini dell'estudiantes (3-0; 1-2). a questi allori di squadra si aggiunse anche la vittoria di rivera nel pallone d'oro 1969, primo italiano a riuscirvi.\n\n\n=== gli anni settanta e ottanta ===\ngli anni settanta si aprirono con tre secondi posti consecutivi in campionato, due dei quali ottenuti dopo aver subito brucianti rimonte da parte di inter (1970-1971) e juventus (1972-1973). in particolare nel 1972-1973 i rossoneri persero un campionato che sembrava gi\u00e0 vinto a causa di un'amara sconfitta nella \"fatal verona\". i secondi posti in campionato furono per\u00f2 compensati dalla vittoria di due coppe italia consecutive (1971-1972 e 1972-1973) e dalla seconda coppa delle coppe.\ndopo alcune stagioni non esaltanti, l'arrivo di nils liedholm in panchina e il 4\u00ba posto nel torneo 1977-1978, stagione di debutto di franco baresi, prelusero alla vittoria del decimo titolo nel 1978-1979. la squadra, guidata in campo da gianni rivera, alla sua ultima stagione da calciatore, vinse la concorrenza dell'ostico perugia di ilario castagner, che concluse il campionato imbattuto (prima squadra a riuscirvi nella serie a a girone unico) e si assicur\u00f2 l'agognato \"scudetto della stella\".gli anni ottanta si aprirono con la prima retrocessione in serie b e la radiazione del presidente rossonero felice colombo a seguito dello scandalo del totonero. il pronto ritorno nella massima serie vincendo il campionato di serie b 1980-1981 fu seguito da una stagione fallimentare che vide i rossoneri retrocedere nuovamente, questa volta sul campo, chiudendo il torneo al terz'ultimo posto della classifica con 24 punti in 30 giornate. il ritorno in a fu ancora una volta immediato ma il milan, dopo alcune stagioni di transizione, che il 20 gennaio 1985 videro l'esordio a udine del sedicenne paolo maldini, dovette affrontare una grave crisi societaria. la societ\u00e0, fortemente indebitata e a rischio fallimento, fu rilevata il 20 febbraio 1986 dall'imprenditore milanese silvio berlusconi, che ne ripian\u00f2 il deficit economico.\nla successiva campagna acquisti fu all'altezza del blasone rossonero: arrivarono roberto donadoni, dario bonetti, giuseppe galderisi, daniele massaro e giovanni galli e dopo una stagione di assestamento, che vide l'esonero di liedholm e il quinto posto finale, l'anno successivo il milan scelse di puntare sul giovane tecnico arrigo sacchi e ingaggi\u00f2 i due fuoriclasse olandesi marco van basten e ruud gullit, pallone d'oro 1987. sacchi, dopo un inizio difficile, guid\u00f2 la squadra alla rimonta sul napoli sino alla vittoria finale. tale successo fu il preludio a un triennio d'oro in cui i rossoneri si aggiudicarono due coppe dei campioni (1989, 1990), due supercoppe europee (1989, 1990), due coppe intercontinentali (1989, 1990) e la supercoppa italiana 1988. il milan di sacchi, ispirato al calcio totale, \u00e8 considerata dalla uefa una delle pi\u00f9 forti squadre di club di sempre.\n\n\n=== gli anni novanta e duemila ===\nla serie di successi internazionali del milan di sacchi si interruppe il 20 marzo 1991 nella \"notte di marsiglia\", quando adriano galliani, durante il ritorno del quarto di finale di coppa dei campioni giocato contro l'olympique marsiglia, fece ritirare la squadra, in svantaggio per 1-0, per lo spegnimento di uno dei riflettori dello stadio. la scelta di non tornare in campo anche dopo il ripristino dell'illuminazione port\u00f2 alla sconfitta a tavolino per 3-0 e alla squalifica per un anno dalle coppe europee. si chiuse cos\u00ec il ciclo di sacchi che a fine stagione lasci\u00f2 la panchina a fabio capello per diventare commissario tecnico della nazionale italiana.\nescluso dalle competizioni europee, il milan si concentr\u00f2 sul campionato 1991-1992, vinto senza subire sconfitte, impresa eguagliata dalla juventus nell'annata 2011-2012. l'anno seguente il milan si aggiudic\u00f2 il secondo scudetto di fila (stabilendo il record assoluto di partite consecutive senza sconfitta, 58, considerando i primi cinque campionati europei) e la supercoppa italiana 1993 e torn\u00f2 da protagonista nel palcoscenico europeo, arrivando a disputare la finale di uefa champions league, dove fu nuovamente sconfitto di misura dall'olympique marsiglia.\nsubentrati al marsiglia, squalificato a seguito del caso valenciennes-olympique marsiglia, i rossoneri persero ambedue le gare che assegnavano la supercoppa uefa 1993 (per 2-1 complessivo contro il parma) e la coppa intercontinentale 1993 (per 3-2 contro il san paolo). l'annata 1993-94 fu invece memorabile, impreziosita dal double scudetto-uefa champions league, coppa vinta in finale per 4-0 contro il bar\u00e7a allenato da johan cruijff malgrado le assenze di franco baresi e alessandro costacurta per squalifica; si aggiudic\u00f2, poi, la supercoppa italiana 1994 e la supercoppa uefa 1994, ma fu sconfitto per 2-0 nella coppa intercontinentale 1994 dagli argentini del v\u00e9lez sarsfield e per 1-0 nella finale di uefa champions league 1994-1995, raggiunta per il terzo anno consecutivo, dal giovane ajax del tecnico louis van gaal. al termine della stagione 1995-96, conclusa con la vittoria del quarto scudetto in cinque anni, capello lasci\u00f2 la panchina all'uruguaiano \u00f3scar tab\u00e1rez.\n\nnei due anni seguenti il milan, che pass\u00f2 nel dicembre 1996 da tab\u00e1rez al rientrante sacchi e, nell'estate 1997, da questi al rientrante capello, visse la fine di un ciclo, segnata da una crisi di risultati e piazzamenti molto deludenti in campionato. nel 1998 riusc\u00ec, tuttavia, a raggiungere dopo otto anni la finale di coppa italia, dove fu sconfitto dalla lazio. l'ingaggio del tecnico alberto zaccheroni, che guid\u00f2 i rossoneri alla vittoria del sedicesimo scudetto nel 1998-1999, parve preludere ad un nuovo ciclo di successi, ma la squadra non ottenne risultati di rilievo e pass\u00f2 nel 2001 nelle mani di cesare maldini, prima dell'arrivo in panchina dell'ex calciatore rossonero carlo ancelotti, che, approdato nella stagione 2001-2002, inaugur\u00f2 un nuovo ciclo vincente. sotto la sua guida, dopo la semifinale di coppa uefa 2001-2002, nel 2003 torn\u00f2 in bacheca la uefa champions league, che mancava da nove anni e fu vinta battendo ai tiri di rigore, nella finale all'old trafford di manchester, i rivali della juventus. tre giorni dopo, contro la roma, la squadra si aggiudic\u00f2 l'unica coppa italia dell'era berlusconi, la quinta della storia rossonera. nella stagione 2003-2004, in cui la societ\u00e0 mut\u00f2 la denominazione in associazione calcio milan, la bacheca si arricch\u00ec con il diciassettesimo scudetto e la quarta supercoppa europea, vinta allo stadio louis ii di monte carlo battendo per 1-0 il porto di jos\u00e9 mourinho, mentre i rossoneri persero, sempre ai rigori, sia la supercoppa italiana 2003 contro la juventus che la coppa intercontinentale 2003 contro gli argentini del boca juniors.nel 2004-2005 la squadra fu artefice di un'altra stagione ad alti livelli, aperta con la vittoria della supercoppa italiana 2004 e chiusa con il secondo posto in campionato e la sconfitta-beffa nella finale di uefa champions league contro il liverpool, che nel secondo tempo rimont\u00f2 in soli sei minuti dallo 0-3 e vinse la coppa ai rigori. nel 2005-2006 i rossoneri si fermarono in semifinale in uefa champions league e conclusero il campionato al secondo posto. nell'estate seguente il club fu coinvolto nello \"scandalo calciopoli\" e sub\u00ec una penalizzazione di 30 punti che lo releg\u00f2 al terzo posto e un'ulteriore penalizzazione di 8 punti da scontare nel campionato successivo.nel 2006-2007 il milan giunse nuovamente in finale di uefa champions league (l'undicesima della propria storia), vinta per la settima volta con la doppietta di inzaghi ancora contro gli inglesi del liverpool. kak\u00e1, che vinse poi il pallone d'oro 2007, fu il capocannoniere della manifestazione con 10 gol. nel 2007-2008 il milan si aggiudic\u00f2 anche la sua quinta supercoppa europea e la sua prima coppa del mondo per club, ultimi successi del ciclo ancelotti, che al termine della stagione 2008-2009, segnata anche dal ritiro di paolo maldini, lasci\u00f2 il testimone all'ex calciatore e dirigente leonardo, alla sua prima esperienza da allenatore, ma rimasto in carica per una sola stagione.\n\n\n=== dagli anni duemiladieci ad oggi ===\nnell'estate del 2010 arriv\u00f2 sulla panchina rossonera massimiliano allegri, che guid\u00f2 il milan alla vittoria del campionato italiano nella stagione 2010-2011, quando il milan, trascinato dai gol del neoacquisto zlatan ibrahimovi\u0107, vinse il diciottesimo scudetto. nel 2011 il milan mise in bacheca anche la sua sesta supercoppa italiana, battendo a pechino l'inter per 2-1. durante la gestione di allegri giunsero un secondo posto in serie a nel 2012 e un terzo posto nel 2013. nel gennaio 2014 allegri fu sollevato dall'incarico e sostituito con clarence seedorf.\nnel triennio successivo alla guida dei rossoneri si avvicendarono clarence seedorf, filippo inzaghi, sini\u0161a mihajlovi\u0107 e cristian brocchi, ma la squadra visse un periodo di declino. nel dicembre 2016, sotto la guida di vincenzo montella, i rossoneri si aggiudicarono per la settima volta la supercoppa italiana, ultimo trofeo della presidenza berlusconi. il 13 aprile 2017 fu ufficializzata la cessione della societ\u00e0 all'imprenditore cinese li yonghong, nuovo presidente del club, ma, dopo poco pi\u00f9 di un anno, si assistette ad un nuovo ribaltone societario: il 21 luglio 2018 il fondo d'investimento statunitense elliott subentr\u00f2 all'inadempiente li yonghong, nominando paolo scaroni nuovo presidente del club rossonero. dopo aver conseguito la qualificazione all'europa league per il terzo anno di fila nel campionato 2018-2019, il milan fu successivamente escluso (di comune accordo con l'uefa) dalla competizione per aver violato le norme del fair play finanziario. passato nel 2019 sotto la guida di stefano pioli, il club, giunto secondo nel campionato 2020-2021, si aggiudica il diciannovesimo scudetto nel 2021-2022 e raggiunge le semifinali della uefa champions league nel 2022-2023.\n\n\n== cronistoria essenziale ==\n\n\n== colori e simboli ==\n\n\n=== colori ===\ndurante tutta la sua storia il milan ha avuto come colori distintivi il rosso e il nero. tali colori furono scelti, come disse kilpin, per rappresentare il fuoco dei diavoli milanisti (rosso) e la paura degli avversari nell'affrontarli (nero).i giocatori indossano una maglia a strisce rosse e nere, motivo per il quale fu dato loro il soprannome di rossoneri, pantaloncini bianchi e calzettoni neri. la divisa di trasferta \u00e8 solitamente con colore di fondo bianco; con tale divisa il milan ha vinto 6 finali su 8 di coppa dei campioni/champions league, avendo perso solo contro l'ajax nel 1994-1995 e contro il liverpool nel 2004-2005 mentre ha vinto solo una finale su 3 con la maglia rossonera. la terza maglia, invece, \u00e8 stata prevalentemente nera, ma anche gialla, azzurra, rossa o argentata e persino verde.\n\n\n=== simboli ufficiali ===\n\n\n==== stemma ====\nper diversi anni il logo del milan fu semplicemente la bandiera di milano. un altro soprannome che deriva dai colori della societ\u00e0 \u00e8 il diavolo e di conseguenza come logo della societ\u00e0 fu usata anche l'immagine di un diavolo rosso stilizzato alla destra di una stella, riconoscimento della vittoria di 10 scudetti. lo stemma riporta i colori sociali rosso e nero a sinistra e la bandiera del comune di milano (una croce rossa su sfondo bianco) sulla destra, con la sigla acm sopra e l'anno della fondazione (1899) sotto.\n\n\n==== inno ====\ndal 2015 il rapper emis killa e il bassista saturnino sono gli interpreti dell'inno ufficiale del milan, #rossoneri, lanciato in occasione del 116-esimo compleanno del club in sostituzione di milan, milan, scritto dal cantautore tony renis, tifoso rossonero, e da massimo guantini, con piccoli contributi nel testo da parte del patron silvio berlusconi. in precedenza, nel 1984 un altro musicista di fede rossonera, enzo jannacci, aveva scritto e interpretato per la squadra meneghina l'inno mi-mi-la-lan. da ricordare anche il canto rossonero, inno non ufficiale prodotto nel 1986 da alcuni membri del tifo organizzato milanista in compartecipazione con umberto smaila, il quale si occup\u00f2 della parte musicale e vocale.\n\n\n==== mascotte ====\ndal 16 febbraio 2006 la mascotte ufficiale del milan, disegnata dalla warner bros., \u00e8 milanello, un diavolo rosso con la divisa rossonera e un pallone da calcio, il cui nome omaggia peraltro quello del centro sportivo del club. in precedenza, negli anni novanta tale ruolo era affidato a dudy, versione milanista di five, storica mascotte della rete televisiva canale 5; dagli anni ottanta, sia la squadra che l'emittente sono infatti di propriet\u00e0 di silvio berlusconi, e \"dudy\" era il soprannome del suo secondogenito, pier silvio berlusconi.\n\n\n== strutture ==\n\n\n=== stadio ===\n\nnei primi anni dopo la sua nascita il milan gioc\u00f2 le partite casalinghe in diversi campi. dall'aprile 1900 al febbraio 1902 al campo trotter in piazza doria (dove successivamente sorse la stazione centrale di milano), dal marzo 1903 al febbraio 1905 al campo acquabella in corso indipendenza, inaugurato il 15 marzo 1903 con l'amichevole milan-genoa 0-0, dal gennaio 1906 al marzo 1914 al campo milan di porta monforte (poi campo di via fratelli bronzetti, dopo il cambio dell'ingresso da via sottocorno a via fratelli bronzetti), dal novembre 1914 al marzo 1919 al velodromo sempione, dall'ottobre al novembre 1919 al campo pirelli (in zona bicocca), dal novembre 1919 al dicembre 1919 in vari campi milanesi in attesa della costruzione del nuovo stadio, e dal febbraio 1920 al luglio 1926 al campo di viale lombardia. il milan gioc\u00f2 saltuariamente anche all'arena civica, campo in seguito diventato dell'ambrosiana-inter, nel 1900, dal 1908 al 1914, dall'ottobre 1941 al giugno 1945 e infine dal 1946 al 1947.\nnel dicembre 1925 inizi\u00f2, a spese di piero pirelli, allora presidente rossonero, la costruzione dello stadio di san siro, cos\u00ec chiamato dal nome del quartiere di milano in cui sorgeva. il nuovo impianto fu ufficialmente inaugurato il 19 settembre dell'anno seguente con una partita tra milan e inter, vincitrice per 6-3. da quel momento il milan vi gioca, tranne poche eccezioni, le partite interne: san siro era infatti raggiungibile con difficolt\u00e0 dai tifosi per via della penuria di energia elettrica, necessaria a far funzionare i tram che portavano i tifosi allo stadio. nell'aprile 1935 il comune di milano acquis\u00ec la propriet\u00e0 dello stadio di san siro che, dalla stagione 1947-48, divenne anche l'impianto casalingo dei nerazzurri. nel 1980 lo stadio, che ha una capienza di 75 923 posti, fu intitolato a giuseppe meazza, ex calciatore di entrambe le societ\u00e0 milanesi nonch\u00e9 della nazionale italiana di calcio.negli ultimi anni il milan ha valutato l'ipotesi di costruire un nuovo stadio di propriet\u00e0. il progetto, iniziato verso la fine del 2014 e sviluppato dalla arup, societ\u00e0 che ha realizzato l'allianz arena e lo stadio olimpico di pechino, si sarebbe dovuto realizzare proprio a fianco di casa milan al portello. nel luglio 2015 il milan si \u00e8 aggiudicato il bando della fondazione di fiera milano relativo ai padiglioni 1 e 2 di fieramilanocity, al posto dei quali sarebbe dovuto sorgere il nuovo stadio, ma a causa dell'impossibilit\u00e0 di praticare analisi e carotaggi preventivi dei terreni e di una lievitazione dei costi di bonifica fino a 35 milioni di euro, il progetto \u00e8 stato abbandonato.\n\n\n=== centro di allenamento ===\n\nil campo di allenamento del milan \u00e8 il centro sportivo di milanello, situato in provincia di varese tra i comuni di carnago, cassano magnago e cairate. inaugurato nel 1963 per volere dell'allora presidente rizzoli, \u00e8 il primo centro italiano completamente dedicato alla preparazione atletica di una squadra di calcio. \u00e8 immerso in un'oasi verde di 160000 m\u00b2 che comprende anche una pineta e un laghetto. dispone di 6 campi da calcio regolamentari, un campetto in erba sintetica, un campetto coperto con fondo sintetico e un campetto in erba circondato da un muro sormontato da una recinzione, denominato \"gabbia\", dentro il quale ci si pu\u00f2 allenare a migliorare velocit\u00e0 di esecuzione e reattivit\u00e0.il centro sportivo, che ospita i giocatori durante i ritiri, conta anche palestre, stanze mediche, la sala stampa, gli studi di milan tv e una foresteria allo scopo di ospitare anche le squadre giovanili del milan. accanto alla palestra vi \u00e8 una sala piscine utilizzata per il recupero di giocatori infortunati.a partire dal 2002, a milanello \u00e8 presente anche il centro medico specializzato milanlab: un laboratorio che, attraverso l\u2019analisi di dati e parametri fisici individuali atti alla creazione di specifici allenamenti personalizzati, mira a prevenire gli infortuni dei giocatori.\n\n\n== societ\u00e0 ==\nl'associazione calcio milan, fondata nel 1899 come associazione con il nome milan foot-ball and cricket club, \u00e8 attualmente una societ\u00e0 per azioni, costituita il 27 luglio 1960 e avente sede legale in via aldo rossi 8 a milano. la societ\u00e0, iscritta alla camera di commercio di milano-monza e brianza-lodi, risulta avere, al 2023, 364 dipendenti e un capitale sociale di 113 443 200 \u20ac.il club \u00e8 controllato, dal 31 agosto 2022, per il 99,93% dalla societ\u00e0 olandese acm bidco b.v., riconducibile al 100% alla societ\u00e0 statunitense di gestione degli investimenti redbird capital partners di gerry cardinale. rimane un vincolo di pegno sulle quote del milan alla precedente propriet\u00e0, la societ\u00e0 lussemburghese rossoneri sport investment luxembourg s.\u00e0 r.l., riconducibile al fondo d'investimento statunitense elliott management corporation. il rimanente capitale azionario dello 0,07%% \u00e8 detenuto dall'associazione piccoli azionisti del milan.\nl'associazione calcio milan \u00e8 inoltre la holding capogruppo del \"gruppo ac milan s.p.a.\", della quale fanno parte le seguenti controllate e collegate:  milan entertainment s.r.l. (controllata al 100%), che si occupa di servizi gestionali tra cui quelli commerciali, marketing e vendite;  milan real estate s.p.a (controllata al 100%), che si occupa di gestione delle propriet\u00e0 immobiliari (milanello e il centro sportivo vismara); ac milan (shanghai) sports development co. ltd. (controllata al 100%), societ\u00e0 cinese che si occupa dello sviluppo delle attivit\u00e0 commerciali a marchio milan nel\nmercato asiatico; fondazione milan - onlus (controllata al 100%), che si occupa dei diritti fondamentali della persona, di diffondere la cultura e la pratica\ndell\u2019attivit\u00e0 sportiva; m-i stadio s.r.l. (collegata al 50% con l'inter), che si occupa di gestione tecnica e commerciale dello stadio giuseppe meazza di milano; casa milan s.r.l. (partecipata all'0,01%), che si occupa della gestione dell'edificio di milano, sito in zona portello, che ospita la sede del club; european super league company s.l. (al 31 dicembre 2022 partecipata al 9,09%), societ\u00e0 spagnola che si occupa del progetto \"superlega europea\".\nal 2023, in base a quanto emerge dal deloitte football money league 2023, rapporto stilato dalla societ\u00e0 di revisione e consulenza aziendale statunitense deloitte touche tohmatsu, il milan risulta essere il terzo club italiano e sedicesimo a livello mondiale in termini di fatturato (264,9 milioni di euro); inoltre, \u00e8 stato inserito al secondo posto in italia e al quattordicesimo posto in ambito internazionale, in questo caso in termini di valore borsistico, nella classifica 2023 stilata dalla rivista statunitense forbes (1 404 milioni di euro); infine, il terzo posto in ambito nazionale e quindicesimo in quello internazionale sono attribuiti al brand milan, secondo il report della societ\u00e0 di consulenza globale per la valutazione dei marchi, l'inglese brand finance, che nel 2023 lo valuta in 358 milioni di euro e un rating aaa-.il club \u00e8 membro ordinario dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa, sorto nel 2008 in sostituzione della g-14, organizzazione non riconosciuta dalla confederazione europea, nonch\u00e9 del forum dei club europei, unit\u00e0 operativa della stessa uefa, di cui il milan era, per entrambe, fondatore nonch\u00e9 socio permanente.\n\n\n=== organigramma societario ===\ndal sito ufficiale della societ\u00e0.\n\n\n=== gruppo milan ===\nl'associazione calcio milan s.p.a. controlla il 100% di milan entertainment s.r.l., di milan real estate s.p.a. e di fondazione milan - onlus; possiede inoltre il 50% di m-i stadio s.r.l.\nmilan entertainment s.r.l. \u00e8 la societ\u00e0 che detiene i diritti di gestione e valorizzazione commerciale del marchio milan\nmilan real estate s.p.a. \u00e8 la societ\u00e0 che gestisce il patrimonio immobiliare della squadra rossonera, comprendente il centro sportivo di milanello.\nm-i stadio s.r.l. \u00e8 il consorzio formato al 50% tra milan e inter per la gestione dello stadio giuseppe meazza.\n\n\n=== impegno nel sociale ===\nattraverso la onlus fondazione milan, presieduta da paolo scaroni, fin dal 2003 il club \u00e8 impegnato nel sociale, avviando e sostenendo dei progetti che si ripropongono di combattere le situazioni di disagio giovanile attraverso la pratica dello sport. dalla sua nascita la fondazione ha realizzato, in italia e all'estero, oltre 100 progetti e raccolto oltre 10 milioni di euro.\n\n\n=== settore giovanile ===\nil settore giovanile del milan \u00e8 formato da sedici squadre, undici maschili (primavera, under 18, allievi nazionali u17, allievi nazionali u16, giovanissimi nazionali u15, giovanissimi regionali u14, giovanissimi regionali b u13, esordienti a u12, esordienti b u11, pulcini u10, pulcini u9, primi calci u8) e cinque femminili (allieve nazionali u17, giovanissime u15, esordienti u13, esordienti u11, pulcine u10). il progetto scuola calcio milan si rivolge anche alla formazione degli allenatori delle societ\u00e0 affiliate, per assicurare il miglioramento delle attivit\u00e0 volte alla crescita dei giovani.\nad esso si affiancano i milan junior camp, scuole estive in ambito nazionale e internazionale, in cui si coniuga la vacanza con l'attivit\u00e0 sportiva, con la possibilit\u00e0 di partecipare anche a corsi di lingua inglese.\nle attivit\u00e0 delle squadre del settore giovanile si svolgono al centro sportivo vismara (51.000 m\u00b2) nel quartiere gratosoglio di milano, mentre la primavera si allena con la prima squadra a milanello.nel corso degli anni il sistema giovanile \u00e8 stato inoltre responsabile della formazione di alcuni dei pi\u00f9 importanti giocatori rossoneri della storia, tra i quali spiccano i primi tre calciatori per numero di presenze con la maglia del milan, ovvero paolo maldini, franco baresi e alessandro costacurta.\n\n\n== diffusione nella cultura di massa ==\nnel settore cinematografico, tra le pellicole dedicate alla squadra rossonera ci sono gli eroi della domenica (1953) del regista mario camerini, che racconta dell'incontro di calcio tra i rossoneri e una pericolante e di un tentativo di corruzione; nel film compaiono, oltre all'allenatore lajos czeizler, molti dei giocatori del milan dell'epoca, lorenzo buffon, carlo annovazzi e l'intero gre-no-li. del 1959 \u00e8 l'audace colpo dei soliti ignoti di nanni loy, sequel de i soliti ignoti, in cui un gruppo di balordi romani si reca a milano fingendosi al seguito della squadra giallorossa, ma con l'intento di compiere una rapina al furgone del totocalcio. memorabile la scena in cui gassman, interrogato nel commissariato, recita a memoria la cronaca della partita per suffragare il proprio alibi. \n\nci sono poi un film dell'82 di enrico vanzina, eccezzziunale... veramente, in cui diego abatantuono interpreta, in tre distinti episodi, rispettivamente un tifoso milanista, donato cavallo il \"ras della fossa\", uno interista e uno juventino e il suo sequel del 2006, eccezzziunale veramente - capitolo secondo... me, sempre di vanzina. nel 1989 massimo boldi, in fratelli d'italia, interpreta uno sfegatato supporter milanista costretto a un avventuroso viaggio in auto assieme a due pericolosi ultras giallorossi, romolo e remo, appena usciti di prigione, interpretati da angelo bernabucci e maurizio mattioli. gli stessi attori, con ruoli analoghi, compaiono poi in tifosi, film a episodi del 1999.\nin ambito musicale, il popolare cantautore adriano celentano ha citato il milan nel brano del 1968 eravamo in 100.000, \u00abio dell'inter, lei del milan\u00bb. nel 1979 lucio dalla omaggiava nel brano milano il successo nella coppa dei campioni del 1963, \u00abpoi milan e benfica, milano che fatica\u00bb mentre il grande tifoso rossonero enzo jannacci ricordava, nel brano del 1974 vincenzina e la fabbrica, stagioni sottotono con \u00abzero a zero anche ieri 'sto milan qui, 'sto rivera che ormai non mi segna pi\u00f9\u00bb. ricordiamo anche l'attore umberto smaila, che ha scritto e interpretato nel 1987 l'inno degli ultras del milan canto rossonero e laura pausini, reinterprete di milan, milan, che ha duettato con ancelotti a san siro per celebrare la vittoria nella champions league del 2007.\nampia \u00e8 la popolarit\u00e0 del milan nei social network: all'11 gennaio 2016 risulta seguito da 24,7 milioni di fan su facebook, da 3,1 milioni su twitter e 1,9 su instagram, collocandosi al primo posto nella graduatoria italiana e all'ottavo in quella mondiale; il club vanta inoltre circa 300 000 iscritti al canale youtube e oltre 5 milioni di tifosi su google+.\nil 16 dicembre 1999, in occasione del centenario della fondazione del club, \u00e8 nato milan channel, un canale televisivo a pagamento che trasmette ininterrottamente notizie ed eventi incentrati sul \"mondo milan\". \u00e8 il primo canale tematico italiano interamente dedicato ad una squadra di calcio. il 1\u00ba luglio 2016 il canale assume la nuova denominazione di milan tv rinnovando grafiche e logo. tematiche analoghe vengono diffuse anche attraverso milantime, la web tv ufficiale della squadra rossonera, che trasmette in streaming tramite il sito ufficiale del club. pi\u00f9 in generale, la distribuzione di contenuti avviene attraverso una piattaforma integrata di un ambiente unico, comprendente social, web e mobile, avviata nel 2010 col progetto milan media factory. tra le emittenti radio ci sono radio italia, radio ufficiale del club, e la radio sportiva radio milaninter, le cui trasmissioni sono dedicate a entrambe le compagini milanesi.\nin campo editoriale forza milan! \u00e8 stata per oltre mezzo secolo la rivista ufficiale della squadra, fondata nel 1963 dal giornalista gino sansoni ed edita da panini. dedicata interamente alle vicende del club, sotto la direzione di gigi vesigna raggiunse la tiratura di 130 000 copie mensili.\n\n\n== allenatori e presidenti ==\n\n\n=== allenatori ===\n\nsono 60 gli allenatori che dal 1899 hanno assunto la guida tecnica del club. il primo allenatore, nonch\u00e9 capitano e fondatore del club, fu herbert kilpin, che rimase alla guida della squadra fino al 1906, mentre il primo allenatore professionista ingaggiato nel 1922, fu l'austriaco ferdi oppenheim, che fu anche il primo allenatore straniero della storia rossonera: rimase alla guida della societ\u00e0 per due stagioni.\nl'allenatore rossonero pi\u00f9 vincente e longevo \u00e8 stato nereo rocco, detto il par\u00f2n, in carica per 4 periodi diversi per un totale di 459 panchine in 13 stagioni (9 complete e altre 4 solo per alcune partite). sotto la sua gestione il milan vinse 10 titoli: 2 scudetti, 3 coppe italia, 2 coppe dei campioni (prima compagine italiana a diventare campione d'europa), 2 coppe delle coppe e una coppa intercontinentale.\nun altro tecnico che ha segnato la storia rossonera \u00e8 stato arrigo sacchi. nel biennio 1989-90 il mago di fusignano condusse il milan alla conquista di 2 coppe dei campioni, di 2 coppe intercontinentali e di 2 supercoppe uefa. a livello nazionale conquist\u00f2 inoltre lo scudetto 1987-1988 e la supercoppa italiana 1988. secondo la uefa, la squadra di quel biennio rientra tra le pi\u00f9 forti di tutti i tempi.a sacchi subentr\u00f2 nel 1991 fabio capello, ex calciatore rossonero, in precedenza tecnico delle giovanili ed anche della prima squadra nelle ultime cinque giornate della stagione 1986-1987. in 5 stagioni il milan vinse 4 scudetti (3 dei quali consecutivi), 1 champions league, 3 supercoppe italiane e una europea, per 9 trofei complessivi. quel milan, soprannominato degli \"invincibili\", stabil\u00ec inoltre il record di 58 risultati utili consecutivi in serie a.da ricordare, infine, carlo ancelotti: allenatore dal 2001 al 2009, \u00e8 il secondo tecnico col maggior numero di partite sulla panchina del diavolo, 420, e l'unico rossonero ad aver vinto con il milan 2 champions league in campo e altrettante in panchina. sotto la sua guida la squadra vinse 8 trofei: 1 scudetto, 1 coppa italia, 1 supercoppa italiana, 2 champions league, 2 supercoppe uefa e 1 coppa del mondo per club.\n\n\n=== presidenti ===\n\nin pi\u00f9 di 100 anni di storia societaria, alla guida del milan si sono avvicendati 23 presidenti. il primo presidente della societ\u00e0 rossonera fu alfred edwards, uno dei soci fondatori del club. dal 21 luglio 2018 la carica \u00e8 ricoperta da paolo scaroni.il massimo dirigente pi\u00f9 longevo nella storia del club \u00e8 stato silvio berlusconi, proprietario del milan per 31 anni, dal 20 febbraio 1986 al 13 aprile 2017, e presidente per 20 anni. la carica \u00e8 rimasta formalmente vacante dal 21 dicembre 2004 al 15 giugno 2006 e dall'8 maggio 2008 al 29 marzo 2012, per le dimissioni di berlusconi a seguito dell'approvazione di una legge disciplinante i conflitti d'interesse nel periodo in cui \u00e8 stato presidente del consiglio dei ministri, e dal 29 marzo 2012 al 13 aprile 2017, quando ha ricoperto la carica di presidente onorario.berlusconi \u00e8 anche il patron pi\u00f9 vincente per trofei: sotto la sua gestione il milan si \u00e8 laureato 8 volte campione d'italia, 5 volte campione d'europa e ha conquistato 2 coppe intercontinentali e 1 coppa del mondo per club; ha inoltre vinto 7 supercoppe italiane, 5 europee nonch\u00e9 una coppa italia, per un totale di 29 trofei ufficiali in 31 anni (26 dei quali durante i 20 anni di presidenza).\n\n\n== calciatori ==\n\n\n=== hall of fame ===\ndi seguito l'elenco dei 79 calciatori inseriti nella hall of fame sul sito ufficiale del milan.\n\n\n=== capitani ===\ndi seguito l'elenco dei 45 capitani rossoneri con le stagioni in cui hanno portato la fascia:\n\n\n=== contributo alle nazionali di calcio ===\n\nal 10 novembre 2023 sono 111 i calciatori del milan ad aver ricevuto la convocazione nella nazionale maggiore italiana durante la loro militanza milanista, 106 dei quali hanno effettivamente collezionato almeno una presenza in campo. solo la juventus con 151 convocazioni e l'inter con 119 hanno fornito un numero maggiore di giocatori candidati a indossare la maglia azzurra. il maggior numero di presenze \u00e8 di paolo maldini (126), mentre il primato delle reti va a gianni rivera (14).i primi rossoneri a vestire la maglia della nazionale italiana furono aldo cevenini e pietro lana, che scesero in campo nella partita di debutto degli azzurri del 15 maggio 1910 giocata all'arena civica di milano contro la francia. l'incontro termin\u00f2 6-2 per l'italia e lana fu l'autore della prima rete della storia della nazionale italiana di calcio nonch\u00e9 della prima tripletta in azzurro.sono otto i giocatori italiani laureatisi campioni del mondo di calcio durante il periodo di militanza nel milan: \n\nsono invece sei i calciatori italiani militanti nel milan vittoriosi nel campionato europeo di calcio: nel 1968 angelo anquilletti, giovanni lodetti, pierino prati, gianni rivera e roberto rosato; nel 2021 gianluigi donnarumma.\naltri due calciatori rossoneri non italiani hanno conquistato la coppa del mondo con le rispettive nazionali: il francese marcel desailly (francia 1998) e il brasiliano roque j\u00fanior (corea del sud-giappone 2002). gli olandesi marco van basten e ruud gullit si sono imposti nel campionato europeo di calcio di germania ovest 1988, i francesi theo hern\u00e1ndez e mike maignan hanno vinto la uefa nations league nel 2021 mentre lo statunitense sergi\u00f1o dest ha vinto la concacaf nations league nel 2023.\nhanno invece vinto la fifa confederations cup i brasiliani leonardo nel 1997, dida e kak\u00e1 nel 2005, ancora kak\u00e0 e pato nel 2009, la copa am\u00e9rica il brasiliano paquet\u00e0 nel 2019, la coppa d'africa il senegalese ballo-tour\u00e9 nel 2022 ed infine ha vinto un oro olimpico l'argentino fabricio coloccini nel 2004.\n\n\n== palmar\u00e8s ==\n\n\n=== competizioni nazionali ===\n campionato italiano: 19 1901; 1906; 1907; 1950-1951; 1954-1955; 1956-1957; 1958-1959; 1961-1962; 1967-1968; 1978-1979 1987-1988; 1991-1992; 1992-1993; 1993-1994; 1995-1996; 1998-1999; 2003-2004; 2010-2011; 2021-2022 coppa italia: 5 1966-1967; 1971-1972; 1972-1973; 1976-1977; 2002-2003 supercoppa italiana: 7 1988; 1992; 1993; 1994; 2004; 2011; 2016\n\n\n=== competizioni internazionali ===\n coppa dei campioni/uefa champions league: 7  (record italiano)1962-1963; 1968-1969; 1988-1989; 1989-1990; 1993-1994; 2002-2003; 2006-2007 coppa delle coppe: 2  (record italiano)1967-1968; 1972-1973 supercoppa uefa: 5  (record condiviso con barcellona e real madrid)1989; 1990; 1994; 2003; 2007 coppa intercontinentale: 3  (record condiviso con real madrid, pe\u00f1arol, club nacional e boca juniors)1969; 1989; 1990 coppa del mondo per club: 1  (record italiano condiviso con l'inter)2007\n\n\n=== altre competizioni ===\n coppa latina: 2 (record condiviso con barcellona e real madrid)1951; 1956serie b: 2 1980-1981; 1982-1983 coppa mitropa: 1 1982\n\n\n=== competizioni giovanili ===\n\n\n==== competizioni nazionali ====\n campionato primavera: 1 1964-1965 coppa italia primavera: 2 1984-1985; 2009-2010campionato primavera 2: 1 2019-2020 (girone a)campionato nazionale dante berretti: 7 1971-1972; 1981-1982; 1982-1983; 1984-1985; 1989-1990; 1993-1994; 2008-2009campionato nazionale under-17: 5 1994-1995; 1995-1996; 2002-2003; 2006-2007; 2010-2011campionato nazionale under-16: 12016-2017campionato nazionale under-15: 3 1991-1992; 2009-2010, 2021-2022\n\n\n==== competizioni internazionali ====\n torneo di viareggio: 9  (record condiviso con la juventus)1949; 1952; 1953; 1957; 1959; 1960; 1999; 2001; 2014 blue stars/fifa youth cup: 2 1958, 1977\n\n\n== statistiche e record ==\n\n\n=== statistiche di squadra ===\ni 90 campionati di serie a disputati ne fanno la quarta squadra per numero di partecipazioni, preceduta dall'inter, presente in tutti i 92 campionati, dalla juventus e dalla roma, presenti in 91 campionati su 92. i rossoneri hanno vinto il campionato per 19 volte, in 16 casi si sono classificati secondi e in 16 terzi; nelle 114 edizioni della massima serie del campionato italiano disputate dalla fondazione del club, la societ\u00e0 \u00e8 arrivata dunque sul podio 51 volte.\nnel corso delle partite ufficiali disputate, la miglior vittoria in casa del milan \u00e8 il 13-0 contro l'audax modena (prima categoria 1914-1915), mentre in trasferta \u00e8 il 10-0 contro l'ausonia pro gorla (prima categoria 1919-1920). la peggiore sconfitta interna, invece, \u00e8 lo 0-8 subito contro il bologna (prima divisione 1922-1923), mentre fuori casa per tre volte il milan ha perso con sei reti di scarto: un 2-8 contro la juventus (divisione nazionale 1926-1927) e due 0-6, uno sempre contro la juventus nella prima divisione 1925-1926 e l'altro contro l'ajax nella supercoppa uefa 1973.a livello nazionale i rossoneri detengono vari record: la pi\u00f9 lunga serie di gare senza sconfitte nel campionato di serie a (58 partite, dal 26 maggio 1991, parma-milan 0-0 al 14 marzo 1993, milan-lazio 2-2), compreso l'intero campionato 1991-1992 concluso senza subire nessuna sconfitta (prima squadra a riuscirci nell'era del girone unico, eguagliata dalla juventus nel 2011-2012), la pi\u00f9 lunga serie di gare esterne senza sconfitte in serie a (38 partite); la pi\u00f9 larga vittoria in trasferta in serie a (genoa-milan 0-8 nel 1954-1955, a pari merito con venezia-padova 0-8 del campionato 1949-1950). inoltre, detengono il record assoluto di partite consecutive senza sconfitta (58) nei cinque principali campionati europei (dal 26 maggio 1991 al 14 marzo 1993). nella stagione 2020-2021 ha stabilito il record di partite vinte in trasferta (16) in un singolo campionato.\na livello di coppe nazionali, il milan ha disputato 12 finali di coppa italia (con 5 vittorie) e 12 finali di supercoppa italiana (con 7 vittorie), per un totale di 24 finali, collocandosi al terzo posto, dietro la juventus prima con 38 finali e l'inter seconda con 26 finali (sono esclusi dal conteggio i gironi finali a punti di coppa italia). in ambito internazionale, il milan si colloca al terzo posto nella classifica dei club plurivincitori: nelle 29 finali disputate i rossoneri hanno conquistato 18 trofei (7 coppe dei campioni/champions league, 2 coppe delle coppe, 5 supercoppe europee, 3 coppe intercontinentali, 1 coppa del mondo per club fifa), a pari merito con il boca juniors e l'independiente e alle spalle di real madrid e al-ahly (30 e 25 trofei).in europa l'avversario affrontato in pi\u00f9 occasioni \u00e8 il barcellona (19 incontri) seguito dal real madrid (16 incontri) e dall'ajax (14 incontri). i rossoneri hanno vinto una sola volta al camp nou, mentre il barcellona tre volte a san siro; i madrileni non si sono mai imposti a san siro, mentre i rossoneri hanno vinto una volta al bernab\u00e9u.un sondaggio del 2007 a cura della rivista sportiva world soccer ha inoltre piazzato il milan guidato da arrigo sacchi al quarto posto nella speciale classifica di squadre pi\u00f9 forti della storia del calcio, prima tra le squadre di club, dov'\u00e8 preceduta solo da tre nazionali di calcio (brasile 1970, olanda 1974 e ungheria 1954).\n\n\n=== statistiche individuali ===\na livello individuale, il giocatore con il maggior numero di presenze in rossonero \u00e8 paolo maldini, con 902 partite disputate in 25 stagioni dal 1984 al 2009. seguono franco baresi (719 presenze, 20 stagioni), alessandro costacurta (663 presenze, 21 stagioni), gianni rivera (658 presenze, 19 stagioni) e mauro tassotti (583 presenze, 17 stagioni). il capocannoniere di tutti i tempi \u00e8 invece lo svedese gunnar nordahl con 221 gol segnati in 8 stagioni. alle sue spalle andrij \u0161ev\u010denko (175 gol in 8 stagioni), gianni rivera (164 in 19 stagioni), jos\u00e9 altafini (161 in 7 stagioni) e aldo boffi (136 in 9 stagioni).il milan \u00e8 l'unica squadra ad aver piazzato per due volte tre suoi giocatori ai primi tre posti nella classifica del pallone d'oro: nel 1988, quando furono premiati nell'ordine marco van basten, ruud gullit e frank rijkaard, e nel 1989, che vide trionfare van basten, baresi e rijkaard. detiene inoltre il primato per il numero di calciatori vincitori della classifica marcatori della serie a a girone unico (17 volte). venticinque personalit\u00e0 affiliate al milan sono membri della hall of fame del calcio italiano: roberto baggio, paolo maldini, franco baresi, andrea pirlo (categoria giocatore italiano), massimiliano allegri, giovanni trapattoni, arrigo sacchi, fabio capello, e carlo ancelotti (categoria allenatore italiano), gianni rivera e paolo rossi (categoria veterano italiano), silvio berlusconi e adriano galliani (categoria dirigente italiano), marco van basten, ronaldo e ruud gullit (categoria giocatore straniero), luigi radice, giuseppe viani, giovanni mauro, giuseppe meazza, vittorio pozzo, ferruccio valcareggi, nereo rocco, nils liedholm e cesare maldini (categoria riconoscimenti alla memoria).\n\n\n== tifoseria ==\n\nsecondo un sondaggio d'opinione della societ\u00e0 demos & pi, effettuato nel settembre 2016, il milan risulta al secondo posto per numero di sostenitori in italia, dopo la juventus e alla pari dell'inter, col 14% di preferenze del campione esaminato, mentre a livello europeo risultava, in base a uno studio pubblicato nel 2010 dalla societ\u00e0 tedesca sport+markt, la settima squadra per numero di tifosi, prima delle italiane con 18,4 milioni di sostenitori, ma lontana dai 57,8 milioni di sostenitori del barcellona.\n\n\n=== storia ===\nil tipico tifoso del milan per lunghi decenni del xx secolo apparteneva alla classe popolare e operaia, per questo i tifosi rivali dell'inter li chiamavano casciav\u00ect (appellativo ormai desueto, usato fino agli anni ottanta), che in milanese significa cacciaviti, proprio per indicare l'origine proletaria di larga parte dei tifosi rossoneri. a loro volta i tifosi milanisti chiamavano i cugini nerazzurri ba\u00f9scia, termine milanese che significa gradasso, essendo allora la tifoseria nerazzurra composta perlopi\u00f9 dalle classi medie e altolocate.negli anni sessanta si stabilirono in vari settori della curva sud dello stadio san siro i primi nuclei del tifo organizzato rossonero, fra cui la fossa dei leoni, il gruppo ultras pi\u00f9 antico del calcio italiano, nato a milano nel 1968 e scioltosi nel 2005 a seguito di aspri dissidi con altri gruppi ultr\u00e0 rossoneri, le brigate rossonere, fondate nel 1975 e il commandos tigre, poi confluiti tutti nel gruppo curva sud milano. politicamente gli ultras del milan, che nelle partite casalinghe occupano la curva sud, non hanno mai espresso una preferenza marcata, anche se tradizionalmente venivano associati alla sinistra, fino in tempi pi\u00f9 recenti quando, sotto la presidenza di silvio berlusconi, sono stati avvicinati alla destra.\n\n\n=== gemellaggi e rivalit\u00e0 ===\n\ni tifosi dei brescia, reggina, olympique lione e siviglia sono gli unici gemellati con quelli del milan; quest'ultimo \u00e8 nato durante la partita di supercoppa uefa 2007, disputata 3 giorni dopo la morte del giocatore sivigliano antonio puerta. per ricordarlo i giocatori di entrambe le squadre hanno indossato una maglia che, sotto il proprio numero, riportava il suo nome e in tribuna vi erano numerosi striscioni dedicati al difensore, inoltre, durante l'intervallo, 2 ultras del milan hanno portato sotto la curva del siviglia uno striscione recante la scritta \"onore a puerta\", con i tifosi spagnoli che hanno ringraziato quelli rossoneri con il coro \"milan, milan\".precedentemente vi furono anche gemellaggi con bologna, como, venuto meno dopo la discesa della squadra lariana nelle categorie inferiori, napoli, interrotto quando il milan vinse la serie a 1987-1988 proprio battendo in casa i partenopei, e roma (dovuto alle comuni simpatie politiche delle tifoserie), deterioratosi nel 1987 a seguito di incidenti con conseguente sconfitta a tavolino e squalifica del campo di san siro seguiti, 2 anni dopo, dalla morte del tifoso romanista antonio de falchi.la pi\u00f9 grande rivale del milan \u00e8 l'altra compagine meneghina, l'inter, il cui derby \u00e8 detto della madonnina per la relativa statua posta in cima al duomo; anche con la juventus, nonostante alcuni accordi passati stipulati a livello di societ\u00e0, vi \u00e8 da sempre una rivalit\u00e0 molto accesa, essendo le squadre italiane pi\u00f9 titolate. le due squadre hanno pure disputato una finale di champions league, il 28 maggio 2003 all'old trafford, vinta ai rigori dai rossoneri per 3-2.\n\nquella col genoa \u00e8 una rivalit\u00e0 nata agli albori del campionato, nelle sfide per la conquista dei primi scudetti, ravvivatasi nella stagione 1981-82, quando i rossoblu conquistarono la salvezza a napoli a pochi minuti dal termine del campionato proprio ai danni dei rossoneri e acuitasi infine nel 1995 per l'uccisione di vincenzo spagnolo, tifoso genoano, da parte di un tifoso milanista.vi sono anche rivalit\u00e0 minori con altri club, pi\u00f9 o meno accese a seconda dei periodi: il verona, contro cui il milan perse due scudetti a vantaggio di juventus e napoli (la fatal verona), la lazio, gemellata con l'inter, che perse uno scudetto nel 1999 dopo la rimonta rossonera, l'atalanta, rivale storica del brescia, la fiorentina, la sampdoria e il cagliari.\n\n\n== organico ==\n\n\n=== rosa 2023-2024 ===\nrosa e numerazione aggiornate al 1\u00ba settembre 2023.\n\n\n=== staff tecnico ===\naggiornato al 12 agosto 2023.\n\n\n== attivit\u00e0 polisportiva ==\n\ndal 1986 al 1994, il milan fece parte di una societ\u00e0 polisportiva del gruppo fininvest, la polisportiva milan, fondata dall'allora presidente silvio berlusconi, che racchiudeva al suo interno rappresentative milanesi di diversi sport, tra cui baseball, hockey su ghiaccio, pallavolo e rugby. \ntutte le compagini della polisportiva raggiunsero risultati di rilievo, conseguendo titoli sia a livello nazionale che europeo nelle rispettive discipline.\nla polisportiva si sciolse nel 1994 a causa degli scarsi introiti commerciali generati dalla maggior parte delle societ\u00e0 (con la sola eccezione dello stesso milan) a fronte degli elevati investimenti economici compiuti per porle in essere e necessari per mantenerle attive.\n\n\n=== superleague formula ===\n\nil milan partecip\u00f2 a tre edizioni della superleague formula, dal 2008 al 2010. questa competizione automobilistica prevedeva la partecipazione di team professionisti sponsorizzati da squadre di calcio di livello internazionale. i rossoneri supportarono il team olandese scuderia playteam nella prima stagione, poi azerti motorsport nel 2009 e l'atech grand prix nel 2010. la squadra conquist\u00f2 diverse vittorie e pole position, e giunse terza nella classifica finale del campionato 2008 con alla guida robert doornbos, gi\u00e0 pilota della minardi e della red bull nel campionato del mondo di formula 1. nello stesso anno, doornbos ottenne la prima vittoria della sua squadra al circuito del n\u00fcrburgring, in germania.\n\n\n== note ==\n\n\n=== annotazioni ===\n\n\n=== fonti ===\n\n\n== bibliografia ==\n almanacco illustrato del milan, 1\u00aa ed., panini, 1999.\n almanacco illustrato del milan, 2\u00aa ed., panini, 2005.\n almanacco illustrato del calcio 2015, modena, panini comics, 2015, isbn 978-88-912-1454-6.\n michele ansani, gino cervi, gianni sacco e claudio sanfilippo, 1899 a.c. milan. le storie, milano, hoepli, 2019, isbn 8820391406.\n tiziano crudeli, crudelmente milan. 20 anni di passione rossonera, libri di sport, 2005, isbn 88-87676-48-8.\n giuseppe di cera, 1001 storie e curiosit\u00e0 sul grande milan che dovresti conoscere, newton compton, 2013, isbn 978-88-541-5987-7.\n giuseppe di cera, i campioni che hanno fatto grande il milan, newton compton editori, 2014, isbn 978-88-541-7069-8.\n giuseppe di cera, il romanzo del grande milan, newton compton, 2015, isbn 978-88-541-8793-1.\n giuseppe di cera, il milan dalla a alla z, newton compton, 2016, isbn 978-88-227-0188-6.\n massimo emanuelli, 50 anni di storia della televisione attraverso la stampa settimanale, greco & greco, 2004, isbn 88-7980-346-8.\n andrea ferreri, ultras, i ribelli del calcio, mimesis edizioni, 2008, isbn 978-88-96130-02-5.\n giovanni francesio, tifare contro, sperling & kupfer, 2010, isbn 978-88-7339-312-2.\n marco saporiti, canale 5, vol. 1, cerebro, 2009, isbn 978-88-96782-13-2.\n marco stretto, introduzione, in siamo tutti tifosi del milan, delos digital, 2015, isbn 978-88-6775-763-3.\n\n\n== voci correlate ==\nstatistiche delle competizioni uefa per club\nsociet\u00e0 calcistiche vincitrici delle competizioni confederali e interconfederali\nmigliori club del xx secolo fifa\nmigliori club del xx secolo per ogni continente secondo l'iffhs\ng-14\npolisportiva milan\nassociazione calcio milan (femminile)\n\n\n== altri progetti ==\n\n wikiquote contiene citazioni sull'ac milan\n wikinotizie contiene notizie di attualit\u00e0 sull'ac milan\n wikimedia commons contiene immagini o altri file sull'ac milan\n\n\n== collegamenti esterni ==\n\n(it, en, zh) sito ufficiale, su acmilan.com. \n ac milan (canale), su youtube. \n(en) clive gifford, ac milan, su enciclopedia britannica, encyclop\u00e6dia britannica, inc. \n associazione calcio milan, su legaseriea.it, lega nazionale professionisti serie a. \n(de, en, it) associazione calcio milan, su transfermarkt, transfermarkt gmbh & co. kg. \n associazione calcio milan, su int.soccerway.com, perform group. \n associazione calcio milan, su smr.worldfootball.net, heim:spiel medien gmbh. \n(en, ru) associazione calcio milan, su eu-football.info."