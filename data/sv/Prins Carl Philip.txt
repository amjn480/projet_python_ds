"carl philip edmund bertil, f\u00f6dd 13 maj 1979 p\u00e5 stockholms slott, \u00e4r prins av sverige och hertig av v\u00e4rmland. han \u00e4r son till kung carl xvi gustaf och drottning silvia. sedan 13 juni 2015 \u00e4r han gift med prinsessan sofia. \nparet har tre barn, prins alexander, hertig av s\u00f6dermanland (f\u00f6dd 2016), prins gabriel, hertig av dalarna (f\u00f6dd 2017) och prins julian, hertig av halland (f\u00f6dd 2021). barnen tillh\u00f6r inte det kungliga huset och kommer d\u00e4rf\u00f6r inte att f\u00e5 del av apanaget.\n\n\n== biografi ==\n\n\n=== bakgrund ===\nprins carl philip f\u00f6ddes som kronprins, men genom en grundlags\u00e4ndring, vilken tr\u00e4dde i kraft den 1 januari 1980, f\u00f6rlorade han sin f\u00f6rstaplats i den svenska tronf\u00f6ljden. han \u00e4r nu nummer fyra efter sin \u00e4ldre syster kronprinsessan victoria och hennes barn prinsessan estelle och prins oscar. carl philip \u00e4r nummer 284 i den brittiska tronf\u00f6ljden (f\u00f6re sina systrar).prins carl philip d\u00f6ptes i slottskyrkan den 31 augusti 1979. faddrar vid dopet var hans farfars bror prins bertil, hans fars kusin drottning margrethe av danmark, hans faster prinsessan birgitta och prins leopold av bayern. (prins leopold, som var f\u00f6rst rallyf\u00f6rare och sedan racerf\u00f6rare i 35 \u00e5r, \u00e4r god v\u00e4n med carl xvi gustaf sedan de var barn och \u00e4r \u00e4ven systerson till prinsessan birgittas framlidne make johann georg av hohenzollern-sigmaringen.)\nnamnen carl philip brukar f\u00f6rknippas med prins karl filip, karl ix:s yngste son - men prinsen \u00e4r genom drottning josefina en direkt \u00e4ttling till en annan karl filip; kurfursten karl iii filip av pfalz. prins carl philip \u00e4r vidare uppkallad efter sin farfar, prins gustav adolf, som inom familjen kallades edmund, samt dennes bror, prins bertil, en av prinsens faddrar (se ovan).\n\n\n=== utbildning ===\nvid fem \u00e5rs \u00e5lder skrevs carl philip in i v\u00e4sterleds f\u00f6rsamlings f\u00f6rskola d\u00e4r han gick till h\u00f6sten 1986 d\u00e5 han b\u00f6rjade l\u00e5gstadiet vid smedsl\u00e4ttsskolan i bromma. mellanstadiet gick carl philip i \u00e5lstensskolan, ocks\u00e5 den i bromma, och h\u00f6gstadiet i enskilda gymnasiet i stockholm.\n\u00e5r 1994 skrevs carl philip in vid privata kent school i connecticut d\u00e4r han studerade i tv\u00e5 \u00e5r, varefter han gick naturvetenskapliga programmet vid lundsbergs skola i v\u00e4rmland d\u00e4r han tog studenten 1999.\ncarl philip avslutade 2006 en tv\u00e5\u00e5rig utbildning p\u00e5 forsbergs skola i grafisk design och reklam. under v\u00e5ren 2009 b\u00f6rjade han studera v\u00e4xtodling, teknik och skogsbruk vid sveriges lantbruksuniversitet i alnarp och tog 2011 lantm\u00e4starexamen. han har \u00e4ven under 2000-talet deltagit i omfattande fotografiskt arbete och expeditioner i ett utbildande samarbete med mattias klum.\n\n\n=== milit\u00e4r karri\u00e4r ===\nprins carl philip \u00e4r reservofficer i amfibiek\u00e5ren. efter v\u00e4rnplikt \u00e5ren 2000\u20132001 i vaxholms garnison vid vaxholms amfibieregemente (amf 1) som b\u00e5tchef f\u00f6ljde \u00e5ren 2001\u20132002 en tv\u00e5\u00e5rig utbildning till officer. han utexaminerades i december 2002 som f\u00e4nrik och befordrades per automatik 2004 till l\u00f6jtnant. i december 2007 befordrades prinsen till kapten, efter ett anpassat taktiskt program vid milit\u00e4rh\u00f6gskolan karlberg. under 2012 bes\u00f6kte prinsen den svenska styrkan i afghanistan, d\u00e5 ben\u00e4mnd fs23. den 1 oktober 2014 befordrades prinsen till major i amfibiek\u00e5ren efter genomg\u00e5ngen reservofficerskurs (h-rok).\n\n\n=== intressen ===\nprins carl philip \u00e4r mycket sportintresserad och tycker om att vistas ute i naturen, speciellt under de \u00e5rliga jakterna.\nbilar och motorsport \u00e4r ett annat av hans intressen, som ocks\u00e5 delas av flera sl\u00e4ktingar; prinsen har racinglicens och t\u00e4vlar sedan 2013 i stcc f\u00f6r volvo polestar racing. han blev m\u00e4stare i porsche gt3 endurance scandinavia 2010.fr\u00e5n 2003 studerade prinsen grafisk design vid forsbergs skola i stockholm och har sedan dess \u00e4gnat sig \u00e5t visuell konst, s\u00e4rskilt konstfotografi, och har haft n\u00e5gra utst\u00e4llningar. i mars 2009 lanserade han en egen bestick-kollektion.h\u00f6sten 2006 praktiserade prins carl philip vid national geographic, under det att han medverkade i folke ryd\u00e9ns och mattias klums tv-film expedition linn\u00e9, om carl von linn\u00e9s resor. i samband med linn\u00e9s 300-\u00e5rsjubileum gjorde prinsen en tolkning av botaniska tr\u00e4dg\u00e5rden i uppsala som visas med anledning av firandet.\u00e5r 2004 \u00e5kte carl philip \u00f6ppet sp\u00e5r under vasaloppsveckan och den 2 mars 2012 \u00e5kte han skejtvasan.\n\n\n=== privatliv ===\n\ni juli 2010 bekr\u00e4ftade hovet att carl philip hade ett f\u00f6rh\u00e5llande med sofia hellqvist. fr\u00e5n juni 2011 till april 2016 sammanbodde paret i en villa p\u00e5 djurg\u00e5rden. riksmarskalken tillk\u00e4nnagav f\u00f6rlovningen mellan prins carl philip och fr\u00f6ken sofia hellqvist 27 juni 2014. vigseln mellan prins carl philip och sofia hellqvist \u00e4gde rum 13 juni 2015 i slottskyrkan i stockholm. paret vigdes av \u00f6verhovpredikanten, biskop emeritus lars-g\u00f6ran l\u00f6nnermark och hovf\u00f6rsamlingens pastor michael bjerkhagen. carl philips gode v\u00e4n jan-\u00e5ke hansson var hans best man. vigseln och den efterf\u00f6ljande festen p\u00e5 stockholms slott direkts\u00e4ndes av sveriges television. efter vigseln fick sofia titeln h.k.h. prinsessan sofia, hertiginna av v\u00e4rmland. paret flyttade i april 2016 till sj\u00f6paviljongen vid drottningholms slott. sommaren 2017 flyttade de till villa solbacken p\u00e5 djurg\u00e5rden i stockholm.\n\n\n=== f\u00f6r\u00e4ndringar inom det kungliga huset ===\nden 7 oktober 2019 beslutade kung carl xvi gustaf om f\u00f6r\u00e4ndringar kring vilka av hans familjemedlemmar som skulle tillh\u00f6ra det kungliga huset. beslutet innebar att prins carl philips barn och prinsessan madeleines barn inte l\u00e4ngre tillh\u00f6r det kungliga huset och inte l\u00e4ngre har st\u00e4llning som kungliga h\u00f6gheter. de beh\u00f6ll dock sina titlar som prins/prinsessa och hertig/hertiginna. i samband med detta f\u00f6rv\u00e4ntas prins alexander, prins gabriel och prins julian inte l\u00e4ngre ha offentliga \u00e5taganden p\u00e5 kungens uppdrag och betraktas framgent som privatpersoner. barnen \u00e4r fortsatt arvsber\u00e4ttigade till tronen.\n\n\n== roll i kungahuset ==\ns\u00e5som medlem av kungahuset deltar prins carl philip i olika evenemang och sammanhang som representant f\u00f6r sverige och statschefen. \n\n\n=== beskyddarskap ===\ninnocenceorden\nkungliga motorb\u00e5t klubben\nkungliga svenska segels\u00e4llskapet\nlilla barnets fond\nrottneros parks v\u00e4nf\u00f6rening\nsoldatens hus i vaxholm\nsvenska new forest f\u00f6reningen\nsvenska rallyt\ns\u00e4llskapet\nvolvo ocean race\nsvenska bocuse d'or-akademien\nsveriges veteranf\u00f6rbund fredsbaskrarna\n\n\n== anf\u00e4der ==\n\n\n== titlar, ordnar och utm\u00e4rkelser ==\n13 maj 1979 \u2013 31 december 1979: hans kunglig h\u00f6ghet carl philip, sveriges kronprins, hertig av v\u00e4rmland\n1 januari 1980 - 31 december 1980: hans kunglig h\u00f6ghet carl philip, sveriges arvfurste, hertig av v\u00e4rmland\n1 januari 1981 - : hans kunglig h\u00f6ghet carl philip, prins av sverige, hertig av v\u00e4rmland\n\n\n=== svenska ordnar ===\n  riddare och kommend\u00f6r av kungl. maj:ts orden (serafimerorden) (r\u00e4knas fr\u00e5n f\u00f6dseln, fick insignierna 13 maj 1997)\n  kommend\u00f6r av nordstj\u00e4rneorden (b\u00e4r insignierna sedan 1 oktober 2013)\n  riddare av carl xiii:s orden, fr\u00e5n f\u00f6dseln. prinsen b\u00e4r dock inte ordenstecknet eftersom han inte \u00e4r medlem i svenska frimurare orden.\n\n\n=== svenska kungliga minnestecken ===\n  carl xvi gustafs jubileumsminnestecken iii (30 april 2016)\n  carl xvi gustafs jubileumsminnestecken ii (15 september 2013)\n  carl xvi gustafs jubileumsminnestecken (30 april 1996)\n  kronprinsessan victorias och prins daniels br\u00f6llopsminnesmedalj (19 juni 2010)\n\n\n=== svenska medaljer ===\n  f\u00f6rsvarsmaktens grundutbildningsmedalj i silver\n f\u00f6rsvarsh\u00f6gskolans minnesmedalj i brons (\"karlbergmedaljen\") (9 januari 2008)\n upplands l\u00e4ns upplandsmedaljen i guld (10 oktober 2008)\n  fredsbaskrarna sveriges f\u00f6rtj\u00e4nstmedalj i guld (22 januari 2013)\n\n\n=== utl\u00e4ndska ordnar och utm\u00e4rkelser ===\n  f\u00f6rsta klass av bulgariska stara planinaorden\n  storkors av brasilianska rio brancoorden, 2007\n  storkors av chilenska f\u00f6rtj\u00e4nstorden, 10 maj 2016\n  1:a klassen av terra mariana-korsets orden, 12 januari 2011\n  storkors av finlands vita ros orden, 2012\n  storkors av grekiska \u00e4rans orden, 2008\n  storkors av isl\u00e4ndska falkorden, 17 januari 2018\n  storkors av italienska republikens f\u00f6rtj\u00e4nstorden, 13 november 2018\n  storkors av jordanska stj\u00e4rnorden\n  storofficer av lettiska tre stj\u00e4rnors orden\n  storkors av adolf av nassaus civil- och milit\u00e4rf\u00f6rtj\u00e4nstorden, 2008\n  kommend\u00f6r av malaysiska kronorden, 2005\n  storkors av norska sankt olavs orden, 2005\n  storkors av rum\u00e4nska nationella orden f\u00f6r trogen tj\u00e4nst\n  storkors av spanska civila f\u00f6rtj\u00e4nstorden (16 november 2021)\n  storofficer av tunisiska f\u00f6rj\u00e4nstorden, 4 november 2015\n  storkors av f\u00f6rsta klass av f\u00f6rbundsrepubliken tysklands f\u00f6rtj\u00e4nstorden\n\n\n== se \u00e4ven ==\nbernadotte\nkungafamiljen\nvilla solbacken\n\n\n== referenser ==\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r prins carl philip.\nsveriges kungahus: h.k.h. prins carl philip"