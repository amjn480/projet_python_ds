"izrael (hebr. \u200f\u05d9\u05b4\u05e9\u05b0\u05e8\u05b8\u05d0\u05b5\u05dc\u200e jisra\u2019el, arab. \u200f\u0625\u0633\u0631\u0627\u0626\u064a\u0644\u200e isr\u0101\u2019\u012bl), oficjalnie pa\u0144stwo izrael (hebr. \u200f\u05de\u05b0\u05d3\u05b4\u05d9\u05e0\u05b7\u05ea \u05d9\u05b4\u05e9\u05b0\u05e8\u05b8\u05d0\u05b5\u05dc\u200e  medinat jisra\u2019el, arab. \u200f\u062f\u064e\u0648\u0652\u0644\u064e\u0629\u0652 \u0625\u0650\u0633\u0652\u0631\u064e\u0627\u0626\u0650\u064a\u0644\u200e dawlat isr\u0101\u2019\u012bl) \u2013 pa\u0144stwo na bliskim wschodzie, po\u0142o\u017cone w azji zachodniej na wschodnim brzegu morza \u015br\u00f3dziemnego. graniczy na p\u00f3\u0142nocy z libanem, na p\u00f3\u0142nocnym wschodzie z syri\u0105, na wschodzie z jordani\u0105 i na po\u0142udniowym zachodzie z egiptem. przylegaj\u0105 do niego r\u00f3wnie\u017c palestyna, czyli zachodni brzeg, oraz strefa gazy, kontrolowane przez tymczasow\u0105 struktur\u0119 administracyjn\u0105: palesty\u0144skie w\u0142adze narodowe zwane potocznie autonomi\u0105 palesty\u0144sk\u0105. zewn\u0119trzne granice palestyny s\u0105 kontrolowane przez w\u0142adze izraelskie. izrael pomimo stosunkowo ma\u0142ej powierzchni jest do\u015b\u0107 zr\u00f3\u017cnicowany demograficznie. w populacji licz\u0105cej 7,66 miliona wi\u0119kszo\u015b\u0107 stanowi\u0105 \u017cydzi (75%). drug\u0105 co do wielko\u015bci grup\u0119 stanowi\u0105 arabowie (20%). mniejsz\u0105 grup\u0105 etniczn\u0105 s\u0105 samarytanie. pod wzgl\u0119dem wyznaniowym w izraelu wyst\u0119puje du\u017ce zr\u00f3\u017cnicowanie \u2013 obok \u017cyd\u00f3w mieszkaj\u0105 r\u00f3wnie\u017c muzu\u0142manie (arabowie), chrze\u015bcijanie i druzowie, jak r\u00f3wnie\u017c inne mniejsze grupy religijne.\nwsp\u00f3\u0142czesne pa\u0144stwo izrael ma swoje religijne korzenie w ziemi izraela (hebr. \u200f\u05d0\u05e8\u05e5 \u05d9\u05e9\u05e8\u05d0\u05dc\u200e erec jisrael), kt\u00f3ra przez 3000 lat zajmowa\u0142a centralne miejsce w judaizmie. nowo\u017cytnym ruchem politycznym, kt\u00f3ry d\u0105\u017cy\u0142 do powstania pa\u0144stwa izrael by\u0142 syjonizm, datowany od 1884, kiedy w katowicach odby\u0142 si\u0119 zjazd stowarzysze\u0144 mi\u0142o\u015bnik\u00f3w syjonu (chowewej syjon) z ca\u0142ej europy. na tym\u017ce zje\u017adzie przyw\u00f3dztwo obj\u0105\u0142 samuel mohylewer i tu zapad\u0142y decyzje o powrocie \u017cyd\u00f3w do palestyny i o finansowym wspieraniu emigrant\u00f3w.\nw okresie i wojny \u015bwiatowej wielka brytania, walcz\u0105ca z w\u0142adaj\u0105cym terenami wsp\u00f3\u0142czesnego izraela imperium osma\u0144skim, wyda\u0142a tzw. deklaracj\u0119 balfoura, zak\u0142adaj\u0105c\u0105 utworzenie w palestynie \u201e\u017cydowskiej siedziby narodowej\u201d. po zako\u0144czeniu wojny liga narod\u00f3w zgodzi\u0142a si\u0119 na stworzenie mandatu palestyny pod brytyjskim protektoratem, celem spe\u0142nienia wspomnianej obietnicy.\npodczas okresu trwania mandatu, przyby\u0142o na te tereny oko\u0142o 480 tysi\u0119cy \u017cyd\u00f3w, z kt\u00f3rych oko\u0142o 90% pochodzi\u0142o z europy. stanowi\u0142o to wi\u0119kszo\u015b\u0107 z ok. 650 tysi\u0119cy \u017cyd\u00f3w obecnych na tych ziemiach w momencie og\u0142oszenia niepodleg\u0142o\u015bci. ta masowa imigracja, w dwudziestoleciu mi\u0119dzywojennym oraz podczas ii wojny \u015bwiatowej, zmieni\u0142a znacznie struktur\u0119 ludno\u015bci i by\u0142a jedn\u0105 z przyczyn konfliktu ze stanowi\u0105c\u0105 do tej pory dominuj\u0105c\u0105 wi\u0119kszo\u015b\u0107 mieszka\u0144c\u00f3w arabsk\u0105 ludno\u015bci\u0105 palestyny, co przejawia\u0142o si\u0119 w atakach na \u017cyd\u00f3w i antybrytyjskich powstaniach. op\u00f3r palesty\u0144czyk\u00f3w sprawi\u0142, \u017ce wielka brytania zacz\u0119\u0142a ogranicza\u0107 imigracj\u0119 \u017cydowsk\u0105, co doprowadzi\u0142o do wymierzonych w ni\u0105 atak\u00f3w skrajnych organizacji syjonistycznych \u2013 irgun i lechi. nie potrafi\u0105c doprowadzi\u0107 do pogodzenia zwa\u015bnionych spo\u0142eczno\u015bci arabskiej i \u017cydowskiej, brytania przekaza\u0142a spraw\u0119 palestyny organizacji narod\u00f3w zjednoczonych.\nw 1947 onz zgodzi\u0142a si\u0119 na podzia\u0142 palestyny na dwa pa\u0144stwa: \u017cydowskie i arabskie. 14 maja 1948 (5 ijar 5708) zgodnie z decyzj\u0105 onz pa\u0144stwo izrael proklamowa\u0142o niepodleg\u0142o\u015b\u0107, jednak okoliczne pa\u0144stwa arabskie odm\u00f3wi\u0142y zaakceptowania planu i rozpocz\u0119\u0142y wojn\u0119, w\u0142\u0105czaj\u0105c si\u0119 w trwaj\u0105ce od og\u0142oszenia decyzji onz walki. i wojna izraelsko-arabska potwierdzi\u0142a niepodleg\u0142o\u015b\u0107 i poszerzy\u0142a granice pa\u0144stwa \u017cydowskiego poza zasi\u0119g przewidziany przez plan onz. od tamtej pory do dzisiaj izrael nieustannie tkwi w konflikcie z wieloma o\u015bciennymi pa\u0144stwami arabskimi. przez ten czas prowadzi\u0142 kilka wojen. od swego powstania granice izraela ze wszystkimi s\u0105siednimi pa\u0144stwami by\u0142y tematem spor\u00f3w. jednak\u017ce izrael podpisa\u0142 traktaty pokojowe z egiptem i jordani\u0105, podejmowano tak\u017ce wysi\u0142ki maj\u0105ce doprowadzi\u0107 do pokoju z palesty\u0144czykami.\nizrael jest demokratyczn\u0105 republik\u0105 parlamentarno-gabinetow\u0105. w\u0142adza wykonawcza spoczywa w r\u0119kach premiera, stoj\u0105cego na czele rz\u0105du. w\u0142adza ustawodawcza jest podzielona pomi\u0119dzy rz\u0105d i parlament (kneset). pod wzgl\u0119dem nominalnej warto\u015bci pkb gospodarka pa\u0144stwa znajduje si\u0119 na 29. miejscu w\u015br\u00f3d najwi\u0119kszych gospodarek \u015bwiata i na 13. miejscu pod wzgl\u0119dem pkb na mieszka\u0144ca. izrael zajmuje 19. miejsce w rankingu wska\u017anika hdi, a 96. w rankingu wolno\u015bci prasy. jerozolima jest stolic\u0105 pa\u0144stwa (proklamowan\u0105 w 1950), siedzib\u0105 rz\u0105du i najwi\u0119kszym miastem, podczas gdy finansowym centrum izraela jest tel awiw. jednak\u017ce ostateczny status jerozolimy jest niewyja\u015bniony i z tego powodu wi\u0119kszo\u015b\u0107 pa\u0144stw, w tym polska, nie uznaje jej za stolic\u0119 izraela.\nw grudniu 2017 prezydent stan\u00f3w zjednoczonych donald trump oficjalnie uzna\u0142 jerozolim\u0119 za stolic\u0119 izraela i wyda\u0142 departamentowi stanu polecenie rozpocz\u0119cia procedury przenoszenia ameryka\u0144skiej ambasady do tego miasta, na mocy uchwalonej w 1995 ustawy o ambasadzie w jerozolimie.\n19 lipca 2018 parlament izraela przyj\u0105\u0142 ustaw\u0119 o izraelu, jako o pa\u0144stwie narodowym \u017cyd\u00f3w, odnosz\u0105cym to pa\u0144stwo wy\u0142\u0105cznie do narodu \u017cydowskiego. ustawa zosta\u0142a skrytykowana przez przedstawicieli arabskiej mniejszo\u015bci narodowej w izraelu jako rasistowska.\n\n\n== etymologia nazwy ==\nnazwa izrael (hebr. \u200f\u05d9\u05e9\u05c2\u05e8\u05d0\u05dc\u200e) pochodzi ze starego testamentu (por. ksi\u0119ga rodzaju 32,29) i oznacza: \u201eten, kt\u00f3ry walczy z bogiem\u201d (\u200f\u05e9\u05e8\u05d4\u200e \u2013 \u201ewalczy\u0107, bi\u0107 si\u0119, wojowa\u0107\u201d, \u200f\u05d0\u05b5\u05dc\u200e \u2013 \u201eb\u00f3g\u201d). takie imi\u0119 otrzyma\u0142 patriarcha jakub. niekt\u00f3rzy komentatorzy s\u0105 odmiennego zdania, je\u015bli chodzi o sens znaczenia tego s\u0142owa. uwa\u017caj\u0105, \u017ce s\u0142owo izrael pochodzi od czasownika \u015barar i oznacza \u201eb\u00f3g zasad\u201d albo \u201eb\u00f3g os\u0105dzaj\u0105cy\u201d. jeszcze inni t\u0142umacz\u0105 to s\u0142owo jako \u201eksi\u0105\u017c\u0119 mocny przed bogiem / u boga\u201d lub \u201ewalcz\u0105cy\u201d, jak r\u00f3wnie\u017c jako \u201eb\u00f3g jest silny\u201d, ewentualnie \u201eb\u00f3g o\u015bwieca\u201d lub \u201eb\u00f3g leczy\u201d. z potomk\u00f3w jakuba powsta\u0142 biblijny nar\u00f3d, nazywany powszechnie izraelitami lub \u201edzie\u0107mi izraela\u201d. pierwsze historyczne u\u017cycie s\u0142owa izrael pochodzi ze steli merenptaha, datowanej na okres 1224\u20131208 p.n.e. wsp\u00f3\u0142czesne pa\u0144stwo izrael jest powszechnie nazywane \u201epa\u0144stwem izrael\u201d (hebr. medinat jisrael). inne proponowane nazwy, takie jak ziemia izraela (hebr. erec jisrael), syjon i judea, zosta\u0142y odrzucone. w pierwszych dniach niepodleg\u0142o\u015bci rz\u0105d u\u017cywa\u0142 s\u0142owa izrael w odniesieniu do mieszka\u0144c\u00f3w nowego pa\u0144stwa. formalnie nazwy pa\u0144stwa po raz pierwszy u\u017cy\u0142 minister spraw zagranicznych mosze szaret.\n\n\n== deklaracja i symbole niepodleg\u0142ego pa\u0144stwa ==\nproklamacja niepodleg\u0142o\u015bci izraela odby\u0142a si\u0119 14 maja 1948 roku. flaga pa\u0144stwowa nawi\u0105zuje do tradycyjnej \u017cydowskiej chusty modlitewnej talit i ma kszta\u0142t bia\u0142ego prostok\u0105ta z dwoma poziomymi niebieskimi pasami. po\u015brodku flagi jest umieszczona gwiazda dawida, kt\u00f3ra od setek lat pozostawa\u0142a symbolem \u017cydowskiej to\u017csamo\u015bci narodowej. oficjalnym herbem pa\u0144stwowym jest z\u0142oty \u015bwiecznik menora. deklaracja niepodleg\u0142o\u015bci izraela m\u00f3wi mi\u0119dzy innymi:\n\n\u201e...pa\u0144stwo izrael otwarte b\u0119dzie dla \u017cydowskiej imigracji z diaspory i b\u0119dzie wspiera\u0107 rozw\u00f3j kraju dla po\u017cytku wszystkich jego mieszka\u0144c\u00f3w. zbudowane b\u0119dzie na podstawach wolno\u015bci, sprawiedliwo\u015bci i pokoju \u2013 tak jak je widzieli prorocy izraela. pa\u0144stwo \u017cydowskie zapewni wszystkim swoim mieszka\u0144com r\u00f3wno\u015b\u0107 spo\u0142eczn\u0105 i polityczne prawa niezale\u017cnie od wyznania, rasy i p\u0142ci. gwarantowa\u0107 b\u0119dzie wolno\u015b\u0107 wyznania, sumienia, s\u0142owa, edukacji i kultury. chroni\u0107 b\u0119dzie miejsca \u015bwi\u0119te wszystkich religii ... wyci\u0105gamy przyjazn\u0105 d\u0142o\u0144 do wszystkich s\u0105siaduj\u0105cych z nami pa\u0144stw i ich narod\u00f3w, oferuj\u0105c pok\u00f3j i zgodne s\u0105siedztwo. zwracamy si\u0119 z wezwaniem do ustanowienia wi\u0119z\u00f3w wsp\u00f3\u0142pracy z niezale\u017cnym narodem \u017cydowskim zamieszka\u0142ym na swojej ziemi. pa\u0144stwo izrael gotowe jest wzi\u0105\u0107 udzia\u0142 we wsp\u00f3lnym wysi\u0142ku rozwoju ca\u0142ego bliskiego wschodu...\u201d.\n\n\n== historia ==\n\n\n=== wczesne korzenie ===\nziemia izraela by\u0142a \u015bwi\u0119ta dla \u017cyd\u00f3w od czas\u00f3w biblijnych. wed\u0142ug tory ziemia izraela zosta\u0142a obiecana \u017cydom przez boga jako ich ojczyzna. najstarsza historyczna wzmianka o izraelu znajduje si\u0119 na steli merenptaha (xiii w. p.n.e.) oraz prawdopodobnie na cokole berli\u0144skim (relief 21687, xv/xiv w. p.n.e.). zgodnie z tradycyjn\u0105 chronologi\u0105 oko\u0142o xi wieku p.n.e. pierwszy z wielu izraelskich kr\u00f3l\u00f3w rozpocz\u0105\u0142 panowanie nad ziemi\u0105 izraela. kr\u00f3lestwo izraela i nast\u0119pne pa\u0144stwa \u017cydowskie istnia\u0142y przez tysi\u0105c lat.\nzanim ziemia izraela \u2013 obszar dawnego kr\u00f3lestwa izraelskiego \u2013 zosta\u0142a podbita przez muzu\u0142man\u00f3w w vii wieku przechodzi\u0142a kolejno pod panowanie asyrii, babilonii, persji, grecji, rzymu i bizancjum. \u017cydowska obecno\u015b\u0107 w regionie os\u0142ab\u0142a po kl\u0119sce powstania bar-kochby przeciwko cesarstwu rzymskiemu w 135. skutkiem tego by\u0142o wygnanie wi\u0119kszo\u015bci \u017cyd\u00f3w z ziemi izraela. masakry \u017cyd\u00f3w by\u0142y kontynuowane przez bizanty\u0144skiego cesarza herakliusza, kt\u00f3ry w latach 628\u2013629 nakaza\u0142 mordowa\u0107 wszystkich z\u0142apanych \u017cyd\u00f3w i zabroni\u0142 im wst\u0119pu do jerozolimy. prawdopodobnie w\u00f3wczas \u017cydzi osi\u0105gn\u0119li najni\u017csz\u0105 liczebno\u015b\u0107 w ziemi izraela. jednak\u017ce wci\u0105\u017c pozostawali obecni w regionie, chocia\u017c wyra\u017anie przemie\u015bcili si\u0119 z judei do galilei. w tym okresie powsta\u0142y najwa\u017cniejsze religijne teksty judaizmu: talmud jerozolimski i miszna. ziemia izraela zosta\u0142a oko\u0142o 636 podbita przez muzu\u0142man\u00f3w. nast\u0119pnie przechodzi\u0142a kolejno pod panowanie ummajjad\u00f3w, abbasyd\u00f3w, tulunid\u00f3w, ichszydyd\u00f3w, fatymid\u00f3w, seld\u017cuk\u00f3w, krzy\u017cowc\u00f3w, ajjubid\u00f3w i mameluk\u00f3w. po bitwie pod mard\u017c dabik w 1516 r. tereny wsp\u00f3\u0142czesnego izraela sta\u0142y si\u0119 cz\u0119\u015bci\u0105 imperium osma\u0144skiego, kt\u00f3re rz\u0105dzi\u0142o regionem do xx wieku.\nna terenach izraela i okupowanego przez niego zachodniego brzegu znajduj\u0105 si\u0119 naj\u015bwi\u0119tsze miejsca judaizmu.\n\n\n=== syjonizm i brytyjski mandat palestyny ===\n\u017cydzi \u017cyj\u0105cy w diasporze mieli odwieczn\u0105 ambicj\u0119 powrotu do syjonu i ziemi izraela. ta nadzieja i pragnienie zosta\u0142y wyra\u017cone w biblii i s\u0105 g\u0142\u00f3wnym tematem \u017cydowskiego modlitewnika.\npo wygnaniu \u017cyd\u00f3w z katolickiej hiszpanii w 1492 roku nast\u0105pi\u0142 znacz\u0105cy wzrost ich liczby w palestynie. w xvi wieku rozwin\u0119\u0142y si\u0119 du\u017ce \u017cydowskie spo\u0142eczno\u015bci w czterech \u015bwi\u0119tych miastach judaizmu: jerozolimie, hebronie, tyberiadzie i safedzie. w drugiej po\u0142owie xviii wieku du\u017ca cz\u0119\u015b\u0107 chasydzkiej spo\u0142eczno\u015bci z europy wschodniej osiedli\u0142a si\u0119 w ziemi \u015bwi\u0119tej.\n\npierwsza du\u017ca fala nowoczesnej imigracji, znana jako pierwsza alija, zacz\u0119\u0142a si\u0119 w 1881, gdy \u017cydzi zacz\u0119li ucieka\u0107 przed pogromami w rosji. do istniej\u0105cego ju\u017c wcze\u015bniej teoretycznego ruchu syjonistycznego austro-w\u0119gierski dziennikarz theodor herzl doda\u0142 nurt polityczny, kt\u00f3ry poprzez postawienie spo\u0142eczno\u015bci mi\u0119dzynarodowej pytania o dalsze losy \u201ekwestii \u017cydowskiej\u201d d\u0105\u017cy\u0142 do stworzenia \u017cydowskiego pa\u0144stwa w ziemi izraela. w 1896 herzl wyda\u0142 der judenstaat (pol. pa\u0144stwo \u017cydowskie), w kt\u00f3rym przedstawi\u0142 wizj\u0119 przysz\u0142ego pa\u0144stwa. w nast\u0119pnym roku otworzy\u0142 i kongres syjonistyczny.\ndruga alija (1904\u20131913) zacz\u0119\u0142a si\u0119 po pogromie w kiszyniowie. oko\u0142o 40 000 \u017cyd\u00f3w osiedli\u0142o si\u0119 w\u00f3wczas w palestynie. w obu tych falach imigracji wzi\u0119li udzia\u0142 w wi\u0119kszo\u015bci \u017cydzi ortodoksyjni, ale w drugiej alii uczestniczyli tak\u017ce pionierzy syjonizmu socjalistycznego, kt\u00f3rzy za\u0142o\u017cyli ruch kibucowy. podczas i wojny \u015bwiatowej brytyjski minister spraw zagranicznych, arthur balfour, wyda\u0142 w 1917 tzw. deklaracj\u0119 balfoura, kt\u00f3ra stwierdza\u0142a, \u017ce rz\u0105d jego kr\u00f3lewskiej mo\u015bci przychylnie zapatruje si\u0119 na ustanowienie w palestynie domu dla narodu \u017cydowskiego. grupa pi\u0119ciu \u017cydowskich batalion\u00f3w wchodz\u0105cych w sk\u0142ad legionu \u017cydowskiego wzi\u0119\u0142a udzia\u0142 w zaj\u0119ciu palestyny przez wojska brytyjskie. arabski sprzeciw wobec brytyjskiego planu okaza\u0142 si\u0119 w zamieszkach 1921, na kt\u00f3re \u017cydzi odpowiedzieli utworzeniem organizacji militarnych hagana, irgun i lechi.\nw 1922 liga narod\u00f3w przyj\u0119\u0142a projekt utworzenia brytyjskiego mandatu palestyny z nast\u0119puj\u0105cym komentarzem: odbudowa \u017cydowskiej siedziby narodowej ma si\u0119 dokona\u0107 bez \u017cadnego uszczerbku dla praw ludno\u015bci arabskiej w palestynie. w owym czasie wi\u0119kszo\u015b\u0107 mieszka\u0144c\u00f3w palestyny stanowili muzu\u0142ma\u0144scy arabowie, a jedynie w jerozolimie mieszka\u0142o wi\u0119ksze skupisko \u017cyd\u00f3w.\n\u017cydowska imigracja by\u0142a kontynuowana w trzeciej (1919\u20131923) i czwartej alii (1924\u20131931), podczas kt\u00f3rych do palestyny przyby\u0142o oko\u0142o 100 000 \u017cyd\u00f3w. gdy w 1921 dosz\u0142o do krwawych arabskich rozruch\u00f3w w jafie, brytyjskie w\u0142adze mandatowe wprowadzi\u0142y ograniczenia \u017cydowskiej imigracji i oderwa\u0142y od mandatu palestyny wschodnie terytoria, na kt\u00f3rych utworzono arabskie pa\u0144stwo \u2013 emirat transjordanii.\ndoj\u015bcie do w\u0142adzy hitlera i wzrost nazizmu w latach 30. przyczyni\u0142y si\u0119 do pi\u0105tej alii (1931\u20131940), podczas kt\u00f3rej oko\u0142o 250 000 \u017cyd\u00f3w przyby\u0142o do palestyny. wywo\u0142a\u0142o to wybuch arabskiej rewolty w 1936 i doprowadzi\u0142o brytyjczyk\u00f3w do og\u0142oszenia w 1939 trzeciej \u201ebia\u0142ej ksi\u0119gi\u201d. przeciwdzia\u0142aj\u0105c ostrym restrykcjom ograniczaj\u0105cym wielko\u015b\u0107 \u017cydowskiej imigracji, pojawi\u0142 si\u0119 tajny ruch wspieraj\u0105cy \u017cyd\u00f3w uciekaj\u0105cych z europy przed holocaustem. ruch ten jest nazywany alija bet. w ten spos\u00f3b liczba \u017cyd\u00f3w w palestynie wzros\u0142a z 11% og\u00f3\u0142u mieszka\u0144c\u00f3w w 1922 do 33% w 1945.\n\n\n=== pierwsze lata niepodleg\u0142o\u015bci ===\npo 1945 wielka brytania zosta\u0142a wmieszana w coraz bardziej agresywny konflikt z \u017cydami, walcz\u0105cymi o swobodny dost\u0119p \u017cydowskiej imigracji do palestyny. r\u00f3wnolegle tocz\u0105ce si\u0119 starcia \u017cydowsko-arabskie przekszta\u0142ci\u0142y si\u0119 w 1947 w otwart\u0105 wojn\u0119 domow\u0105. w 1947 brytyjski rz\u0105d wycofa\u0142 si\u0119 ze swoich zobowi\u0105za\u0144 w mandacie palestyny i o\u015bwiadczy\u0142, \u017ce nie jest w stanie rozwi\u0105za\u0107 konfliktu izraelsko-arabskiego. nowo powsta\u0142a organizacja narod\u00f3w zjednoczonych przyj\u0119\u0142a 29 listopada 1947 rezolucj\u0119 nr 181 o podziale palestyny na dwa pa\u0144stwa: \u017cydowskie i arabskie. jerozolima mia\u0142a zosta\u0107 mi\u0119dzynarodowym miastem (corpus separatum) pod nadzorem onz. spo\u0142eczno\u015b\u0107 \u017cydowska zaakceptowa\u0142a ten plan, ale liga pa\u0144stw arabskich i spo\u0142eczno\u015b\u0107 arabska w palestynie go odrzuci\u0142y. og\u0142oszenie decyzji doprowadzi\u0142o do rozpocz\u0119cia walk na terytorium mandatu palestyny.\n\nmimo wszystko na dzie\u0144 przed ko\u0144cem brytyjskiego pe\u0142nomocnictwa w palestynie, 14 maja 1948, og\u0142oszono powstanie niepodleg\u0142ego pa\u0144stwa izrael. nowa pa\u0144stwowo\u015b\u0107 szybko uzyska\u0142a formalne uznanie wielu pa\u0144stw, w tym polski.\nwkr\u00f3tce po og\u0142oszeniu niepodleg\u0142o\u015bci izraela wojska okolicznych pa\u0144stw arabskich (egiptu, syrii, jordanii, libanu i iraku) zaatakowa\u0142y nowe pa\u0144stwo, rozpoczynaj\u0105c wojn\u0119 zwan\u0105 w izraelu wojn\u0105 o niepodleg\u0142o\u015b\u0107, za\u015b przez arab\u00f3w an-nakb\u0105, czyli \u201ekatastrof\u0105\u201d. po roku walk og\u0142oszono zawieszenie broni i ustalono przebieg tymczasowych granic, tzw. zielonej linii. zachodni brzeg jordanu i wschodni\u0105 jerozolim\u0119 zaj\u0119\u0142a jordania, natomiast stref\u0119 gazy zaj\u0105\u0142 egipt. onz oszacowa\u0142a, \u017ce podczas wojny 711 000 arab\u00f3w, stanowi\u0105cych oko\u0142o 80% przedwojennej arabskiej populacji, uciek\u0142o za granic\u0119; cz\u0119\u015b\u0107 z nich pod przymusem. do ucieczki palesty\u0144czyk\u00f3w przyczyni\u0142o si\u0119 nag\u0142o\u015bnienie masakry we wsi dajr jasin dokonanej przez irgun i lechi. los palesty\u0144skich uchod\u017ac\u00f3w jest obecnie g\u0142\u00f3wn\u0105 kwesti\u0105 sporn\u0105 w konflikcie izraelsko-arabskim, gdy\u017c izrael odmawia im prawa powrotu. 11 maja 1949 izrael zosta\u0142 przyj\u0119ty do organizacji narod\u00f3w zjednoczonych.\nw pierwszych latach istnienia pa\u0144stwa ruch syjonizmu socjalistycznego prowadzony przez dawida ben guriona zdominowa\u0142 izraelsk\u0105 polityk\u0119. te lata charakteryzowa\u0142y si\u0119 masow\u0105 imigracj\u0105 \u017cyd\u00f3w ocala\u0142ych z holocaustu i uciekaj\u0105cych przed prze\u015bladowaniami z pa\u0144stw arabskich. w latach 1948\u20131958 populacja izraela wzros\u0142a z 800 tys. do 2 mln. wi\u0119kszo\u015b\u0107 imigrant\u00f3w by\u0142a uchod\u017acami bez jakiejkolwiek w\u0142asno\u015bci. byli oni zakwaterowywani w tymczasowych obozach dla uchod\u017ac\u00f3w zwanych ma\u2019abarot. przed 1952 ponad 200 tys. imigrant\u00f3w mieszka\u0142o w namiotach w obozach dla uchod\u017ac\u00f3w. potrzeba rozwi\u0105zania kryzysu doprowadzi\u0142a dawida ben guriona do podpisania z niemcami umowy o odszkodowaniach dla ofiar hitleryzmu, co wywo\u0142a\u0142o masowe protesty \u017cyd\u00f3w oburzonych z powodu postawy premiera izraela \u201eprowadz\u0105cego interesy\u201d z niemcami.\npodczas lat 50. izrael by\u0142 wielokrotnie atakowany przez palesty\u0144skich fedain\u00f3w dzia\u0142aj\u0105cych g\u0142\u00f3wnie z okupowanej przez egipt strefy gazy. w 1956 izrael zawar\u0142 tajne przymierze z wielk\u0105 brytani\u0105 i francj\u0105, d\u0105\u017c\u0105c do odbicia znacjonalizowanego przez egipt kana\u0142u sueskiego. podczas kryzysu sueskiego izraelczycy zdobyli p\u00f3\u0142wysep synaj, jednak pod naciskiem stan\u00f3w zjednoczonych i zwi\u0105zku radzieckiego wycofali si\u0119 w zamian za gwarancje swobodnej \u017ceglugi w zatoce akaba i kanale sueskim.\nna pocz\u0105tku nast\u0119pnej dekady izrael uprowadzi\u0142 z argentyny adolfa eichmana, kt\u00f3ry by\u0142 architektem nazistowskiego projektu ostatecznego rozwi\u0105zania kwestii \u017cydowskiej. jego rozprawa s\u0105dowa mia\u0142a znaczny wp\u0142yw na spo\u0142eczn\u0105 \u015bwiadomo\u015b\u0107 o holocau\u015bcie. do chwili obecnej eichmann pozostaje jedyn\u0105 osob\u0105 skazan\u0105 na kar\u0119 \u015bmierci przez izraelskie s\u0105dy.\n\n\n=== konflikty i proces pokojowy ===\npa\u0144stwa arabskie przez lata odmawia\u0142y prawa do istnienia pa\u0144stwa izrael, a arabski nacjonalizm kierowany przez nasera d\u0105\u017cy\u0142 do zniszczenia tego pa\u0144stwa. w 1967 egipt, syria i jordania skoncentrowa\u0142y swoje wojska przy izraelskich granicach, usun\u0119\u0142y mi\u0119dzynarodowe si\u0142y pokojowe unef i zablokowa\u0142y izraelowi dost\u0119p do morza czerwonego. izrael uzna\u0142 to za casus belli dla rozpocz\u0119cia prewencyjnej wojny sze\u015bciodniowej, w kt\u00f3rej osi\u0105gn\u0105\u0142 zdecydowane zwyci\u0119stwo, zdobywaj\u0105c zachodni brzeg jordanu, stref\u0119 gazy, p\u00f3\u0142wysep synaj, wzg\u00f3rza golan oraz farmy szeba. zielona linia z 1949 sta\u0142a si\u0119 granic\u0105 administracyjn\u0105 pomi\u0119dzy izraelem a terytoriami okupowanymi. granice jerozolimy zosta\u0142y poszerzone, poprzez w\u0142\u0105czenie wschodniej jerozolimy. przyj\u0119te 30 lipca 1980 prawo jerozolimy okre\u015bli\u0142o j\u0105 jako ca\u0142\u0105 i zjednoczon\u0105 stolic\u0119 izraela, b\u0119d\u0105c\u0105 siedzib\u0105 prezydenta, knesetu, rz\u0105du i s\u0105du najwy\u017cszego. ruch ten nie zosta\u0142 zaakceptowany przez wi\u0119kszo\u015b\u0107 spo\u0142eczno\u015bci mi\u0119dzynarodowej.\n\nkl\u0119ska arabskich pa\u0144stw w wojnie w 1967 r. doprowadzi\u0142a do wzrostu znaczenia niepa\u0144stwowych arabskich organizacji zbrojnych, takich jak organizacja wyzwolenia palestyny (owp), kt\u00f3ra wzywa\u0142a do walki zbrojnej jako jedynego sposobu wyzwolenia ojczyzny. na prze\u0142omie lat 60. i 70. palesty\u0144skie organizacje rozpocz\u0119\u0142y seri\u0119 atak\u00f3w terrorystycznych w izraelu i na cele izraelskie na \u015bwiecie. jednym z atak\u00f3w terrorystycznych by\u0142a dokonana przez organizacj\u0119 czarny wrzesie\u0144 masakra izraelskich sportowc\u00f3w podczas letnich igrzysk olimpijskich w monachium w 1972 r. izrael odpowiedzia\u0142 operacj\u0105 gniew bo\u017cy, zabijaj\u0105c osoby odpowiedzialne za morderstwa olimpijczyk\u00f3w.\npodczas wa\u017cnego \u017cydowskiego \u015bwi\u0119ta religijnego jom kipur 6 pa\u017adziernika 1973 wojska egipskie i syryjskie niespodziewanie zaatakowa\u0142y si\u0142y izraela na okupowanych przez niego terytoriach, rozpoczynaj\u0105c wojn\u0119 jom kipur. wojna zako\u0144czy\u0142a si\u0119 26 pa\u017adziernika zwyci\u0119stwem izraela. egipcjanie i syryjczycy zostali odparci kosztem wielkich strat w\u0142asnych. komisja agranata oczy\u015bci\u0142a rz\u0105d z zarzut\u00f3w odpowiedzialno\u015bci za wojn\u0119, ale niezadowolenie spo\u0142ecze\u0144stwa zmusi\u0142o premier gold\u0119 meir do rezygnacji z urz\u0119du.\nwybory parlamentarne w izraelu w 1977 roku by\u0142y wa\u017cnym punktem zwrotnym w historii izraelskiej polityki. po 29 latach rz\u0105dzenia lewica musia\u0142a odda\u0107 w\u0142adz\u0119 w r\u0119ce prawicowo-centrowego bloku partyjnego likud, na czele kt\u00f3rego sta\u0142 menachem begin. w tym samym roku egipski prezydent anwar as-sadat przyjecha\u0142 do izraela i przem\u00f3wi\u0142 w knesecie, co by\u0142o pierwszym uznaniem faktu istnienia \u017cydowskiego pa\u0144stwa przez arabskiego polityka. rok p\u00f3\u017aniej anwar as-sadat i menachem begin podpisali porozumienie z camp david i w nast\u0119pnym roku traktat pokojowy izraelsko-egipski. izrael rozpocz\u0105\u0142 proces wycofania si\u0119 z p\u00f3\u0142wyspu synaj i zgodzi\u0142 si\u0119 na rozpocz\u0119cie negocjacji nad autonomi\u0105 okupowanych zachodniego brzegu i strefy gazy. r\u00f3wnocze\u015bnie rz\u0105d begina zach\u0119ca\u0142 do rozbudowy osiedli \u017cydowskich na zachodnim brzegu, co by\u0142o przyczyn\u0105 wzrostu napi\u0119\u0107 z palesty\u0144czykami.\n7 czerwca 1981 izraelskie si\u0142y powietrzne zbombardowa\u0142y i zniszczy\u0142y iracki reaktor atomowy w osirak. izraelski wywiad podejrzewa\u0142, \u017ce irak przygotowywa\u0142 si\u0119 do zbudowania w\u0142asnej bomby atomowej. w 1982 izrael zaanga\u017cowa\u0142 si\u0119 w liba\u0144sk\u0105 wojn\u0119 domow\u0105, kt\u00f3r\u0105 wykorzystywa\u0142a organizacja wyzwolenia palestyny, by z terytorium libanu atakowa\u0107 i ostrzeliwa\u0107 p\u00f3\u0142nocny izrael. interwencja przekszta\u0142ci\u0142a si\u0119 w wojn\u0119 liba\u0144sk\u0105. w 1986 izraelczycy wycofali si\u0119 z wi\u0119kszo\u015bci terytorium libanu, ale do 2000 utrzymywali przygraniczn\u0105 stref\u0119 bezpiecze\u0144stwa, w kt\u00f3rej bezpiecze\u0144stwa strzeg\u0142a armia po\u0142udniowego libanu. w mi\u0119dzyczasie 1 pa\u017adziernika 1985 roku izrael przeprowadzi\u0142 na terenie tunezji operacj\u0119 \u201edrewniana noga\u201d. w 1987 wybuch\u0142a pierwsza intifada, masowe powstanie palesty\u0144czyk\u00f3w przeciwko izraelskiej okupacji strefy gazy i zachodniego brzegu jordanu. w ci\u0105gu nast\u0119pnych sze\u015bciu lat w fali przemocy, kt\u00f3ra zala\u0142a terytoria okupowane, zgin\u0119\u0142o ponad tysi\u0105c ludzi (wielu z nich by\u0142o ofiarami wewn\u0119trznego palesty\u0144skiego terroru). przeci\u0105gaj\u0105ce si\u0119 starcia mocno os\u0142abia\u0142y izraelsk\u0105 gospodark\u0119. dopiero uwik\u0142anie si\u0119 arafata w i wojnie w zatoce perskiej po stronie iraku os\u0142abi\u0142o jego pozycj\u0119 i doprowadzi\u0142o do wyga\u015bni\u0119cia si\u0142y powstania w 1991.\n\nwybory parlamentarne w izraelu w 1992 roku wygra\u0142a lewicowa izraelska partia pracy, na kt\u00f3rej czele sta\u0142 icchak rabin, propaguj\u0105cy zawarcie kompromisu z arabskimi s\u0105siadami izraela. w nast\u0119pnym roku szimon peres w imieniu izraela i jaser arafat w imieniu organizacji wyzwolenia palestyny podpisali porozumienia z oslo, kt\u00f3re otworzy\u0142y drog\u0119 do utworzenia autonomii palesty\u0144skiej na zachodnim brzegu i w strefie gazy. deklaracja pokojowych intencji by\u0142a przyznaniem przez owp prawa do istnienia pa\u0144stwa \u017cydowskiego i deklaracj\u0105 wyrzeczenia si\u0119 terroryzmu. w 1994 dosz\u0142o do podpisania traktatu pokojowego izraelsko-jorda\u0144skiego, co uczyni\u0142o z jordanii drugie pa\u0144stwo arabskie, kt\u00f3re znormalizowa\u0142o swoje stosunki z izraelem.\narabskie poparcie spo\u0142eczne dla porozumienia zosta\u0142o zniweczone przez masakr\u0119 w grobowcu patriarch\u00f3w w hebronie, kontynuowanie \u017cydowskiego osadnictwa, budow\u0119 kolejnych punkt\u00f3w kontrolnych (checkpoints) oraz pogarszaj\u0105c\u0105 si\u0119 sytuacj\u0119 gospodarcz\u0105. izraelskie poparcie spo\u0142eczne r\u00f3wnie\u017c zmala\u0142o w wyniku serii samob\u00f3jczych zamach\u00f3w terrorystycznych przeprowadzonych przez hamas. dokonane w listopadzie 1995 zab\u00f3jstwo premiera icchaka rabina przez prawicowego \u017cyda wstrz\u0105sn\u0119\u0142o ca\u0142ym krajem.\npod koniec lat 90. premier binjamin netanjahu zgodzi\u0142 si\u0119 na wycofanie izraela z hebronu i podpisa\u0142 wye river memorandum, przekazuj\u0105c wi\u0119ksze uprawnienia autonomii palesty\u0144skiej. wybrany w 1999 premier ehud barak wycofa\u0142 w 2000 izraelskie wojska z po\u0142udniowego libanu i wznowi\u0142 negocjacje pokojowe z palesty\u0144czykami. podczas rozm\u00f3w w camp david z\u0142o\u017cy\u0142 jaserowi arafatowi propozycj\u0119 uregulowania konfliktu palesty\u0144sko-izraelskiego, id\u0105c na najwi\u0119ksze ust\u0119pstwa w historii (m.in. uznaj\u0105c podzia\u0142 jerozolimy na cz\u0119\u015bci \u017cydowsk\u0105 i arabsk\u0105, kt\u00f3ra zosta\u0142aby stolic\u0105 pa\u0144stwa palesty\u0144skiego). jednak arafat odrzuci\u0142 ten plan. po za\u0142amaniu si\u0119 rozm\u00f3w wybuch\u0142a intifada al-aksa.\nw wyniku wybor\u00f3w parlamentarnych w 2003 roku nowym premierem zosta\u0142 ariel szaron, kt\u00f3ry pocz\u0105tkowo usi\u0142owa\u0142 si\u0142\u0105 zd\u0142awi\u0107 palesty\u0144skie powstanie, a nast\u0119pnie od 2004 wbrew opinii swojej partii likud rozpocz\u0105\u0142 promocj\u0119 planu jednostronnego wycofania \u017cydowskich osiedli ze strefy gazy. r\u00f3wnocze\u015bnie rozpocz\u0105\u0142 budow\u0119 muru bezpiecze\u0144stwa, kt\u00f3ry oddzieli\u0142 terytorium autonomii palesty\u0144skiej od izraela. w styczniu 2006 ariel szaron dozna\u0142 udaru m\u00f3zgu i zosta\u0142 zast\u0105piony przez ehuda olmerta.\nw lipcu 2006 liba\u0144ska organizacja hezbollah uprowadzi\u0142a dw\u00f3ch izraelskich \u017co\u0142nierzy i ostrzela\u0142a p\u00f3\u0142noc izraela, co doprowadzi\u0142o do wybuchu drugiej wojny liba\u0144skiej. wojna zako\u0144czy\u0142a si\u0119 zawieszeniem broni i utworzeniem w po\u0142udniowym libanie strefy buforowej, w kt\u00f3rej bezpiecze\u0144stwa pilnuj\u0105 powi\u0119kszone mi\u0119dzynarodowe si\u0142y pokojowe unifil.\n6 wrze\u015bnia 2007 izraelskie si\u0142y powietrzne zbombardowa\u0142y i zniszczy\u0142y syryjskie instalacje nuklearne w rejonie dajr az-zaur. izraelski wywiad podejrzewa\u0142, \u017ce syria przygotowuje si\u0119 do uruchomienia w\u0142asnego programu nuklearnego. 27 listopada 2007 izraelski premier ehud barak i palesty\u0144ski prezydent mahmud abbas zgodzili si\u0119 na wznowienie negocjacji, d\u0105\u017c\u0105c do osi\u0105gni\u0119cia porozumienia do ko\u0144ca 2008. w po\u0142owie 2008 rozpocz\u0119\u0142y si\u0119 tak\u017ce tajne rozmowy pokojowe izraelsko-syryjskie, prowadzone przy po\u015brednictwie turcji.\npod koniec 2008 zako\u0144czy\u0142o si\u0119 zawieszenie broni z hamasem, kt\u00f3ry wznowi\u0142 ostrza\u0142 rakietowy izraela prowadzony z terytorium strefy gazy. izrael zareagowa\u0142 rozpocz\u0119ciem operacji p\u0142ynny o\u0142\u00f3w. 17 stycznia 2009 izrael og\u0142osi\u0142 jednostronne zawieszenie broni i wycofa\u0142 swoje wojska ze strefy gazy, stawiaj\u0105c warunek wstrzymania ostrza\u0142u rakietowego i przemytu broni do strefy. po kilku dniach hamas zgodzi\u0142 si\u0119 na zawieszenie broni, stawiaj\u0105c warunek zniesienia blokady strefy gazy i otworzenia przej\u015b\u0107 granicznych. od tamtej pory dochodzi do sporadycznych narusze\u0144 zawieszenia broni przez pojedyncze przypadki ostrza\u0142u izraela oraz ataki na patrole izraelskiej stra\u017cy granicznej.\n\n\n== geografia ==\nizrael jest po\u0142o\u017cony na kontynencie azjatyckim, na wschodnim wybrze\u017cu morza \u015br\u00f3dziemnego (32\u00b000\u203241\u2033n 34\u00b053\u203212\u2033e). graniczy od p\u00f3\u0142nocy z libanem, od p\u00f3\u0142nocnego wschodu z syri\u0105, od wschodu z jordani\u0105 i od po\u0142udniowego zachodu z egiptem. zaledwie 7-kilometrowy odcinek wybrze\u017ca morza czerwonego zapewnia izraelowi dost\u0119p do niego.\nuznany mi\u0119dzynarodowo obszar izraela r\u00f3\u017cni si\u0119 od oficjalnych danych tego pa\u0144stwa. cia podaje w \u201ethe world factbook\u201d powierzchni\u0119 izraela: 20 770 km\u00b2 (w tym 20 330 km\u00b2 l\u0105du i 440 km\u00b2 w\u00f3d). jednak\u017ce izrael za cz\u0119\u015b\u0107 swojego terytorium uznaje zaj\u0119te w trakcie wojny sze\u015bciodniowej: wschodni\u0105 jerozolim\u0119 (anektowan\u0105 w 1980) oraz wzg\u00f3rza golan (przy\u0142\u0105czone w 1982). dlatego, wedle danych izraelskich, obszar pa\u0144stwa wynosi 22 072 km\u00b2 (w tym 21 643 km\u00b2 l\u0105du i 429 km\u00b2 w\u00f3d). razem z terytoriami autonomii palesty\u0144skiej (z wy\u0142\u0105czeniem strefy gazy) wynosi za\u015b 27 799 km\u00b2.\noficjalna \u0142\u0105czna d\u0142ugo\u015b\u0107 granic izraela wynosi 1017 km, z czego z egiptem 266 km, jordani\u0105 238 km, libanem 79 km, syri\u0105 76 km, stref\u0105 gazy 51 km i autonomi\u0105 palesty\u0144sk\u0105 307 km. d\u0142ugo\u015b\u0107 granic morskich wynosi 273 km.\n\npomimo swojej ma\u0142ej powierzchni izrael charakteryzuje si\u0119 du\u017c\u0105 r\u00f3\u017cnorodno\u015bci\u0105 geograficzn\u0105, od pustyni negew na po\u0142udniu do \u0142a\u0144cuch\u00f3w g\u00f3rskich galilei, karmelu i wzg\u00f3rz golan na p\u00f3\u0142nocy. nadmorska r\u00f3wnina szaron jest domem dla 70% populacji pa\u0144stwa.\nna ukszta\u0142towanie geograficzne kraju wp\u0142ywa przede wszystkim r\u00f3w jordanu, kt\u00f3ry stanowi cz\u0119\u015b\u0107 wielkiego rowu abisy\u0144skiego. ta wielka synklina jest po\u0142o\u017cona na wsch\u00f3d od centralnego masywu g\u00f3r judzkich i przebiega na ca\u0142ej d\u0142ugo\u015bci wschodniej cz\u0119\u015bci izraela. dolin\u0105 jordanu p\u0142ynie najd\u0142u\u017csza spo\u015br\u00f3d przep\u0142ywaj\u0105cych przez izrael rzek, czyli jordan (d\u0142ugo\u015b\u0107 250 km). \u017ar\u00f3d\u0142a jordanu znajduj\u0105 si\u0119 na p\u00f3\u0142nocy, na zboczach g\u00f3ry hermon (2814 m n.p.m.), kt\u00f3ra jest najwy\u017cszym szczytem izraela przy uwzgl\u0119dnieniu anektowanych syryjskich wzg\u00f3rz golan. najwy\u017cszym szczytem wewn\u0105trz uznanych mi\u0119dzynarodowo granic pa\u0144stwowych jest micpe shlagim (2224 m n.p.m.), a w\u0142a\u015bciwie nienazwany szczyt dalej na zach\u00f3d (2236 m n.p.m.). nast\u0119pnie rzeka przep\u0142ywa przez dolin\u0119 hula, wpada do jeziora tyberiadzkiego, z kt\u00f3rego wyp\u0142ywa na po\u0142udnie i ko\u0144czy sw\u00f3j bieg w morzu martwym. lustro wody znajduje si\u0119 na najni\u017cej po\u0142o\u017conym obszarze l\u0105dowym ziemi \u2013 438 m p.p.m. (i ci\u0105gle si\u0119 obni\u017ca). na po\u0142udnie od morza martwego znajduj\u0105 si\u0119 zatoka akaba i morze czerwone.\ninnymi izraelskimi rzekami s\u0105: aleksander, besor, hadera, jarkon, jarmuk, kiszon, lachisz, sa\u2019ar i sorek.\n\nwyj\u0105tkow\u0105 form\u0105 geologiczn\u0105 izraela i p\u00f3\u0142wyspu synaj s\u0105 powsta\u0142e w wyniku erozji ziemi kratery, zwane makhteshim. najwi\u0119kszym makhteshim na \u015bwiecie jest krater ramon na pustyni negew (jego d\u0142ugo\u015b\u0107 wynosi 40 km, a szeroko\u015b\u0107 od 2 do 10 km). raport w sprawie \u015brodowiska naturalnego basenu morza \u015br\u00f3dziemnego informuje, \u017ce ze wszystkich pa\u0144stw po\u0142o\u017conych w basenie izrael ma najwy\u017csz\u0105 liczb\u0119 gatunk\u00f3w ro\u015blin na metr kwadratowy.\nbogactwami naturalnymi wykorzystywanymi w budownictwie s\u0105: \u017cwir, ska\u0142y, piasek, glina, wapie\u0144 i gips. w przemy\u015ble wykorzystuje si\u0119: potas, brom, magnez, s\u00f3l i fosforany.\n\n\n=== klimat ===\nizrael jest krajem trzech zasadniczych klimat\u00f3w, rozci\u0105gni\u0119tych po\u0142udnikowo. klimat \u015br\u00f3dziemnomorski (oliwki, winogrona itp.) wyst\u0119puje w pasmie nizin (r\u00f3wnin) po\u0142o\u017conych na wybrze\u017cu morza \u015br\u00f3dziemnego. znajduj\u0105 si\u0119 tutaj mi\u0119dzy innymi takie nadbrze\u017cne miasta jak tel awiw i hajfa. klimat \u015br\u00f3dziemnomorski charakteryzuje si\u0119 ch\u0142odnymi i deszczowymi zimami oraz d\u0142ugimi i gor\u0105cymi latami. w pa\u015bmie wzg\u00f3rz centralnych wyst\u0119puje klimat umiarkowany. klimat ten charakteryzuje si\u0119 ciep\u0142\u0105 i wilgotn\u0105 wiosn\u0105, gor\u0105cym i suchym latem, oraz ch\u0142odn\u0105 i wilgotn\u0105 jesieni\u0105. podczas zimy niewykluczone opady \u015bniegu. jerozolima ma co najmniej jeden dzie\u0144 opad\u00f3w \u015bniegu w roku. regiony g\u00f3rzyste s\u0105 wystawione na dzia\u0142anie zimnego wiatru i \u015bnie\u017cyc; szczyt g\u00f3ry hermon jest najbardziej za\u015bnie\u017conym miejscem. natomiast w dolinie jordanu wyst\u0119puje klimat tropikalny, charakteryzuj\u0105cy si\u0119 niewielk\u0105 roczn\u0105 amplitud\u0105 temperatur.\nnajwy\u017csza temperatura na kontynencie azjatyckim (53,9 \u00b0c, 129,0 \u00b0f) zosta\u0142a zarejestrowana 22 czerwca 1942 w kibucu tirat cewi w p\u00f3\u0142nocnej cz\u0119\u015bci doliny jordanu. natomiast najni\u017csza temperatura w izraelu zosta\u0142a zarejestrowana 7 lutego 1950 w dolinie bet netofa i wynosi\u0142a \u2013 13,7 \u00b0c. w okresie od maja do wrze\u015bnia deszcze w izraelu s\u0105 rzadko\u015bci\u0105.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== fauna i flora ===\nizrael cechuje ogromne bogactwo r\u00f3\u017cnorodnych form \u017cycia ro\u015blinnego i zwierz\u0119cego. p\u00f3\u0142nocne tereny galilei charakteryzuj\u0105 si\u0119 wilgotnymi i g\u00f3rzystymi obszarami poro\u015bni\u0119tymi du\u017cymi kompleksami le\u015bnymi. w tutejszych g\u00f3rskich strumieniach \u017cyj\u0105 wydry, a nad lasami kr\u0105\u017c\u0105 or\u0142y. w marcu i kwietniu na zboczach g\u00f3rskich kwitn\u0105 dzikie tulipany, irysy, lilie i hiacynty. na po\u0142udniu, na pustynnych obszarach negewu \u017cyj\u0105 kozioro\u017cce nubijskie. w lutym pustynia rozkwita mleczami, a w korytach wyschni\u0119tych rzek rosn\u0105 palmy daktylowe.\nobszar izraela znajduje si\u0119 na drodze w\u0119dr\u00f3wek rozmaitych ptak\u00f3w, kt\u00f3re zatrzymuj\u0105 si\u0119 tutaj na odpoczynek. takie ptaki jak \u0142yski i kaczki tutaj zimuj\u0105, natomiast afryka\u0144skie turkawki lubi\u0105 sp\u0119dza\u0107 tutaj lato.\n\n\n== rz\u0105d i polityka ==\nizrael jest demokratycznym pa\u0144stwem, ma system parlamentarny z powszechnym prawem wyborczym. prezydent izraela wybierany przez parlament na okres 7 lat jest g\u0142ow\u0105 pa\u0144stwa, ale jego obowi\u0105zki s\u0105 jedynie ceremonialne. prezydent desygnuje na premiera cz\u0142onka parlamentu, b\u0119d\u0105cego zazwyczaj liderem partii lub koalicji wyborczej, kt\u00f3ra wygra\u0142a wybory. premier jest szefem rz\u0105du i najsilniejszym ogniwem w\u0142adzy wykonawczej. w\u0142adz\u0119 ustawodawcz\u0105 tworzy 120-osobowy parlament, nazywany knesetem. pos\u0142owie s\u0105 wybierani wed\u0142ug ordynacji proporcjonalnej, kt\u00f3ra przewiduje dwuprocentowy pr\u00f3g wyborczy. d\u0142ugo\u015b\u0107 kadencji wynosi cztery lata. kneset mo\u017ce w ka\u017cdej chwili rozwi\u0105za\u0107 rz\u0105d poprzez przeg\u0142osowanie wotum nieufno\u015bci. ustawa zasadnicza izraela pe\u0142ni rol\u0119 niepisanej konstytucji.\nizrael ma tr\u00f3jpoziomowy system s\u0105downiczy. na najni\u017cszym poziomie s\u0105 s\u0105dy magistrackie (374 s\u0105dy), usytuowane w wi\u0119kszo\u015bci miast w ca\u0142ym kraju. nad nimi s\u0105 s\u0105dy okr\u0119gowe (138 s\u0105d\u00f3w), s\u0142u\u017c\u0105ce do apelacji i jako s\u0105dy pierwszej instancji. s\u0105 one usytuowane w pi\u0119ciu z sze\u015bciu dystrykt\u00f3w. trzecim i najwy\u017cszym poziomem jest po\u0142o\u017cony w jerozolimie s\u0105d najwy\u017cszy. spe\u0142nia on podw\u00f3jn\u0105 rol\u0119: jest to najwy\u017cszy s\u0105d apelacyjny oraz umo\u017cliwia obywatelom i osobom niemaj\u0105cym obywatelstwa wnoszenie skarg przeciwko decyzjom w\u0142adz pa\u0144stwowych.\nizrael nie jest cz\u0142onkiem mi\u0119dzynarodowego trybuna\u0142u karnego, poniewa\u017c obawia si\u0119, \u017ce s\u0105d m\u00f3g\u0142by ulega\u0107 politycznym naciskom. izraelski system prawny wzoruje si\u0119 na wielu rozwi\u0105zaniach brytyjskiego systemu prawnego, kt\u00f3re dostosowano do wymog\u00f3w i potrzeb prawa \u017cydowskiego. opiera si\u0119 on na zasadzie stare decisis, kt\u00f3ra w systemie prawa common law oznacza, \u017ce wcze\u015bniejsze decyzje s\u0105d\u00f3w musz\u0105 by\u0107 uznawane za precedensy, stanowi\u0105ce prawo. sprawy rozs\u0105dzaj\u0105 zawodowi s\u0119dziowie, a nie rady przysi\u0119g\u0142ych. ma\u0142\u017ce\u0144stwa i rozwody podlegaj\u0105 pod jurysdykcj\u0119 odpowiednich s\u0105d\u00f3w religijnych: \u017cydowskich (88 s\u0105d\u00f3w), muzu\u0142ma\u0144skich, druzyjskich lub chrze\u015bcija\u0144skich. prawem pracy zajmuj\u0105 si\u0119 s\u0105dy pracy (53 s\u0105dy). w 2007 w izraelu czynnych zawodowo by\u0142o 38 017 prawnik\u00f3w. wyb\u00f3r s\u0119dzi\u00f3w spoczywa w r\u0119kach cz\u0142onk\u00f3w parlamentarnej komisji sprawiedliwo\u015bci, s\u0105du najwy\u017cszego i cz\u0142onk\u00f3w izraelskiej izby adwokackiej.\nustawa zasadnicza: godno\u015b\u0107 ludzka i wolno\u015b\u0107 broni wolno\u015bci i praw cz\u0142owieka w izraelu. izrael jest jedynym pa\u0144stwem regionu, kt\u00f3re zosta\u0142o umieszczone w rankingu \u201ewolny\u201d przez organizacj\u0119 freedom house (terytoria okupowane otrzyma\u0142y status \u201enie wolny\u201d). ranking ten ocenia poziom praw cywilnych i politycznych w danym kraju. podobnie organizacja reporterzy bez granic umie\u015bci\u0142a izrael na 50. miejscu w rankingu 168 pa\u0144stw ocenianych pod wzgl\u0119dem wolno\u015bci prasy (najwy\u017csze miejsce w po\u0142udniowo-zachodniej azji). jednak\u017ce takie organizacje jak amnesty international i human rights watch cz\u0119sto stawiaj\u0105 izraelowi zarzuty naruszania praw cz\u0142owieka odno\u015bnie do trwaj\u0105cego konfliktu izraelsko-palesty\u0144skiego. izraelskie organizacje, takie jak np. b\u2019tselem, r\u00f3wnie\u017c stawiaj\u0105 podobne zarzuty.\nw 2007 izraelska policja dysponowa\u0142a 28 526 funkcjonariuszami, do kt\u00f3rych trzeba doda\u0107 6584 funkcjonariuszy s\u0142u\u017cb wi\u0119ziennych. w 2007 otworzyli oni og\u00f3\u0142em 442 908 akt spraw.\n\n\n=== stosunki mi\u0119dzynarodowe ===\nizrael utrzymuje stosunki dyplomatyczne ze 160 pa\u0144stwami i ma 93 misje dyplomatyczne na ca\u0142ym \u015bwiecie. jedynie trzech cz\u0142onk\u00f3w ligi pa\u0144stw arabskich znormalizowa\u0142o swoje stosunki z izraelem: egipt podpisa\u0142 traktat pokojowy w 1979, jordania podpisa\u0142a traktat pokojowy w 1994, a mauretania nawi\u0105za\u0142a pe\u0142ne stosunki dyplomatyczne w 1999. trzech innych cz\u0142onk\u00f3w ligi arabskiej: maroko, tunezja i oman zerwa\u0142o stosunki dyplomatyczne podczas intifady w 2000. niger, kt\u00f3ry nawi\u0105za\u0142 stosunki w listopadzie 1996, zerwa\u0142 je w kwietniu 2002. wenezuela i boliwia zerwa\u0142y stosunki dyplomatyczne w styczniu 2009. izraelskie prawo nazywa liban, syri\u0119, iran, arabi\u0119 saudyjsk\u0105, irak i jemen krajami wrogimi i obywatele izraela nie mog\u0105 ich odwiedza\u0107 bez uzyskania pozwolenia ministerstwa spraw wewn\u0119trznych. od 1994 izrael jest cz\u0142onkiem forum dialog \u015br\u00f3dziemnomorski, w kt\u00f3rym przy pomocy nato wsp\u00f3\u0142pracuje ze sob\u0105 siedem pa\u0144stw basenu morza \u015br\u00f3dziemnego, d\u0105\u017c\u0105c do nawi\u0105zania lepszych kontakt\u00f3w i utrzymania stabilizacji oraz bezpiecze\u0144stwa regionu. wed\u0142ug jednych \u017ar\u00f3de\u0142 obywatele izraela mog\u0105 podr\u00f3\u017cowa\u0107 bez wizy (b\u0105d\u017a dosta\u0107 wiz\u0119 na granicy) do 161 pa\u0144stw, a wed\u0142ug innych do 146.\nstany zjednoczone, niemcy, wielka brytania i indie znajduj\u0105 si\u0119 w\u015br\u00f3d najbli\u017cszych sojusznik\u00f3w izraela. pierwszym pa\u0144stwem, kt\u00f3re uzna\u0142o istnienie pa\u0144stwa \u017cydowskiego, by\u0142 zwi\u0105zek radziecki (14 maja 1948). stany zjednoczone uwa\u017caj\u0105 izrael za swojego g\u0142\u00f3wnego sojusznika w po\u0142udniowo-zachodniej azji. pomimo \u017ce turcja i izrael nawi\u0105za\u0142y normalne stosunki dyplomatyczne w 1991, to turcja wsp\u00f3\u0142pracowa\u0142a z izraelem ju\u017c od 1949. jednak\u017ce turcja jest drugim pod wzgl\u0119dem wielko\u015bci muzu\u0142ma\u0144skim pa\u0144stwem regionu i rz\u0105d turecki podlega silnym naciskom ze strony spo\u0142ecze\u0144stwa oraz innych pa\u0144stw muzu\u0142ma\u0144skich. silne wi\u0119zi \u0142\u0105cz\u0105ce izrael z niemcami obejmuj\u0105 wsp\u00f3\u0142prac\u0119 naukow\u0105, edukacyjn\u0105, gospodarcz\u0105 i wojskow\u0105. indie ustanowi\u0142y pe\u0142ne stosunki dyplomatyczne z izraelem w 1992 i od tej pory mocno wsp\u00f3\u0142pracuj\u0105 kulturalnie i wojskowo. wielka brytania uzna\u0142a pa\u0144stwo \u017cydowskie 29 stycznia 1949 i od tej pory brytyjscy przyw\u00f3dcy dwukrotnie odwiedzili izrael, kt\u00f3ry zajmuje 23. miejsce w\u015br\u00f3d najwi\u0119kszych partner\u00f3w handlowych tego pa\u0144stwa. brytyjczycy traktuj\u0105 kontakty z izraelem jako naturalne, poniewa\u017c jest to ich dawne terytorium mandatowe. iran utrzymywa\u0142 stosunki dyplomatyczne z izraelem za czas\u00f3w panowania dynastii pahlawi, zosta\u0142y one jednak zerwane podczas rewolucji ira\u0144skiej w 1979.\nizrael jest cz\u0142onkiem nast\u0119puj\u0105cych mi\u0119dzynarodowych organizacji: bank rozrachunk\u00f3w mi\u0119dzynarodowych, bank \u015bwiatowy, europejska organizacja bada\u0144 j\u0105drowych (obserwator), europejski bank odbudowy i rozwoju, interpol, konferencja narod\u00f3w zjednoczonych ds. handlu i rozwoju, mi\u0119dzyameryka\u0144ski bank rozwoju, mi\u0119dzynarodowa agencja energii atomowej, mi\u0119dzynarodowa izba handlowa (sygnatariusz), mi\u0119dzynarodowa konfederacja zwi\u0105zk\u00f3w zawodowych, mi\u0119dzynarodowa korporacja finansowa, mi\u0119dzynarodowa organizacja ds. migracji, mi\u0119dzynarodowa organizacja morska, mi\u0119dzynarodowa organizacja normalizacyjna, mi\u0119dzynarodowa organizacja pracy, mi\u0119dzynarodowy fundusz rozwoju rolnictwa, mi\u0119dzynarodowy fundusz walutowy, mi\u0119dzynarodowy komitet olimpijski, mi\u0119dzynarodowy ruch czerwonego krzy\u017ca i czerwonego p\u00f3\u0142ksi\u0119\u017cyca, mi\u0119dzynarodowy trybuna\u0142 karny, mi\u0119dzynarodowy zwi\u0105zek telekomunikacyjny, organizacja bezpiecze\u0144stwa i wsp\u00f3\u0142pracy w europie (partner), organizacja mi\u0119dzynarodowego lotnictwa cywilnego, organizacja narod\u00f3w zjednoczonych, organizacja narod\u00f3w zjednoczonych do spraw o\u015bwiaty, nauki i kultury, organizacja narod\u00f3w zjednoczonych do spraw rozwoju przemys\u0142owego, organizacja narod\u00f3w zjednoczonych do spraw wy\u017cywienia i rolnictwa, mi\u0119dzynarodowa organizacja ds. zakazu broni chemicznej (sygnatariusz), organizacja wsp\u00f3\u0142pracy gospodarczej i rozwoju, organizacja wsp\u00f3\u0142pracy gospodarczej pa\u0144stw morza czarnego (obserwator), powszechny zwi\u0105zek pocztowy, wco, \u015bwiatowa organizacja handlu, \u015bwiatowa organizacja meteorologiczna, \u015bwiatowa organizacja turystyki, \u015bwiatowa organizacja w\u0142asno\u015bci intelektualnej, \u015bwiatowa organizacja zdrowia i inne.\n\n\n== podzia\u0142 administracyjny ==\npa\u0144stwo izrael jest podzielone na sze\u015b\u0107 g\u0142\u00f3wnych dystrykt\u00f3w, nazywanych mehozot (hebr. \u05de\u05d7\u05d5\u05d6\u05d5\u05ea, mahoz): p\u00f3\u0142nocny, hajfa, centralny, tel awiw, jerozolima i po\u0142udniowy. dodatkowo dystrykty s\u0105 podzielone na pi\u0119tna\u015bcie poddystrykt\u00f3w, nazywanych nafot (hebr. \u05e0\u05e4\u05d5\u05ea, nafa), kt\u00f3re dalej dziel\u0105 si\u0119 na pi\u0119\u0107dziesi\u0105t naturalnych region\u00f3w.\n\n\n=== w\u0142adze samorz\u0105dowe ===\nizraelski system samorz\u0105dowy ma osobowo\u015b\u0107 prawn\u0105 i odpowiada za takie zadania jak dostarczanie wody pitnej, pomoc w nag\u0142ych wypadkach, edukacj\u0119 i kultur\u0119. samorz\u0105d dzieli si\u0119 na trzy szczeble administracji: (1) rady miejskie, (2) samorz\u0105dy lokalne i (3) samorz\u0105dy region\u00f3w.\nosoby stoj\u0105ce na czele samorz\u0105d\u00f3w oraz burmistrz\u00f3w miast wybiera si\u0119 na drodze demokratycznych wybor\u00f3w samorz\u0105dowych. samorz\u0105dy dysponuj\u0105 funduszami przyznawanymi przez rz\u0105d.\n\n\n=== terytoria okupowane ===\nizrael okupuje nast\u0119puj\u0105ce tereny: zachodni brzeg jordanu, wschodnia jerozolima, wzg\u00f3rza golan i farmy szeba. s\u0105 to obszary zdobyte na jordanii, syrii i libanie podczas wojny sze\u015bciodniowej w 1967. przez pewien czas okupowany by\u0142 p\u00f3\u0142wysep synaj, kt\u00f3ry na mocy traktatu pokojowego z 1979 powr\u00f3ci\u0142 do egiptu.\nstrefa gazy by\u0142a okupowana przez izrael od 1967 do 2005, kiedy ewakuowano ze strefy wszystkie \u017cydowskie osiedla z ich mieszka\u0144cami, jako cz\u0119\u015b\u0107 planu jednostronnego wycofania si\u0119. izrael przez ca\u0142y czas kontroluje przestrze\u0144 powietrzn\u0105 i granic\u0119 morsk\u0105 strefy gazy. izraelskiej kontroli podlegaj\u0105 tak\u017ce przej\u015bcia graniczne i przep\u0142yw towar\u00f3w. natomiast odpowiedzialno\u015b\u0107 za sytuacj\u0119 wewn\u0119trzn\u0105 spoczywa na hamasie.\npo zaj\u0119ciu tych terytori\u00f3w przez izrael w 1967 na ka\u017cdym z nich zacz\u0119to tworzenie, nielegalnych w \u015bwietle prawa mi\u0119dzynarodowego, osiedli \u017cydowskich. w stosunku do wschodniej jerozolimy i wzg\u00f3rz golan, tereny te podporz\u0105dkowano izraelskiej jurysdykcji, przy\u0142\u0105czaj\u0105c je do izraela i ofiaruj\u0105c mieszka\u0144com izraelskie obywatelstwo. natomiast zachodni brzeg pozosta\u0142 pod wojskow\u0105 okupacj\u0105. tereny te obecnie s\u0105 powszechnie uznawane za miejsce powstania przysz\u0142ego pa\u0144stwa palesty\u0144skiego. wi\u0119kszo\u015b\u0107 negocjacji dotycz\u0105cych tych teren\u00f3w opiera\u0142a si\u0119 na rezolucji onz nr 242, kt\u00f3ra wzywa\u0142a izrael do wycofania si\u0119 z zaj\u0119tych teren\u00f3w w zamian za normalizacj\u0119 stosunk\u00f3w z arabskimi pa\u0144stwami. zasada ta jest nazywana: \u201eziemia za pok\u00f3j\u201d.\nzachodni brzeg jest zamieszkany przez pierwotn\u0105, g\u0142\u00f3wnie arabsk\u0105, ludno\u015b\u0107 palesty\u0144sk\u0105, w tym historycznych mieszka\u0144c\u00f3w tych teren\u00f3w oraz palesty\u0144skich uchod\u017ac\u00f3w z przyby\u0142ych na zachodni brzeg wcze\u015bniej, zw\u0142aszcza w okresie wojny z 1948 i bezpo\u015brednio wcze\u015bniej. po kl\u0119sce w wojnie 1967 palesty\u0144czycy znale\u017ali si\u0119 pod izraelsk\u0105 administracj\u0105 wojskow\u0105. po 1993 wi\u0119ksza cz\u0119\u015b\u0107 miast i populacji arabskiej zamieszkuj\u0105cej te tereny znalaz\u0142a si\u0119 pod wewn\u0119trzn\u0105 jurysdykcj\u0105 autonomii palesty\u0144skiej. izrael zachowuje prawo do cz\u0119\u015bciowej wojskowej kontroli, chocia\u017c w okresach arabskich niepokoj\u00f3w izraelska armia kilkakrotnie wkracza\u0142a i przywraca\u0142a ca\u0142kowit\u0105 wojskow\u0105 kontrol\u0119. podczas intifady al-aksa, w odpowiedzi na seri\u0119 samob\u00f3jczych zamach\u00f3w terrorystycznych, izraelski rz\u0105d rozpocz\u0105\u0142 budow\u0119 muru bezpiecze\u0144stwa, kt\u00f3ry pomimo licznych sprzeciw\u00f3w powstaje cz\u0119\u015bciowo na terenach arabskich.\n\n\n== si\u0142y zbrojne ==\nsi\u0142y obronne izraela (hebr. \u05e6\u05d1\u05d0 \u05d4\u05d2\u05e0\u05d4 \u05dc\u05d9\u05e9\u05e8\u05d0\u05dc, cwa hagana l-israel, w skr\u00f3cie cahal) sk\u0142adaj\u0105 si\u0119 z wojsk l\u0105dowych, si\u0142 powietrznych i marynarki wojennej. zosta\u0142y powo\u0142ane do \u017cycia podczas wojny o niepodleg\u0142o\u015b\u0107 w 1948, z po\u0142\u0105czenia \u017cydowskich organizacji paramilitarnych (g\u0142\u00f3wnie hagany). si\u0142y zbrojne maj\u0105 tak\u017ce w swoich szeregach wywiad wojskowy aman, kt\u00f3ry wsp\u00f3\u0142pracuje z mosadem, szin bet i tajn\u0105 agencj\u0105 wywiadowcz\u0105 lakam. uczestnictwo w licznych wojnach i konfliktach zbrojnych spowodowa\u0142o, \u017ce si\u0142y obronne izraela s\u0105 jednymi z najlepiej wy\u0107wiczonych na polu walki si\u0142 zbrojnych na \u015bwiecie.\nwed\u0142ug rankingu global firepower (2021) izraelskie si\u0142y zbrojne stanowi\u0105 20. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 16 mld dolar\u00f3w (usd).\nwi\u0119kszo\u015b\u0107 izraelczyk\u00f3w podlega poborowi wojskowemu w wieku osiemnastu lat. m\u0119\u017cczy\u017ani s\u0142u\u017c\u0105 przez trzy, a kobiety przez dwa lata. po uko\u0144czeniu s\u0142u\u017cby zasadniczej nast\u0119puje przeniesienie do si\u0142 rezerwowych, kt\u00f3re ka\u017cdego roku przeprowadzaj\u0105 kilkutygodniowe \u0107wiczenia obejmuj\u0105ce rezerwist\u00f3w do lat czterdziestu. wi\u0119kszo\u015b\u0107 kobiet jest zwolniona z \u0107wicze\u0144 si\u0142 rezerwowych. wi\u0119kszo\u015bci arabskich obywateli izraela (poza druzami) oraz osobom zaanga\u017cowanym w studia religijne przys\u0142uguje zwolnienie ze s\u0142u\u017cby wojskowej, i to pomimo faktu, \u017ce zwalnianie student\u00f3w jesziw jest od wielu lat \u017ar\u00f3d\u0142em niezadowolenia izraelskiego spo\u0142ecze\u0144stwa. alternatyw\u0105 jest odbycie obowi\u0105zkowej s\u0142u\u017cby wojskowej w s\u0142u\u017cbach pomocniczych, takich jak szpitale, szko\u0142y i inne instytucje opieki spo\u0142ecznej. w efekcie takiego dzia\u0142ania poboru, si\u0142y obronne izraela utrzymuj\u0105 oko\u0142o 168 000 \u017co\u0142nierzy w s\u0142u\u017cbie czynnej i dodatkowych 408 000 w si\u0142ach rezerwowych.\n\nsi\u0142y zbrojne korzystaj\u0105 w wi\u0119kszo\u015bci z nowoczesnych system\u00f3w uzbrojenia, kt\u00f3re zosta\u0142y zaprojektowane i wyprodukowane w izraelu, pozosta\u0142a cz\u0119\u015b\u0107 pochodzi z importu. najwi\u0119kszym zagranicznym dostawc\u0105 uzbrojenia s\u0105 stany zjednoczone. oczekuje si\u0119, \u017ce ameryka\u0144ska pomoc wojskowa w latach 2008\u20132017 wyniesie 30 miliard\u00f3w dolar\u00f3w. rozwijany przez stany zjednoczone i izrael system obrony antyrakietowej arrow jest jednym z najsprawniejszych na \u015bwiecie. pa\u0144stwo rozwin\u0119\u0142o tak\u017ce sw\u00f3j w\u0142asny program czo\u0142gu podstawowego merkawa. po wojnie jom kipur izrael stworzy\u0142 w\u0142asn\u0105 sie\u0107 satelit\u00f3w szpiegowskich. po wystrzeleniu satelity ofeq izrael do\u0142\u0105czy\u0142 do grona siedmiu pa\u0144stw maj\u0105cych zdolno\u015b\u0107 wystrzeliwania takich satelit\u00f3w. od pocz\u0105tku swego istnienia pa\u0144stwo wydaje znaczn\u0105 cz\u0119\u015b\u0107 swojego produktu krajowego brutto na obronno\u015b\u0107. na przyk\u0142ad w 1984 wydatki na obronno\u015b\u0107 wynosi\u0142y 24% pkb. obecnie wydatki stanowi\u0105 9,4% pkb.\nizrael nie podpisa\u0142 uk\u0142adu o nierozprzestrzenianiu broni j\u0105drowej i celowo utrzymuje dwuznaczn\u0105 polityk\u0119 dezinformacji o swoim w\u0142asnym potencjale j\u0105drowym, chocia\u017c jest powszechnie uznawany za kraj maj\u0105cy do dyspozycji bro\u0144 j\u0105drow\u0105. podczas i wojny w zatoce perskiej w 1991 na\u0142o\u017cono obowi\u0105zek wyposa\u017cenia wszystkich dom\u00f3w i mieszka\u0144 w izraelu w specjalnie wzmocnione pomieszczenia, kt\u00f3re przystosowano do ochrony przed u\u017cyciem broni chemicznej i biologicznej. izrael podpisa\u0142, lecz nie ratyfikowa\u0142 konwencji o zakazie broni chemicznej. nie podpisa\u0142 natomiast konwencji o broni biologicznej.\n\n\n== gospodarka ==\nizrael jest uznawany za najbardziej rozwini\u0119ty gospodarczo i przemys\u0142owo kraj bliskiego wschodu. zosta\u0142 umieszczony na 30. miejscu w rankingu banku \u015bwiatowego wed\u0142ug wska\u017anika \u0142atwo\u015bci prowadzenia dzia\u0142alno\u015bci gospodarczej oraz na 23. miejscu w rankingu \u015bwiatowego forum ekonomicznego wed\u0142ug wska\u017anika konkurencyjno\u015bci wzrostu. znajduje si\u0119 na drugim miejscu na \u015bwiecie (za stanami zjednoczonymi) pod wzgl\u0119dem liczby firm rozpoczynaj\u0105cych dzia\u0142alno\u015b\u0107 gospodarcz\u0105. ma najwi\u0119ksz\u0105 liczb\u0119 przedsi\u0119biorstw (poza ameryk\u0105 p\u00f3\u0142nocn\u0105) notowanych na gie\u0142dzie nasdaq. w 2007 izrael zaj\u0105\u0142 44. miejsce na \u015bwiecie pod wzgl\u0119dem wysoko\u015bci produktu krajowego brutto (232,7 mld dolar\u00f3w) i 22. miejsce w parytecie si\u0142y nabywczej (33 299 dolar\u00f3w). w 2007 izrael zaproszono do przyst\u0105pienia do organizacji wsp\u00f3\u0142pracy gospodarczej i rozwoju, kt\u00f3ra propaguje wsp\u00f3\u0142prac\u0119 mi\u0119dzy pa\u0144stwami przestrzegaj\u0105cymi zasad demokracji i wolnego rynku.\n\u015brodkiem p\u0142atniczym izraela s\u0105 nowe szekle (nis). zosta\u0142y one wprowadzone do obiegu 1 kwietnia 1985, zast\u0119puj\u0105c starego szekla (1 nis = 1000 starych szekli), kt\u00f3ry w 1980 wypar\u0142 lir\u0119 izraelsk\u0105 (1 stary szekel = 10 lir), nazywan\u0105 szterlingiem izraelskim (nazwa pochodz\u0105ca z czas\u00f3w brytyjskiego mandatu palestyny). nowy szekel dzieli si\u0119 na 100 agor. w obiegu funkcjonuj\u0105 monety o nomina\u0142ach 10 i 50 agor, 1, 5 i 10 szekli oraz banknoty o nomina\u0142ach 20, 50, 100 i 200 szekli.\nwzrost pkb w 2007 w por\u00f3wnaniu do roku poprzedniego wyni\u00f3s\u0142 5,4%. parytet si\u0142y nabywczej wyni\u00f3s\u0142 188,3 mld dolar\u00f3w. produkt krajowy brutto na g\u0142ow\u0119 wyni\u00f3s\u0142 26 226 dolar\u00f3w.\npomimo ograniczonych bogactw naturalnych intensywny rozw\u00f3j sektor\u00f3w rolnictwa i przemys\u0142u uczyni\u0142 z izraela pa\u0144stwo samowystarczalne pod wzgl\u0119dem produkcji \u017cywno\u015bci (poza zbo\u017cami i wo\u0142owin\u0105). wa\u017cnymi towarami importowanymi s\u0105 paliwa kopalne i uzbrojenie. warto\u015b\u0107 importu w 2007 wynios\u0142a 73,6 mld dolar\u00f3w. eksport obejmuje owoce, warzywa, leki, oprogramowanie, produkty chemiczne, uzbrojenie i diamenty. warto\u015b\u0107 eksportu w 2007 wynios\u0142a 70,9 mld dolar\u00f3w. deficyt w handlu zagranicznym wyni\u00f3s\u0142 2,7 mld dolar\u00f3w.\nwi\u0119kszo\u015b\u0107 energii elektrycznej produkuje si\u0119 ze spalania w\u0119gla, gazu ziemnego i ropy naftowej. w 2007 zu\u017cycie energii elektrycznej wynios\u0142o 15 268 mwh. korzystne po\u0142o\u017cenie geograficzne izraela powoduje, \u017ce wyst\u0119puj\u0105 tam idealne warunki do rozwoju technologii wykorzystuj\u0105cych energi\u0119 s\u0142oneczn\u0105. izraelscy in\u017cynierowie wdra\u017caj\u0105 innowacyjne technologie do \u017cycia codziennego, a korporacje technologii energetyki s\u0142onecznej realizuj\u0105 projekty na ca\u0142ym \u015bwiecie. ponad 90% izraelskich dom\u00f3w u\u017cywa energii s\u0142onecznej do ogrzewania wody \u2013 jest to najwy\u017cszy wska\u017anik na \u015bwiecie.\nmaj\u0105c niewielkie zasoby wody pitnej, izrael udoskonali\u0142 r\u00f3\u017cnorodne technologie oszcz\u0119dzania wody, w tym nawadnianie kropelkowe. rolnictwo jest wa\u017cn\u0105 ga\u0142\u0119zi\u0105 izraelskiej gospodarki. area\u0142 upraw rolniczych w 2007 wynosi\u0142 285 100 hektar\u00f3w.\nizrael jest \u015bwiatowym liderem w technologiach odsalania i oczyszczania wody, wykorzystania energii geotermalnej, rozwoju technologii hi-tech i telekomunikacji. powsta\u0142a izraelska silicon wadi, kt\u00f3ra jest por\u00f3wnywana z ameryka\u0144sk\u0105 dolin\u0105 krzemow\u0105. intel corporation i microsoft corporation wybudowa\u0142y w izraelu swoje pierwsze zagraniczne dzia\u0142y bada\u0144 i rozwoju. swoje siedziby otworzy\u0142y tutaj tak\u017ce korporacje ibm, cisco i motorola. w lipcu 2007 ameryka\u0144ski miliarder warren buffett, b\u0119d\u0105cy w\u0142a\u015bcicielem holdingu berkshire hathaway, kupi\u0142 za 4 mld dolar\u00f3w swoj\u0105 pierwsz\u0105 nieameryka\u0144sk\u0105 sp\u00f3\u0142k\u0119, izraelsk\u0105 iscar metalworking. od lat 70. izrael otrzymuje pomoc ekonomiczn\u0105 od stan\u00f3w zjednoczonych. dzi\u0119ki tym po\u017cyczkom finansowana jest wi\u0119kszo\u015b\u0107 d\u0142ugu zagranicznego izraela. w 2007 stany zjednoczone zgodzi\u0142y si\u0119 przyzna\u0107 30 mld dolar\u00f3w pomocy dla izraela.\n\n\n=== transport ===\nizrael ma dobrze rozwini\u0119t\u0105 sie\u0107 autostrad i dr\u00f3g ekspresowych. s\u0105 one nieustannie rozbudowywane. og\u00f3\u0142em w 2008 by\u0142o 17 870 km dr\u00f3g, w tym 146 km autostrad. w 2007 w izraelu by\u0142o 1 779 301 zarejestrowanych prywatnych samochod\u00f3w, 358 317 ci\u0119\u017car\u00f3wek i samochod\u00f3w s\u0142u\u017cbowych, oraz 12 902 autobusy. w ca\u0142ym 2007 dosz\u0142o do 16 tys. wypadk\u00f3w drogowych, w kt\u00f3rych zgin\u0119\u0142o 398 os\u00f3b, a 32,8 tys. os\u00f3b zosta\u0142o rannych.\n\nlinie kolejowe maj\u0105 d\u0142ugo\u015b\u0107 853 km (standard szeroko\u015bci 1,435 metra). izraelskie linie kolejowe rakewet jisra\u2019el przewioz\u0142y w 2007 31,8 mln pasa\u017cer\u00f3w oraz 7,9 mln ton towar\u00f3w.\nwszystkich lotnisk i pas\u00f3w do l\u0105dowania w izraelu jest 53, z czego z utwardzonymi pasami jest 30. z pasami do l\u0105dowania o d\u0142ugo\u015bci ponad 3047 metr\u00f3w s\u0105 2 lotniska. z pasami o d\u0142ugo\u015bci od 2438 do 3047 m jest 5 lotnisk. z pasami o d\u0142ugo\u015bci od 1524 do 2437 m jest 7 lotnisk. z pasami o d\u0142ugo\u015bci od 914 do 1523 m jest 10 lotnisk. i z pasami o d\u0142ugo\u015bci do 914 m jest 6 lotnisk (dane z 2007). linie lotnicze przewioz\u0142y 10,15 mln pasa\u017cer\u00f3w. og\u00f3\u0142em w 2007 w izraelskich portach lotniczych wyl\u0105dowa\u0142o 34,5 tys. samolot\u00f3w.\n\nporty morskie znajduj\u0105 si\u0119 w: aszdod, aszkelonie, ejlacie, haderze i hajfie. flota handlowa w 2008 sk\u0142ada\u0142a si\u0119 z 11 statk\u00f3w: 9 kontenerowc\u00f3w i 2 drobnicowc\u00f3w. dodatkowo 60 statk\u00f3w jest zarejestrowanych w innych pa\u0144stwach: 3 na bermudach, 4 na cyprze, 2 w gruzji, 1 w hondurasie, 23 w liberii, 18 na malcie, 3 w panamie, 2 w saint vincent i grenadynie oraz 4 na s\u0142owacji.\nizraelskie przedsi\u0119biorstwa telekomunikacyjne dostarczaj\u0105 us\u0142ugi telefoniczne dla 3,1 mln os\u00f3b op\u0142acaj\u0105cych abonament. dodatkowo jest 12 tys. telefon\u00f3w publicznych. liczba dostarczonych w 2007 przesy\u0142ek pocztowych wynios\u0142a 735 mln list\u00f3w i 1,6 mln paczek.\n\n\n=== turystyka ===\ninn\u0105 wa\u017cn\u0105 ga\u0142\u0119zi\u0105 gospodarki izraela jest turystyka, szczeg\u00f3lnie religijna, ale turyst\u00f3w przyci\u0105gaj\u0105 tak\u017ce nadmorskie pla\u017ce, archeologiczne i historyczne miejsca oraz bardzo urozmaicone \u015brodowisko geograficzne. turystyka musi ponosi\u0107 wysokie koszty zwi\u0105zane z konieczno\u015bci\u0105 zapewnienia bezpiecze\u0144stwa turystom, jednak liczba przyje\u017cd\u017caj\u0105cych i zyski rosn\u0105 z ka\u017cdym rokiem. w 2015 roku kraj ten odwiedzi\u0142o 2,8 mln turyst\u00f3w (4,3% mniej ni\u017c w roku poprzednim), generuj\u0105c dla niego przychody na poziomie 5,365 mld dolar\u00f3w. do obs\u0142ugi tego wielkiego ruchu turystycznego w izraelu jest 331 hoteli, kt\u00f3re dysponuj\u0105 46,9 tys. pokoj\u00f3w hotelowych. \u015brednie zaj\u0119cie pokoj\u00f3w w 2007 wynios\u0142o 61,7%.\n\n\n=== ochrona \u015brodowiska ===\nintensywna dzia\u0142alno\u015b\u0107 cz\u0142owieka zmieni\u0142a naturalne warunki \u015brodowiska w izraelu i spowodowa\u0142a pojawienie si\u0119 takich niebezpiecze\u0144stw jak ska\u017cenie w\u00f3d, powietrza oraz nagromadzenie si\u0119 odpad\u00f3w toksycznych. g\u0142\u00f3wnymi \u017ar\u00f3d\u0142ami zanieczyszcze\u0144 s\u0105: spaliny z pojazd\u00f3w mechanicznych, procesy przemys\u0142owe oraz sk\u0142adowanie odpad\u00f3w. w 2007 w izraelu wyprodukowano i zgromadzono na wysypiskach \u015bmieci 4,3 mln ton odpad\u00f3w sta\u0142ych. te niepo\u017c\u0105dane zjawiska, po\u0142\u0105czone z rozrastaj\u0105cymi si\u0119 terenami miejskimi, spowodowa\u0142y zmniejszenie si\u0119 przestrzeni wyst\u0119powania rozmaitych gatunk\u00f3w ro\u015blin i zwierz\u0105t. wiele z nich znalaz\u0142o si\u0119 w zagro\u017ceniu wymarcia.\nizrael stoi tak\u017ce przed trudnym wyzwaniem zapewnienia wystarczaj\u0105cej ilo\u015bci wody pitnej, kt\u00f3rej braki s\u0105 coraz bardziej odczuwalne w rolnictwie i przemy\u015ble. najwi\u0119kszym problemem jest zapewnienie odpowiedniej jako\u015bci wody, kt\u00f3ra musi sprosta\u0107 wymaganiom zawarto\u015bci azotan\u00f3w, m\u0119tno\u015bci i zasolenia (chlorki). w izraelu przyj\u0119to dopuszczaln\u0105 norm\u0119 obecno\u015bci chlork\u00f3w w wodzie pitnej na 600 mg/l, podczas gdy \u015bwiatowa organizacja zdrowia dopuszcza 250 mg/l.\nw 1953 powsta\u0142o izraelskie towarzystwo ochrony przyrody (spni), kt\u00f3rego zadanie polega na ochronie \u015brodowiska naturalnego kraju. izraelczycy dok\u0142adaj\u0105 du\u017cych stara\u0144, aby po latach zaniedba\u0144 przywr\u00f3ci\u0107 dawne bogactwo przyrody. stworzono prawie 300 rezerwat\u00f3w przyrody, kt\u00f3re zajmuj\u0105 niemal 1/5 obszaru kraju. parki narodowe otoczy\u0142y opiek\u0105 34 najwa\u017cniejsze miejsca historyczne i przyrodnicze izraela. narodowy fundusz \u017cydowski prowadzi zakrojon\u0105 na szerok\u0105 skal\u0119 kampani\u0119 sadzenia drzew. wielkim sukcesem by\u0142o odtworzenie po wiekach zniszcze\u0144, wielkich kompleks\u00f3w le\u015bnych w centralnej cz\u0119\u015bci kraju.\n\n\n== nauka i o\u015bwiata ==\nizrael ma najwy\u017csz\u0105 \u015bredni\u0105 d\u0142ugo\u015b\u0107 trwania nauki szkolnej w po\u0142udniowo-zachodniej azji i jest razem z japoni\u0105 na drugim miejscu w ca\u0142ej azji (po korei po\u0142udniowej). wed\u0142ug danych onz izrael ma tak\u017ce najwy\u017csz\u0105 w po\u0142udniowo-zachodniej azji \u015bredni\u0105 umiej\u0119tno\u015bci czytania i pisania. przyj\u0119te w 1953 r. pa\u0144stwowe prawo edukacji podzieli\u0142o izraelski system edukacji na pi\u0119\u0107 typ\u00f3w szk\u00f3\u0142: \u015bwieckie, religijne, ultraortodoksyjne, komunalne i arabskie. najliczniejsz\u0105 jest grupa szk\u00f3\u0142 publicznych \u015bwieckich, do kt\u00f3rych ucz\u0119szcza najwi\u0119ksza liczba uczni\u00f3w \u017cydowskich i niearabskich. wi\u0119kszo\u015b\u0107 arab\u00f3w wysy\u0142a swoje dzieci do arabskich szk\u00f3\u0142 ze wzgl\u0119du na wyk\u0142adowy j\u0119zyk arabski.\nedukacja w izraelu jest obowi\u0105zkowa dla dzieci i m\u0142odzie\u017cy w wieku od trzech do osiemnastu lat. nauka jest podzielona na trzy poziomy: szko\u0142a podstawowa (klasy 1\u20136), szko\u0142a \u015brednia (klasy 7\u20139) i liceum (klasy 10\u201312) \u2013 zako\u0144czone egzaminem maturalnym (hebr. \u05ea\u05e2\u05d5\u05d3\u05ea \u05d1\u05d2\u05e8\u05d5\u05ea, te\u2019udat bagrut). aby otrzyma\u0107 \u015bwiadectwo dojrza\u0142o\u015bci bargut wymagana jest bieg\u0142o\u015b\u0107 w przedmiotach obowi\u0105zkowych, takich jak: matematyka, biblia, j\u0119zyk hebrajski i literatura powszechna, j\u0119zyk angielski, historia i wiedza o spo\u0142ecze\u0144stwie. w szko\u0142ach arabskich, chrze\u015bcija\u0144skich i druzyjskich, egzamin z biblii jest zast\u0105piony egzaminem o dziedzictwie islamu, chrze\u015bcija\u0144stwa lub druz\u00f3w. w 2003 ponad po\u0142owa wszystkich uczni\u00f3w zda\u0142a egzamin i uzyska\u0142a \u015bwiadectwo, umo\u017cliwiaj\u0105ce kontynuowanie nauki na studiach.\nog\u00f3lna liczba uczni\u00f3w i student\u00f3w w roku szkolnym 2007/2008 wynosi\u0142a 2 187 494, z czego 5,5% uczy\u0142o si\u0119 na uniwersytetach. liczba wszystkich nauczycieli wynosi 128 064, z czego w szkolnictwie podstawowym pracuje 64 549, w liceach 23 358 i w szkolnictwie wy\u017cszym 40 051.\npa\u0144stwo dotuje osiem publicznych uniwersytet\u00f3w. najstarszy izraelski uniwersytet, uniwersytet hebrajski w jerozolimie, jest tak\u017ce siedzib\u0105 najwi\u0119kszej biblioteki \u017cydowskiej na \u015bwiecie, narodowej biblioteki izraela. w 2006 uniwersytet hebrajski zosta\u0142 umieszczony na 60. miejscu w rankingu najwi\u0119kszych uniwersytet\u00f3w \u015bwiata. innymi najwa\u017cniejszymi uczelniami izraela s\u0105: instytut techniczny technion, instytut naukowy weizmana, uniwersytet telawiwski, uniwersytet bar-ilana, uniwersytet w hajfie i uniwersytet ben guriona. siedem izraelskich uniwersytet\u00f3w (poza otwartym uniwersytetem izraela) zosta\u0142o umieszczonych w rankingu 500 najlepszych na \u015bwiecie uczelni wy\u017cszych. izrael zajmuje trzecie miejsce na \u015bwiecie pod wzgl\u0119dem liczby obywateli, kt\u00f3rzy otrzymali dyplomy uniwersyteckie (20% populacji). przybycie do izraela w latach 90. ponad miliona imigrant\u00f3w z kraj\u00f3w by\u0142ego zsrr (40% z nich by\u0142o absolwentami wy\u017cszych uczelni) pomog\u0142o w rozwoju sektora technologii hi-tech. laureatami nagrody nobla by\u0142o czterech izraelskich naukowc\u00f3w. w 2003 ilan ramon zosta\u0142 pierwszym izraelskim kosmonaut\u0105. ramon by\u0142 specjalist\u0105 od \u0142adunku towarowego podczas ostatniej, tragicznej misji promu kosmicznego columbia (sts-107).\n\n\n=== s\u0142u\u017cba zdrowia ===\nw styczniu 1995 wesz\u0142o w \u017cycie prawo o ubezpieczeniach zdrowotnych, kt\u00f3re na\u0142o\u017cy\u0142o na pa\u0144stwo obowi\u0105zek zapewnienia jednakowej opieki zdrowotnej wszystkim mieszka\u0144com izraela. przepisy ustali\u0142y tzw. koszyk us\u0142ug, kt\u00f3re fundusze chorych s\u0105 zobowi\u0105zane dostarczy\u0107 swoim klientom. koszyk obejmuje tak\u017ce list\u0119 lek\u00f3w, do kt\u00f3rych otrzymywania s\u0105 uprawnieni mieszka\u0144cy izraela. prawo umo\u017cliwia ka\u017cdemu ubezpieczonemu (w tym osobom starszym i chorym przewlekle) przej\u015bcie do innego funduszu chorych.\nobywatele izraela p\u0142ac\u0105 obowi\u0105zkowy podatek na opiek\u0119 zdrowotn\u0105, kt\u00f3rego wysoko\u015b\u0107 jest uzale\u017cniona od wysoko\u015bci dochod\u00f3w. odpowiedzialno\u015b\u0107 za dostarczanie us\u0142ug medycznych jest podzielona pomi\u0119dzy fundusze i ministerstwo zdrowia. s\u0142u\u017cba zdrowia obejmuje: publiczne przychodnie i punkty pierwszej pomocy medycznej, szpitale, laboratoria medyczne, poradnie stomatologiczne, prywatne gabinety lekarskie i lecznictwo rz\u0105dowe.\nw 2007 bud\u017cet pa\u0144stwa wyda\u0142 na s\u0142u\u017cb\u0119 zdrowia 53,5 mld szekli. wydatki podzielono w nast\u0119puj\u0105cy spos\u00f3b: 33,7% fundusze chorych, 51,7% szpitale, 8,1% lecznictwo rz\u0105dowe oraz 6,5% przychodnie prywatne. w 2007 izraelskie szpitale dysponowa\u0142y 42 676 \u0142\u00f3\u017ckami szpitalnymi, co daje \u015bredni\u0105 statystyczn\u0105 5,9 \u0142\u00f3\u017cka na 1000 mieszka\u0144c\u00f3w. liczba lekarzy aktywnych zawodowo (do 65. roku \u017cycia) wynosi\u0142a 25 314, co daje \u015bredni\u0105 statystyczn\u0105 3,49 lekarza na 1000 mieszka\u0144c\u00f3w.\ng\u0142\u00f3wnymi powodami zgon\u00f3w w 2005 by\u0142y: 25% z\u0142o\u015bliwe nowotwory, 19% choroby serca, 7% zaburzenia kr\u0105\u017cenia, 6% cukrzyca i 5% nag\u0142e wypadki. pod koniec 2007 w izraelu by\u0142o zarejestrowanych 428 pacjent\u00f3w chorych na aids i 4218 zidentyfikowanych nosicieli wirusa hiv.\n\n\n== demografia ==\nizrael zosta\u0142 za\u0142o\u017cony jako ojczyzna dla narodu \u017cydowskiego i cz\u0119sto m\u00f3wi si\u0119 o nim jako o pa\u0144stwie \u017cydowskim. wszyscy \u017cydzi z ca\u0142ego \u015bwiata maj\u0105 tzw. prawo powrotu do swojej ojczyzny i gwarancj\u0119 uzyskania izraelskiego obywatelstwa. 75,5% populacji pa\u0144stwa jest \u017cydami, z kt\u00f3rych 68% urodzi\u0142o si\u0119 ju\u017c w izraelu, 22% to imigranci pochodz\u0105cy z europy i ameryki, a 10% stanowi\u0105 imigranci z azji i afryki (wliczaj\u0105c w to \u015bwiat arabski). wed\u0142ug opinii mi\u0119dzynarodowej mieszkaj\u0105cy w izraelu \u017cydzi uchodz\u0105 za spo\u0142eczno\u015b\u0107 jednorodn\u0105 \u2013 w rzeczywisto\u015bci jednak w spo\u0142ecze\u0144stwie wyst\u0119puj\u0105 g\u0142\u0119bokie podzia\u0142y, a ich g\u0142\u00f3wnym \u017ar\u00f3d\u0142em s\u0105 r\u00f3\u017cnorodnego rodzaju schizmy. g\u0142\u0119boki konflikt istnieje mi\u0119dzy osobami \u015bwieckimi a religijnymi, zwolennikami pokojowego rozwi\u0105zania konfliktu na bliskim wschodzie (\u201ego\u0142\u0119bie\u201d) a zwolennikami wojny (\u201ejastrz\u0119bie\u201d), \u017cydami pochodz\u0105cymi z bliskiego wschodu i europy.\nnajwi\u0119ksz\u0105 i najbardziej wp\u0142ywow\u0105 grup\u0105 \u017cyd\u00f3w s\u0105 aszkenazyjczycy \u2013 pochodz\u0105 oni z europy \u015brodkowej i wschodniej, ale s\u0105 w\u015br\u00f3d nich tak\u017ce imigranci z ameryki p\u00f3\u0142nocnej, australii i afryki p\u00f3\u0142nocnej. niekt\u00f3rzy z cz\u0142onk\u00f3w tej spo\u0142eczno\u015bci pos\u0142uguj\u0105 si\u0119 j\u0119zykiem jidysz, opartym na \u015bredniowiecznym dialekcie niemieckim z licznymi zapo\u017cyczeniami z j\u0119zyk\u00f3w s\u0142owia\u0144skich i hebrajskiego, zapisywanym alfabetem hebrajskim. to w\u0142a\u015bnie aszkenazyjczycy przyczynili si\u0119 do powstania pa\u0144stwa \u017cydowskiego, a p\u00f3\u017aniej zorganizowali masow\u0105 imigracj\u0119 \u017cyd\u00f3w z ca\u0142ego \u015bwiata. drug\u0105 najliczniejsz\u0105 grup\u0119 stanowi\u0105 sefardyjczycy \u2013 potomkowie \u017cyd\u00f3w wygnanych z hiszpanii i portugalii w xv wieku. niekt\u00f3rzy z cz\u0142onk\u00f3w tej spo\u0142eczno\u015bci pos\u0142uguj\u0105 si\u0119 j\u0119zykiem ladino, kt\u00f3ry stanowi mieszanin\u0119 j\u0119zyka hebrajskiego z hiszpa\u0144skim. mniejsz\u0105 grup\u0119 \u017cyd\u00f3w stanowi\u0105 mizrachim \u2013 pochodz\u0105 z pa\u0144stw arabskich w afryce p\u00f3\u0142nocnej, bliskiego wschodu i azji \u015brodkowej. felaszowie to tak zwani czarni \u017cydzi, pochodz\u0105cy z etiopii. w\u0142adze izraela przez wiele lat odnosi\u0142y si\u0119 do nich ze sceptycyzmem i odmawia\u0142y przyznania im obywatelstwa izraelskiego.\n\nobok \u017cyd\u00f3w w izraelu \u017cyj\u0105 arabowie, z kt\u00f3rych ponad 80% to sunnici, pozostali to chrze\u015bcijanie i druzowie. sprawa pochodzenia palesty\u0144czyk\u00f3w wywo\u0142uje wiele kontrowersji, st\u0105d bierze si\u0119 tak\u017ce \u201eproblem palesty\u0144ski\u201d. palesty\u0144czycy wywodz\u0105 si\u0119 od arab\u00f3w, kt\u00f3rzy zdobyli palestyn\u0119 w vii wieku oraz ze zarabizowanej ludno\u015bci autochtonicznej. prawie 10% izraelskich arab\u00f3w stanowi\u0105 beduini \u2013 plemiona pasterzy-koczownik\u00f3w, kt\u00f3rzy zamieszkuj\u0105 g\u0142\u00f3wnie pustyn\u0119 negew. palesty\u0144czycy s\u0105 g\u0142\u00f3wnie muzu\u0142manami wyznania sunnickiego, ale istnieje mniejszo\u015b\u0107 chrze\u015bcija\u0144ska, tak prawos\u0142awna, jak i katolicka. innymi grupami zamieszkuj\u0105cymi izrael s\u0105 druzowie, samarytanie i czerkiesi.\nw 2008 populacja izraela wynosi\u0142a 7 356 100. wed\u0142ug danych statystycznych 91,7% populacji zamieszkuje w obszarach miejskich. g\u0119sto\u015b\u0107 zaludnienia wynosi 351 os\u00f3b/km\u00b2. dla cel\u00f3w statystycznych w izraelu wydzielono trzy obszary metropolitalne: tel awiw i gusz dan (populacja 3 150 000), hajfa i ha-kerajot (populacja 1 039 000) oraz be\u2019er szewa (populacja 531 000). najwi\u0119kszym miastem izraela, pod wzgl\u0119dem populacji i powierzchni, jest jerozolima (populacja 756 888 na obszarze 125,2 km\u00b2). nast\u0119pnymi miastami izraela pod wzgl\u0119dem populacji s\u0105 kolejno: tel awiw (392 000), hajfa (265 100) i riszon le-cijjon (225 800).\nna zachodnim brzegu, pod administracj\u0105 izraelsk\u0105 pozostaje wiele \u017cydowskich osiedli, takich jak ma\u2019ale adummim i ari\u2019el (powsta\u0142y one na terytoriach okupowanych przez izrael po 1967). w powsta\u0142ym w ten spos\u00f3b dystrykcie judei i samarii \u017cyje ponad 260 tys. izraelczyk\u00f3w. wschodnia jerozolima jest uznawana przez izrael za nierozerwaln\u0105 cz\u0119\u015b\u0107 aglomeracji miejskiej jerozolimy i wed\u0142ug izraelskiego prawa od 1967 pozostaje pod izraelsk\u0105 jurysdykcj\u0105. jest to jednak terytorium sporne, poniewa\u017c w\u0142adze palesty\u0144skie planowa\u0142y utworzenie we wschodniej jerozolimie stolicy w\u0142asnego pa\u0144stwa. we wschodniej jerozolimie \u017cyje oko\u0142o 250 tys. izraelczyk\u00f3w. r\u00f3wnie\u017c wzg\u00f3rza golan pozostaj\u0105 terytorium spornym. izrael od 1982 uznaje je jako terytorium w\u0142asnego pa\u0144stwa, jednak syria nieustannie domaga si\u0119 ich zwrotu. na wzg\u00f3rzach golan \u017cyje oko\u0142o 18 tys. izraelczyk\u00f3w. do czasu ewakuacji w 2005 w strefie gazy \u017cy\u0142o 7,8 tys. izraelczyk\u00f3w.\n\nizrael ma dwa j\u0119zyki urz\u0119dowe: hebrajski i arabski. hebrajski jest g\u0142\u00f3wnym j\u0119zykiem pa\u0144stwowym, u\u017cywanym przez wi\u0119kszo\u015b\u0107 populacji. j\u0119zykiem arabskim pos\u0142uguj\u0105 si\u0119 arabska mniejszo\u015b\u0107 narodowa oraz \u017cydzi, kt\u00f3rzy wyemigrowali z arabskich pa\u0144stw. wi\u0119kszo\u015b\u0107 izraelczyk\u00f3w p\u0142ynnie pos\u0142uguje si\u0119 j\u0119zykiem angielskim. znajomo\u015b\u0107 angielskiego jest wymagana przez szko\u0142y, tak\u017ce wiele program\u00f3w telewizyjnych jest angielskoj\u0119zycznych. izrael jest krajem imigrant\u00f3w, z tego powodu na jego ulicach mo\u017cna us\u0142ysze\u0107 wiele r\u00f3\u017cnych j\u0119zyk\u00f3w z ca\u0142ego \u015bwiata. du\u017cy nap\u0142yw imigrant\u00f3w z dawnego zsrr i etiopii uczyni\u0142 rosyjski i amharski powszechnie u\u017cywanymi j\u0119zykami w izraelu. imigracja rosyjskich \u017cyd\u00f3w w latach 1990\u20131994 powi\u0119kszy\u0142a populacj\u0119 izraela o 12%. w ostatniej dekadzie liczni imigranci nap\u0142yn\u0119li do izraela z takich pa\u0144stw jak: rumunia, tajlandia, chiny, kilku pa\u0144stw afryki i ameryki p\u00f3\u0142nocnej. natomiast emigracja z izraela (yerida) kieruje si\u0119 g\u0142\u00f3wnie do stan\u00f3w zjednoczonych i kanady.\nwielko\u015b\u0107 emigracji jest nieznaczna, jednak izraelski rz\u0105d postrzega j\u0105 jako g\u0142\u00f3wne zagro\u017cenie dla przysz\u0142o\u015bci pa\u0144stwa.\n\n\n=== religia ===\nizrael jest pa\u0144stwem wyznaniowym, religi\u0105 pa\u0144stwow\u0105 jest judaizm. przestrzega si\u0119 \u015bci\u015ble biblijnych i talmudycznych praw i przepis\u00f3w pokarmowych w wojsku i instytucjach pa\u0144stwowych, cywilne prawa osobiste (ma\u0142\u017ce\u0144stwo, rozw\u00f3d) podlegaj\u0105 wy\u0142\u0105cznie jurysdykcji s\u0105d\u00f3w rabinackich i stosuj\u0105 si\u0119 do \u017cydowskiej tradycji. nie\u017cydzi podlegaj\u0105 odr\u0119bnym s\u0105dom religijnym. nie mo\u017cna zawiera\u0107 \u015blub\u00f3w cywilnych. w szko\u0142ach pa\u0144stwowych naucza si\u0119 religii.\nizrael jest kolebk\u0105 dw\u00f3ch spo\u015br\u00f3d trzech najwi\u0119kszych monoteistycznych religii \u015bwiata. \u017caden inny kraj nie odgrywa tak wa\u017cnej roli w \u017cyciu religijnym tak wielkich mas ludzi na ca\u0142ym \u015bwiecie. ziemia \u015bwi\u0119ta jest centrum \u017cycia duchowego judaizmu, to tutaj narodzi\u0142o si\u0119 chrze\u015bcija\u0144stwo, a muzu\u0142manie czcz\u0105 jerozolim\u0119 jako trzecie ze \u015bwi\u0119tych miejsc islamu. izrael jest tak\u017ce \u015bwiatowym centrum bahaizmu.\nwyznaniem dominuj\u0105cym w izraelu jest judaizm. istnieje jednak du\u017ce zr\u00f3\u017cnicowanie religijne izraelskich \u017cyd\u00f3w: 55% przestrzega tradycji, 20% jest \u015bwieckich, 17% jest ortodoksyjnych i 8% ultraortodoksyjnych. judaizm wymienia cztery \u015bwi\u0119te miasta: jerozolim\u0119 ze \u015bcian\u0105 p\u0142aczu i wzg\u00f3rzem \u015bwi\u0105tynnym, hebron z grobowcem patriarch\u00f3w, tyberiad\u0119 z grobowcami s\u0142ynnych rabin\u00f3w oraz safed, b\u0119d\u0105cy centrum \u017cydowskiego mistycyzmu koncentruj\u0105cego si\u0119 wok\u00f3\u0142 kaba\u0142y.\nw izraelu istnieje spo\u0142eczno\u015b\u0107 karaim\u00f3w. odr\u0119bn\u0105 niewielk\u0105 grup\u0105 wyznaniow\u0105 s\u0105 \u017cydzi mesjanistyczni, kt\u00f3rzy uznaj\u0105 jezusa chrystusa jako mesjasza, jednak liczne teksty pisma \u015bwi\u0119tego interpretuj\u0105 zgodnie z wyk\u0142adni\u0105 judaistyczn\u0105.\n\n16,2% populacji stanowi\u0105 muzu\u0142manie. arabscy obywatele izraela stanowi\u0105 19,8% populacji pa\u0144stwa (82,6% izraelskich arab\u00f3w jest muzu\u0142manami, pozostali arabowie to w 8,8% chrze\u015bcijanie i 8,4% druzowie).\nwzg\u00f3rze \u015bwi\u0105tynne w anektowanej przez izrael jerozolimie wschodniej, jest tradycyjnie uwa\u017cane przez muzu\u0142man\u00f3w za trzecie naj\u015bwi\u0119tsze miejsce islamu po mekce i medynie. wynika to z faktu, \u017ce muzu\u0142manie wierz\u0105, \u017ce mahomet odby\u0142 wpierw, na cudownym wierzchowcu al-bur\u0101q, isr\u0119, czyli \u201enocn\u0105 podr\u00f3\u017c\u201d, z mekki do najdalszego meczetu (al-mas\u011fid al-aqs\u00e0) znajduj\u0105cego si\u0119, wedle tradycji, w jerozolimie (st\u0105d pochodzi nazwa meczetu al-aksa), a nast\u0119pnie, w towarzystwie anio\u0142a d\u017cibrila (uto\u017csamianego z biblijnym archanio\u0142em gabrielem), wzni\u00f3s\u0142 si\u0119 do nieba ze ska\u0142y, na kt\u00f3rej dzi\u015b znajduje si\u0119 kopu\u0142a na skale. wniebowst\u0105pienie to muzu\u0142manie zw\u0105 mirad\u017cem. obecnie te dwie budowle wznosz\u0105ce si\u0119 na wzg\u00f3rzu \u015bwi\u0105tynnym s\u0105 szczeg\u00f3lnie wa\u017cnymi miejscami dla wszystkich muzu\u0142man\u00f3w na ca\u0142ym \u015bwiecie, cho\u0107 naj\u015bwi\u0119tszym miastem islamu i aktualnym kierunkiem kibli jest mekka. pierwotn\u0105 kibl\u0105 by\u0142a jerozolima.\nw izraelu zamieszkuje najwi\u0119ksza na \u015bwiecie spo\u0142eczno\u015b\u0107 samarytan, kt\u00f3rzy m\u00f3wi\u0105 po arabsku, ale modl\u0105 si\u0119 po hebrajsku. dla samarytan wzg\u00f3rze \u015bwi\u0105tynne w jerozolimie ust\u0119puje pod wzgl\u0119dem wa\u017cno\u015bci g\u00f3rze gerizim po\u0142o\u017conej w pobli\u017cu miasta nablus. wierz\u0105 oni, \u017ce to w\u0142a\u015bnie na tej g\u00f3rze abraham ofiarowa\u0142 swojego syna.\n\nodr\u0119bn\u0105 grup\u0105 wyznaniow\u0105 s\u0105 druzowie, kt\u00f3rych wierzenia s\u0105 zwyczajowo zaliczane do religii muzu\u0142ma\u0144skiej, jako \u017ce wywodz\u0105 si\u0119 z ismailickiego szyizmu. zamieszkuj\u0105 oni w kilku wsiach w galilei, na wzg\u00f3rzach karmelu i wzg\u00f3rzach golan. druzowie nigdy nie mieli w\u0142asnego pa\u0144stwa, dlatego zachowuj\u0105 lojalno\u015b\u0107 wobec izraela.\nchrze\u015bcijanie stanowi\u0105 2,1% populacji izraela i sk\u0142adaj\u0105 si\u0119 zar\u00f3wno z chrze\u015bcija\u0144skich arab\u00f3w, palesty\u0144czyk\u00f3w, jak i \u017cyd\u00f3w mesjanistycznych. pozostali to przede wszystkim ormianie, duchowni z innych kraj\u00f3w, mnisi, zakonnice i osoby pracuj\u0105ce w organizacjach chrze\u015bcija\u0144skich.\n\ndla izraela nie maj\u0105 \u017cadnego znaczenia relacje wyst\u0119puj\u0105ce na \u015bwiecie pomi\u0119dzy poszczeg\u00f3lnymi ko\u015bcio\u0142ami chrze\u015bcija\u0144skimi. najwi\u0119ksz\u0105 rol\u0119 w ziemi \u015bwi\u0119tej odgrywa prawos\u0142awny patriarchat jerozolimski, kt\u00f3rego najwy\u017csi hierarchowie, od czas\u00f3w imperium osma\u0144skiego (w kt\u00f3rym du\u017c\u0105 rol\u0119 odgrywali greccy fanarioci), wywodz\u0105 si\u0119 spo\u015br\u00f3d grek\u00f3w, podczas gdy wierni pos\u0142uguj\u0105 si\u0119 j\u0119zykiem arabskim. do ko\u015bcio\u0142a prawos\u0142awnego nale\u017cy ponad po\u0142owa bazyliki grobu \u015bwi\u0119tego w jerozolimie i du\u017ca cz\u0119\u015b\u0107 bazyliki narodzenia pa\u0144skiego w betlejem. patriarchat prawos\u0142awny w jerozolimie jest jedynym ko\u015bcio\u0142em autonomicznym w izraelu, a jego zwierzchnicy, patriarchowie jerozolimy i ca\u0142ej palestyny, stoj\u0105 najwy\u017cej w hierarchii miejscowego duchowie\u0144stwa chrze\u015bcija\u0144skiego.\nrosyjski ko\u015bci\u00f3\u0142 prawos\u0142awny ma dwie swoje plac\u00f3wki w jerozolimie: jedna reprezentuje patriarchat moskiewski, a druga rosyjsk\u0105 cerkiew za granic\u0105 (od 2007 cz\u0119\u015b\u0107 sk\u0142adow\u0105 patriarchatu). ma ona katedr\u0119 w jerozolimie oraz cerkwie w jafie, nazarecie, tyberiadzie i hajfie. r\u00f3wnie\u017c rumu\u0144ski ko\u015bci\u00f3\u0142 prawos\u0142awny ma swoj\u0105 nieliczn\u0105 reprezentacj\u0119 w jerozolimie.\napostolski ko\u015bci\u00f3\u0142 ormia\u0144ski ma w izraelu bardzo mocn\u0105 pozycj\u0119. ormianie (oko\u0142o 2,5 tys. os\u00f3b) zamieszkuj\u0105 w dzielnicy ormia\u0144skiej w jerozolimie, a ormia\u0144skiemu patriarsze jerozolimy podlega cz\u0119\u015b\u0107 bazyliki grobu pa\u0144skiego i narodzenia pa\u0144skiego.\n\nsyryjski ko\u015bci\u00f3\u0142 ortodoksyjny ma swoje biskupstwo w jerozolimie od 1140, a biskup rezyduje w klasztorze \u015bw. marka. koptowie maj\u0105 w\u0142asny klasztor i korzystaj\u0105 z odr\u0119bnych kaplic w bazylikach grobu pa\u0144skiego i narodzenia pa\u0144skiego. ko\u015bci\u00f3\u0142 etiopski ma niewielki klasztor na dachu bazyliki grobu pa\u0144skiego oraz klasztor z ko\u015bcio\u0142em w jerozolimie. ko\u015bci\u00f3\u0142 unicki nie ma \u017cadnych praw w\u0142asno\u015bci do najwa\u017cniejszych \u015bwi\u0119tych miejsc.\nko\u015bci\u00f3\u0142 rzymskokatolicki obejmuje 17% og\u00f3\u0142u \u015bwi\u0119tych miejsc chrze\u015bcija\u0144stwa w jerozolimie. w sk\u0142ad spo\u0142eczno\u015bci katolickiej w izraelu wchodzi ponad 45 zakon\u00f3w i zgromadze\u0144 zajmuj\u0105cych kilkaset dom\u00f3w klasztornych. wi\u0119kszo\u015b\u0107 praw wykonywania praktyk religijnych spoczywa w r\u0119kach franciszkan\u00f3w.\nspo\u0142eczno\u015b\u0107 protestancka obejmuje oko\u0142o 30 tysi\u0119cy wyznawc\u00f3w. ko\u015bci\u00f3\u0142 lutera\u0144ski prowadzi w izraelu kilka instytucji religijnych, w tym szwedzki instytut teologiczny i fi\u0144sk\u0105 szko\u0142\u0119 misyjn\u0105 w jerozolimie, szwedzk\u0105 szko\u0142\u0119 i szpital w betlejem oraz ko\u015bcio\u0142y skandynawskich marynarzy w hajfie i aszdod. ko\u015bci\u00f3\u0142 anglika\u0144ski odprawia czasami nabo\u017ce\u0144stwa w bazylice grobu \u015bwi\u0119tego. inne grupy protestanckie, takie jak prezbiterianie, bapty\u015bci, zielono\u015bwi\u0105tkowcy, adwenty\u015bci i kwakrzy odgrywaj\u0105 mniejsz\u0105 rol\u0119.\n\u015bwiadkowie jehowy licz\u0105 ponad 2017 cz\u0142onk\u00f3w. wyznanie to w izraelu tworz\u0105 33 zbory hebrajskoj\u0119zyczne, arabskoj\u0119zyczne, angielskoj\u0119zyczne, hebrajskiego j\u0119zyka migowego i rosyjskoj\u0119zyczne oraz grupy: hiszpa\u0144skoj\u0119zyczna, gruzi\u0144skoj\u0119zyczna, tagalskoj\u0119zyczna i amharskoj\u0119zyczna.\nw hajfie znajduje si\u0119 \u015bwiatowe centrum bahaizmu, a w pobliskiej akce jest pochowany bah\u00e1'u\u2019ll\u00e1h. jego gr\u00f3b jest celem licznych pielgrzymek.\nw izraelu s\u0105 tak\u017ce obecni cz\u0142onkowie wielu innych grup religijnych, w tym buddy\u015bci i hindui\u015bci, jednak w niewielkiej liczbie.\n\n\n== kultura ==\nbogactwo kulturowe izraela wynika z r\u00f3\u017cnorodno\u015bci populacji: pochodz\u0105cy z ca\u0142ego \u015bwiata \u017cydzi przywie\u017ali z sob\u0105 tradycje kultury i religii wielu narod\u00f3w, tworz\u0105c z nimi tygiel \u017cydowskich zwyczaj\u00f3w i wierze\u0144. izrael jest jedynym krajem na \u015bwiecie, w kt\u00f3rym \u017cycie biegnie wed\u0142ug kalendarza \u017cydowskiego. dniami wolnymi od pracy s\u0105 \u015bwi\u0119ta pa\u0144stwowe, \u015bwi\u0119ta religijne oraz tradycyjny szabat (sobota).\n\npo\u0142owa doros\u0142ych mieszka\u0144c\u00f3w izraela czyta przynajmniej jedn\u0105 ksi\u0105\u017ck\u0119 miesi\u0119cznie. izraelska literatura sk\u0142ada si\u0119 w wi\u0119kszo\u015bci z poezji i prozy pisanej w j\u0119zyku hebrajskim, kt\u00f3ry prze\u017cy\u0142 swoje odrodzenie w po\u0142owie xix wieku. mniejsza cz\u0119\u015b\u0107 literatury jest wydawana w j\u0119zykach arabskim i angielskim. na mocy przepis\u00f3w prawnych dwie kopie ka\u017cdej wydanej w izraelu ksi\u0105\u017cki musz\u0105 by\u0107 przekazywane do narodowej biblioteki \u017cydowskiej na uniwersytecie hebrajskim w jerozolimie. w 2001 poprawiono przepisy, rozszerzaj\u0105c obowi\u0105zek o nagrania audio, video i inne nowoczesne media. w 2006 85% z 8 tys. ksi\u0105\u017cek przekazanych do biblioteki by\u0142o napisanych w j\u0119zyku hebrajskim.\nizraelskim laureatem nagrody nobla w dziedzinie literatury za rok 1966 by\u0142 prozaik samuel agnon (1887\u20131970). cz\u0119sto t\u0142umaczone s\u0105 dzie\u0142a pisarzy amosa oza (1939\u20132018) oraz dawida grossmana (ur. 1954).\nco roku w czerwcu odbywaj\u0105 si\u0119 targi tydzie\u0144 ksi\u0105\u017cki hebrajskiej (hebr. \u05e9\u05d1\u05d5\u05e2 \u05d4\u05e1\u05e4\u05e8 \u05d4\u05e2\u05d1\u05e8\u05d9), na kt\u00f3rych s\u0105 prezentowane ksi\u0105\u017cki i czasopisma \u017cydowskie z ca\u0142ego \u015bwiata. podczas targ\u00f3w przyznawane jest najwy\u017csze izraelskie wyr\u00f3\u017cnienie literackie \u2013 nagroda sapira.\n\nizraelska muzyka jest r\u00f3\u017cnorodna. na scenie muzycznej mo\u017cna us\u0142ysze\u0107 muzyk\u0119 jeme\u0144sk\u0105, chasydzk\u0105, arabsk\u0105, greck\u0105, jazz i pop-rock. tradycyjne pie\u015bni pionier\u00f3w, tworzone i \u015bpiewane podczas budowania pa\u0144stwa, s\u0105 znane jako \u201epie\u015bni ziemi izraela\u201d. znana jest izraelska orkiestra filharmoniczna (hebr. \u05d4\u05ea\u05d6\u05de\u05d5\u05e8\u05ea \u05d4\u05e4\u05d9\u05dc\u05d4\u05e8\u05de\u05d5\u05e0\u05d9\u05ea \u05d4\u05d9\u05e9\u05e8\u05d0\u05dc\u05d9\u05ea, ha-tizmoret ha-filharmonit ha-jisra\u2019elit), kt\u00f3ra dzia\u0142a od 1936 i daje ponad dwie\u015bcie koncert\u00f3w rocznie. z izraela wywodzi si\u0119 tak\u017ce wielu muzyk\u00f3w, kt\u00f3rzy osi\u0105gn\u0119li mi\u0119dzynarodow\u0105 popularno\u015b\u0107, m.in. jicchak perlman, pinchas zukerman oraz asaf awidan. g\u0142\u00f3wnymi salami koncertowymi s\u0105 audytorium manna (heichal hatarbut) w tel awiwie i mi\u0119dzynarodowe centrum kongresowe (binyanei ha\u2019umah) w jerozolimie.\nizraelska muzyka pop zaistnia\u0142a na scenie mi\u0119dzynarodowej pod koniec lat 80., kiedy ofra haza nagra\u0142a utw\u00f3r im nin\u2019 alu (album yemenite songs). od 1973 izrael niemal corocznie bra\u0142 udzia\u0142 w konkursie piosenki eurowizji, cztery razy zwyci\u0119\u017caj\u0105c i trzy razy b\u0119d\u0105c gospodarzem konkursu. w 1978 zwyci\u0119\u017cy\u0142 jizhar kohen z zespo\u0142em alphabeta, a w 1979 z przebojem hallelujah triumfowali milk and honey i gali atari. w 1998 zwyci\u0119\u017cczyni\u0105 tego konkursu by\u0142a dana international, transseksualna gwiazda disco z tel awiwu, natomiast w 2018 triumfowa\u0142a neta. od 1987 co roku w lecie organizowany jest w ejlacie mi\u0119dzynarodowy festiwal muzyczny red sea jazz festival.\npodtrzymuj\u0105c silne tradycje sceny teatralnej jidysz w europie wschodniej, izrael utrzymuje liczne teatry. najstarszym izraelskim teatrem jest za\u0142o\u017cony w 1918 w tel awiwie habima.\njedn\u0105 z najwa\u017cniejszych plac\u00f3wek kulturalnych izraela jest muzeum izraela, kt\u00f3re jest siedzib\u0105 sanktuarium zwoj\u00f3w oraz du\u017cej kolekcji judaik\u00f3w i europejskiej sztuki. pa\u0144stwowe muzeum holocaustu jad waszem mie\u015bci najwi\u0119ksze na \u015bwiecie archiwum o holocau\u015bcie. muzeum diaspory jest interaktywnym muzeum po\u015bwi\u0119conym historii gmin \u017cydowskich na ca\u0142ym \u015bwiecie. poza g\u0142\u00f3wnymi muzeami, w wielu miastach i osiedlach znajduj\u0105 si\u0119 galerie sztuki. mishkan le\u2019omanut w kibucu en charod me\u2019uchad jest najwi\u0119ksz\u0105 galeri\u0105 sztuki na p\u00f3\u0142nocy kraju.\nznacz\u0105ca spo\u0142eczno\u015b\u0107 arabska odcisn\u0119\u0142a sw\u00f3j \u015blad w izraelskiej architekturze, muzyce i kuchni.\n\n\n== sport ==\nsport i sprawno\u015b\u0107 fizyczna zawsze odgrywa\u0142y du\u017ce znaczenie w \u017cydowskiej kulturze. sprawno\u015b\u0107 lekkoatletyczna, kt\u00f3ra by\u0142a ceniona przez staro\u017cytnych grek\u00f3w, dotar\u0142a do \u017cyd\u00f3w jako jedna z warto\u015bci epoki hellenistycznej. s\u0142ynny rabin moj\u017cesz majmonides, kt\u00f3ry by\u0142 r\u00f3wnie\u017c lekarzem, podkre\u015bla\u0142 znaczenie aktywno\u015bci fizycznej i utrzymywania dobrej sylwetki. pogl\u0105dy te spotka\u0142y si\u0119 w xix wieku z ideami syjonistycznego lidera max nordau, kt\u00f3ry rozpocz\u0105\u0142 kampani\u0119 propagowania kultury fizycznej. na pocz\u0105tku xx wieku naczelny rabin palestyny awraham kuk powiedzia\u0142, \u017ce cia\u0142o s\u0142u\u017cy duszy, a jedynie zdrowe cia\u0142o mo\u017ce zapewni\u0107 zdrow\u0105 dusz\u0119.\nolimpiada machabejska jest najwa\u017cniejsz\u0105 olimpiad\u0105 sportow\u0105 \u017cydowskich sportowc\u00f3w. organizowana jest pocz\u0105wszy od 1932 co cztery lata. najpopularniejszymi sportami widowiskowymi w izraelu s\u0105 pi\u0142ka no\u017cna i koszyk\u00f3wka. w 1964 reprezentacja izraela w pi\u0142ce no\u017cnej odnios\u0142a zwyci\u0119stwo w pucharze azji.\nw latach 70. xx wieku izrael zosta\u0142 wykluczony z igrzysk azjatyckich na skutek nacisk\u00f3w na organizator\u00f3w ze strony arabskich pa\u0144stw bliskiego wschodu. wykluczenie doprowadzi\u0142o izrael do podj\u0119cia decyzji o zaprzestaniu udzia\u0142u w azjatyckich rozgrywkach i przyst\u0105pienia do rozgrywek w europie. w 1994 uefa zgodzi\u0142a si\u0119 uzna\u0107 izrael i wszystkie izraelskie organizacje sportowe jako bior\u0105ce udzia\u0142 w rozgrywkach europejskich. ligat ha\u2019al jest i lig\u0105 izraelskiej pi\u0142ki no\u017cnej, a izraelska super liga i lig\u0105 izraelskiej koszyk\u00f3wki. maccabi tel awiw sze\u015bciokrotnie wygra\u0142 europejskie mistrzostwa w koszyk\u00f3wce.\nreprezentacja izraela zdoby\u0142a dziewi\u0119\u0107 medali letnich igrzysk olimpijskich, w tym jeden z\u0142oty w windsurfingu na letnich igrzyskach olimpijskich 2004. w listopadzie 1968 izrael by\u0142 gospodarzem igrzysk paraolimpijskich. paraolimpijczycy z tego kraju w 16 startach zdobyli \u0142\u0105cznie 375 medali \u2013 123 z\u0142ote, 123 srebrne i 129 br\u0105zowych.\n\n\n== zobacz te\u017c ==\ndeklaracja niepodleg\u0142o\u015bci izraela\n\u015bwiatowa organizacja syjonistyczna\n\u015bwiatowy kongres \u017cyd\u00f3w\nagencja \u017cydowska\nstaro\u017cytny izrael\n\n\n== uwagi ==\n\n\n== przypisy ==\n\n\n== bibliografia ==\njacob abadi: israel\u2019s quest for recognition and acceptance in asia: garrison state diplomacy. routledge, 2004. isbn 0-7146-5576-7. (ang.).brak strony w ksi\u0105\u017cce\nnatan ausubel: the book of jewish knowledge. new york: crown publishers, 1964. isbn 0-517-09746-x. (ang.).brak strony w ksi\u0105\u017cce\nahron bregman: a history of israel. palgrave macmillan, 2002. isbn 0-333-67631-9. (ang.).brak strony w ksi\u0105\u017cce\nroger friedland, richard hecht: to rule jerusalem. university of california press, 2000. isbn 0-520-22092-7. (ang.).brak strony w ksi\u0105\u017cce\njames l. gelvin: the israel-palestine conflict: one hundred years of war. cambridge university press, 2005. isbn 0-521-85289-7. (ang.).brak strony w ksi\u0105\u017cce\nmor\u00e7\u00f6l g\u00f6ktu\u011f: handbook of decision making. crc press, 2006. isbn 1-57444-548-0. (ang.).brak strony w ksi\u0105\u017cce\nvictor p. hamilton: the book of genesis. william b. eerdmans publishing company, 1995. isbn 0-8028-2309-2.\ntheodor herzl: the jewish state. american zionist emergency council, 1946. isbn 0-486-25849-1. (ang.).brak strony w ksi\u0105\u017cce\nandrew humphreys, neil tilbury: praktyczny przewodnik: izrael i terytoria palesty\u0144skie. bielsko-bia\u0142a: optimus pascal, 2000. isbn 83-87696-88-9.brak strony w ksi\u0105\u017cce\nuri hupper: izrael na rozdro\u017cu. warszawa: res polonia. isbn 83-7071-376-9.brak strony w ksi\u0105\u017cce\ndaniel jacobs: israel and the palestinian territories: the rough guide. rough guides, 1998. isbn 1-85828-248-9. (ang.).brak strony w ksi\u0105\u017cce\njacques kornberg: theodor herzl: from assimilation to zionism. indiana university press, 1993. isbn 0-253-33203-6. (ang.).brak strony w ksi\u0105\u017cce\nfritz liebreich: britain\u2019s naval and political reaction to the illegal immigration of jews to palestine, 1945\u20131948. routledge, 2005. isbn 0-7146-5637-2. (ang.).brak strony w ksi\u0105\u017cce\nian lustick: for the land and the lord: jewish fundamentalism in israel. council on foreign relations press, 1988. isbn 0-87609-036-6. (ang.).brak strony w ksi\u0105\u017cce\nsteven mazie: israel\u2019s higher law: religion and liberal democracy in the jewish state. lexington books, 2006. isbn 0-7391-1485-9. (ang.).brak strony w ksi\u0105\u017cce\namy romano: a historical atlas of israel. the rosen publishing group, 2003. isbn 0-8239-3978-2. (ang.).brak strony w ksi\u0105\u017cce\nandrew sanger: explorer izrael. warszawa: grupa wydawnicza bertelsmann, 2000. isbn 83-7227-747-8.brak strony w ksi\u0105\u017cce\nsol scharfstein: understanding jewish history. ktav publishing house, 1996. isbn 0-88125-545-9. (ang.).brak strony w ksi\u0105\u017cce\ncolin shindler, historia wsp\u00f3\u0142czesnego izraela, t\u0142um. marcin m\u015bcichowski, ksi\u0105\u017cka i wiedza 2011\ncolin shindler: the land beyond promise: israel, likud and the zionist dream. i.b.tauris publishers, 2002. isbn 1-86064-774-x. (ang.).brak strony w ksi\u0105\u017cce\nfred skolnik: encyclopedia judaica. wyd. 2. macmillian, 2007. isbn 0-02-865928-7. (ang.).brak strony w ksi\u0105\u017cce\nleslie stein: the hope fulfilled: the rise of modern israel. greenwood press, 2003. isbn 0-275-97141-4. (ang.).brak strony w ksi\u0105\u017cce\nori stendel: the arabs in israel. sussex academic press, 1997. isbn 1-898723-23-0. (ang.).brak strony w ksi\u0105\u017cce\nprzymierze boga jahwe z abrahamem. obrzezka. izaak, syn abrahama. w: alfred tschirschnitz: dzieje lud\u00f3w biblijnych. warszawa: m. sadren i s-ka, 1994. isbn 83-86340-00-3.\ngordon j. wenham: word biblical commentary. 1994. isbn 0-8499-0201-0.\n\n\n== linki zewn\u0119trzne ==\nrz\u0105dministerstwa rz\u0105dowe (ang.) israel government portal\nprezydent pa\u0144stwa izrael (ang.) strona oficjalna\nkneset (ang.) strona oficjalna\ns\u0105d najwy\u017cszy (ang.) strona oficjalna\nambasada izraela w warszawie strona oficjalnainne\nnajnowsza mapa izraela. goisrael.com. [zarchiwizowane z tego adresu (2008-10-31)]. israel wonders \u2013 pdf\nizrael jewish virtual library\nkol israel voice of israel\nerec israel portal informacyjny po\u015bwi\u0119cony izraelowi i wydarzeniom na bliskim wschodzie\nizrael.badacz.org wortal po\u015bwi\u0119cony pa\u0144stwu izrael\nstrona towarzystwa polsko-izraelskiego \u201enadzieja-hatikwah\u201d\nizrael24.pl \u2013 portal o izraelu, kulturze, historii, tradycjach i wydarzeniach."