"maestro is een amusementsprogramma dat sinds 2012 in nederland door avrotros wordt uitgezonden en het wordt gepresenteerd door frits sissing. het programma is van oorsprong brits en eigendom van de bbc. de nederlandse versie is een productie van tuvalu media.\n\n\n== programmaformule ==\nacht bekende nederlanders (zeven in 2021) zonder dirigeerervaring nemen het tegen elkaar op. er is een jury bestaande uit drie leden en ook de leden van het orkest maken een keuze. er zijn acht afleveringen waarin telkens een kandidaat afvalt. in de finale dient iedere kandidaat het eerste deel van de vijfde symfonie van ludwig van beethoven te dirigeren, naast een stuk naar eigen keuze. de winnaar ontvangt een gouden baton. met deze gouden baton mag hij/zij het eindstuk stars and stripes forever van john philip sousa dirigeren.\neen ander vast onderdeel in de finale is dat de afgevallen kandidaten de radetzkymars van johann strauss sr. dirigeren op het moment dat de stemmen van de kijkers worden geteld.\nhet programma wordt in principe elke twee jaar uitgezonden. eerst werd het in de even jaren uitgezonden, maar sinds 2017 wordt het in de oneven jaren uitgezonden. het wordt sinds 2021 in deze jaren ook nog rond de jaarwisseling uitgezonden, in december en januari met in december een speciale kerstaflevering, waarin kerstmuziek wordt gedirigeerd.\nde kandidaten werden in 2012 en 2014 begeleid door het orkest holland symfonia dat vanaf 2014 het balletorkest heet. de concertmeester van dit orkest was in het eerste seizoen tinta schmidt von altenstadt. sinds 2016 worden ze door het orkest van het oosten begeleid, met als concertmeester carla leurs.  in 2021 werden ze vanwege de coronapandemie die in 2020 uitbrak en de culturele sector zwaar trof begeleid door een orkest dat bestond uit freelance musici. de afleveringen 4 t/m 7 van dit seizoen moesten bovendien zonder publiek worden uitgezonden vanwege de coronapandemie die op dat moment nederland voor de derde keer stillegde. hierdoor was er ook geen publiek toegestaan bij de opnames van deze afleveringen. ook in 2023 werden de kandidaten door dit \"maestro-orkest\" begeleid. ook was er dat jaar weer publiek in de zaal. \n\n\n== jury ==\notto tausk, chef-dirigent van het orkest holland symfonia, tevens juryvoorzitter. hij beoordeelde in 2012 en 2014 de kandidaten op hun dirigeerprestaties.\nvincent de kort nam in het derde seizoen (2016) de rol van otto tausk over.\nhenrik schaefer nam in het zesde seizoen (2021) de rol van vincent de kort over.\nop 19 december 2021 werd het voorzitterschap waargenomen door operazangeres miranda van kralingen.\ned spanjaard nam in het zevende seizoen de rol van henrik schaefer over.\nisabelle van keulen, violiste. zij beoordeelt de kandidaten vanuit haar perspectief als soliste.\nop 21 februari 2016 kon isabelle van keulen wegens een drukke agenda niet jureren. haar taak werd op deze datum eenmalig waargenomen door operazangeres tania kross.\ndominic seldis, contrabassist. hij beoordeelt de kandidaten vanuit zijn expertise als orkestlid. het jureren is hem bekend. hij was ook jurylid bij het gelijknamige engelse televisieprogramma van de bbc.\n\n\n== seizoensoverzicht ==\n\n\n== seizoen 2012 ==\nhet eerste seizoen werd uitgezonden door de avro, van 8 november tot en met 27 december 2012.\n\n\n=== deelnemers ===\nin het eerste seizoen deden acht kandidaten mee. de finale werd gewonnen door lenette van dongen. hieronder volgt een overzicht van het spelverloop.\nde kandidaten werden onderverdeeld in twee groepen die werden gecoacht door twee ervaren vakmensen. micha hamel (nederlands componist, dirigent en dichter) nam catherine keyl, michiel romeyn en kleine viezerik onder zijn hoede. henrik schaefer (chef-dirigent van wermland opera in zweden en eerste gastdirigent van het hiroshima symfonieorkest in japan) begeleidde lenette van dongen, tanja jess, wolter kroes en joep sertons tijdens dit seizoen.\n\n\n=== resultaten ===\nlegenda:\n\n\u200b kandidaat is nog in het spel.\n\u200b kandidaat is afgevallen.** rechtstreeks door naar de finale\n\n\n=== afleveringen ===\naflevering een en twee hadden beide de titel \"geschiedenis van de klassieke muziek\". hierin werden acht stukken uitgevoerd. in de eerste aflevering waren dit de bolero van  maurice ravel door lenette van dongen en wolter kroes; an der sch\u00f6nen blauen donau van johann strauss jr. door michiel romeyn en tanja jess; de ridderdans uit romeo en julia van  sergej prokofjev door brecht van hulten en joep sertons, en de ouverture tot carmen van georges bizet door catherine keyl en kleine viezerik.\nbrecht van hulten moest de eerste aflevering het spel verlaten, zij zat samen met michiel romeyn in de gevarenzone.\nin de tweede aflevering dirigeerde wolter kroes de ouverture tot wilhelm tell van gioacchino rossini; kleine viezerik kreeg morgenstimmung uit de peer gyntsuite van edvard grieg toegewezen; lenette van dongen deed de dans nr. 5 van johannes brahms; catherine keyl deed de second waltz van dmitri sjostakovitsj, ook bekend van violist andr\u00e9 rieu; joep sertons dirigeerde de ouverture tot le nozze di figaro van wolfgang amadeus mozart; de sabeldans uit gayaneh van aram chatsjatoerjan werd door tanja jess gedirigeerd en michiel romeyn dirigeerde in de hal van de bergkoning van edvard grieg.\njoep sertons werd door het orkest weggestemd. hij had samen met michiel romeyn de minste punten.\nberoemde filmmuziek stond centraal in de derde aflevering. hiervoor kregen de kandidaten achtergronden van leopold witte zowel over de inleving als over expertise in filmmuziek.\nde themamuziek uit star wars, gecomponeerd door john williams, werd door tanja jess gedirigeerd; de titelsong uit soldaat van oranje van rogier van otterloo door kleine viezerik; catherine keyl dirigeerde also sprach zarathustra uit 2001: a space odyssey van richard strauss; het love theme uit the godfather van nino rota werd door michiel romeyn gedirigeerd. lenette van dongen dirigeerde schindler's list (eveneens van john williams) en wolter kroes deed de walk\u00fcrenrit uit apocalypse now van wagner.\nin deze aflevering belandden catherine keyl en wolter kroes in de gevarenzone. eerstgenoemde werd eruit gestemd.\nin de vierde aflevering moest ook een koor gedirigeerd worden. michiel romeyn kreeg o fortuna uit carmina burana van carl orff; tanja jess dirigeerde lacrimosa uit het requiem van wolfgang amadeus mozart. het slavenkoor uit nabucco van giuseppe verdi werd toegewezen aan wolter kroes; ode an die freude uit symfonie nr. 9 van ludwig van beethoven werd onder leiding van lenette van dongen ten gehore gebracht. kleine viezerik dirigeerde dies irae uit de messa da requiem van giuseppe verdi.\nmichiel romeyn werd weggestemd door het orkest. lenette van dongen, die ook in de gevarenzone zat, mocht blijven.\nin de vijfde aflevering dirigeerden de overgebleven kandidaten twee muziekstukken. zij werden bij een van die stukken begeleid door een solist, te weten bandoneonist carel kraayenhof of violiste simone lamsma.\nwolter kroes dirigeerde libertango van \u00e1stor piazzolla met carel kraayenhof en ouverture 1812 van tsjaikovski. de nacht op de kale berg van  moessorgski en adi\u00f3s nonino van \u00e1stor piazzolla met carel kraayenhof werden door kleine viezerik geregisseerd. tanja jess dirigeerde de cs\u00e1rd\u00e1s van vittorio monti met simone lamsma en danse infernale uit de vuurvogel van stravinsky. gedirigeerd door lenette van dongen werden symfonie nr. 9 uit de nieuwe wereld van dvo\u0159\u00e1k en zigeunerweisen van pablo de sarasate met simone lamsma.\nwolter kroes werd weggestemd. hij zat samen met kleine viezerik in de gevarenzone.\nhet thema van de zesde aflevering was \"van broadway tot hollywood\". de kandidaten werden in een van de twee stukken begeleid door een vocalist te weten pearl jozefzoon, joke de kruijf of wouter hamel. het combo van cor bakker was voor deze aflevering toegevoegd aan het orkest.\nkleine viezerik begon met goldfinger uit de gelijknamige james bondfilm van john barry met pearl jozefzoon en dirigeerde later in de uitzending het thema van the phantom of the opera van andrew lloyd webber. lenette van dongen waagde zich aan jesus christ superstar en aan denk aan mij uit the phantom of the opera met joke de kruijf; beide stukken zijn eveneens gecomponeerd door webber. tanja jess deed summertime uit porgy and bess van george gershwin met wouter hamel en mambo uit west side story van leonard bernstein.\nin deze aflevering viel niemand af. lenette daarentegen ging rechtstreeks door naar de finale.\nin de zevende aflevering stond de opera centraal. de overgebleven drie kandidaten dirigeerden ieder twee muziekstukken: een aria gezongen door mezzosopraan tania kross en een ouverture.\nlenette van dongen dirigeerde alleen een aria, aangezien zij al door was naar de finale \u2013 dit was che faro senza euridice uit orfeo ed euridice van christoph willibald von gluck met tania kross. tanja jess dirigeerde de habanera uit carmen van georges bizet met tania kross, alsmede de ouverture tot die fledermaus van johann strauss jr.. o mio babbino caro uit gianni schicchi van giacomo puccini met tania kross werd door kleine viezerik gedirigeerd, evenals de ouverture tot de barbier van sevilla van gioacchino rossini.\ntanja jess ging met 72% van de stemmen van het orkest door naar de finale.\nvoorafgaand aan de achtste aflevering (tevens finale) waren de finalisten naar chicago vertrokken voor een masterclass.\ntanja jess regisseerde land of hope and glory uit de pomp and circumstance marche nr. 1 van edward elgar en de vijfde symfonie van ludwig van beethoven. dit muziekstuk werd ook door lenette van dongen gedirigeerd en daarnaast an der sch\u00f6nen blauen donau van johann strauss jr..\nlenette van dongen kreeg van de jury 57 punten, tanja jess 56. de televisiekijkers mochten ook stemmen. in afwachting van deze stemmen dirigeerden de afgevallen kandidaten catherine keyl, wolter kroes, michiel romeyn, joep sertons en kleine viezerik in estafette de radetzkymars van johann strauss sr.\n\n\n=== winnares ===\nde kijkers kozen met 59% van de stemmen voor lenette \u2013 41% van de stemmen ging naar tanja. deze stempercentages werden opgeteld bij de jurypunten. met 57+59=116 punten won lenette van dongen de gouden baton.\n\n\n== seizoen 2014 ==\nhet tweede seizoen liep van 30 oktober tot en met 18 december 2014, ditmaal uitgezonden door de avrotros, op npo 1.\n\n\n=== deelnemers ===\nin 2014 namen de volgende kandidaten deel aan het programma:\ncarlo boszhard\nmarlies dekkers\nfrans duijts\noscar hammerstein\nsylvana simons\nsusan smit\nspike\nlucille werner\n\n\n=== resultaten ===\n\n\n=== thema's ===\nde acht afleveringen hadden de volgende thema's:\nvuurdoop\nbasistechniek\nactie en reactie\nemotie in filmmuziek\nkoor en symfonisch vuurwerk\nsoul en musical\ntechnische uitdaging en eigen keuze\nde finale\n\n\n=== winnaar ===\nspike werd de winnaar van maestro 2014.\n\n\n== seizoen 2016 ==\nop 17 januari 2016 startte het derde seizoen. de finale was op 6 maart 2016\n\n\n=== deelnemers ===\nin 2016 namen de volgende kandidaten deel aan het programma:\nkarin bloemen\ndaan boom\naaf brandt corstius\nferry doedens\nren\u00e9 froger\nleona philippo\nmarlou van rhijn\npatrick stoof\n\n\n=== resultaten ===\nlegenda:\n\n\u200b kandidaat is nog in het spel.\n\u200b kandidaat is afgevallen.\n\n\n=== winnares ===\nwinnares van maestro 2016 werd leona philippo.\n\n\n== seizoen 2017 ==\nmet seizoen vier vond voor het eerst een seizoen plaats zonder een jaar over te slaan. acht afleveringen werden wekelijks uitgezonden vanaf zondag 29 oktober 2017, met de finale op zondag 17 december 2017. de opnamen vonden plaats in de philharmonie haarlem.\n\n\n=== deelnemers ===\nin 2017 deden de volgende kandidaten mee.\n\nremy bonjasky\nruud feltkamp\njanny van der heijden\nhadewych minis\npatricia paay\ndave von raven\nwaldemar torenstra\nmaartje van de wetering\n\n\n=== resultaten ===\nlegenda:\n\n\u200b kandidaat is nog in het spel.\n\u200b kandidaat is afgevallen.\n\u2020 kandidaat stond in de gevarenzone.\n*j=jury, o=orkest, p=publiek\n\n\n=== afleveringen ===\naflevering \u00e9\u00e9n was getiteld \"de vuurdoop\". de kandidaten kregen bladmuziek en baton, bereidden zich zelfstandig voor, en werden zonder begeleiding voor het orkest gezet. zij dirigeerden achtereenvolgens: hongaarse dans nr. 5 van brahms (waldemar torenstra), cancan uit de opera orph\u00e9e aux enfers van offenbach (maartje van de wetering), tico tico van zequinha de abreu (dave von raven), the second waltz van sjostakovitsj (hadewych minis), de sabeldans van chatsjatoerjan (remy bonjasky), thema uit het zwanenmeer van tsjaikovski (janny van der heijden), bolero van ravel (ruud feltkamp) en trepak uit de notenkraker van tsjaikovski (patricia paay).\naflevering twee: \"basistechniek\". de kandidaten kregen hun eerste coaching. zij dirigeerden achtereenvolgens: de comedians' galop van kabalevski (hadewych minis), in de hal van de bergkoning uit de peer gyntsuite van grieg (waldemar torenstra), de canon van pachelbel (patricia paay), het adagio uit spartacus (thema van the onedin line) van chatsjatoerjan (ruud feltkamp), de ouverture tot die fledermaus van johann strauss jr. (maartje van de wetering), de ouverture tot der freisch\u00fctz van weber (remy bonjasky) en de finale van de ouverture tot wilhelm tell van rossini (dave von raven).\naflevering drie: \"filmmuziek\". de kandidaten kregen de opdracht, zo goed mogelijk hun emoties over te brengen. zij dirigeerden achtereenvolgens: sunrise uit also sprach zarathustra (thema van 2001: a space odyssey) van richard strauss (hadewych minis), thema uit love story van francis lai (remy bonjasky), thema uit jaws van john williams (dave von raven), muziek uit looney tunes van cliff friend en dave franklin (maartje van de wetering), thema uit forrest gump van alan silvestri (ruud feltkamp) en the imperial march uit star wars van john williams (waldemar torenstra).\naflevering vier: \"symfonie\". maartje van de wetering dirigeerde \"uit de nieuwe wereld\" van anton\u00edn dvo\u0159\u00e1k. waldemar torenstra dirigeerde de 40e symfonie van wolfgang amadeus mozart. ruud feltkamp dirigeerde de symphonie fantastique van hector berlioz. hadewych minis dirigeerde de derde symfonie van johannes brahms. dave von raven dirigeerde de italiaanse symfonie van felix mendelssohn bartholdy.\naflevering vijf: \"opera\". iedere kandidaat dirigeerde twee stukken, een met koor en een met solisten. maartje van de wetering dirigeerde de bruiloftsmars uit lohengrin van wagner en het papageno papagena duet uit die zauberfl\u00f6te van mozart. hadewych minis dirigeerde de mars van de toreadors uit carmen van bizet en figaro's aria uit de barbier van sevilla van rossini. dave von raven dirigeerde het drinklied uit la traviata van verdi en koningin van de nacht uit die zauberfl\u00f6te van mozart. ruud feltkamp dirigeerde het slavenkoor uit nabucco van verdi en casta diva uit norma van bellini.\naflevering zes, de eerste halve finale: \"symfonische popmuziek en een medley met zangsolisten\". het orkest van het oosten was daartoe aangevuld met het combo van cor bakker. maartje van de wetering dirigeerde de bohemian rhapsody van queen en een abba-medley gezongen door anouk maas en charly luske. hadewych minis dirigeerde purple rain van prince en een elvis presley-medley gezongen door george baker. dave von raven dirigeerde viva la vida van coldplay en een andr\u00e9 hazes-medley gezongen door martijn fischer.\naflevering zeven, de tweede halve finale: \"pianoconcert en symfonisch vuurwerk\". als solist bij de pianoconcerten trad de franse pianist simon ghraichy op. hadewych minis dirigeerde het pianoconcert van edvard grieg en de walk\u00fcrenritt uit die walk\u00fcre van richard wagner (thema van de film apocalypse now). maartje van de wetering dirigeerde het eerste pianoconcert van tsjaikovski en de grote poort van kiev uit schilderijen van een tentoonstelling van moessorgski. dave von raven dirigeerde rhapsody in blue van gershwin en espa\u00f1a van emmanuel chabrier.\naflevering acht \u2013 de finale. beide finalistes dirigeerden de vijfde symfonie van beethoven en een stuk naar eigen keuze. voor hadewych minis was dat de danse macabre van camille saint-sa\u00ebns; maartje van de wetering koos voor mambo uit de west side story van leonard bernstein. behalve de jury (j) gaven ook het orkest (o) en het publiek (p) punten.\n\n\n=== winnares ===\nwinnares van maestro 2017 werd maartje van de wetering. in de finale won zij met 138 tegen 111 punten.\n\n\n== seizoen 2019 ==\nhet vijfde seizoen van maestro was vanaf zondagavond 27 oktober 2019 te zien op npo 1, met de finale op zondag 15 december 2019. de opnamen vonden plaats in de philharmonie in haarlem.\n\n\n=== deelnemers ===\nin 2019 deden de volgende kandidaten mee:\nria bremer\ntatum dagelet\nlange frans\nnatasja froger\nlucas hamming\nmonic hendrickx\nstefano keizers\nj\u00f6rgen raymann\n\n\n=== resultaten ===\nlegenda:\n\n\u200b kandidaat is nog in het spel.\n\u200b kandidaat is afgevallen.\n\u2020 kandidaat stond in de gevarenzone.\n*j=jury, o=orkest, p=publiek\n\n\n=== afleveringen ===\naflevering \u00e9\u00e9n was getiteld \"de vuurdoop\". de kandidaten kregen bladmuziek en baton, bereidden zich zelfstandig voor, en werden zonder begeleiding voor het orkest gezet. zij dirigeerden achtereenvolgens: de ouverture tot carmen van georges bizet (monic hendrickx), ouverture tot die fledermaus van johann strauss jr. (j\u00f6rgen raymann), hongaarse dans nr. 5 van brahms (tatum dagelet), de moldau van smetana (lucas hamming), rondo alla turca van wolfgang amadeus mozart (ria bremer), danse macabre van camille saint-sa\u00ebns (stefano keizers), thema uit het zwanenmeer van tsjaikovski (natasja froger) en de sabeldans uit gajaneh van chatsjatoerjan (lange frans).\naflevering twee: \"filmmuziek\". de kandidaten kregen de opdracht, zo goed mogelijk hun emoties over te brengen. zij dirigeerden achtereenvolgens: titelsong uit soldaat van oranje van rogier van otterloo (tatum dagelet), thema uit pink panther van henry mancini (monic hendrickx), thema uit pirates of the caribbean van hans zimmer (j\u00f6rgen raymann), liefdesthema uit the godfather van nino rota (ria bremer), let it go uit frozen (stefano keizers), openingsthema uit star wars van john williams (lucas hamming) en soul bossa nova van quincy jones (natasja froger).\naflevering drie: \"basistechniek\". de kandidaten kregen hun eerste coaching. zij dirigeerden daarmee populaire klassieke meesterwerken, achtereenvolgens: het thema uit de notenkraker van tsjaikovski (ria bremer), de ouverture tot die zauberfl\u00f6te van mozart (tatum dagelet), de wals uit masquerade van chatsjatoerjan (stefano keizers), ein morgen, ein mittag und ein abend in wien van franz von supp\u00e9 (lucas hamming), de hongaarse rapsodie nr. 2 van liszt (natasja froger) en de air uit de derde orkestsuite van bach (monic hendrickx).\naflevering vier: \"eurovisiesongfestival\". de kandidaten kregen de opdracht om nederlandse vocalisten te begeleiden die het nummer kwamen zingen dat zij \u2013 korter of langer geleden \u2013 ten gehore brachten op het eurovisiesongfestival. het maestro-orkest was daartoe uitgebreid met het combo van cor bakker en achtergrondzangers. de kandidaten dirigeerden achtereenvolgens: ruth jacott met vrede uit 1993 (stefano keizers), waylon met outlaw in 'em uit 2018 (monic hendrickx), og3ne met lights and shadows uit 2017 (lucas hamming), edsilia rombley met hemel en aarde uit 1998 (ria bremer) en duncan laurence met arcade uit 2019 (tatum dagelet). de orkestratie van de songfestivalnummers was verzorgd door componist en arrangeur bob zimmerman.\naflevering vijf: \"opera\". iedere kandidaat dirigeerde twee stukken, een met een vocaal solist en een met het nederlands concertkoor. zij dirigeerden achtereenvolgens: sopraan francis van broekhuizen met de aria voi che sapete uit le nozze di figaro van mozart (tatum dagelet), het slavenkoor uit nabucco van verdi (stefano keizers), tenor eric reddet met de aria nessun dorma uit turandot van puccini (lucas hamming), een van de polovetzer dansen uit prins igor van borodin (monic hendrickx), francis van broekhuizen met de aria vissi d'arte uit tosca van puccini (stefano keizers), het slotkoor die strahlen der sonne uit die zauberfl\u00f6te van mozart (lucas hamming), eric reddet met de aria la donna \u00e8 mobile uit rigoletto van verdi (monic hendrickx) en de mars van de toreadors uit carmen van bizet (tatum dagelet).\naflevering zes, de eerste halve finale: \"reis om de wereld\". alle kandidaten kregen twee muziekstukken, waarbij zij zich moesten inleven in de cultuur van twee geheel verschillende landen. zij dirigeerden achtereenvolgens: uit de sovjet-unie: ouverture tot de film the gadfly van sjostakovitsj (monic hendrickx), uit oostenrijk: an der sch\u00f6nen blauen donau, een weense wals van johann strauss jr. (tatum dagelet), uit frankrijk: clair de lune uit de suite bergamasque van claude debussy (lucas hamming), uit itali\u00eb: la danza, een napolitaanse tarantella uit les soir\u00e9es musicales van rossini (monic hendrickx), uit argentini\u00eb: danza finale, een malambo-dans uit het ballet estancia van alberto ginastera (tatum dagelet) en uit de verenigde staten: the stars and stripes forever, een mars van john philip sousa (lucas hamming).\naflevering zeven, de tweede halve finale. alle kandidaten kregen twee muziekstukken: een modern symfonisch meesterwerk dat technisch complex is, en filmmuziek met een gastsolist. zij dirigeerden achtereenvolgens: gabriel's oboe uit the mission van ennio morricone, met hobo\u00efste pauline oostenrijk (monic hendrickx), de finale van het concert voor orkest van b\u00e9la bart\u00f3k (tatum dagelet), una mattina uit intouchables van ludovico einaudi, met harpiste lavinia meijer (lucas hamming), de hut op kippenpoten overgaand in de grote poort van kiev uit schilderijen van een tentoonstelling van modest moessorgski (monic hendrickx), danse infernal (helse dans) uit het ballet de vuurvogel van igor stravinsky (lucas hamming) en het thema uit schindler's list van john williams, met violiste rosanne philippens (tatum dagelet).\nvoorafgaand aan de finale waren de finalisten naar wenen gereisd voor een onderzoek naar het leven van beethoven.\naflevering acht \u2013 de finale. beide finalisten dirigeerden de vijfde symfonie (1808) van beethoven en een stuk naar eigen keuze. voor lucas hamming was dat het thema van de tv-serie floris (1969) van julius steffaro; monic hendrickx koos voor het dolorosa uit stabat mater (1736) van pergolesi, met sopraan aylin sezer en countertenor robert kuizenga. behalve de jury (j) gaven ook het orkest (o) en het publiek (p) punten. in afwachting van de publieksstemmen dirigeerden de afgevallen kandidaten lange frans, j\u00f6rgen raymann, natasja froger, ria bremer, stefano keizers en tatum dagelet in estafette de radetzkymars van johann strauss sr.\n\n\n=== winnaar ===\nwinnaar van maestro 2019 werd lucas hamming. in de finale won hij met 137 tegen 113 punten.\n\n\n== seizoen 2021/2022 ==\nhet zesde seizoen van maestro was vanaf zondagavond 5 december 2021 te zien op npo 1. de opnamen vonden plaats in de philharmonie in haarlem. in tegenstelling tot voorgaande seizoen deden er in dit seizoen zeven kandidaten mee in plaats van acht. ook werden de kandidaten vanwege de coronapandemie die in 2020 uitbrak dit seizoen niet begeleid door het orkest van het oosten, maar door een orkest dat bestond uit freelance musici, onder leiding van concertmeester bas treub. nadat een nieuwe lockdown was ingegaan op 19 december 2021, was er bovendien geen publiek in de zaal, alleen naaste verwanten van de kandidaten.\n\n\n=== deelnemers ===\nin 2021 deden de volgende kandidaten mee:\nplien van bennekom\neva cleven\npieter jan hagens\nsimone kleinsma\nbram krikke\nhenk spaan\nsor\n\n\n=== resultaten ===\nlegenda:\n\n\u200b kandidaat is nog in het spel.\n\u200b kandidaat is afgevallen.\n\u2020 kandidaat stond in de gevarenzone.\n*j=jury, o=orkest, p=publiek\n\n\n=== afleveringen ===\naflevering \u00e9\u00e9n was getiteld \"de vuurdoop\". de kandidaten kregen bladmuziek en b\u00e2ton, bereidden zich zelfstandig voor, en werden zonder begeleiding voor het orkest gezet. zij dirigeerden achtereenvolgens: the sailor's hornpipe uit de fantasia on british sea songs van henry wood (plien van bennekom), intocht der gladiatoren van julius fu\u010d\u00edk (bram krikke), in de hal van de bergkoning uit de peer gyntsuite van grieg (pieter jan hagens), danse macabre van saint-sa\u00ebns (eva cleven), badinerie uit de tweede orkestsuite van bach (henk spaan), hongaarse dans nummer 5 van brahms (sor) en de minutenwals van chopin (simone kleinsma).\naflevering twee: \"basistechniek\". de kandidaten kregen hun eerste coaching. zij dirigeerden daarmee de volgende muziekstukken: de ouverture tot le nozze di figaro van mozart (simone kleinsma), de mars uit de opera de liefde voor de drie sinaasappels van prokofjev (henk spaan), the arrival of the queen of sheba uit het oratorium solomon van h\u00e4ndel (eva cleven), liebestraum no. 3 van liszt (bram krikke), het thema uit game of thrones van ramin djawadi (sor), hedwig's theme uit harry potter van john williams (plien van bennekom) en de ouverture tot de opera roeslan en ljoedmila van michail glinka (pieter jan hagens).\naflevering drie: \"opera\". iedere kandidaat kreeg een opera-aria toegewezen, en een van de drie zangsolisten: sopraan taylor burgess, tenor eric reddet en sopraan laetitia gerards. zij dirigeerden achtereen\u00advolgens: burgess met o mio babbino caro uit de opera gianni schicchi van puccini (pieter jan hagens), reddet met granada van agust\u00edn lara (sor), gerards met lascia ch'io pianga uit de opera rinaldo van h\u00e4ndel (simone kleinsma), burgess met somewhere uit de west side story van leonard bernstein (eva cleven), reddet met e lucevan le stelle uit de opera tosca van puccini (plien van bennekom) en gerards met habanera uit de opera carmen van bizet (bram krikke).\naflevering vier, op tweede kerstdag: \"kerstklassiekers\". achtereenvolgens: troika uit de suite luitenant kij\u00e9 van prokofjev (eva cleven), a christmas festival van leroy anderson (plien van bennekom), ouverture tot de notenkraker-suite van tsjaikovski (simone kleinsma), hallelujah uit de messiah van h\u00e4ndel (pieter jan hagens) en sinfonia (hirtenmusik) uit het kerstoratorium van bach (sor).\nin aflevering vijf dirigeerde iedere kandidaat twee stukken: een feestelijke klassieker, plus een opzwepend stuk uit de wereldmuziek samen met een instrumentaal solist. sor dirigeerde de wals fr\u00fchlingsstimmen van johann strauss jr. en libertango van piazzolla met bandoneonist santiago cimadevilla. simone kleinsma dirigeerde kamenetzer bulgar van israel j. hochman met klarinettist christian dawid en slavische dans no. 2 van dvo\u0159\u00e1k. eva cleven dirigeerde alborada uit capriccio espagnol van rimski-korsakov en arabian waltz van abou-khalil met oedspeler haytham safia. plien van bennekom dirigeerde cs\u00e1rd\u00e1s van vittorio monti met cimbalist dani luca en de feestouverture van sjostakovitsj.\naflevering zes: de halve finale. iedere kandidaat dirigeerde twee stukken: een koorwerk uitgevoerd door cappella amsterdam, plus symfonisch vuurwerk als voorbereiding op de finale. achtereenvolgens: beethoven's cantate gl\u00fcckliche fahrt(koor) (simone kleinsma), de ouverture tot der fliegende holl\u00e4nder van wagner (sor), vivaldi's gloria rv 589(koor) (plien van bennekom), org\u00eda uit las danzas fant\u00e1sticas van joaqu\u00edn turina (simone kleinsma), lacrimosa uit mozart's requiem(koor) (sor) en de fantasie-ouverture romeo en julia van tsjaikovski (plien van bennekom).\naflevering zeven: de finale. beide kandidaten dirigeerden een stuk dat door het orkest op hen persoonlijk was geselecteerd, plus de gebruikelijke vijfde symfonie (1808) van beethoven. de persoonlijke opdracht voor sor was: deel 4 uit de negende symfonie (uit de nieuwe wereld) van dvo\u0159\u00e1k \u2013 simone kleinsma werd belast met de ouverture tot een midzomernachtdroom van mendelssohn. om zich in te dekken tegen de mogelijkheid dat een der finale\u00adkandidaten op een ongelukkig moment ziek zou worden, had de organisatie plien van bennekom uitgenodigd om zich gereed te houden als eventuele invaller \u2013 zij had zich voorbereid met de ouverture tot la forza del destino van giuseppe verdi, die zij tijdens de aftertalk alsnog ten beste mocht geven.\n\n\n=== winnaar ===\nwinnaar van maestro 2021/2022 werd sor. in de finale won hij met 143 tegen 100 punten, zo goed als uitsluitend op basis van de publieksstemming, want de jury/orkest-waardering voor sor (71) en kleinsma (72) was nagenoeg gelijk.\n\n\n== seizoen 2023/2024 ==\nhet zevende seizoen van maestro was vanaf zondagavond 3 december 2023 te zien op npo 1. de opnamen vonden plaats in de philharmonie in haarlem. de kandidaten werden dit seizoen net als in het zesde seizoen begeleid door een orkest dat bestond uit freelance musici, onder leiding van concertmeester bas treub. \ntijdens de optredens was dit seizoen gelijk het eigen commentaar van de kandidaten te horen. dit nieuwe element leidde tot veel woede bij de kijkers. ze vonden dit heel storend.\n\n\n=== deelnemers ===\nin 2023 deden de volgende kandidaten mee:\nammar bozoglu\npepijn lanen\nglodi lugungu\nroos moggr\u00e9\ntjitske reidinga\nfr\u00e9d\u00e9rique spigt\nchris zegers\n\n\n=== resultaten ===\nlegenda:\n\n\u200b kandidaat is nog in het spel\n\u200b kandidaat is afgevallen\n\u2020 kandidaat stond in de gevarenzone.\n\n\n=== afleveringen ===\naflevering \u00e9\u00e9n was getiteld \"de vuurdoop\". de kandidaten kregen bladmuziek en b\u00e2ton, bereidden zich zelfstandig voor, en werden zonder begeleiding voor het orkest gezet. zij dirigeerden achtereenvolgens: de ouverture tot de operette leichte kavallerie van franz von supp\u00e9 (chris zegers), de wals wiener blut van johann strauss jr. (ammar bozoglu), de prelude uit carmen van bizet (fr\u00e9d\u00e9rique spigt), morgenstimmung uit de peer gyntsuite van grieg (roos moggr\u00e9), hongaarse dans nr. 5 van brahms (pepijn lanen), pizzicato uit het ballet sylvia van delibes (glodi lugungu) en de sabeldans uit gayaneh van chatsjatoerjan (tjitske reidinga). niemand hoefde af te vallen in deze aflevering.\naflevering twee: \"basistechnieken\". de kandidaten kregen hun eerste coaching, en zij leerden het slaan van twee-, drie- en vierkwartsmaat van juryvoorzitter ed spanjaard. zij dirigeerden daarmee de volgende muziekstukken: don quichot van l\u00e9on minkus (glodi lugungu), 40e symfonie van mozart (fr\u00e9d\u00e9rique spigt), cancan uit de opera orph\u00e9e aux enfers van offenbach (ammar bozoglu), tr\u00e4umerei uit kinderszenen van robert schumann (tjitske reidinga), danza delle ore (urendans) uit de opera la gioconda van amilcare ponchielli (roos moggr\u00e9), salut d'amour van edward elgar (chris zegers) en also sprach zarathustra uit 2001: a space odyssey van richard strauss (pepijn lanen). net als in de eerste aflevering stonden roos moggr\u00e9 en pepijn lanen in de gevarenzone. pepijn werd nipt (52%) door het orkest gered; roos viel af.\naflevering drie: \"sprookjes\". de kandidaten moesten muziek dirigeren die rondom een sprookje is gecomponeerd. zij kregen successievelijk de volgende uitdagingen: de vlucht van de hommel uit de opera tsaar saltan van rimski-korsakov (fr\u00e9d\u00e9rique spigt, die een record vestigde met twee valse starts), le jardin f\u00e9erique (de tovertuin) uit mijn moeder de gans van ravel (ammar bozoglu), assepoester gaat naar het bal uit het ballet cinderella van prokofjev (pepijn lanen), het symfonisch gedicht danse macabre van saint-sa\u00ebns (glodi lugungu), wals uit sneeuwstorm van georgi sviridov naar het gelijknamige verhaal van poesjkin (tjitske reidinga) en de tovenaarsleerling van paul dukas, bekend uit de film fantasia (chris zegers). pepijn lanen stond ten derden male in de gevarenzone, nu met fr\u00e9d\u00e9rique spigt. ditmaal kon pepijn zijn heenzending niet meer vermijden \u2013 het orkest verkoos fr\u00e9d\u00e9rique (86%).\n\n\n== dirigeren doe je zo ==\nnaast de afleveringen op televisie kon men, tijdens het eerste seizoen, via een webcursus zelf leren dirigeren. de cursus werd gepresenteerd door roland kieft. in vijf afleveringen legde hij aan de hand van simpele oefeningen de basistechniek van het dirigeren uit.\n\n\n== maestro masterclass ==\ntijdens het tweede seizoen van maestro werd de \"maestro masterclass\" georganiseerd. hierbij leerden drie onbekende nederlanders dirigeren met de maestro-coach micha hamel. zij studeerden de danse macabre van camille saint-sa\u00ebns in en voerden dit stuk samen met het balletorkest uit."