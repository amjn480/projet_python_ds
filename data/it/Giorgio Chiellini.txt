"giorgio chiellini (pisa, 14 agosto 1984) \u00e8 un ex calciatore italiano, di ruolo difensore, campione d'europa nel 2021 con la nazionale italiana.\ncresciuto nel livorno, con cui ha vinto un campionato di serie c1 (2001-02), ha poi legato la sua carriera alla juventus, club in cui ha militato ininterrottamente dal 2005 al 2022 assurgendone a capitano e bandiera, e con cui ha conquistato un record di nove campionati consecutivi di serie a (dal 2011-12 al 2019-20), cinque coppe italia (di cui un record di quattro consecutive dal 2014-15 al 2017-18 e ancora nel 2020-21), cinque supercoppe di lega (2012, 2013, 2015, 2018 e 2020) e un campionato di serie b (2006-07), raggiungendo inoltre due finali di uefa champions league (2015 e 2017). vanta inoltre la vittoria di un mls supporters' shield e di una mls cup (2022) con il los angeles fc, con cui ha raggiunto anche una finale di concacaf champions league (2023).\ncon la nazionale ha trionfato, nell'occasione da capitano, all'europeo itinerante di europa 2020; tra gli altri piazzamenti, \u00e8 stato finalista all'europeo di polonia-ucraina 2012 oltrech\u00e9 terzo classificato alla confederations cup di brasile 2013 e alla uefa nations league del 2020-2021. in azzurro ha inoltre preso parte ai mondiali di sudafrica 2010 e brasile 2014, agli europei di austria-svizzera 2008 e francia 2016, alla confederations cup di sudafrica 2009 e alla coppa dei campioni conmebol-uefa del 2022. a livello giovanile, con l'italia olimpica \u00e8 stato medaglia di bronzo ai giochi di atene 2004, mentre in precedenza con l'italia under-19 si era laureato campione d'europa a liechtenstein 2003.\nritenuto tra i migliori difensori della sua generazione, a livello individuale \u00e8 stato eletto tre volte migliore difensore aic (2008, 2009 e 2010, quest'ultimo condiviso con walter samuel), oltrech\u00e9 inserito cinque volte nella squadra dell'anno aic (2013, 2015, 2016, 2018 e 2019), tre nell'esm team of the year (2013, 2015 e 2018), due nella squadra della stagione della uefa champions league (2015 e 2018) e una nella squadra dell'anno uefa (2017); in precedenza, in ambito giovanile era stato inserito dall'uefa nel dream team del campionato d'europa under-21 2007 e nell'all-time xi del campionato d'europa under-21 (2015). nel 2021, infine, si \u00e8 classificato 13\u00ba nella graduatoria del pallone d'oro.\n\n\n== biografia ==\nnato a pisa per mere questioni ospedaliere dato che l\u00ec lavorava il padre, medico, \u00e8 poi cresciuto con la famiglia a livorno, nel quartiere dell'ardenza. ha due fratelli, tra cui il gemello claudio, suo procuratore oltrech\u00e9 dirigente sportivo e con cui ha peraltro condiviso alcuni anni in seno alla juventus, e una sorella minore, silvia, anch'ella calciatrice e difensore. prima d'indirizzarsi verso il calcio, da bambino riponeva le sue ambizioni nella pallacanestro, disciplina maggiormente radicata nel territorio labronico.tra i pochi calciatori di successo capaci di conciliare la carriera sportiva con un proficuo percorso di studi, si \u00e8 dapprima diplomato presso il liceo scientifico \"federigo enriques\" di livorno, con il voto di 92/100, e poi nel 2010 si \u00e8 laureato in economia e commercio presso l'universit\u00e0 degli studi di torino, con una votazione finale di 109/110; nel 2017 ha ulteriormente conseguito presso lo stesso ateneo la laurea magistrale in business administration, ottenendo una votazione di 110/110 con lode.sposatosi con carolina nel 2014, la coppia ha due figlie.\n\n\n== caratteristiche tecniche ==\n\ndopo gli esordi giovanili a centrocampo, emerge come terzino sinistro per poi affermarsi come difensore centrale; pu\u00f2 essere utilizzato con profitto anche come centrale di sinistra in una retroguardia a 3. tra le sue caratteristiche risaltano la forza fisica, lo stacco aereo e una spiccata aggressivit\u00e0 nei contrasti: in questo senso, zlatan ibrahimovi\u0107 lo ha descritto come il difensore pi\u00f9 difficile da affrontare, rimarcandone tuttavia l'estrema correttezza \u2013 nonostante la decisione negli interventi, chiellini ha infatti ricevuto solo due espulsioni durante la sua militanza in serie a. pur non essendo particolarmente dotato sul piano tecnico, ha trovato spesso il gol grazie alla sua abilit\u00e0 nel colpo di testa.protagonista di una costante maturazione nel corso degli anni, nella seconda parte di carriera ha migliorato la propria gestione atletica, tattica e tecnica, grazie a una sopraggiunta maggiore capacit\u00e0 di analizzare le fasi del gioco; inoltre, i contrasti duri che lo caratterizzavano in passato hanno lasciato spazio a interventi pi\u00f9 puliti e precisi, che pure si sono alternati ad alcuni falli tattici inusuali e abbastanza plateali, commessi per fermare le azioni avversarie nei modi meno gravi possibili. questa evoluzione ha portato diversi addetti ai lavori a considerarlo tra i migliori difensori centrali della sua generazione.\nassieme ad andrea barzagli e leonardo bonucci, per tutti gli anni 2010 compagni di squadra sia nella juventus sia in nazionale, chiellini ha formato un affiatato terzetto difensivo denominato \u00abbbc\u00bb dalla stampa specializzata; la solidit\u00e0 del trio ha portato al paragone con la linea difensiva composta dai terzini virginio rosetta e umberto caligaris nonch\u00e9 dal centromediano luis monti, alla base dei successi di juventus e nazionale negli anni 1930. con il ritiro di barzagli, il successivo asse bonucci-chiellini venutosi a creare \u00e8 stato ritenuto, per longevit\u00e0 decennale e rendimento ad alti livelli, uno dei pi\u00f9 solidi e complementari del calcio internazionale oltrech\u00e9 accostato a coppie del passato quali beckenbauer-schwarzenbeck, scirea-gentile o baresi-costacurta.agli esordi nel livorno si era guadagnato il paragone con hans-peter briegel, venendo per questo appellato dai tifosi labronici come il briegel dell'alto tirreno o pi\u00f9 semplicemente il briegel amaranto. col passaggio alla juventus si \u00e8 radicato il soprannome di king kong per via del modo di festeggiare ogni suo gol \u2013 ovvero battersi i pugni al petto, imitando la celebre icona cinematografica \u2013: un'esultanza nata dopo la rete che decise il derby di torino del 7 marzo 2009.\n\n\n== carriera ==\n\n\n=== club ===\n\n\n==== gli inizi, livorno e fiorentina ====\ninizia a giocare a calcio nel livorno 9, societ\u00e0 dilettantistica dell'ardenza, dove entra all'et\u00e0 di 5 anni. una volta dodicenne viene notato dal principale club cittadino, il livorno. coi labronici compie tutta la trafila delle giovanili fino alla prima squadra; fanno eccezione un periodo in prova con la squadra allievi del milan nel 2000, con cui ha tempo di vincere il torneo citt\u00e0 di arco, e un breve passaggio nella squadra primavera della roma \u2013 che dal 2002 ne diventa anche comproprietaria del cartellino \u2013 in occasione del torneo di viareggio 2003.\u00e8 con la maglia amaranto che fa il suo debutto tra i professionisti, all'et\u00e0 di 16 anni. nella nat\u00eca toscana disputa due campionati in c1 e altrettanti in b, raggiungendo la promozione in serie a al termine del torneo cadetto 2003-2004, chiuso dal livorno al terzo posto. nell'estate seguente, malgrado un'intesa di massima tra il presidente amaranto aldo spinelli e quello romanista franco sensi circa il prossimo trasferimento di chiellini nella capitale, le difficolt\u00e0 finanziare di cui \u00e8 preda al tempo la societ\u00e0 giallorossa fanno s\u00ec che la juventus s'inserisca nella trattativa: la compartecipazione tra livorno e roma si risolve alle buste in favore dei labronici che, in accordo coi bianconeri, ne riacquistano l'altra met\u00e0 del cartellino per 3 milioni di euro prima di cederlo definitivamente ai torinesi.per la stagione seguente la juventus lascia chiellini ancora in toscana, ceduto in compropriet\u00e0 stavolta alla fiorentina, onde farlo adattare senza troppe pressioni ai ritmi della massima serie. esordisce in a con i viola il 12 settembre 2004 in occasione della sconfitta proprio contro la roma. a dispetto della giovane et\u00e0 s'impone come titolare nel ruolo di terzino sinistro, contribuendo alla salvezza dei toscani con 3 reti in campionato.\n\n\n==== juventus ====\n\n\n===== gli esordi (2005-2011) =====\ndopo la risoluzione della compartecipazione con la fiorentina, nell'estate 2005 il difensore fa definitivo approdo alla juventus. con l'allenatore fabio capello debutta in maglia bianconera il 15 ottobre 2005, nella partita di campionato vinta 1-0 contro il messina allo stadio delle alpi, subentrando al 75' a pavel nedv\u011bd; tre giorni dopo fa il suo esordio nelle coppe europee, nella partita di champions league persa 2-1 in casa del bayern monaco, mentre il 23 dello stesso mese arriva la prima da titolare, in serie a, nel successo esterno 3-0 sul lecce. nella sua prima stagione a torino, nella quale trova discreto impiego in campionato, vince subito lo scudetto, poi revocato in seguito alle vicende di calciopoli che porteranno, nelle settimane seguenti, al declassamento d'ufficio della juventus in serie b.\nnel campionato 2006-07, pur a fronte della giovane et\u00e0, viene giocoforza promosso tra i pochi punti fermi attorno cui ricostruire una vecchia signora privata di molti suoi big. sotto la direzione del tecnico didier deschamps si guadagna il posto da titolare e, occasionalmente, inizia a essere schierato nel ruolo in cui si affermer\u00e0 definitivamente, quello di difensore centrale. realizza il suo primo gol con la maglia bianconera in coppa italia contro il napoli. in campionato segna 3 reti, tra cui una doppietta sul campo dell'arezzo nel giorno della promozione matematica in serie a.nella stagione 2007-08 conferma definitivamente la sua titolarit\u00e0 per gli anni a venire, venendo utilizzato inizialmente come terzino sinistro. il 2 settembre 2007 segna il suo primo gol in serie a con la maglia bianconera, in occasione di cagliari-juventus (2-3) della seconda giornata di campionato. dopo l'infortunio del compagno di squadra jorge andrade viene spostato stabilmente a centrale di difesa, in coppia con nicola legrottaglie, anche per via delle poco convincenti prestazioni offerte nel ruolo da domenico criscito: quella con legrottaglie finisce per diventare la coppia difensiva juventina di riferimento negli anni post-promozione. sul finire del campionato realizza una doppietta nella vittoriosa sfida interna di campionato contro la lazio, terminata sul 5-2, contribuendo al matematico raggiungimento della qualificazione in champions league.all'inizio della stagione seguente, il 13 agosto 2008, realizza il suo primo gol nelle competizioni continentali, durante la gara di andata del terzo turno preliminare di champions league contro l'artmedia petr\u017ealka di bratislava, conclusasi 4-0 per i bianconeri. in campionato, dopo il terzo posto dell'anno precedente, i bianconeri migliorano il proprio piazzamento classificandosi secondi alle spalle dell'inter.\nil biennio successivo risulta deludente per la juventus, che per due volte consecutive non va al di l\u00e0 del settimo posto in campionato, piazzamento che nella stagione 2010-11 costa altres\u00ec la mancata qualificazione alle coppe europee; questi anni, tuttavia, si rivelano importanti per chiellini sul piano personale poich\u00e9 matura e consolida la sua leadership all'interno dello spogliatoio bianconero, alle spalle delle sole bandiere alessandro del piero e gianluigi buffon.\n\n\n===== le stagioni dei record (2011-2020) =====\nnella stagione 2011-12 il nuovo allenatore bianconero antonio conte parte dal modulo 4-2-4, schierando chiellini in un primo momento centrale, in seguito terzino sinistro. sul finire del 2011 viene varata la difesa a tre, con il livornese impiegato a fianco del \u00abregista arretrato\u00bb leonardo bonucci. il ciclo aperto dal tecnico leccese \u00e8 vincente, e la juventus conquista tre scudetti consecutivi \u2013 stabilendo anche due primati: nessuna sconfitta nel campionato 2011-12, e 102 punti in quello del 2013-14 \u2013, oltre a due supercoppe di lega.\nla juventus non patisce il sopraggiunto add\u00eco di conte nell'estate 2014 e, guidata da massimiliano allegri, centra nella stagione 2014-15 il double nazionale, il terzo assoluto nella storia bianconera: per il difensore, oltre al quarto scudetto di fila, arriva anche la prima coppa italia, vinta in finale contro la lazio ai tempi supplementari, in una partita in cui chiellini trova anche il gol del momentaneo 1-1, e per la prima volta solleva un trofeo da capitano del club. salta invece la finale di champions league del 6 giugno 2015, persa contro il barcellona, a causa di un infortunio muscolare.\nnell'annata successiva, pur caratterizzata sul piano personale da molti infortuni, chiellini vince il suo quinto scudetto consecutivo, segnando l'unica rete stagionale nell'ultima giornata di campionato contro la sampdoria, e la seconda coppa italia, battendo in finale il milan ai supplementari. la stagione 2016-17 lo vede mettere in bacheca la terza coppa italia consecutiva, in seguito alla vittoria per 2-0 sulla lazio nella finale del 17 maggio 2017; quattro giorni dopo, con il successo interno 3-0 sul crotone, arriva anche il sesto titolo italiano di fila, che consente a chiellini e alla juventus d'inanellare da una parte il terzo double nazionale di fila, e dall'altra, soprattutto, di battere dopo 82 anni il record della juve del quinquennio. il 3 giugno scende in campo per la sua prima finale di champions league, che vede i bianconeri sconfitti 1-4 dai detentori del real madrid. i successi si ripetono nell'annata 2017-18, in cui la juventus fa suo il settimo scudetto consecutivo e annesso quarto double domestico di fila \u2013 quest'ultimo, nuovo primato nel calcio italiano.\nstante la partenza di buffon, dalla stagione 2018-19 chiellini diventa, dopo tredici anni di militanza, il nuovo capitano juventino. a riprova del sopraggiunto status nella storia del club, il 12 marzo 2019, in occasione del vittorioso retour match di torino contro l'atl\u00e9tico madrid (3-0) valevole per gli ottavi di champions league, entra nella top five dei pi\u00f9 presenti in bianconero tagliando il traguardo delle 500 partite. il successivo 20 aprile, grazie alla vittoria 2-1 nel match casalingo contro la fiorentina, la juventus conquista per l'ottava volta consecutiva lo scudetto, il primo per chiellini con la fascia al braccio.\n\npare iniziare nel migliore dei modi l'annata 2019-20 quando, in avvio di campionato, il 24 agosto realizza il decisivo 1-0 che vale la vittoria sul terreno del parma; tuttavia appena sei giorni pi\u00f9 tardi, in allenamento si procura un serio infortunio al legamento crociato del ginocchio destro, che gli preclude anzitempo il prosieguo della stagione. per tornare in campo deve attendere il 16 febbraio 2020, in occasione del successo casalingo contro il brescia (2-0), subentrando al 78' al compagno di reparto bonucci; tuttavia il successivo stop ai campionati dettato dalla sopraggiunta pandemia di covid-19, e ulteriori ricadute fisiche, non aiutano chiellini a tornare a pieno regime, permettendogli solo una manciata di presenze stagionali. pur relegato forzatamente fuori dal campo, in quest'annata riesce comunque a dare il suo contributo alla causa bianconera da \u00abcapitano non giocatore\u00bb, ruolo con cui coglie il nono scudetto consecutivo per il club juventino \u2013 record assoluto nella storia della serie a \u2013 oltrech\u00e9, a livello personale, divenendo il calciatore pi\u00f9 titolato nel dominio domestico bianconero di questo decennio.\n\n\n===== ultimi anni (2020-2022) =====\nla fine di un ciclo in casa juventina coincide con la parabola discendente di chiellini, il quale, pur rimanendo il capitano della squadra, a conti fatti dalla stagione 2020-21 assume un ruolo sempre pi\u00f9 marginale delle dinamiche dell'undici titolare, non riuscendo a ritrovare una continuit\u00e0 di rendimento: ci\u00f2 soprattutto per l'avanzare dell'et\u00e0, che lo rende sempre pi\u00f9 soggetto a stop fisici, oltrech\u00e9 per la definitiva affermazione al centro della difesa bianconera del pi\u00f9 giovane matthijs de ligt. nel biennio seguente ha comunque modo di rimpolpare il proprio palmar\u00e8s con la quinta supercoppa italiana e la quinta coppa italia personale, gli ultimi trofei della sua carriera juventina, incamerati entrambi nel 2021.\nil 20 marzo 2022, in concomitanza con la vittoria casalinga 2-0 in campionato contro la salernitana, tocca le 552 presenze con la squadra torinese eguagliando cos\u00ec una leggenda juventina quale gaetano scirea; il successivo 3 aprile, in occasione della sconfitta interna 0-1 nel derby d'italia contro l'inter, supera definitivamente scirea e si assesta al terzo posto tra i pluripresenti in maglia bianconera, dietro solamente a buffon e al primatista assoluto del piero. al termine dell'ultima gara di livello giocata, la finale di coppa italia 2021-2022 persa 2-4 ai supplementari ancora contro l'inter, e dando seguito a quanto gi\u00e0 similmente dichiarato per la nazionale nelle settimane precedenti, chiellini ufficializza l'addio anche alla juventus al termine della stagione, dopo 17 anni di militanza sotto alla mole.\n\n\n==== los angeles fc e ritiro ====\nuna volta risolto il contratto che ancora lo legava alla juventus, nel giugno 2022 lascia per la prima volta il calcio italiano e si trasferisce in california per militare nel los angeles fc, squadra della major league soccer (mls). debutta in maglia oronera il successivo 17 luglio, scendendo in campo da titolare nella vittoria esterna 2-1 sul nashville; pur se arrivato in nordamerica a campionato iniziato, ha modo di dare il suo contributo al primato losangelino in stagione regolare, che vale la vittoria del mls supporters' shield. nei successivi play-off per l'assegnazione del titolo, partecipa dapprima all'affermazione oronera in western conference e poi alla vittoria della mls cup, la prima nella storia del club, arrivata in finale contro i campioni della eastern conference, il philadelphia union, ai tiri di rigore.nella stagione seguente realizza il suo primo gol in mls, il 4 marzo 2023, aprendo le marcature nel successo interno 3-2 sui portland timbers. il successivo 4 giugno, gioca la finale di ritorno della concacaf champions league, persa nel doppio confronto coi messicani del le\u00f3n. al termine della regular season contribuisce al raggiungimento della seconda finale di mls cup consecutiva da parte del club californiano, stavolta persa a favore dei columbus crew.il 12 dicembre 2023, tre giorni dopo aver disputato il suo ultimo incontro ufficiale, chiellini annuncia l'addio al calcio giocato all'et\u00e0 di 39 anni.\n\n\n=== nazionale ===\n\n\n==== nazionali giovanili ====\nha giocato in tutte le nazionali giovanili italiane, trionfando con l'under-19 all'europeo di categoria del 2003 disputato in liechtenstein. l'anno successivo, con la maglia della nazionale olimpica vince la medaglia di bronzo al torneo di atene 2004, collezionando 2 presenze a partita in corso. con l'italia under-21 prende successivamente parte agli europei di categoria del 2006 e del 2007, in quest'ultimo caso indossando la fascia di capitano, segnando 2 reti e venendo inserito dall'uefa nel dream team dell'edizione. proprio nel 2007 si esaurisce l'esperienza con gli azzurrini, con un bilancio di 26 presenze e 6 gol.\n\n\n==== nazionale maggiore ====\n\n\n===== gli inizi (2004-2010) =====\nil 17 novembre 2004, a 20 anni, esordisce in nazionale maggiore con il selezionatore marcello lippi, subentrando nel secondo tempo della vittoriosa amichevole di messina contro la finlandia (1-0). nei mesi successivi lippi gli concede altre quattro presenze tra cui, il 26 marzo 2005, la partita valida per le qualificazioni uefa al campionato del mondo 2006 e vinta per 2-0 contro la scozia a milano, in cui scende in campo per la prima volta da titolare. nel successivo biennio, ancora impegnato in primis con l'under-21, il difensore rimane ai margini della nazionale maggiore, non rientrando tra i convocati per il vittorioso mondiale tedesco e pagando oltremodo quanto a visibilit\u00e0 la stagione 2006-07 trascorsa in serie b. tornato in pianta stabile nel giro azzurro dall'annata successiva, il 21 novembre 2007 realizza il suo primo gol in nazionale, nel successo di modena contro le f\u00e6r \u00f8er (3-1) valevole per le qualificazioni al campionato d'europa 2008.nell'estate 2008 \u00e8 tra i 23 convocati del commissario tecnico roberto donadoni per la fase finale dell'europeo in austria e svizzera. il primo giorno di allenamento nel ritiro, causa involontariamente l'infortunio che impedisce al capitano fabio cannavaro di prendere parte la manifestazione. a partire dalla seconda partita del girone, italia-romania (1-1) del 13 giugno 2008, viene schierato come difensore centrale in coppia con christian panucci; disputa anche le seguenti gare contro la francia e, ai quarti di finale, contro la spagna che elimina la nazionale azzurra ai tiri di rigore.\nsin dall'inizio delle qualificazioni al campionato del mondo 2010, il rientrante lippi lo conferma come difensore centrale titolare al fianco di cannavaro. nel 2009 prende parte alla confederations cup dove l'italia viene eliminata al primo turno. l'anno dopo viene convocato per la fase finale del mondiale in sudafrica, dove gioca titolare nelle tre partite disputate dall'italia che viene eliminata al primo turno.\n\n\n===== senatore azzurro (2010-2017) =====\nall'indomani del mondiale sudafricano, ormai divenuto tra i senatori del gruppo azzurro nonostante l'ancora giovane et\u00e0, viene confermato nella retroguardia italiana dal nuovo selezionatore cesare prandelli, pur con qualche mugugno per via del saltuario impiego come terzino nel corso delle qualificazioni al campionato d'europa 2012. nell'estate 2012 prende parte alla fase finale dell'europeo in polonia e ucraina, nel corso del quale, tuttavia, il 18 giugno s'infortuna nella terza partita del girone contro l'irlanda; riesce a recuperare in tempi-record, rientrando appena dieci giorni dopo, in tempo per la classica contro la germania che vale la semifinale, vinta per 2-1. nella finale di kiev, in cui scende in campo nonostante una condizione ancora precaria, da un suo errore nasce il vantaggio della spagna in una gara che l'italia perder\u00e0 nettamente (4-0); nella circostanza chiellini dovr\u00e0 lasciare il campo gi\u00e0 nel primo tempo, per lo stesso problema muscolare accusato nelle precedenti partite.\nil 14 novembre 2012, in occasione dell'amichevole persa per 2-1 in casa contro la francia, veste per la prima volta la fascia di capitano degli azzurri dal primo minuto. viene confermato da prandelli nella rosa che parteciper\u00e0 alla confederations cup 2013, dove gioca tutte e cinque le partite della nazionale, segnando una rete contro i padroni di casa del brasile nella terza partita del girone. a fine competizione vince con l'italia la medaglia di bronzo, dopo il successo ai rigori contro l'uruguay.\nil successivo 10 settembre va a segno a torino contro la rep. ceca nella partita valida per le qualificazioni al campionato del mondo 2014, siglando il momentaneo pareggio in una sfida poi terminata 2-1 in favore degli azzurri: questo gol, unito al raddoppio siglato da mario balotelli su calcio di rigore, permette all'italia di raggiungere la qualificazione aritmetica. ormai tra i punti fermi \u2013 assieme ai colleghi di reparto buffon, barzagli e bonucci, e agli altri compagni di squadra marchisio e pirlo \u2013 della cosiddetta ital-juve dei primi anni 2010, il 1\u00ba giugno 2014 \u00e8 confermato tra i 23 selezionati per la fase finale del mondiale in brasile. il 24 dello stesso mese, durante l'incontro con l'uruguay vinto dai sudamericani per 1-0, che peraltro sancisce l'eliminazione azzurra al primo turno, chiellini \u00e8 suo malgrado vittima di un singolare infortunio di gioco, un morso da parte di luis su\u00e1rez, che ottiene risonanza internazionale.nonostante nel post-eliminazione venga indicato dai media, per ragioni anagrafiche, tra coloro chiamati al passo d'add\u00eco nei confronti della nazionale, nelle settimane seguenti chiellini viene confermato in azzurro dal nuovo selezionatore antonio conte. il 10 ottobre 2014, nella gara contro l'azerbaigian valida per le qualificazioni al campionato d'europa 2016, realizza una doppietta che vale il successo azzurro 2-1; un exploit che gli permette di rimediare all'autorete del momentaneo pareggio azero. convocato per la fase finale dell'europeo in francia, va in gol nell'incontro degli ottavi contro la spagna campione uscente, aprendo le marcature nel 2-0 per gli azzurri; il cammino italiano nella manifestazione si conclude al turno successivo, dove la nazionale \u00e8 eliminata ai rigori dalla germania campione del mondo in carica.\nmantiene il posto da titolare anche sotto la successiva gestione tecnica di gian piero ventura, con il quale disputa 6 partite delle qualificazioni al campionato del mondo 2018, compreso il doppio play-off disputato a novembre 2017 contro la svezia che, sovvertendo i pronostici della vigilia, elimina l'italia, a 60 anni dal fin l\u00ec unico precedente.\n\n\n===== gli anni da capitano (2018-2022) =====\ndopo avere riflettuto nei mesi seguenti sull'opportunit\u00e0 di lasciare la nazionale, con l'avvio del successivo ciclo del selezionatore roberto mancini torna sui suoi passi e, nella circostanza, proprio chiellini succede a gianluigi buffon quale capitano azzurro: \u00e8 lui a indossare la fascia nel settembre 2018, in occasione del debutto dell'italia nella neonata uefa nations league. proprio in questa competizione, in occasione della partita del 17 novembre 2018 a san siro contro il portogallo (0-0), a 14 anni dal suo debutto in nazionale maggiore, raggiunge le 100 presenze in azzurro, settimo giocatore a toccare tale traguardo.\nnel 2021 viene selezionato da mancini per la fase finale del campionato d'europa 2020, posticipata di un anno a causa della pandemia di covid-19: \u00e8 il quarto europeo della carriera per chiellini, il quale va ad eguagliare buffon e alessandro del piero per numero di partecipazioni azzurre alla rassegna continentale. in occasione della vittoriosa gara inaugurale dell'11 giugno a roma contro la turchia (3-0), a 36 anni e 301 giorni diventa il pi\u00f9 vecchio giocatore azzurro, limitatamente a quelli di movimento, a scendere in campo in una fase finale di europei e mondiali; migliora ulteriormente il record il successivo 11 luglio quando scende in campo, a 36 e 331 giorni, nella finale contro i padroni di casa dell'inghilterra. pur essendo reduce da una stagione travagliata sul piano fisico, chiellini si presenta all'appuntamento continentale in buone condizioni e, nonostante l'et\u00e0 e un infortunio muscolare occorsogli nella seconda gara del girone, assurge tra i protagonisti del vittorioso cammino italiano nella manifestazione: si ripropone ad alti livelli nell'ormai collaudata coppia centrale con bonucci e, a livello personale, \u00e8 degno di nota il vittorioso duello con l'attaccante belga romelu lukaku nei quarti di finale; al termine della finale di wembley vinta ai tiri di rigore, solleva da capitano la seconda coppa henri delaunay della storia azzurra.il successivo 30 settembre viene inserito tra i 23 convocati per la fase finale della uefa nations league 2020-2021, ospitata proprio dall'italia e chiusa dai padroni di casa al terzo posto. convocato per il turno di spareggio delle qualificazioni uefa al campionato del mondo 2022, il 24 marzo dello stesso anno gioca i minuti finali della sconfitta contro la macedonia del nord (0-1) che costa all'italia la seconda eliminazione consecutiva. cinque giorni dopo viene schierato titolare nell'amichevole vinta per 3-2 a konya contro la turchia, entrando nella top five azzurra di sempre quanto a militanza. nelle settimane seguenti esplicita l'imminente intenzione di svestire dopo diciotto anni la maglia azzurra: gioca la sua ultima gara con la nazionale il 1\u00ba giugno 2022 a wembley, in occasione della finalissima della coppa dei campioni conmebol-uefa persa 0-3 contro i campioni del sudamerica dell'argentina. conclude la sua esperienza azzurra a quota 117 presenze, eguagliando daniele de rossi al quarto posto assoluto.\n\n\n== statistiche ==\n\n\n=== presenze e reti nei club ===\nstatistiche aggiornate al 9 dicembre 2023.\n\n\n=== cronologia presenze e reti in nazionale ===\n\n\n== palmar\u00e8s ==\n\n\n=== club ===\n\n\n==== competizioni giovanili ====\ntorneo citt\u00e0 di arco: 1milan: 2000\n\n\n==== competizioni nazionali ====\ncampionato italiano serie c1: 1livorno: 2001-2002 (girone a) campionato italiano di serie b: 1juventus: 2006-2007 campionato italiano: 9juventus: 2011-2012, 2012-2013, 2013-2014, 2014-2015, 2015-2016, 2016-2017, 2017-2018, 2018-2019, 2019-2020 supercoppa italiana: 5juventus: 2012, 2013, 2015, 2018, 2020 coppa italia: 5juventus: 2014-2015, 2015-2016, 2016-2017, 2017-2018, 2020-2021mls supporters' shield: 1los angeles fc: 2022 campionato mls: 1los angeles fc: 2022\n\n\n=== nazionale ===\ncampionato d'europa under-19: 1liechtenstein 2003 bronzo olimpico: 1atene 2004 campionato d'europa: 1europa 2020\n\n\n=== individuale ===\ninserito nel dream team uefa del campionato d'europa under-21 2007oscar del calcio aic/gran gal\u00e0 del calcio aic: 8migliore difensore: 3 2008, 2009, 2010\nsquadra dell'anno: 5 2013, 2015, 2016, 2018, 2019esm team of the year: 32012-2013, 2014-2015, 2017-2018squadra della stagione della uefa champions league: 22014-2015, 2017-2018all-time xi del campionato d'europa under-21: 12015squadra dell'anno uefa: 12017premio nazionale carriera esemplare \"gaetano scirea\": 12019\n\n\n== onorificenze ==\n\n\n== opere ==\n c'\u00e8 un angelo bianconero, con pierangelo sapegno, milano, mondadori, 2014, isbn 978-88-04-63859-9.\n the defender #socialbiography, londra, efanswer, 2016.\n io, giorgio, con maurizio crosetti, milano, sperling & kupfer, 2020, isbn 978-88-20-06875-2.\n\n\n=== prefazioni ===\n dario silvestri, il potere del cambiamento, milano, hoepli, 2019, isbn 978-88-203-8923-9.\n\n\n== note ==\n\n\n== voci correlate ==\ncalciatori con almeno 100 presenze in nazionale\ncalciatori plurivincitori del campionato italiano\ncapitani della nazionale di calcio dell'italia\n\n\n== altri progetti ==\n\n wikiquote contiene citazioni di o su giorgio chiellini\n wikimedia commons contiene immagini o altri file su giorgio chiellini\n\n\n== collegamenti esterni ==\n\n sito ufficiale, su giorgiochiellini.com. \n giorgio chiellini (canale), su youtube. \n chiellini, giorgio, su treccani.it \u2013 enciclopedie on line, istituto dell'enciclopedia italiana. \n giorgio chiellini, su uefa.com, uefa. \n giorgio chiellini, su legaseriea.it, lega nazionale professionisti serie a. \n giorgio chiellini, su tuttocalciatori.net, tuttocalciatori.net. \n(en) giorgio chiellini, su national-football-teams.com, national football teams. \n(de, en, it) giorgio chiellini, su transfermarkt, transfermarkt gmbh & co. kg. \n giorgio chiellini, su it.soccerway.com, perform group. \n giorgio chiellini, su smr.worldfootball.net, heim:spiel medien gmbh. \n(en) giorgio chiellini, su soccerbase.com, racing post. \n(fr) giorgio chiellini, su lequipe.fr, l'\u00e9quipe 24/24. \n(de) giorgio chiellini, su fussballdaten.de, fussballdaten verlags gmbh. \n(en, es, ca) giorgio chiellini, su bdfutbol.com. \n(en, ru) giorgio chiellini, su eu-football.info. \n giorgio chiellini, su aic.football.it, associazione italiana calciatori. \n(en) giorgio chiellini, su olympedia. \n(en) giorgio chiellini, su sports-reference.com, sports reference llc (archiviato dall'url originale il 1\u00ba novembre 2017). \n(es) giorgio chiellini, su as.com. \n(it, en) giorgio chiellini, su coni.it, comitato olimpico nazionale italiano. \n convocazioni e presenze in nazionale di giorgio chiellini, su figc.it, figc."