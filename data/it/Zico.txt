"zico, pseudonimo di arthur antunes coimbra (rio de janeiro, 3 marzo 1953), \u00e8 un dirigente sportivo, allenatore di calcio ed ex calciatore brasiliano, di ruolo centrocampista, direttore advisor dei kashima antlers.\nsoprannominato o galinho (in italiano il galletto), veniva spesso chiamato anche con il soprannome di pel\u00e8 bianco ed \u00e8 considerato uno dei migliori calciatori della storia del calcio. occupa la 18\u00aa posizione nella speciale classifica dei migliori calciatori del xx secolo pubblicata dalla rivista world soccer, la 14\u00aa posizione nell'omonima classifica stilata dall'iffhs e la 7\u00aa posizione nella speciale classifica dei migliori calciatori sudamericani del xx secolo pubblicata sempre dall'iffhs nel 2004. nello stesso anno, pel\u00e9 lo ha anche inserito nella fifa 100, la lista dei 125 migliori calciatori viventi, redatta in occasione del centenario della fifa. infine occupa la 7\u00aa posizione nella classifica del fifa player of the century redatta dalla fifa (votazione fifa magazine + gran jury fifa) e la 9\u00aa posizione nell'analoga classifica del player of the century redatta da france football.\nleg\u00f2 principalmente il suo nome al flamengo e alla nazionale brasiliana, mentre in italia \u00e8 ricordato anche per la sua breve militanza nell'udinese. nella sua carriera \u00e8 eletto per 3 volte calciatore sudamericano dell'anno ed in totale ha giocato 779 partite ufficiali segnando 532 gol, dei quali 483 con i club e 49 con la maglia verde-oro (48 nella selezione maggiore, uno con quella olimpica); contando anche le partite non ufficiali giocate il suo totale sale a 1180 presenze e 826 gol.\n\n\n== biografia ==\n\u00e8 fratello di edu, uno dei migliori calciatori brasiliani degli anni 1960 e 1970. i suoi figli thiago e junior sono stati calciatori.compare, nelle vesti di se stesso, in una breve sequenza del film del 1984 l'allenatore nel pallone, dove viene ripreso in una seduta di allenamento e citato con il suo nome completo dal protagonista lino banfi.\n\n\n== caratteristiche tecniche ==\ntrequartista dalla spiccata attitudine offensiva, poteva venire impiegato anche come seconda punta o ala sinistra. abile sia nella impostazione del gioco in posizione di regista che nella conclusione a rete in prima persona. era un ottimo specialista di calci piazzati tanto da venire considerato come uno dei migliori tiratori di calci di punizione della storia. in carriera ha infatti messo a segno 62 calci di punizione, che lo rendono il sesto miglior realizzatore di punizioni di tutti i tempi alle spalle di juninho pernambucano, pel\u00e9, ronaldinho, victor legrotaglie e david beckham.\n\n\n== carriera ==\n\n\n=== giocatore ===\n\n\n==== club ====\n\n\n===== flamengo =====\nfece il suo esordio nel calcio professionistico nel 1967 con la maglia del flamengo, con la quale vinse 4 campionati brasiliani, la coppa libertadores 1981 e la coppa intercontinentale 1981 (nella quale venne anche eletto miglior giocatore), oltre a due titoli di capocannoniere, e mise a segno oltre 300 gol. a livello personale vinse 2 bola de ouro e 7 bola de prata, fu eletto calciatore sudamericano dell'anno per tre volte e si laure\u00f2 anche numerose volte capocannoniere nelle varie competizioni a cui partecip\u00f2.\nparticolarmente eclatante fu la stagione 1979, in cui mise a segno 65 reti in 51 partite. le ottime prestazioni gli valsero l'attenzione della roma e del milan: i rossoneri, in particolare, furono vicinissimi ad acquistarlo nell'estate del 1981, ma il flamengo rifiut\u00f2 qualsiasi offerta.\n\n\n===== udinese =====\nnell'estate del 1983 il presidente lamberto mazza annunci\u00f2 il trasferimento del fuoriclasse brasiliano nella sua udinese per la cifra di 6 miliardi di lire. l'affare venne per\u00f2 inizialmente bloccato dal presidente della figc federico sordillo, e ci\u00f2 provoc\u00f2 la sollevazione dei sostenitori friulani: molti di essi scesero infatti in piazza in citt\u00e0 agitando dei cartelli con la scritta \"o zico o austria\", alludendo ad una possibile secessione in caso di mancato via libera. in seguito il caso divenne anche un vero e proprio affare di stato: su di esso si espressero infatti anche ministri, segretari di partito ed associazioni sindacali, finanche il presidente della repubblica sandro pertini, e alla fine il tesseramento avvenne.\nnel suo primo anno il brasiliano si trov\u00f2 a giocare, tra gli altri, con il connazionale edinho, con franco causio, con massimo mauro e con pietro paolo virdis, mentre in panchina c'era seduto enzo ferrari. zico esord\u00ec in campionato segnando una doppietta nel largo successo esterno col genoa (5-0), e alla fine si ferm\u00f2 a 19 reti, che gli valsero il secondo posto nella classifica dei marcatori alle spalle di michel platini, primo con una rete in pi\u00f9. l'udinese chiuse per\u00f2 al nono posto, a quattro punti dalla zona uefa, mentre il brasiliano dovette saltare 5 gare a causa di un infortunio muscolare subito l'8 marzo in un'amichevole col brescia. il secondo anno, invece, fu decisamente pi\u00f9 in sordina: i friulani persero nel calciomercato causio e virdis, mentre in panchina arriv\u00f2 lu\u00eds vin\u00edcio; zico segn\u00f2 solamente 3 reti (con lazio, inter e juventus) in 16 gare a causa di un infortunio che ne compromise la stagione. lasci\u00f2 infine udine dopo aver ricevuto una squalifica per insulti ad un arbitro (pirandola, in occasione della direzione di udinese-napoli, reo di non aver visto il goal di mano di maradona per il definitivo 2-2) ed una condanna (poi cancellata) per reati societari.\n\n\n===== ritorno al flamengo e giappone =====\nzico torn\u00f2 cos\u00ec al flamengo, dove rimase altre 5 stagioni, prima di andare in giappone; qui milit\u00f2 nel sumitomo metals ed infine nel kashima antlers, abbandonando poi il calcio giocato nel 1994.\n\n\n==== nazionale ====\ndisput\u00f2 la prima partita col brasile il 25 febbraio 1976, un'amichevole con l'uruguay nella quale and\u00f2 anche in rete. in seguito partecip\u00f2 a 3 edizioni del mondiale. nel campionato del mondo 1978 gioc\u00f2 le 6 partite delle due fasi a gironi, segnando anche una rete nella vittoria per 3-0 sul per\u00f9 ma saltando la finale per il terzo posto (che i verde-oro vinsero contro l'italia).\nquattro anni pi\u00f9 tardi fu invece in campo in tutti e 5 gli incontri e segn\u00f2 4 reti (una contro la scozia, due contro la nuova zelanda ed un altro contro l'argentina), mentre in messico nel 1986 venne schierato solo in 3 partite, l'ultima delle quali, il quarto perso 3-2 contro la francia ai calci di rigore, mise fine alla sua carriera in nazionale; zico si conged\u00f2 comunque realizzando il suo tiro dal dischetto, dopo averne, per\u00f2, sbagliato uno nei tempi regolamentari.\nin totale con i verde-oro gioc\u00f2 72 partite ufficiali segnando 52 gol (quinto miglior marcatore di sempre dei verde-oro); contando anche le partite non ufficiali giocate il suo totale sale a 88 presenze e 66 gol.\nil 27 marzo 1989 allo stadio friuli di udine venne disputata la gara d'addio di zico alla nazionale brasiliana, con un brasile-resto del mondo, allenata da nils liedholm, mircea lucescu e artur jorge che termin\u00f2 1-2 con reti di dunga, enzo francescoli e lajos d\u00e9t\u00e1ri.\n\n\n=== allenatore e dirigente ===\n\n\n==== gli inizi in brasile e giappone ====\nritirandosi dalle competizioni nel 1994, il 5 maggio 1998 viene nominato vice e coordinatore tecnico di m\u00e1rio zagallo alla guida del brasile. il 28 luglio, dopo aver perso la finale del campionato mondiale di calcio 1998 contro la francia, zagallo e zico vengono esonerati dal presidente federale teixeira.in seguito, dal 19 agosto al 31 dicembre 1999 allena i kashima antlers, portati, al di l\u00e0 di ogni pronostico, fino al secondo posto nel campionato giapponese. dal 1\u00ba luglio 2002 al 1\u00ba luglio 2006 assume la guida della nazionale di calcio giapponese, che conduce a una brillante vittoria nella coppa d'asia 2004 e poi alla qualificazione ai mondiali 2006. qui la sua selezione ottiene scarsi risultati (1 punto nello 0-0 contro la croazia) ed \u00e8 stata eliminata al primo turno.\n\n\n==== le esperienze in europa ====\ndal 4 luglio 2006 \u00e8 ingaggiato dal fenerbah\u00e7e, succedendo a christoph daum. al suo primo anno sulla panchina dei giallobl\u00f9 di istanbul domina il campionato turco vincendo il titolo 2006-2007. in turchia porta il suo connazionale roberto carlos, nella speranza di aiutare la sua squadra a fare un buon cammino europeo nella champions league 2007-2008, in cui il fenerbah\u00e7e arriva fino ai quarti di finale, dove \u00e8 battuto dal chelsea di abramovi\u0107.\nil 30 giugno 2008 zico lascia la panchina a luis aragon\u00e9s, commissario tecnico della spagna campione d'europa 2008, e il 26 settembre dello stesso anno approda sulla panchina del bunyodkor, squadra del campionato uzbeko dove milita il suo connazionale ed ex pallone d'oro rivaldo. alla guida della compagine zico conquista il campionato dopo soli due mesi dall'assunzione dell'incarico, con due giornate di anticipo rispetto alla fine del torneo, e raggiunge nella champions league asiatica le semifinali, il miglior risultato nella storia del club, lascia la squadra l'8 gennaio 2009.\nil giorno dopo assume la guida tecnica del cska mosca. \u00e8 esonerato il 10 settembre e il 16 settembre diviene l'allenatore dell'olympiakos. sotto la guida di zico, il club del pireo conquista la qualificazione agli ottavi di finale della champions league 2009-2010. il 19 gennaio 2010, dopo una serie di risultati insoddisfacenti in campionato, la societ\u00e0 comunica l'esonero dell'allenatore.\n\n\n==== d.t. del flamengo, esperienze successive ====\nil 31 maggio 2010 viene ingaggiato come direttore tecnico del flamengo; decide cos\u00ec di concludere la carriera da allenatore per stare pi\u00f9 vicino alla sua famiglia. tuttavia, il 1\u00ba ottobre seguente torna sui suoi passi dimettendosi dalla carica.il 28 agosto 2011 viene ingaggiato come commissario tecnico della nazionale irachena, dimettendosi dall'incarico il 27 novembre 2012. in seguito, il 2 agosto 2013 accetta la panchina dell'al gharafa, in qatar, che lascia il 30 gennaio 2014, mentre il 3 settembre dello stesso anno passa alla guida del goa, in india, arrivando secondo nella regular season del campionato ma perdendo la semifinale play-off.\nil 17 luglio 2018 ritorna al suo vecchio club kashima antlers come direttore tecnico.\n\n\n== statistiche ==\ndurante l'arco della sua carriera tra club e nazionale, zico ha disputato 779 incontri ufficiali e ha segnato 532 reti, alla media di 0,68 gol a partita.\n\n\n=== presenze e reti nei club ===\n\n\n=== cronologia presenze e reti in nazionale ===\n\n\n=== statistiche da allenatore ===\n\n\n==== club ====\nstatistiche aggiornate al 30 giugno 2012. in grassetto le competizioni vinte.\n\n\n==== nazionale giapponese ====\n\n\n==== nazionale giapponese nel dettaglio ====\n\n\n==== nazionale irachena ====\n\n\n==== nazionale irachena nel dettaglio ====\n\n\n== palmar\u00e8s ==\n\n\n== note ==\n\n\n== bibliografia ==\n(pt)  marcus vin\u00edcius bucar nunes, zico - uma li\u00e7\u00e3o de vida. thesaurus editora, 2006. isbn 85-7062-555-3\n\n\n== voci correlate ==\ncampionato mondiale di calcio over 35\ncalciatori per numero di gol realizzati in una singola stagione\n\n\n== altri progetti ==\n\n wikiquote contiene citazioni di o su zico\n wikimedia commons contiene immagini o altri file su zico\n\n\n== collegamenti esterni ==\n\n sito ufficiale, su ziconarede.com.br. \n zico, su uefa.com, uefa. \n(en) zico, su national-football-teams.com, national football teams. \n(de, en, it) zico (calciatore), su transfermarkt, transfermarkt gmbh & co. kg. \n(de, en, it) zico (allenatore), su transfermarkt, transfermarkt gmbh & co. kg. \n zico, su it.soccerway.com, perform group. \n zico, su smr.worldfootball.net, heim:spiel medien gmbh. \n(ja) zico, su j.league data site, j.league. \n(en) zico, su imdb, imdb.com. \n(en) statistiche su rsssf.com, su rsssf.com.\n(en) zico: goals first division, su iffhs.de.\n(en) greatest brazilian player of century, su rsssf.com.\n(en) south america best player of the century, su iffhs.de.\n(en) the world's best player of the century \"france football\", su rsssf.com.\n(en) brazilian championship top scorer, su netvasco.com.br.\n(en) rio state championship top scorer, su netvasco.com.br.\n(en) 4\u00ba best player of the year \"world soccer\" 1982, su rsssf.com.\n(en) best player of the year \"world soccer\" 1983, su rsssf.com.\n(en) 3\u00ba best player of the year \"world soccer\" 1984, su rsssf.com.\n(en) south american player of the year, su rsssf.com.\n(en) zico legends, su planetworldcup.com."