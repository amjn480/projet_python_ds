"diana, prinsessa av wales, diana frances, f\u00f6dd spencer den 1 juli 1961 i park house, sandringham, norfolk, d\u00f6d 31 augusti 1997 i paris, var f\u00f6rsta hustru till charles iii. de gifte sig den 29 juli 1981 i sankt pauls-katedralen i london (skilda den 28 augusti 1996). hon \u00e4r mor till prins william och prins harry.\ndiana var \u00e4ttling till flera engelska regenter s\u00e5som karl i, karl ii och jakob ii. hennes far var edward john spencer, 8:e earl spencer (1924\u20131992) och hennes mor var frances ruth roche (senare gift frances shand kydd; 1936\u20132004). diana v\u00e4xte upp p\u00e5 sl\u00e4ktgodset althorp house i northamptonshire i england. som prinsessa av wales v\u00e4ckte diana mycket stor medial uppm\u00e4rksamhet och hon blev snabbt en stilikon. den uppslitande skilsm\u00e4ssan kom att skildras ing\u00e5ende av media vilket v\u00e4ckte etiska fr\u00e5gor om mediabevakningen av offentliga personer. diana var beskyddare av flera v\u00e4lg\u00f6renhetsorganisationer och har ih\u00e5gkommits bland annat f\u00f6r sitt engagemang f\u00f6r aidssjuka och mot landminor.\n\n\n== biografi ==\n\n\n=== barndom och uppv\u00e4xt ===\ndiana var yngsta dotter till john spencer, 8:e earl spencer och hans hustru frances, f\u00f6dd burke roche. diana var d\u00e4rmed \u00e4ttling till flera engelska regenter s\u00e5som karl i, karl ii och jakob ii. hon f\u00f6ddes i park house, sandringham, norfolk, england den 1 juli 1961, och d\u00f6ptes den 30 augusti 1961 i st. mary magdalene av biskopen av norwich. hon var f\u00f6r\u00e4ldrarnas fj\u00e4rde barn. hennes \u00e4ldre systrar sarah och jane hade f\u00f6tts 1955 respektive 1957, och hon hade \u00e4ven haft en \u00e4ldre bror som f\u00f6ddes och dog \u00e5r 1960. den nuvarande earl spencer, dianas yngre bror charles, f\u00f6ddes tre \u00e5r efter henne den 20 maj 1964.efter f\u00f6r\u00e4ldrarnas skilsm\u00e4ssa 1969, som var en f\u00f6ljd av lady althorps utom\u00e4ktenskapliga aff\u00e4r med peter shand kydd, arvinge till en st\u00f6rre tapetindustri, tog dianas mor med henne och den yngre brodern charles till london, d\u00e4r de bosatte sig i en v\u00e5ning i knightsbridge. p\u00e5 julen \u00e5terv\u00e4nde barnen till norfolk med sin mor och lord althorp v\u00e4grade sedan att l\u00e5ta dem \u00e5terv\u00e4nda till london. ist\u00e4llet ans\u00f6kte han om ensam v\u00e5rdnad om barnen. n\u00e4r frances egen mor vittnat mot henne i v\u00e5rdnadsr\u00e4tteg\u00e5ngen beslutade domstolen att tillerk\u00e4nna dianas far ensam v\u00e5rdnad om barnen. den 14 juli 1976 gifte lord althorp om sig med raine, grevinna av dartmouth, som var enda dotter till den ber\u00f6mda f\u00f6rfattarinnan barbara cartland. under denna period bodde diana \u00f6msom hos sin far, \u00f6msom hos sin mor. hennes far \u00e4rvde titeln earl spencer och familjes\u00e4tet althorp den 9 juni 1975, och hennes mor flyttade till skottland. i likhet med sina \u00f6vriga syskon kom diana inte \u00f6verens med sin styvmor.\n\n\n=== utbildning ===\ndiana gick i ett flertal skolor under motsvarigheten till grundskoletiden; bland annat silfield school, kings lynn, riddlesworth hall i norfolk, och west heath girls' school i sevenoaks, kent. hon ans\u00e5gs vara en svag elev. hon misslyckades tv\u00e5 g\u00e5nger med att klara sin grundskoleexamen o-levels. dock hade hon f\u00e5tt motta pris f\u00f6r sitt engagemang i lokal v\u00e4lg\u00f6renhet. \u00e5r 1977, n\u00e4r hon var 16 \u00e5r, l\u00e4mnade diana west heath och var ist\u00e4llet en tid elev vid institut alpin videmanette, en skola p\u00e5 gymnasieniv\u00e5 i schweiz. det var vid denna tid hon f\u00f6r f\u00f6rsta g\u00e5ngen tr\u00e4ffade sin blivande man som hade ett kort f\u00f6rh\u00e5llande med dianas \u00e4ldre syster, lady sarah. diana var en mycket duktig simmare och dr\u00f6mde om att bli ballerina. hon tog balettlektioner, men blev sedan med sina 178 cm alldeles f\u00f6r l\u00e5ng f\u00f6r att kunna bli yrkesdansare.diana flyttade till london strax innan hon fyllde 17 \u00e5r. hon slog sig ner i moderns l\u00e4genhet, som var ledig d\u00e5 frances tillbringade det mesta av \u00e5ret i skottland. n\u00e4r hon fyllde 18 \u00e5r fick hon en egen l\u00e4genhet i kensington i f\u00f6delsedagspresent. till \u00e5r 1981 bodde hon sedan d\u00e4r tillsammans med tre v\u00e4ninnor.i london gick hon en kurs i gourmetmatlagning, men n\u00e5gon duktig kock blev hon aldrig. hon arbetade som barndansledare, men var tvungen att sluta med detta d\u00e5 en skidolycka gjorde att hon var tvungen att vara borta fr\u00e5n arbetet i tre m\u00e5nader. hon fick sedan jobb som assistent p\u00e5 en f\u00f6rskola samtidigt som hon jobbade extra som st\u00e4derska \u00e5t sin syster sarah och n\u00e5gra andra personer i familjens bekantskapskrets, och p\u00e5 kv\u00e4llarna h\u00e4nde det att hon tog jobb som fest- och konferensv\u00e4rdinna.\n\n\n=== f\u00f6rh\u00e5llandet med prinsen av wales ===\ndet hade ofta spekulerats kring prins charles k\u00e4rleksliv i den engelska pressen. han hade kopplats samman med flera ber\u00f6mda, glamor\u00f6sa kvinnor, till exempel dianas \u00e4ldre syster sarah och den blivande hertiginnan av cornwall, camilla shand. n\u00e4r han var i trettio\u00e5rs\u00e5ldern var pressen stor p\u00e5 honom att stadga sig och f\u00e5 en arvinge. f\u00f6r att allm\u00e4nheten, drottning elizabeth ii och parlamentet skulle godk\u00e4nna hans blivande brud g\u00e4llde det att hitta n\u00e5gon som var medlem i engelska kyrkan.prins charles hade k\u00e4nt diana i m\u00e5nga \u00e5r genom sin familj. dianas pappa hade tidigare varit en av drottningens n\u00e4rmaste m\u00e4n och dianas mormor, lady ruth fermoy, var mycket god v\u00e4n till drottningmodern. det var f\u00f6rst sommaren 1980 han b\u00f6rjade visa n\u00e5got intresse f\u00f6r henne under en helg d\u00e5 de b\u00e5da var g\u00e4ster hos gemensamma bekanta och diana kom senare och tittade p\u00e5 n\u00e4r han spelade h\u00e4stpolo p\u00e5 guards polo club i windsor. han bj\u00f6d med henne p\u00e5 en seglingstur en annan helg, och f\u00f6rh\u00e5llandet utvecklades. hon bj\u00f6ds sedan in till balmoral castle d\u00e4r hon presenterades f\u00f6r hans familj och det var \u00e4ven d\u00e4r som k\u00e4ndisfotografer f\u00f6r f\u00f6rsta g\u00e5ngen s\u00e5g paret ihop. efter att paret fortsatt att umg\u00e5s i london bj\u00f6d charles in diana till windsor castle d\u00e4r han friade till henne den 6 februari 1981, och diana svarade ja. f\u00f6rlovningen h\u00f6lls dock hemlig ytterligare n\u00e5gra veckor, men den offentliggjordes den 24 februari 1981 fr\u00e5n buckingham palace.\n\n\n=== f\u00f6rlovning och br\u00f6llop ===\nparets f\u00f6rlovning eklaterades den 24 februari 1981, efter att diana f\u00e5tt v\u00e4lja sig en f\u00f6rlovningsring med 14 diamanter till ett v\u00e4rde av 30 000 pund. ringen var mycket lik hennes mors f\u00f6rlovningsring.precis fyllda 20 \u00e5r blev diana prinsessa av wales n\u00e4r hon gifte sig med charles den 29 juli 1981 i sankt paulskatedralen. westminster abbey, som vanligtvis anv\u00e4nts f\u00f6r kungliga br\u00f6llop, hade valts bort d\u00e5 den har betydligt f\u00e4rre sittplatser. \"sagobr\u00f6llopet\" hade en global tv-publik p\u00e5 \u00f6ver 750 miljoner tittare. n\u00e4r de skulle avl\u00e4gga l\u00f6ftena r\u00e5kade diana kasta om charles namn s\u00e5 att hon felaktigt sa philip charles arthur george, vilket \u00e4r charles pappas, prins philips namn. hon hade \u00e4ven ur l\u00f6ftena uteslutit ordet lyda, vilket orsakade en hel del uppst\u00e5ndelse. ceremonin inleddes klockan 11.20, och diana bar en kl\u00e4nning med ett drygt 7,62 meter l\u00e5ngt sl\u00e4p, som v\u00e4rderats till 9 000 pund.\n\n\n=== barn ===\nden 5 november 1981 offentliggjordes det att prinsessan diana var gravid, ett faktum som prinsessan \u00e4ven frispr\u00e5kigt diskuterade med pressen. den 21 juni 1982 f\u00f6dde diana sitt f\u00f6rsta barn, sonen och tronarvingen prins william. n\u00e4r hon sedan beslutade sig f\u00f6r att ta med william p\u00e5 sitt f\u00f6rsta l\u00e4ngre statsbes\u00f6k i australien och nya zeeland v\u00e4ckte detta sensation i pressen, men den breda allm\u00e4nheten s\u00e5g positivt p\u00e5 att hon inte ville vara skild fr\u00e5n sin son. diana talade senare om att hon uppmuntrats i detta beslut av den australiensiska premi\u00e4rministern.drygt tv\u00e5 \u00e5r senare f\u00f6ddes parets andra son, harry, den 15 september 1984.\u00e4ven om diana redan under sin livstid ofta kritiserades f\u00f6r sitt val av arbetsuppgifter, sitt f\u00f6rh\u00e5llande till pressen och sin l\u00e4ttillg\u00e4ngliga attityd s\u00e5v\u00e4l som f\u00f6r hur hon betedde sig mot sin man och hans familj, har det alltid p\u00e5pekats att diana var en tillgiven och god mor som alltid \u00f6ver\u00f6ste sina barn med k\u00e4rlek och omsorg. diana till\u00e4t v\u00e4ldigt lite inblandning fr\u00e5n resten av familjen n\u00e4r det g\u00e4llde pojkarna, hon valde deras namn, motsatte sig familjetraditionen att omsk\u00e4ra pojkar, hon avskedade en nanny som drottningen utsett, men som hon sj\u00e4lv inte litade p\u00e5, och hon valde \u00e4ven vilka skolor de skulle g\u00e5 i. ofta k\u00f6rde hon dem sj\u00e4lv till skolan p\u00e5 morgnarna n\u00e4r tiden s\u00e5 till\u00e4t. hon l\u00e4t \u00e4ven forma sitt eget arbetsschema efter deras behov.\n\n\n=== v\u00e4lg\u00f6renhet ===\nunder andra h\u00e4lften av 1980-talet ut\u00f6kade prinsessan av wales sitt engagemang i olika v\u00e4lg\u00f6renhetsorganisationer. detta var en f\u00f6rv\u00e4ntad del av hennes roll som prinsessa, hon hade till exempel alltid bes\u00f6kt sjukhus och skolor. diana kom dock att utveckla ett intresse f\u00f6r omr\u00e5den som inte traditionellt betraktats som l\u00e4mpliga f\u00f6r en kunglighet, till exempel sv\u00e5ra sjukdomar som spet\u00e4lska och aids. dessutom st\u00e4llde hon upp f\u00f6r organisationer som f\u00f6rs\u00f6kte f\u00f6rb\u00e4ttra de heml\u00f6sas och drogmissbrukares situation. fr\u00e5n \u00e5r 1989 st\u00f6dde hon great ormond street hospital for children.mest ber\u00f6mt blev dianas engagemang i organisationen international campaign to ban landmines, d\u00e4r man drev en kampanj mot landminor som kom att leda till att organisationen bel\u00f6nades med ett nobelpris 1997. d\u00e5 detta kom snart efter prinsessans d\u00f6d, s\u00e5g m\u00e5nga priset som en postum hyllning till hennes insatser.\n\n\n=== \u00e4ktenskapsproblem ===\nde f\u00f6rsta \u00e5ren p\u00e5 1990-talet b\u00f6rjade charles och dianas \u00e4ktenskap att knaka. f\u00f6rst h\u00f6lls detta hemligt, men os\u00e4mjan mellan de b\u00e5da kom snart att bli offentlig. b\u00e5de prinsen och prinsessan av wales kommunicerade med media genom v\u00e4nner, och de skyllde b\u00e5da \u00e4ktenskapets misslyckande p\u00e5 varandra. charles \u00e5terupptog sin gamla f\u00f6rbindelse med camilla shand som hade gift sig och nu hette camilla parker-bowles. diana h\u00e4vdade att charles inledde en aff\u00e4r med camilla redan \u00e5r 1984, bara tre \u00e5r efter br\u00f6llopet med diana, medan charles senare har erk\u00e4nt att aff\u00e4ren inleddes \u00e5r 1986. n\u00e4r diana i en intervju f\u00f6r programmet panorama av bbc fick fr\u00e5gan vilken roll camilla hade spelat f\u00f6r prinsparets misslyckade \u00e4ktenskap svarade diana att vi var tre stycken i det h\u00e4r \u00e4ktenskapet, s\u00e5 det var lite tr\u00e5ngt.i panorama-intervjun, som s\u00e4ndes den 20 november 1995, erk\u00e4nde diana ocks\u00e5 att hon hade haft en aff\u00e4r med sin ridl\u00e4rare, james hewitt. charles hade erk\u00e4nt sin aff\u00e4r \u00f6ver ett \u00e5r tidigare i en tv-s\u00e4nd intervju av jonathan dimbleby.\nuttalandet att prinsen och prinsessan av wales separerade tillk\u00e4nnagavs 9 december 1992 av storbritanniens premi\u00e4rminister john major i underhuset. \u00e4ven om aff\u00e4ren med hewitt var den av dianas utom\u00e4ktenskapliga relationer som varade l\u00e4ngst, hade diana \u00e4ven andra f\u00f6rh\u00e5llanden efter att det tog slut med hewitt i samband med att han kommenderades till tyskland. vissa k\u00e4llor har menat, trots att diana alltid h\u00e4vdade motsatsen, att diana ocks\u00e5 f\u00f6re aff\u00e4ren med hewitt hade relationer, bland annat med en av sina livvakter som senare omkom i en motorcykelolycka.\u00e4ven om diana skyllde de stora problemen i sitt \u00e4ktenskap huvudsakligen p\u00e5 camilla s\u00e5 kom hon \u00e4ven att tro att prins charles hade ytterligare kvinnoaff\u00e4rer. i oktober 1993 skrev diana till en v\u00e4n att hon trodde att charles var k\u00e4r i en annan kvinna vid namn tiggy legge-bourke, och att han ville gifta om sig med henne. legge-bourke hade anst\u00e4llts av prins charles f\u00f6r att hj\u00e4lpa till med s\u00f6nerna n\u00e4r de vistades hos honom, och diana var mycket negativt inst\u00e4lld till legge-bourkes relation till prinsarna. den 3 december 1993 tillk\u00e4nnagav diana att hon drog sig tillbaka fr\u00e5n offentligheten.i december 2007 framkom uppgifter om att diana hyste misstankar om att prins charles ville skada henne, bland annat hade hon i ett brev till en v\u00e4n skrivit att hon trodde att charles ville skaffa henne ur v\u00e4gen.\n\n\n=== skilsm\u00e4ssa ===\ni december 1995 bad drottningen charles och diana brevledes att de skulle komma \u00f6verens om skilsm\u00e4ssa. detta var en direkt f\u00f6ljd av intervjun diana givit i programmet panorama. precis innan hade diana \u00f6ppet h\u00e4vdat att tiggy legge-bourke hade varit med barn med charles, men genomg\u00e5tt en abort, p\u00e5 vilket legge-bourke hade svarat med att kr\u00e4va en offentlig urs\u00e4kt. h\u00e4ndelsen ledde till att dianas privatsekreterare avgick.den 20 december offentliggjorde buckingham palace att drottningen hade skickat breven ang\u00e5ende en skilsm\u00e4ssa till diana och charles. premi\u00e4rministern och medlemmarna av drottningens privy council l\u00e4t f\u00f6rklara att de st\u00f6dde \u00e5tg\u00e4rden. prins charles f\u00f6rklarade sig omedelbart vara positiv till en skilsm\u00e4ssa. i februari l\u00e4t diana meddela att hon gick med p\u00e5 skilsm\u00e4ssan, och hon lyckades \u00e4ven irritera hovet genom att g\u00e5 ut med ett eget pressmeddelande d\u00e4r hon redogjorde f\u00f6r detta.skilsm\u00e4ssan vann laga kraft den 28 augusti 1996.diana erh\u00f6ll ett belopp om 17 miljoner pund mot att hon lovade att aldrig uttala sig offentligt om skilsm\u00e4ssouppg\u00f6relsen.n\u00e5gra dagar innan skilsm\u00e4ssan vann laga kraft antogs f\u00f6rordningar som fastslog hur titelfr\u00e5gor skulle hanteras efter kungliga skilsm\u00e4ssor. enligt dessa f\u00f6rlorade diana i samband med skilsm\u00e4ssan titeln kunglig h\u00f6ghet och skulle ist\u00e4llet kallas diana, prinsessa av wales. denna f\u00f6r\u00e4ndring i titulering bekr\u00e4ftades i en pressrelease fr\u00e5n buckingham palace samma dag som skilsm\u00e4ssan gick igenom.buckingham palace meddelade ocks\u00e5 att diana \u00e4ven forts\u00e4ttningsvis, som mor till de tv\u00e5 prinsarna william och harry, skulle betraktas som en medlem av kungafamiljen, detta bekr\u00e4ftades av medlemmar av drottningens personliga stab.\n\n\n=== dianas liv efter skilsm\u00e4ssan ===\nefter skilsm\u00e4ssan bodde diana kvar i kensington palace fram till sin d\u00f6d.diana f\u00f6rs\u00f6kte hitta k\u00e4rleken p\u00e5 nytt, bland annat med hj\u00e4rtkirurgen hasnat khan, som flera av dianas n\u00e4rmaste v\u00e4nner har kallat \"hennes livs k\u00e4rlek\". relationen med khan upph\u00f6rde dock efter tv\u00e5 \u00e5r i juni 1997.inom en m\u00e5nad hade diana ist\u00e4llet b\u00f6rjat tr\u00e4ffa dodi fayed, son till mannen som hon g\u00e4stade den sommaren, mohamed al-fayed, \u00e4gare till varuhuset harrods. diana hade tackat ja till att g\u00e4sta fayeds familj i s\u00f6dra frankrike.\n\n\n== dianas d\u00f6d ==\n\n\n=== omst\u00e4ndigheter ===\nden 31 augusti 1997 var diana involverad i en bilolycka vid pont de l'alma-tunneln i centrala paris tillsammans med den man som utpekats som hennes pojkv\u00e4n, dodi fayed, deras chauff\u00f6r henri paul, och dodis livvakt trevor rees-jones.sent p\u00e5 kv\u00e4llen l\u00f6rdagen 30 augusti l\u00e4mnade diana och fayed h\u00f4tel ritz vid place vend\u00f4me i paris och f\u00e4rdades l\u00e4ngs floden seines norra bank. kort efter midnatt den 31 augusti k\u00f6rde deras mercedes-benz s280 in i tunneln under place de l'alma (i dag : place diana), samtidigt som de f\u00f6rf\u00f6ljdes av nio franska paparazzi-fotografer i olika fordon och en motorcykelburen kurir.vid tunnelns b\u00f6rjan slog deras bil i den h\u00f6gra sidan av tunneln och fl\u00f6g \u00f6ver den tv\u00e5filiga v\u00e4gen \u00f6ver till v\u00e4nstra sidan av tunneln och frontalkrockade med den trettonde pelaren som h\u00e5ller uppe taket. medan prinsessan och hennes medpassagerare l\u00e5g sv\u00e5rt skadade i bilvraket fortsatte fotograferna att ta bilder.dodi fayed och chauff\u00f6ren d\u00f6df\u00f6rklarades b\u00e5da direkt p\u00e5 platsen. fayeds livvakt trevor rees-jones var allvarligt skadad, men \u00f6verlevde. diana r\u00e4ddades, vid liv, fr\u00e5n bilvraket och efter f\u00f6rs\u00f6k att stabilisera henne p\u00e5 platsen f\u00f6rdes hon med ambulans till hospitalier piti\u00e9-salp\u00eatri\u00e8re, dit hon anl\u00e4nde strax efter klockan 02 p\u00e5 natten. trots upprepade f\u00f6rs\u00f6k att r\u00e4dda hennes liv, var hennes inre skador f\u00f6r omfattande. tv\u00e5 timmar senare, klockan 04 den morgonen, f\u00f6rklarade l\u00e4karna henne d\u00f6d. klockan 05.30 meddelades pressen vid en presskonferens som h\u00f6lls av jean-pierre chev\u00e8nement (frankrikes inrikesminister), michael jay (storbritanniens ambassad\u00f6r i frankrike) och l\u00e4karen.senare samma morgon bes\u00f6kte frankrikes premi\u00e4rminister lionel jospin, tillsammans med presidentfrun bernadette chirac och frankrikes h\u00e4lsominister bernard kouchner rummet d\u00e4r dianas kropp l\u00e5g f\u00f6r att visa sin sista v\u00f6rdnad f\u00f6r prinsessan. d\u00e4refter bes\u00f6ktes diana \u00e4ven av frankrikes anglikanske \u00e4rkediakon, fader martin draper.samma eftermiddag anl\u00e4nde charles, prins av wales och dianas tv\u00e5 systrar, lady sarah mccorquodale och lady jane fellowes till paris f\u00f6r att h\u00e4mta dianas kvarlevor. de tog sedan med sig diana p\u00e5 hennes sista resa hem till england.\n\n\n=== efterf\u00f6ljande h\u00e4ndelser ===\nett flertal rapporter i media har gjort g\u00e4llande att bilen, som diana f\u00e4rdades i, kolliderade med pelaren i en hastighet av 190 km/h, och att visaren p\u00e5 bilens hastighetsm\u00e4tare hade fastnat i den positionen. det utannonserades senare att bilens verkliga hastighet vid kollisionstillf\u00e4llet hade varit omkring 95\u2013110 km/h. bilen f\u00e4rdades i en avsev\u00e4rt h\u00f6gre hastighet \u00e4n till\u00e5tna 50 km/h, avsev\u00e4rt snabbare \u00e4n vad som var l\u00e4mpligt i alma-tunneln. \u00e5r 1999 kom en fransk utredning fram till att bilen hade kommit i kontakt med ett annat fordon (en vit fiat uno) i tunneln. f\u00f6raren till den bilen har, liksom bilen, aldrig \u00e5terfunnits.utredarna kom fram till att kraschen var en olycka orsakad av den p\u00e5verkade chauff\u00f6ren, n\u00e4r denne f\u00f6rs\u00f6kte undkomma f\u00f6rf\u00f6ljande paparazzi-fotografer i h\u00f6g hastighet.i november 2003 befanns fotograferna christian martinez och fabrice chassery, de som tog bilderna p\u00e5 diana n\u00e4r hon l\u00e5g skadad i bilvraket, och fotografen jacques langevin, som tog bilder p\u00e5 paret n\u00e4r de l\u00e4mnade h\u00f4tel ritz, skyldiga till att ha brutit mot lagar om integritet i frankrike.i januari 2004 p\u00e5b\u00f6rjades en statlig utredning i london av michael burgess, en anst\u00e4lld vid det brittiska hovet. \u00e5r 2006 kom en film ut som handlar om brittiska hovets agerande efter dianas d\u00f6d, kallad the queen.\n\n\n=== veckan mellan d\u00f6dsdagen och begravningen ===\npremi\u00e4rminister tony blair hade precis tilltr\u00e4tt sin nya post n\u00e4r diana omkom. prinsessan diana var en ikon f\u00f6r britterna och chockverkan av hennes d\u00f6d utl\u00f6ste en v\u00e5g av uppr\u00f6rdhet och sorg samt starkt intresse fr\u00e5n press och allm\u00e4nhet. h\u00f6garna med blommor v\u00e4xte f\u00f6r varje timme utanf\u00f6r buckingham palace och framf\u00f6r allt vid dianas officiella residens kensington palace i london. i ett tal kallade blair diana f\u00f6r \"folkets prinsessa\", vilket kom att bli mycket uppm\u00e4rksammat. drottningen och hennes familj och hov var samtidigt bortresta till balmoral castle, d\u00e4r dianas s\u00f6ner sysselsattes med bland annat jakt f\u00f6r att inte beh\u00f6va konfronteras med de offentliga reaktionerna p\u00e5 dianas pl\u00f6tsliga d\u00f6d. kungafamiljen intog under de f\u00f6rsta dagarna ut\u00e5t en avvaktande h\u00e5llning. eftersom diana hade skilt sig fr\u00e5n tronf\u00f6ljaren prins charles n\u00e5got \u00e5r tidigare efter en mycket offentlig kris i \u00e4ktenskapet var hennes st\u00e4llning inom kungahuset n\u00e5got sv\u00e5rbest\u00e4mbar och kungaparets tystnad uppfattades av m\u00e5nga som kylig.\ndrottningen \u00e5terv\u00e4nde efter n\u00e5gra dagar till london. hon h\u00f6ll ett tv-tal och bes\u00f6kte ocks\u00e5 platsen framf\u00f6r kensington palace, d\u00e4r m\u00e4ngderna av blommor och ljus blockerade den ordinarie infarten. diana jordf\u00e4stes en vecka efter d\u00f6dsfallet vid en h\u00f6gtidlig begravningsm\u00e4ssa i westminster abbey, vilken direkts\u00e4ndes via tv till stora delar av v\u00e4rlden. hennes stoft gravsattes p\u00e5 en \u00f6 i en oval damm vid familjen spencers gods althorp.\u00e4ven dianas begravning omg\u00e4rdades av stor uppm\u00e4rksamhet. vid begravningen spelade elton john en specialversion av hans egen \"candle in the wind\". ursprungsversionens hyllning av marilyn monroe hade h\u00e4r bytts ut mot diana. singeln som gavs ut med den nya versionen har d\u00e4refter s\u00e5lts i 33 miljoner exemplar.\n\n\n== tio\u00e5rsminnet av dianas d\u00f6d ==\ntio \u00e5r efter dianas d\u00f6d samlades ca 500 personer f\u00f6r att hedra hennes minne i kapellet inne p\u00e5 wellington barracks i centrala london. v\u00e4rdar f\u00f6r ceremonin var hennes s\u00f6ner william och harry. k\u00e4nda g\u00e4ster var bland andra drottning elizabeth ii, prins charles, gordon brown, tony blair, elton john samt familjen spencer.noteras kan att mohamed al-fayed inte var med vid ceremonin. han hedrade offren genom en tyst minut p\u00e5 sina varuhus i st\u00e4llet. al-fayed har efter dodis och dianas d\u00f6d utpekat medlemmar av kungafamiljen som medskyldiga till den intr\u00e4ffade tragedin. i den r\u00e4ttspr\u00f6vning av parets d\u00f6d som \u00e4gde rum 2007 i storbritannien pekade al-fayed, genom sina advokater, ut prins philip, hertig av edinburgh, som lejd m\u00f6rdare. man h\u00e4vdade att denne f\u00e5tt order av s\u00e4kerhetstj\u00e4nsten att r\u00f6ja diana och dodi ur v\u00e4gen. denna anklagelse avvisades best\u00e4mt av r\u00e4tten, med h\u00e4nvisning till att inga som helst bevis f\u00f6r denna tes f\u00f6rel\u00e5g.det anordnades \u00e4ven en stor konsert till hennes \u00e4ra, concert for diana, som direkts\u00e4ndes i tv i 140 l\u00e4nder.\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, diana, princess of wales, 26 november 2009.\n\n\n=== noter ===\n\n\n=== tryckta k\u00e4llor ===\nbradford, sarah (2006). diana. london: penguin group. isbn 9780670916788 \nbrown, tina (2007). the diana chronicles. new york: doubleday. isbn 9780385517089 \ndimbleby, jonathan (1994). the prince of wales: a biography. new york: william morrow and company inc \nfrum, david (2000). how we got here: the '70s. new york,: basic books. isbn 0465041957 \njunor, penny (2005). \u201dthe duty of an heir\u201d. the firm: the troubled life of the house of windsor. new york: thomas dunne books. sid. 72. isbn 9780312352745. oclc 59360110. http://books.google.com/?id=e_f6-zpqukac&pg=pa72&lpg=pa72&dq=%22sow+his+wild+oats+and+have+as+many+affairs+as+he+can%22. l\u00e4st 13 maj 2007 \nmorton, andrew (1997). diana her true story (com ed). united states: simon & schuster. isbn 9781843170846 \nmorton, andrew (1992). diana her true story. united states: simon & schuster. isbn 9780671793630 \no'shei, tim (2008). diana, princess of wales. united states: capstone press. isbn 1429619546 \n\n\n== vidare l\u00e4sning ==\nanderson, christopher (2001). diana's boys: william and harry and the mother they loved. united states: william morrow; 1st ed edition. isbn 9780688172046 \nbrennan, kristine (1998). diana, princess of wales. philadelphia: chelsea house. isbn 0791047148 \nburrell, paul (2003). a royal duty. united states: harpercollins entertainment. isbn 9780007252633 \nburrell, paul (2007). the way we were: remembering diana. united states: harpercollins entertainment. isbn 9780061138959 \ncaradec'h, jean-michel (2006). diana. l'enqu\u00eate criminelle. france: michel lafon. isbn 978-2749904795 \ncorby, tom (1997). diana, princess of wales: a tribute. united states: benford books. isbn 9781566495998 \ndavies, jude (2001). diana, a cultural history: gender, race, nation, and the people's princess. houndmills, hampshire; new york, ny: palgrave. isbn 0333736885. oclc 46565010 \ndenney, colleen (2005). representing diana, princess of wales: cultural memory and fairy tales revisited. madison, nj: fairleigh dickinson university press. isbn 0838640230. oclc 56490960 \nedwards, anne (2001). ever after: diana and the life she led. united states: st. martins press. isbn 9780312253141. oclc 43867312 \nhagen, cecilia (2006). mina resor med diana. stockholm: albert bonniers f\u00f6rlag. isbn 9100111546 \nrees-jones, trevor (2000). the bodyguard's story: diana, the crash, and the sole survivor. united states: little, brown. isbn 9780316855082 \ntaylor, john a. (2000). diana, self-interest, and british national identity. westport, cn: praeger. isbn 027596826x. oclc 42935749 \nthomas, james (2002). diana's mourning: a people's history. cardiff: university of wales press. isbn 0708317537. oclc 50099981 \nturnock, robert (2000). interpreting diana: television audiences and the death of a princess. london, uk: british film institute. isbn 0851707882. oclc 43819614 \n\n\n== externa l\u00e4nkar ==\n\n wikimedia commons har media som r\u00f6r diana, prinsessa av wales.\nsatellitkarta av althorp park, d\u00e4r diana ligger begravd"