"le regioni sono, assieme ai comuni, alle citt\u00e0 metropolitane, alle province e allo stato, uno dei cinque elementi costitutivi della repubblica italiana.\nogni regione \u00e8 un ente territoriale con propri statuti, poteri e funzioni secondo i principi fissati dalla costituzione, come stabilito dall'art. 114, secondo comma del testo. le regioni non sono considerate enti locali (comuni, province, ecc.), i quali sono invece disciplinati dal decreto legislativo 18 agosto 2000, n. 267 (tuel).\nle regioni, secondo quanto indicato dall'art. 131, sono venti. cinque di queste sono dotate di uno statuto speciale di autonomia e una di queste (il trentino-alto adige), \u00e8 costituita dalle uniche due province autonome, dotate cio\u00e8 di poteri legislativi analoghi a quelli delle regioni a statuto speciale, dell'ordinamento italiano (trento e bolzano). nel rispetto delle minoranze linguistiche, il trentino-alto adige e la valle d'aosta sono riportati con le denominazioni bilingui di trentino-alto adige/s\u00fcdtirol e valle d'aosta/vall\u00e9e d'aoste all'art. 116, come modificato nel 2001.\n\n\n== storia ==\n\ndopo la proclamazione del regno d'italia, l'organizzazione amministrativa venne improntata alla centralizzazione amministrativa e politica; infatti, la legge 20 marzo 1865, n. 2248 disciplin\u00f2, tra l'altro, le funzioni di province e comuni. le province, in particolare, erano la \"sede di decentramento dell\u2019amministrazione centrale\", con a capo il prefetto, avente il compito di verificare la rispondenza degli atti provinciali e comunali alle leggi statali. i territori vennero divisi in province, mandamenti e circondari, il successivo regio decreto 10 febbraio 1889, n. 5921 nonch\u00e9 le leggi 21 maggio 1908 n. 269 e 4 febbraio 1915, n. 148 garantirono un pi\u00f9 ampio margine di decentramento amministrativo.nel regno d'italia vi erano i comuni e le province (nonch\u00e9 due enti intermedi soppressi, i mandamenti e i circondari), ma non esistevano ancora le regioni quali enti territoriali: esse infatti nacquero con la costituzione della repubblica italiana del secondo dopoguerra. gi\u00e0 nella seconda met\u00e0 dell'ottocento, per\u00f2, lo statistico pietro maestri raggrupp\u00f2, a fini statistici, gruppi di province in \"compartimenti\", i quali erano i precursori delle odierne regioni italiane. i compartimenti, per\u00f2, non erano altro che suddivisioni geografiche a fini statistici, prive di governo o amministrazione. il termine \"regione\" come sostituto del termine \"compartimento\" si avr\u00e0 per la prima volta nell'annuario statistico italiano del 1912, riprendendo la dicitura augustea. la partizione dei \"compartimenti statistici\" di pietro maestri si mantenne pressoch\u00e9 immutata nella delimitazione delle \"regioni\" del secondo dopoguerra, tanto che risulta difficile notare differenze tra i compartimenti del 1870 e le odierne regioni (fatta eccezione per i territori non ancora annessi).essendo previste nella costituzione della repubblica italiana, il 31 gennaio 1947 la seconda sottocommissione della commissione per la costituzione aveva stabilito che le nuove regioni avrebbero dovuto essere ventidue: piemonte, lombardia, trentino-alto adige, veneto, friuli-venezia giulia, liguria, emilia, romagna, toscana, umbria, marche, lazio, abruzzo, molise, campania, puglia, salento, lucania, calabria, sicilia, sardegna, valle d'aosta.\ntuttavia, il testo coordinato dal comitato di redazione prima della votazione finale in assemblea e distribuito ai deputati il 20 dicembre 1947 all'articolo 31 recitava:\n\nrispetto alla bozza il numero delle regioni era sceso a diciannove: era stato mutato in basilicata il nome della lucania, il salento era stato inglobato nel resto della puglia, si accorpavano l'emilia con la romagna e l'abruzzo con il molise.\nla costituzione delle stesse ebbe per\u00f2 luogo solo successivamente con la legge 16 maggio 1970, n. 281 e dal relativo regolamento di attuazione, il d.p.r. 15 gennaio 1972, n. 8, i quali decretarono l'istituzione vera e propria delle regioni italiane come enti territoriali. in particolare, il d.p.r. n. 8/1972 regol\u00f2 le modalit\u00e0 operative del trasferimento delle funzioni amministrative statali alle regioni a statuto ordinario. le regioni quali enti pubblici parzialmente autonomi con la costituzione della repubblica italiana, entrata in vigore il 1\u00ba gennaio 1948, che, agli articoli 114 e 115, prevedeva infatti:\n\nil friuli e la venezia giulia furono accorpati nella regione friuli-venezia giulia, mentre gli abruzzi e il molise furono accorpati nella regione abruzzi e molise. nel 1963, con l'approvazione di un'apposita legge di modifica costituzionale, in deroga all'art. 132, grazie a una disposizione transitoria che aggirava il limite del milione di abitanti e il referendum tra i cittadini interessati, sarebbe stata concessa l'autonomia al molise. la regione abruzzi e molise venne di nuovo scorporata nelle due regioni abruzzo e molise, portando cos\u00ec a venti il numero attuale delle regioni.\n\n\n== descrizione ==\n\n\n=== caratteristiche ===\n\nnell'ordinamento giuridico italiano la regione \u00e8:\n\nun ente di rilievo costituzionale, cio\u00e8 previsto come necessario dalla costituzione;\nun ente autonomo, visto che \u00e8 dotato di autonomia in diversi ambiti;\nun ente autarchico, dato che opera in regime di diritto amministrativo e dispone di potest\u00e0 pubbliche;\nun ente ad appartenenza necessaria, dato che tutti i cittadini residenti ne fanno parte.tutte le regioni posseggono stemma e gonfalone ufficiale.\n\n\n=== organizzazione amministrativa ===\n\ngli organi della regione sono indicati dall'art. 121 della costituzione e sono:\n\nil consiglio regionale;\nla giunta regionale;\nil presidente della giunta regionale.la regione \u00e8 rappresentata dal presidente della giunta regionale (in alcuni statuti regionali \u00e8 detto presidente della regione) che dal 2000 viene eletto direttamente e democraticamente tramite elezioni regionali a suffragio universale tra tutti i cittadini dei comuni della regione aventi diritto al voto (et\u00e0 maggiore di 18 anni), a meno che lo statuto regionale non preveda l'elezione da parte del consiglio regionale. se il presidente della regione viene sfiduciato o si dimette volontariamente con effetti immediati o muore o \u00e8 impedito permanentemente il consiglio regionale viene sciolto e vengono indette al pi\u00f9 presto nuove elezioni. fino a che siano instaurati i nuovi organi della regione sono prorogati i poteri dei precedenti organi per il compimento degli atti di ordinaria amministrazione.\nle funzioni amministrative sono attribuite alla giunta regionale, formata dagli assessori nominati dal presidente della regione in rappresentanza delle forze politiche che lo hanno appoggiato, oltre che allo stesso presidente della regione (equivalente del capo del governo e del consiglio dei ministri a livello statale).\nla regione \u00e8 dotata di un consiglio regionale, eletto dai cittadini maggiorenni residenti nella regione, organo collegiale equivalente del parlamento a livello statale, composto da consiglieri regionali in rappresentanza di tutte le forze politiche del territorio con funzioni di approvazione del bilancio regionale, delle delibere e provvedimenti emessi dal presidente/giunta. in sicilia, regione autonoma, prende il nome di parlamento regionale e i suoi membri sono detti deputati e non consiglieri. il consiglio esercita il potere legislativo per le materie che la costituzione e gli statuti speciali per le regioni autonome demandano alla potest\u00e0 legislativa esclusiva o concorrente.\nquesti sono organi necessari delle regioni, per cui gli statuti e le leggi regionali non possono disporre diversamente dal dettato costituzionale.\n\n\n=== confini ===\nsin dalla loro definizione geografico-statistica della seconda met\u00e0 dell'ottocento nella forma dei compartimenti, le regioni italiane non ebbero una definizione rigorosa dei loro confini basata sulla cartografia, non essendo altro che dei \"nomi geografici\" privi di propria amministrazione o potere politico. proprio perch\u00e9 i compartimenti erano dei raggruppamenti di province, la loro delimitazione non poteva che, in ultima analisi, ricondursi a quella delle province ricomprese.\n\ncon il secondo dopoguerra e l'istituzione delle regioni come enti territoriali emerse la necessit\u00e0 di definirne i territori con maggior accuratezza. pur non essendoci state leggi emanate dallo stato italiano che definissero i confini delle regioni in senso compiuto, gli statuti regionali di ogni singola regione definiscono il territorio della regione stessa. quest'ultimo \u00e8 definito, per\u00f2, sempre facendo riferimento alle province ricomprese da ciascuna regione e, in ultima analisi, ai comuni delle province stesse. a titolo di esempio, l'articolo 7 dello statuto della regione puglia definisce il territorio di competenza come:  i confini delle regioni sono pertanto da ricondursi a quelli delle loro province, ma resta ferma per lo stato italiano la possibilit\u00e0 di fondere regioni o crearne di nuove attraverso leggi costituzionali. allo stato \u00e8 anche consentito, con leggi costituzionali, il passaggio di province o comuni da una regione a un'altra preceduta per\u00f2 da approvazione popolare attraverso referendum nelle province o comuni interessati (modifiche dei confini regionali dall'unit\u00e0 d'italia). le facolt\u00e0 di cui sopra sono sancite dall'art. 132 della costituzione. l'art. 133 comma 1, invece, sancisce che con leggi, lo stato italiano possa modificare l'appartenenza dei comuni da una provincia a un'altra (modificandone in tal modo i confini), oppure istituire nuove province.\nl'art. 133 comma 2 della costituzione, inoltre, sancisce che le regioni possono modificare i confini dei comuni esistenti e le loro denominazioni. secondo lo stesso comma 2 dell'art. 133, la regione pu\u00f2 anche creare nuovi comuni e ridefinirne i confini. ulteriori disposizioni in tal senso sono forniti dall'articolo 15 del testo unico sull'ordinamento degli enti locali.\n\n\n== tipologie ==\nin base allo statuto, che \u00e8 per le regioni quello che \u00e8 per lo stato la sua costituzione, \u00e8 possibile distinguere due grandi categorie:\n\nregioni a statuto ordinario;\nregioni a statuto speciale.\n\n\n=== regioni a statuto ordinario ===\n\nquindici delle venti regioni italiane sono a statuto ordinario. lo statuto \u00e8 approvato e modificato dal consiglio regionale con legge approvata a maggioranza assoluta dei suoi componenti, con due deliberazioni successive adottate con intervallo non minore di due mesi. lo statuto \u00e8 sottoposto a referendum qualora entro tre mesi dalla sua pubblicazione ne faccia richiesta un cinquantesimo degli elettori della regione o un quinto dei componenti il consiglio regionale. lo statuto sottoposto a referendum non \u00e8 promulgato se non \u00e8 approvato dalla maggioranza dei voti validi.\nl'autonomia legislativa di queste regioni \u00e8 stata notevolmente ampliata dalla riforma costituzionale del 2001, approvata sotto il governo amato ii e confermata dal voto popolare durante il governo berlusconi ii.\ntuttavia l'autonomia finanziaria, il cosiddetto federalismo fiscale, pure prevista dall'art. 119 della costituzione riformata, non \u00e8 ancora operativa, per cui le regioni dipendono ancora dai trasferimenti dello stato centrale. le regioni dispongono comunque dell'irap (imposta regionale sulle attivit\u00e0 produttive), di un'addizionale regionale all'irpef, di una compartecipazione all'iva e di altri tributi minori.\nle regioni a statuto ordinario erano previste gi\u00e0 nella costituzione della repubblica italiana (1948), ma entrarono in funzione soltanto nel 1970.\n\n\n=== regioni a statuto speciale ===\n\ncinque regioni sono a statuto speciale, approvati con legge costituzionale nel 1948 (il friuli-venezia giulia nel 1963), come previsto dall'art. 116 della costituzione.\nlo statuto speciale garantisce una particolare forma di autonomia, ci\u00f2 \u00e8 tangibile nell'autonomia impositiva. il friuli-venezia giulia trattiene per s\u00e9 il 60% della maggior parte dei tributi riscossi nel territorio regionale, la sardegna il 70%, la valle d'aosta e le province autonome di trento e bolzano il 90% e la sicilia il 100% (il cui diritto sancito dallo statuto speciale del 1946 non \u00e8 stato ancora pienamente attuato). tali regioni dispongono di notevoli poteri legislativi e amministrativi, come nei settori scuola, sanit\u00e0, infrastrutture e di conseguenza debbono provvedere al relativo finanziamento principalmente con le proprie risorse, mentre nelle regioni a statuto ordinario le spese sono principalmente a carico dello stato.\ndi conseguenza, le province autonome di trento e bolzano (mezzo milione di abitanti ciascuna) dispongono di un bilancio corrispondente a quello del veneto, sebbene quest'ultimo abbia 4,8 milioni di abitanti. anche per questo diversi comuni di confine chiedono il passaggio alle pi\u00f9 ricche regioni a statuto speciale, come permesso dalla costituzione (vedi anche progetti di aggregazione di comuni ad altra regione e progetti di aggregazione di comuni al trentino-alto adige).\nla prima regione a essere istituita fu la sicilia nel 1946, con il regio decreto del 15 maggio, prima del referendum istituzionale, e confermato con la legge costituzionale n. 2/1948.\ntre regioni a statuto speciale furono istituite dalla stessa assemblea costituente nel 1948: la sardegna, date le forti spinte autonomistiche, se non indipendentistiche come in sicilia, la valle d'aosta per tutelare la minoranza francofona, e il trentino-alto adige per la tutela dei germanofoni ai sensi dell'accordo di parigi. nel 1963 fu costituita la regione a statuto speciale friuli-venezia giulia.\nnel 1972 entr\u00f2 in vigore il nuovo statuto speciale per il trentino-alto adige, che trasfer\u00ec la maggior parte dei poteri regionali alle due province autonome di trento e bolzano.\n\n\n==== province autonome ====\nla regione trentino-alto adige/s\u00fcdtirol \u00e8 costituita dalle province autonome di trento e di bolzano (art 116, secondo comma). tali province sono dotate di poteri, anche legislativi, corrispondenti a quelli di una regione.\nla regione trentino-alto adige/s\u00fcdtirol \u00e8 stata ampiamente esautorata. la presidenza viene assunta a turno dai presidenti delle province di trento e di bolzano. anche il ruolo di trento come capoluogo \u00e8 stato ridimensionato, dal momento che la giunta e il consiglio si riuniscono anche a bolzano.\n\n\n== autonomia ordinaria ==\n\n\n=== statutaria ===\n\nl'autonomia statutaria viene riconosciuta alle sole regioni a statuto ordinario. ciascuna regione ordinaria adotta con legge regionale uno statuto che, in armonia con la costituzione, ne determina la forma di governo e i principi fondamentali di organizzazione e funzionamento. lo statuto regola l'esercizio del diritto di iniziativa e del referendum su leggi e provvedimenti amministrativi della regione e la pubblicazione delle leggi e dei regolamenti regionali.\nle regioni a statuto speciale sono prive di tale autonomia (cio\u00e8 del potere-dovere di darsi uno statuto), visto che gli statuti speciali sono leggi costituzionali dello stato. tuttavia la legge costituzionale 31 gennaio 2001, n. 2, ha modificato gli statuti delle cinque regioni speciali, attribuendo a una legge statutaria la determinazione della forma di governo della regione e delle province autonome di trento e di bolzano. solo per la regione trentino-alto adige/s\u00fcdtirol la forma di governo continua a essere disciplinata dallo statuto regionale.\n\n\n=== legislativa ===\n\nin seguito alla revisione costituzionale del 2001, la potest\u00e0 legislativa appartiene allo stato e alle regioni, posti sullo stesso piano; la competenza \u00e8 attribuita per materie.\nla competenza a legiferare pu\u00f2 essere:\n\nesclusiva dello stato;\nconcorrente (o ripartita) tra lo stato e le regioni;\nresiduale delle regioni (interpretata come esclusiva).per l'art. 127 della costituzione \"il governo, quando ritenga che una legge regionale ecceda la competenza della regione, pu\u00f2 promuovere la questione di legittimit\u00e0 costituzionale dinanzi alla corte costituzionale entro sessanta giorni dalla sua pubblicazione\". cos\u00ec come la regione \" quando ritenga che una legge o un atto avente valore di legge leda la sua sfera di competenza, pu\u00f2 promuovere la questione di legittimit\u00e0 costituzionale entro 60 giorni dalla pubblicazione di una legge o dell'atto avente valore di legge\" (art.127 co. 2).\n\n\n=== regolamentare ===\nl'autonomia regolamentare della regione \u00e8 definita dall'art. 117 della costituzione, 6\u00ba comma.\nla regione ha potest\u00e0 regolamentare nelle materie su cui ha competenza esclusiva e su quelle in cui la competenza tra stato e regione \u00e8 di tipo concorrente. ha potest\u00e0 regolamentare nelle materie di competenza esclusiva dello stato in quanto sia a essa delegata.\nla titolarit\u00e0 della potest\u00e0 regolamentare della regione non \u00e8 definita a livello costituzionale. la corte costituzionale, nella sentenza n. 313/2003, ha infatti sostenuto la teoria della libert\u00e0 di scelta degli statuti delle regioni, affermando che spetta alla singola regione, nell'ambito della sua autonomia, decidere quale deve esser l'organo che in concreto svolge la funzione regolamentare.\nil consiglio regionale esercita la potest\u00e0 regolamentare nelle materie di competenza esclusiva statale delegate alle regioni in base all'art. 117 comma 6 della costituzione.\n\n\n=== amministrativa ===\nl'autonomia amministrativa della regione \u00e8 stabilita con l'art. 118 della costituzione.\nl'autonomia amministrativa della regione, come di tutte le pubbliche amministrazioni, deve aderire ai principi di sussidiariet\u00e0, differenziazione e adeguatezza.\nla regione, con legge regionale, pu\u00f2 delegare le funzioni amministrative di cui \u00e8 titolare ai comuni, alle province o alle citt\u00e0 metropolitane.\nprima della modifica costituzionale per opera della legge n. 3/2001 vigeva il principio del parallelismo tra funzione legislativa e funzione amministrativa. quindi alle regioni spettavano le funzioni amministrative in riferimento alle materie di cui all'art. 117 (anch'esso previgente alla riforma del titolo v).\ninoltre\n\nlo stato poteva delegare funzione amministrative alle regioni in materie di propria competenza legislativa;\nlo stato poteva attribuire direttamente funzioni agli enti locali, qualora si trattasse di funzioni di interesse strettamente locale;\nlo stato poteva trattenere funzioni presso di s\u00e9, qualora si ravvisasse un interesse nazionale;\nle regioni avrebbero dovuto utilizzare le proprie funzioni amministrative tramite comuni e province utilizzando lo strumento della delega e dell'avvalimento.\n\n\n=== finanziaria e fiscale ===\n\nl'autonomia finanziaria della regione \u00e8 stabilita con l'art. 119 della costituzione, contenente i principi del federalismo fiscale (finora attuati soltanto in parte).\nla regione ha autonomia finanziaria di entrata e di spesa. stabilisce e applica tributi ed entrate propri, in armonia con la costituzione e secondo i principi di coordinamento della finanza pubblica e del sistema tributario. dispone di compartecipazioni al gettito di tributi erariali riferibile al proprio territorio.\nla regione ha un proprio patrimonio.\npu\u00f2 ricorrere all'indebitamento solo per finanziare spese di investimento.\nper disposizione dell'art. 120 della costituzione la regione non pu\u00f2 stabilire dazi sul commercio con le altre regioni.\n\n\n== autonomia differenziata ==\n\n\n=== anni 2000 ===\nsuccessivamente alla revisione costituzionale del 2001, nell'ambito dell'organizzazione della giustizia di pace, delle norme generali sull'istruzione e della tutela dell'ambiente, dell'ecosistema e dei beni culturali, nonch\u00e9 di tutte le materie attinenti alla competenza concorrente, le regioni a statuto ordinario possono conseguire \u2013 su propria iniziativa, con legge statale approvata a maggioranza assoluta previa intesa con lo stato \u2013 ulteriori forme e condizioni particolari di autonomia.nel 2006 si tenne un nuovo referendum costituzionale che prevedeva di trasferire alle regioni ulteriori compiti, ma fu respinto nel voto.\n\n\n=== progetto di ampliamento dell'autonomia delle regioni (dal 2015) ===\n\na partire dal 2015 in lombardia e in veneto \u00e8 partita un'iniziativa del legislatore per ampliare ulteriormente l'autonomia dal governo centrale, al fine di chiedere il trasferimento delle ulteriori 23 competenze spettanti alle regioni, lo statuto speciale e i 9/10 delle tasse riscosse, in base all'art. cost. 116, c. 3 stesso. ne sono scaturiti due referendum consultivi nelle rispettive regioni, dall'esito plebiscitario. dopo alcune trattative, fu raggiunto un accordo preliminare con il governo nel febbraio 2018.con l'inizio della xix legislatura nel tardo 2022 sono ripresi i lavori per portare avanti l'autonomia fiscale e la ulteriore devolution, giungendo a un primo provvedimento emanato dal governo centrale.\n\n\n== controlli ==\n\n\n=== statali ===\nla legge costituzionale n. 3/2001 ha abolito il comitato regionale di controllo e i controlli sugli atti (amministrativi e anche di legge) della regione, esercitati sino ad allora da cosiddetti commissari del governo. nei capoluoghi delle regioni speciali e nelle province autonome essi continuano tuttavia a esercitare (almeno in parte) i loro uffici. nelle altre regioni una parte dei poteri dei commissari viene esercitata dai prefetti dei capoluoghi regionali, in qualit\u00e0 di rappresentanti dello stato nei rapporti con il sistema delle autonomie.\nquanto al controllo sugli organi regionali, l'art. 120 ii prevede: \u00abil governo pu\u00f2 sostituirsi a organi delle regioni \u2026 nel caso di mancato rispetto di norme e trattati internazionali o della normativa comunitaria oppure di pericolo grave per l'incolumit\u00e0 e la sicurezza pubblica, ovvero quando lo richiedono la tutela dell'unit\u00e0 giuridica o dell'unit\u00e0 economica e in particolare la tutela dei livelli essenziali delle prestazioni concernenti i diritti civili e sociali.\u00bb\nl'art. 126 stabilisce: \u00abcon decreto motivato del presidente della repubblica sono disposti lo scioglimento del consiglio regionale e la rimozione del presidente della giunta che abbiano compiuto atti contrari alla costituzione o gravi violazioni di legge.\u00bb. lo scioglimento \u00e8 deliberato dal consiglio dei ministri, previo parere della commissione parlamentare sugli affari regionali.\npassando poi alla legislazione regionale, l'art. 127 della costituzione stabilisce: \u00abil governo, quando ritenga che una legge regionale ecceda la competenza della regione, pu\u00f2 promuovere la questione di legittimit\u00e0 costituzionale dinanzi alla corte costituzionale entro sessanta giorni dalla sua pubblicazione.\u00bb\nquanto allo statuto delle regioni ordinarie, l'art. 123 della costituzione recita: \"il governo della repubblica pu\u00f2 promuovere la questione di legittimit\u00e0 costituzionale sugli statuti regionali dinanzi alla corte costituzionale entro trenta giorni dalla loro pubblicazione\".\n\n\n=== regionali ===\nla regione, quando ritenga che una legge o un atto avente valore di legge dello stato o di un'altra regione leda la sua sfera di competenza, pu\u00f2 promuovere la questione di legittimit\u00e0 costituzionale dinanzi alla corte costituzionale entro sessanta giorni dalla pubblicazione della legge o dell'atto avente valore di legge (art. 127 cost.).\nla regione, oltre a ricorrere alla giustizia amministrativa, pu\u00f2 sollevare un conflitto di attribuzioni di fronte alla corte costituzionale se vengono lese le sue competenze amministrative.\n\n\n== validit\u00e0 e limiti di statuti, leggi e regolamenti regionali ==\nin seguito alla riforma costituzionale del 2001, si \u00e8 avuta, almeno sulla carta, un'inversione dei ruoli di stato e regioni, le quali hanno avuto un rafforzamento della loro potest\u00e0 legislativa. l'articolo 117 della costituzione definisce i campi in cui solo lo stato pu\u00f2 legiferare (la cosiddetta \"potest\u00e0 legislativa esclusiva\", ad esempio nel campo penale). al secondo comma, invece. sono definiti i campi di \"potest\u00e0 legislativa concorrente\", il che significa che le regioni legiferano nei campi in questione, fatta salva la possibilit\u00e0 per lo stato di definire con leggi i principi generali da seguire. per i campi non menzionati nell'art. 117, la competenza legislativa \u00e8 (o dovrebbe essere) solo delle regioni (la cosiddetta \"potest\u00e0 legislativa residuale\").\nci\u00f2 detto, ci sono buoni motivi per ritenere che la ripartizione di cui sopra sia rimasta sostanzialmente disapplicata e che poco o nulla sia cambiato dal 2001. le ragioni sono almeno due; la prima \u00e8 che spesso non \u00e8 possibile attribuire a ciascuna disposizione di legge una categoria univocamente determinata, essendoci spesso delle sovrapposizioni tra le categorie o semplicemente dei dubbi interpretativi. in secondo luogo, resta ferma per lo stato la possibilit\u00e0 di sostituirsi alle regioni anche nei campi di legislazione concorrente e residuale, e questa prerogativa \u00e8 assicurata dall'articolo 120, comma 2. questa disposizione, che nella costituzione sarebbe dovuta essere limitata ai casi eccezionali di lassismo o inconcludenza delle regioni, ha finito con l'essere applicata regolarmente. un'ulteriore ragione che giustificherebbe la sostituzione dello stato alle regioni, deriverebbe dal cosiddetto principio di sussidiariet\u00e0 contenuto nell'articolo 118 della costituzione; la sentenza n. 303/2003 della corte costituzionale ha infatti chiarito che il principio di sussidiariet\u00e0 autorizza, in caso di necessit\u00e0, non solo l'attribuzione allo stato di funzioni amministrative nel campo di competenza delle regioni, ma anche di quelle pi\u00f9 propriamente legislative.la corte costituzionale, con le sentenze n. 282/2002 e n. 303/2003 ha in un certo qual senso legittimato l'assunzione di funzioni e l'espansione dei poteri statali, a patto che siano soddisfatti alcuni requisiti quali la non irragionevolezza e il ricorso all'intesa (preventivo esame della conferenza stato-regioni).fermo restando quanto detto sopra, per le materie sottoposte a potest\u00e0 legislativa concorrente (articolo 117 della costituzione), lo stato pu\u00f2 in teoria, determinare solo i principi fondamentali. non \u00e8 per\u00f2, ben definito che cosa debba intendersi per \"principio fondamentale\", non essendoci di norma soluzione di continuit\u00e0 tra norme generali e norme particolari. questo sarebbe un'ulteriore causa di attribuzione allo stato di prerogative in materie di competenza regionale. nonostante la riforma costituzionale del 2001, sono ancora oggi utilizzati due criteri dottrinali fondamentali per stabilire se una legge sia di competenza statale o regionale. questi due criteri sono:\nil criterio gerarchico;\nil criterio di competenza.\n\n\n=== statuti regionali ===\ncome sancito dall'articolo 123 della costituzione, uno dei principali compiti attribuiti agli statuti regionali ordinari \u00e8 definire la \"forma di governo regionale\", cio\u00e8 le funzioni e i limiti degli organi politici regionali, oltrech\u00e9 i \"principi fondamentali di organizzazione e funzionamento\" nel rispetto del criterio del \"numero chiuso delle fonti primarie\", cio\u00e8 l'impossibilit\u00e0 per lo statuto di definire fonti legislative aggiuntive rispetto a quelle definite nella costituzione per le regioni.\nlo statuto regionale ordinario, essendo previsto e definito dalla costituzione, non pu\u00f2 non essere \"in armonia con la costituzione\" stessa (art. 123 comma 1 della costituzione). prima della riforma della costituzione del 1999, lo statuto doveva essere in armonia non solo con la costituzione ma anche \"in armonia con le leggi della repubblica\", e questo ne limitava fortemente l'ambito di azione. la dottrina ha inoltre chiarito che gli statuti ordinari devono rispettare non solo le norme della costituzione, ma anche i suoi dettami impliciti desumibili da una lettura attenta di essa come ad esempio il principio democratico e quello di unit\u00e0 e indivisibilit\u00e0 della repubblica, nonch\u00e9 il principio del numero chiuso delle fonti primarie di cui sopra.alcune sentenze della corte costituzionale, come la n. 201/2008 e la n. 188/2007, hanno chiarito che sono incostituzionali, in quanto violano l'art. 123 della costituzione, le leggi regionali in contrasto con lo statuto regionale.la dottrina ha anche esaminato la possibilit\u00e0 che uno statuto possa trattare in aggiunta materie di competenza riservata alle leggi regionali (o, eventualmente, anche ai regolamenti regionali); quindi non solo temi come ad esempio la \"foma di governo regionale\" e i relativi organi. in particolare, c'\u00e8 chi si \u00e8 espresso per l'ammissibiilt\u00e0 di contenuti statutari siffatti, dal momento che lo statuto \u00e8, a norma dell'articolo 123 della costituzione, esso stesso una legge regionale. altri invece, (con i dovuti distinguo, a seconda che la materia sia di competenza concorrente o residuale) hanno fatto notare che lo statuto viene approvato o modificato con il cosiddetto \"procedimento aggravato\" (cio\u00e8 pi\u00f9 complesso e con maggiori garanzie) e, per poter modificare le disposizioni statutarie in questione, servirebbe un altro procedimento aggravato; ne deriverebbe pertanto una maggiore difficolt\u00e0 per le leggi regionali di intervenire su temi di loro stessa competenza (a norma dell'articolo 123 della costituzione).\n\n\n=== regolamenti regionali ===\nl'articolo 117 della costituzione, ai commi 6 e 7, sancisce che:  il comma 6 garantisce allo stato la facolt\u00e0 di emanare regolamenti nelle materie di legislazione esclusiva di cui all'articolo 117. lo stato, per\u00f2, attraverso leggi, potrebbe delegare le regioni a emanare regolamenti anche in un ambito particolare la cui competenza \u00e8 esclusivamente statale, a patto che non siano materie sotto \"riserva di legge\". materie sotto \"riserva di legge\" sono materie la cui competenza non pu\u00f2 essere delegata dallo stato sulla base di specifica disposizione costituzionale (si pensi ad esempio alla materia penale, attribuita allo stato sotto riserva di legge a norma dell'articolo 25, comma 2 della costituzione).nelle materie di competenza legislativa concorrente e residuale, le regioni mantengono in teoria la potest\u00e0 regolamentare, ma resta ferma la possibilit\u00e0 per lo stato di emanare regolamenti \"trasversali\", relativi ad ambiti di competenza regionale come accaduto gi\u00e0 per l'istruzione (potest\u00e0 legislativa concorrente) e la cui legittimit\u00e0 \u00e8 stata avallata dalla corte costituzionale (sentenza n. 279/2005).la legge costituzionale n. 1/1999 ha abrogato l'attribuzione della competenza regolamentare al consiglio regionale e ne ha reso possibile l'attribuzione con statuto alla giunta.\n\n\n== amministrazione e costi ==\n\n\n=== bilanci ===\nnel 2010 il bilancio consuntivo delle regioni italiane \u00e8 stato di 208 miliardi di euro, di cui 111 per la sanit\u00e0, 12,4 per l'amministrazione, 12 per i trasporti, 8,9 per lo sviluppo economico, 8,2 per l'istruzione, 7,5 per il territorio, 6 per l'assistenza sociale, 2,6 per l'edilizia abitativa e 39,9 di altre spese.il costo stimato di consigli e giunte regionali nel 2012 \u00e8 stato di 1,15 miliardi di euro. bench\u00e9 la critica alla spesa per servizi pubblici spesso si intrecci con quella al clientelismo con cui essi vengono erogati, tecnicamente si deve considerare \"costo della politica\" regionale la sola spesa dei gabinetti assessoriali, del presidente di regione e dei gruppi consiliari regionali, tra i quali \u00e8 sorto lo scandalo di rimborsopoli.\n\n\n=== rimborsopoli ===\ndopo lo scandalo, la voce di spesa dei consigli regionali \u00e8 stata pi\u00f9 attentamente monitorata, sia dall'opinione pubblica sia dalla magistratura (anche contabile) che dal legislatore: quest'ultimo ha convertito il decreto-legge 10 ottobre 2012, n. 174, con cui il governo monti aveva emanato una rigorosa disciplina di controlli della corte dei conti sulle spese dei gruppi all'interno dei consigli e delle assemblee regionali, con sanzioni anche di revoca degli emolumenti pubblici in caso di inadempimento degli obblighi.i princ\u00ecpi che governano il diritto intertemporale si sono dimostrati sfavorevoli all'applicazione della nuova disciplina ai casi anteriori al decreto del governo monti, come ha statuito corte costituzionale nella sentenza n. 130/2014: ci\u00f2 nondimeno la sentenza n. 235/2015 della medesima corte ha ribadito che - dopo l'entrata in vigore del decreto - si applicano le nuove e pi\u00f9 rigorose discipline sul controllo delle spese dei gruppi consiliari, che non possono ritenersi sottratte alla giurisdizione.\nci\u00f2 potrebbe riguardare i nuovi casi, verificatisi o accertati, dopo le vicende del 2012 che innescarono lo scandalo. pi\u00f9 in generale, la tematica dei rimborsi si \u00e8 presentata anche ad altri livelli istituzionali, sia superiori sia inferiori: essa per certi aspetti va ricondotta alla degenerazione che ha fatto seguito all'abuso nel finanziamento pubblico ai partiti.\n\n\n== dati geografici e demografici ==\ndi seguito si riporta una tabella contenente popolazione, superficie, densit\u00e0 abitativa, capoluogo, numero di comuni e province delle 20 regioni italiane. dati aggiornati al 30 giugno 2023.\n\n\n== dati economici ==\n\n\n=== prodotto interno lordo ===\nla tabella sottostante riporta il pil in milioni di euro e il pil pro-capite delle regioni e macroregioni italiane nel 2019 secondo i dati territoriali istat.\n\n\n=== rating ===\n\n\n==== moody's ====\n\n\n== dati politico-istituzionali ==\n\n\n=== rappresentanti in parlamento per regioni ===\n\nl'articolo 57 della costituzione italiana stabilisce che il senato della repubblica \u00e8 eletto su base regionale (a differenza quindi della camera), originariamente dai cittadini italiani con pi\u00f9 di 25 anni. ai senatori elettivi (315 in tutte le legislature elette dal 1963 al 2018) vanno poi aggiunti i senatori a vita; inoltre, dal 2006 al 2020, 6 senatori su 315 (e 12 deputati su 630) erano eletti dal voto degli italiani residenti all'estero, espresso nell'apposita circoscrizione.\na seguito di due emendamenti costituzionali approvati rispettivamente nel 2020 (confermato da referendum) e nel 2021, il numero dei senatori \u00e8 stato ridotto da 315 a 200, ed essi sono eletti da tutti i cittadini italiani con pi\u00f9 di 18 anni (quindi in maniera identica ai deputati, anch'essi ridotti da 630 a 400). la circoscrizione estero continua a eleggere propri parlamentari: 8 deputati e 4 senatori.\ni restanti 196 senatori sono assegnati proporzionalmente alla popolazione di ciascuna regione. inoltre, l'articolo 57 della costituzione stabilisce che nessuna regione pu\u00f2 avere meno di tre (o, prima del 2020, sette) senatori, eccetto le due pi\u00f9 piccole: la valle d'aosta ne ha uno e il molise ne ha due.\n\n\n== competenza in materia di costruzioni e urbanistica ==\ncome noto, le regioni a statuto ordinario furono istituite solo a partire dall'anno 1970, pur essendo state gi\u00e0 previste nella costituzione del 1948. all'atto della loro istituzione vera e propria nell'anno 1970, vennero emanate leggi statali che regolavano il trasferimento di certune funzioni amministrative statali, comunali o provinciali attribuite alle regioni a statuto ordinario dalla costituzione, cos\u00ec come il trasferimento dei dipendenti stessi e degli edifici delle amministrazioni statali. le leggi statali di cui sopra erano previste dall'viii disposizione transitoria della costituzione. le disposizioni transitorie viii e ix della costituzione prevedevano dei termini stretti per l'entrata in funzione delle regioni come enti territoriali autonomi che, a quanto pare, non furono rispettati.le leggi statali che regolavano le modalit\u00e0 del trasferimento delle funzioni amministrative alle regioni furono la legge 16 maggio 1970, n. 281 e il regolamento di attuazione (previsto dall'articolo 17 della legge 281/1970), il d.p.r. 15 gennaio 1972, n.8. l'articolo 11 della legge 281/1970 definiva il demanio e il patrimonio regionali; inoltre, sanciva che \"gli edifici con i loro arredi e gli altri beni destinati ad uffici e servizi pubblici di spettanza regionale saranno trasferiti ed entreranno a far parte del patrimonio indisponibile delle regioni con i provvedimenti legislativi di cui al successivo articolo 17.\"\nil d.p.r. n. 8/1972, dal canto suo, definiva sia le modalit\u00e0 di passaggio alle regioni degli uffici, dei dipendenti e dei beni, sia quali organi centrali e periferici dello stato sarebbero stati inglobati dalle regioni. la definizione non era basata su un elenco specifico quanto piuttosto sulle funzioni di ciascuna amministrazione statale. in particolare, gli organi amministrativi in materia di urbanistica, strade, acquedotti che servivano solo il territorio regionale sarebbero entrati nel possesso e nelle facolt\u00e0 delle regioni, mentre altre funzioni sarebbero rimaste allo stato. tra queste si ricordano le funzioni amministrative di carattere interregionale e nazionale, la costruzione di ferrovie (ad eccezione delle linee metropolitane), l'edilizia demaniale e patrimoniale dello stato e le grandi opere idrauliche.\nla versione dell'articolo 117 della costituzione precedente alla legge costituzionale del 2001, annoverava, tra le materie \"a legislazione concorrente\", l'urbanistica, mentre l'odierna versione dell'articolo 117 ha sostituito la voce urbanistica con il termine generale \"governo del territorio\". in generale, con \"governo del territorio\" si intende inclusa anche l'urbanistica, e la gestione del territorio indipendentemente dal grado di urbanizzazione.essendo la materia del \"governo del territorio\" a legislazione concorrente tra stato e regioni, la potest\u00e0 legislativa spetta a queste ultime tranne che per le linee generali, dettate dallo stato. a titolo di esempio, sono da intendersi linee generali in materia urbanistica il decreto ministeriale 2 aprile 1968, n. 1444. altre attribuzioni particolari delle regioni sono specificate nel d.p.r. n. 8/1972, anche se su alcuni punti potrebbe non essere in linea con l'articolo 117 della costituzione come modificato dalla riforma costituzionale del 2001 (la costituzione rappresenta la fonte di riferimento principale nei conflitti di attribuzione tra stato e regioni).\n\n\n== riferimenti normativi ==\nartt. 114-133 della costituzione della repubblica italiana\n legge 17 febbraio 1968, n. 108. - norme per la elezione dei consigli regionali delle regioni a statuto normale.\n legge 23 febbraio 1995, n. 43. - nuove norme per la elezione dei consigli delle regioni a statuto ordinario.\n legge costituzionale 22 novembre 1999, n. 1. - disposizioni concernenti l'elezione diretta del presidente della giunta regionale e l'autonomia statutaria delle regioni\nlegge 16 maggio 1970, n. 281 -  testo della legge. (provvedimenti finanziari per l'attuazione delle regioni a statuto ordinario)\n dpr 3 dicembre 1970, n. 1171. (coordinamento del sistema di classificazione delle entrate e delle spese delle regioni a statuto ordinario con le norme della legge 1\u00ba marzo 1964, n. 62)\n legge 23 dicembre 1970, n. 1084. (modificazioni alla legge 10 febbraio 1953, n. 62, sulla costituzione e sul funzionamento degli organi regionali, nonch\u00e9 alla legge 16 maggio 1970, n. 281, recante provvedimenti finanziari per l'attuazione delle regioni a statuto ordinario)\n legge 10 febbraio 1953, n. 62. (costituzione e funzionamento degli organi regionali)\n dpr 15 gennaio 1972, n. 8. (trasferimento alle regioni a statuto ordinario delle funzioni amministrative statali in materia di urbanistica e di viabilit\u00e0, acquedotti e lavori pubblici di interesse regionale e dei relativi personali e uffici);\n dpr 24 luglio 1977, n. 616. (attuazione della delega di cui all'art. 1 della legge 22 luglio 1975, n. 382. - trasferimento e deleghe delle funzioni amministrative dello stato)\nlegge 15 marzo 1997, n. 59 (delega al governo per il conferimento di funzioni e compiti alle regioni ed enti locali, per la riforma della pubblica amministrazione e per la semplificazione amministrativa,  testo della legge.)\ndecreto legislativo 31 marzo 1998, n. 112 (conferimento di funzioni e compiti amministrativi dello stato alle regioni ed agli enti locali, in attuazione del capo i della legge 15 marzo 1997, n. 59,  testo della legge.)\n legge 5 giugno 2003, n. 131. (disposizioni per l'adeguamento dell'ordinamento della repubblica alla legge costituzionale 18 ottobre 2001, n. 3)\n decreto legislativo 23 giugno 2011, n. 118. - disposizioni in materia di armonizzazione dei sistemi contabili e degli schemi di bilancio delle regioni, degli enti locali e dei loro organismi, a norma degli articoli 1 e 2 della legge 5 maggio 2009, n. 42\n\n\n== note ==\n\n\n== bibliografia ==\n istat, struttura e dinamica delle unit\u00e0 amministrative territoriali italiane - dall\u2019unificazione del regno al 2017 (pdf), in annali di statistica, serie xiii - vol. 1, 147.\n sabino cassese, il finanziamento delle regioni: aspetti costituzionali, in rivista trimestrale di diritto pubblico, n. 2, 1963,  pp. 323\u2013344.\n vittorio lugani, meravigliosa italia - enciclopedia delle regioni, 20 voll., edizioni aristea, 1960, oclc 13892602.\n luca mezzetti, manuale breve di diritto costituzionale, giuffr\u00e8 editore, 2010.\n\n\n== voci correlate ==\n\n\n== altri progetti ==\n\n wikinotizie contiene notizie di attualit\u00e0 sulle regioni d'italia\n wikimedia commons contiene immagini o altri file sulle regioni d'italia\n\n\n== collegamenti esterni ==\n normattiva., portale istituzionale ove sono consultabili tutte le leggi vigenti, sia quelle pubblicate nella gazzetta ufficiale, sia quelle facenti parte la legislazione regionale, sia le leggi approvate in attesa di pubblicazione."