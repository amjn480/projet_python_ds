"jadwiga andegawe\u0144ska, r\u00f3wnie\u017c kr\u00f3lowa jadwiga (ur. mi\u0119dzy 3 pa\u017adziernika 1373 a 18 lutego 1374 w budzie, zm. 17 lipca 1399 w krakowie) \u2013 kr\u00f3lowa polski z dynastii andegawen\u00f3w, c\u00f3rka ludwika w\u0119gierskiego i el\u017cbiety bo\u015bniaczki, w 1384 koronowana na kr\u00f3la polski, pierwsza \u017cona kr\u00f3la w\u0142adys\u0142awa jagie\u0142\u0142y, aposto\u0142ka litwy, \u015bwi\u0119ta ko\u015bcio\u0142a katolickiego. jedyny polski monarcha wyniesiony na o\u0142tarze. cho\u0107 nie otrzyma\u0142a oficjalnie tego tytu\u0142u, przez cz\u0119\u015b\u0107 wiernych ko\u015bcio\u0142a katolickiego czczona jest jako patronka polski.\n\n\n== jadwiga \u2013 tytulatura, piecz\u0119cie ==\n\n\n=== tytulatura ===\nkr\u00f3lewna w\u0119gierska i polska jadwiga by\u0142a okre\u015blana w dokumentach jako hedvigis filia regis ungarie et polonie. po ostatecznym desygnowaniu jadwigi przez el\u017cbiet\u0119 bo\u015bniaczk\u0119 na w\u0142adczyni\u0119 polski kr\u00f3lewnie przys\u0142ugiwa\u0142 tytu\u0142 heres polonie (dziedziczka polski).\npo koronacji pe\u0142na tytulatura jadwigi brzmia\u0142a: hedvigis dei gratia regina poloniae, necnon terrarum cracovie, sandomirie, siradie, lancicie, cuiavie, pomoranieque domina et heres (jadwiga z bo\u017cej \u0142aski kr\u00f3lowa polski, a tak\u017ce pani i dziedziczka ziem krakowskiej, sandomierskiej, sieradzkiej, \u0142\u0119czyckiej, kujawskiej i pomorskiej), a w wersji skr\u00f3conej serenissima princeps domina hedwiga regina poloniae lub hedwigis regina poloniae. po zawarciu ma\u0142\u017ce\u0144stwa z w\u0142adys\u0142awem jagie\u0142\u0142\u0105 do tytulatury polskiej jadwigi dodawano tytulatur\u0119 litewsk\u0105 i rusk\u0105 po m\u0119\u017cu: hedvigis regina poloniae, princepsque lithuanie suprema et heres russiae (kr\u00f3lowa polski oraz najwy\u017csza ksi\u0119\u017cna litwy i dziedziczka rusi). w okresie od maja 1395 r. (\u015bmier\u0107 siostry marii, kr\u00f3la w\u0119gier) do lipca 1397 r. (zawarcie porozumienia ze szwagrem zygmuntem luksemburskim na zje\u017adzie spiskim) jadwiga u\u017cywa\u0142a ponadto tytu\u0142u heres ungariae (dziedziczka w\u0119gier).\nw zgodnej opinii \u017ar\u00f3de\u0142 jadwiga zosta\u0142a \u201ekoronowana na kr\u00f3la polski\u201d (in regem poloniae coronata), co oznacza\u0142o, \u017ce po koronacji zosta\u0142a pe\u0142noprawnym w\u0142adc\u0105, pozycj\u0119 t\u0119 utrzyma\u0142a r\u00f3wnie\u017c po ma\u0142\u017ce\u0144stwie z jagie\u0142\u0142\u0105. mimo tego, w dokumentach, r\u00f3wnie\u017c wystawionych przez siebie, jadwiga andegawe\u0144ska nie by\u0142a nazywana kr\u00f3lem (rex), ale \u2013 zgodnie ze swoj\u0105 p\u0142ci\u0105 \u2013 kr\u00f3low\u0105 (regina).\n\n\n=== sfragistyka ===\nkilka piecz\u0119ci kr\u00f3lowej jadwigi znanych jest z orygina\u0142\u00f3w i odlew\u00f3w i odrys\u00f3w, z xix wieku. wiadomo, \u017ce piecz\u0119\u0107 majestatyczn\u0105 kr\u00f3lowej odciskano w wosku bezbarwnym, a piecz\u0119\u0107 herbow\u0105 w wosku czerwonym.\nna piecz\u0119ci majestatycznej, przywieszonej m.in. do dokumentu z 1386, wyobra\u017cono smuk\u0142\u0105 posta\u0107 jadwigi z insygniami w\u0142adzy, siedz\u0105cej na gotyckim, okaza\u0142ym tronie otoczonym tarczami herbowymi. odrys piecz\u0119ci pos\u0142u\u017cy\u0142 janowi matejce do namalowania wizerunku jadwigi na majestacie.\nna innej piecz\u0119ci jadwigi, przywieszonej do dokumentu z 1387, umieszczono polskiego or\u0142a zwr\u00f3conego g\u0142ow\u0105, zgodnie z zasad\u0105 kurtuazji herbowej, w stron\u0119 tarczy w\u0119gierskiej linii andegawen\u00f3w. ukazany na piecz\u0119ci anio\u0142-tarczownik (tenant \u2013 trzymacz tarczy) jest jednym z pierwszych przyk\u0142ad\u00f3w zastosowania tego schematu ikonograficznego w sfragistyce polskiej. na ma\u0142ej piecz\u0119ci jadwigi, przywieszonej do dokumentu z 1397, wyobra\u017cono herb w\u0119gierskich andegawen\u00f3w z klejnotem w formie g\u0142owy strusia mi\u0119dzy dwoma pi\u00f3rami.\nlegendy piecz\u0119ci s\u0105 cz\u0119\u015bciowo zatarte, jednak mimo ubytk\u00f3w czytelna jest tytulatura jadwigi: hedwigis dei gracia regina polonie.\n\n\n== \u017cyciorys ==\n\n\n=== kr\u00f3lewna jadwiga ===\n\n\n==== data i miejsce urodzenia ====\nw zgodnej opinii \u017ar\u00f3de\u0142 w\u0119gierskich i polskich jadwiga by\u0142a ostatnim dzieckiem ze zwi\u0105zku ludwika w\u0119gierskiego i el\u017cbiety bo\u015bniaczki. data urodzin przysz\u0142ej kr\u00f3lowej nie zosta\u0142a odnotowana w \u017ar\u00f3d\u0142ach i mo\u017ce by\u0107 ustalona jedynie na podstawie danych po\u015brednich. dawniejsza historiografia za dat\u0119 narodzin jadwigi uznawa\u0142a rok 1371, opieraj\u0105c si\u0119 na b\u0142\u0119dnym przekazie jana d\u0142ugosza. w xx w. historycy ustalili, \u017ce w roku 1371 przysz\u0142a na \u015bwiat starsza siostra jadwigi maria andegawe\u0144ska, a ostatnie dziecko ludwika w\u0119gierskiego i el\u017cbiety bo\u015bniaczki urodzi\u0142o si\u0119 pod koniec roku 1373 albo na pocz\u0105tku roku 1374.\njan d\u0105browski jako pierwszy zwr\u00f3ci\u0142 uwag\u0119 na \u017ar\u00f3d\u0142a z epoki, z kt\u00f3rych mo\u017cna wywnioskowa\u0107, \u017ce jadwiga urodzi\u0142a si\u0119 po 3 pa\u017adziernika 1373 r. (dokument ludwika w\u0119gierskiego m\u00f3wi\u0105cy o dw\u00f3ch c\u00f3rkach kr\u00f3la i dziecku, kt\u00f3re si\u0119 dopiero narodzi), a przed 17 kwietnia 1374 (instrukcja poselska wymieniaj\u0105ca imiennie trzy c\u00f3rki kr\u00f3la, w tym jadwig\u0119). przyj\u0105\u0142 ponadto, \u017ce najbardziej prawdopodobny czas narodzin jadwigi to pierwsze tygodnie roku 1374. anna misi\u0105g-boche\u0144ska za najp\u00f3\u017aniejsz\u0105 mo\u017cliw\u0105 dat\u0119 narodzin jadwigi przyj\u0119\u0142a dzie\u0144 18 lutego 1374, poniewa\u017c z zapisk\u00f3w w kalendarzu katedralnym krakowskim wynika, \u017ce 18 lutego 1386 jadwiga by\u0142a ju\u017c in annis maturitatis, tj. musia\u0142a mie\u0107 w tym dniu uko\u0144czone 12 lat.\nwi\u0119kszo\u015b\u0107 wsp\u00f3\u0142czesnych badaczy przyjmuje, \u017ce jadwiga urodzi\u0142a si\u0119 albo w dniu 18 lutego 1374, albo kilka dni wcze\u015bniej, np. 15 lutego lub najwcze\u015bniej 11 lutego.\nprawdopodobnym miejscem narodzin kr\u00f3lowej jadwigi by\u0142 zamek wyszehradzki lub zamek budzi\u0144ski.\n\n\n==== imi\u0119 (imiona) ====\nkr\u00f3lewna jadwiga otrzyma\u0142a imi\u0119 chrzestne na cze\u015b\u0107 ksi\u0119\u017cnej wroc\u0142awskiej jadwigi \u015bl\u0105skiej, kanonizowanej w 1267, kt\u00f3rej kult w\u00f3wczas si\u0119 rozwija\u0142, lub po ksi\u0119\u017cnej kaliskiej i kr\u00f3lowej polski jadwidze, \u017conie w\u0142adys\u0142awa \u0142okietka, swej prababce. w dokumentach z epoki imi\u0119 jadwigi zapisywano jako adviga, hedviga (heduiga), hedvigis (hedwigis, heduigis), hedwig.\nby\u0107 mo\u017ce jadwiga andegawe\u0144ska nosi\u0142a r\u00f3wnie\u017c drugie, s\u0142owia\u0144skie imi\u0119 draga, pod kt\u00f3rym wyst\u0119puje w zadarskiej kronice paw\u0142a pavlovicia. pierwsze, chrzestne imi\u0119 jadwiga mog\u0142a otrzyma\u0107 zgodnie z \u017cyczeniem babki el\u017cbiety \u0142okietk\u00f3wny, a drugie nada\u0142aby jej matka.\n\n\n==== wczesne dzieci\u0144stwo ====\njadwig\u0119 od dzieci\u0144stwa przygotowywano do pe\u0142nienia roli kr\u00f3lowej poprzez wykszta\u0142cenie. pobyt w \u015brodowisku kulturalnym dworu w budzie sprawi\u0142, \u017ce jadwiga posiad\u0142a umiej\u0119tno\u015b\u0107 czytania, znajomo\u015b\u0107 j\u0119zyk\u00f3w obcych, zami\u0142owanie do lektury, muzyki, sztuki i nauki.\n15 czerwca 1378 zosta\u0142a zar\u0119czona z o\u015bmioletnim wilhelmem z dynastii habsburg\u00f3w. odby\u0142a si\u0119 nawet ceremonia zar\u0119czyn maj\u0105cych charakter formalnego \u015blubu mi\u0119dzy dzie\u0107mi (sponsalia de futuro). nie by\u0142 to jednak kontrakt nierozerwalny. podpisano zobowi\u0105zanie, \u017ce strona, kt\u00f3ra zerwa\u0142aby zar\u0119czyny, wyp\u0142aci drugiej stronie 200 000 floren\u00f3w w z\u0142ocie.\n\n\n=== kr\u00f3lowa jadwiga ===\n\n\n==== obj\u0119cie tronu i koronacja ====\nna zje\u017adzie rycerstwa w radomsku 25 listopada 1382 postanowiono obra\u0107 jedn\u0105 z c\u00f3rek zmar\u0142ego kr\u00f3la ludwika w\u0119gierskiego na kr\u00f3la polski. uchwalono w\u00f3wczas:\n\nw odpowiedzi na t\u0119 uchwa\u0142\u0119 wdowa po kr\u00f3lu, el\u017cbieta bo\u015bniaczka, przys\u0142a\u0142a na zwo\u0142any 26 lutego 1383 zjazd w sieradzu uroczyste o\u015bwiadczenie z przyrzeczeniem przys\u0142ania m\u0142odszej c\u00f3rki jadwigi celem dokonania aktu koronacji.\n\n13 pa\u017adziernika 1384 przyby\u0142a jadwiga z w\u0119gier do polski, na wawel. 16 pa\u017adziernika tego\u017c roku w krakowie zosta\u0142a koronowana przez arcybiskupa gnie\u017anie\u0144skiego bodzant\u0119 na kr\u00f3la polski. wobec jej ma\u0142oletnio\u015bci ster rz\u0105d\u00f3w w pa\u0144stwie dzier\u017cyli mo\u017cnow\u0142adcy ma\u0142opolscy, pozostaj\u0105cy w kontakcie z jej matk\u0105, el\u017cbiet\u0105 bo\u015bniaczk\u0105 \u2013 jednak nie powo\u0142ano regenta, poniewa\u017c, jak pisze jan d\u0142ugosz: \n\n\n==== sprawa ma\u0142\u017ce\u0144stwa z wilhelmem habsburgiem ====\nkandydatur\u0119 wilhelma habsburga na m\u0119\u017ca jadwigi usilnie popiera\u0142 ksi\u0105\u017c\u0119 opolski w\u0142adys\u0142aw opolczyk, kt\u00f3ry nawet opanowa\u0142 24 sierpnia 1385 zamek wawelski, przygotowuj\u0105c dope\u0142nienie ceremonii ma\u0142\u017ce\u0144stwa.\npanowie krakowscy mieli jednak wobec niej zupe\u0142nie inne plany, chc\u0105c zwi\u0105za\u0107 polsk\u0119 z litw\u0105, ofiarowali polsk\u0105 koron\u0119 wielkiemu ksi\u0119ciu litewskiemu jagielle, kt\u00f3ry mia\u0142 przyj\u0105\u0107 chrzest razem ze swoim pa\u0144stwem (unia w krewie 14 sierpnia 1385). kasztelan krakowski dobies\u0142aw kurozw\u0119cki przep\u0119dzi\u0142 austriackiego pretendenta z zamku. jan d\u0142ugosz utrzymuje, \u017ce zrozpaczona m\u0142odziutka kr\u00f3lowa, pr\u00f3bowa\u0142a w\u00f3wczas wyr\u0105ba\u0107 toporem bram\u0119 wawelsk\u0105, by uciec z mi\u0142o\u015bci\u0105 swojego \u017cycia na \u015bl\u0105sk (powstrzyma\u0107 mia\u0142 j\u0105 podskarbi wielki koronny dymitr z goraja), jednak\u017ce harmonijny zwi\u0105zek, jaki stworzy\u0142a z jagie\u0142\u0142\u0105, \u015bwiadczy o innej motywacji jej post\u0119powania ni\u017c uczucie do habsburga.\n\n\n==== ma\u0142\u017ce\u0144stwo z w\u0142adys\u0142awem jagie\u0142\u0142\u0105 ====\n11 stycznia 1386 w wo\u0142kowysku panowie polscy oznajmili jagielle, \u017ce jadwiga zgodzi\u0142a si\u0119 zosta\u0107 jego \u017con\u0105. kr\u00f3lowa odwo\u0142a\u0142a publicznie swoje sponsalia z wilhelmem. jagie\u0142\u0142o przyby\u0142 do krakowa, gdzie 15 lutego 1386 przyj\u0105\u0142 chrzest. 18 lutego tego\u017c roku jadwiga i jagie\u0142\u0142o uroczy\u015bcie zawarli zwi\u0105zek ma\u0142\u017ce\u0144ski w katedrze na wawelu. dwa tygodnie p\u00f3\u017aniej, 4 marca w katedrze wawelskiej odby\u0142a si\u0119 uroczysta koronacja przez abp. bodzant\u0119 i obecnego legata papieskiego, maffiolusa de lampregnano, jej m\u0119\u017ca w\u0142adys\u0142awa jagie\u0142\u0142y, na kr\u00f3la polski.\n\nhistorycy wielokrotnie spekulowali na temat relacji mi\u0119dzy jadwig\u0105 i jej m\u0119\u017cem, w\u0142adys\u0142awem ii jagie\u0142\u0142\u0105. dominuje przekonanie, i\u017c jadwiga by\u0142a w tym politycznym zwi\u0105zku nieszcz\u0119\u015bliwa, ze wzgl\u0119du na r\u00f3\u017cnic\u0119 wieku, wychowania, czy kultury. wed\u0142ug odmiennej koncepcji zaprezentowanej ostatnio jagie\u0142\u0142o by\u0142 dla jadwigi raczej postaci\u0105 ojcowsk\u0105, a ich wsp\u00f3\u0142\u017cycie mog\u0142o mie\u0107 stosunkowo harmonijny charakter.\n\n\n==== dzia\u0142alno\u015b\u0107 polityczna ====\nna wiosn\u0119 1387 jadwiga stan\u0119\u0142a na czele wyprawy rycerstwa polskiego, kt\u00f3rej celem by\u0142a rewindykacja zaj\u0119tej przez w\u0119gr\u00f3w rusi czerwonej. 8 marca 1387 potwierdzi\u0142a przywileje dla lwowa, gwarantuj\u0105c mu prawo sk\u0142adu. tam te\u017c 26 wrze\u015bnia 1387 z\u0142o\u017cy\u0142 jej ho\u0142d lenny hospodar mo\u0142dawski piotr i. w 1395 r. zmar\u0142a siostra jadwigi \u2013 maria, co os\u0142abi\u0142o pozycj\u0119 na w\u0119grzech jej m\u0119\u017ca zygmunta luksemburskiego. aby nie psu\u0107 stosunk\u00f3w z zygmuntem, jadwiga zaprzesta\u0142a u\u017cywa\u0107 tytu\u0142u kr\u00f3lowej w\u0119gier, ale si\u0119 go nie zrzek\u0142a. w 1397 r. dosz\u0142o do spotkania zygmunta luksemburskiego z jadwig\u0105 i w\u0142adys\u0142awem jagie\u0142\u0142\u0105. zygmunt do\u017cywotnio odst\u0105pi\u0142 jagielle swoje prawa do rusi halickiej, ten natomiast zrezygnowa\u0142 ze zwierzchnictwa nad mo\u0142dawi\u0105 i podolem. podpisano uk\u0142ad pokojowy, kt\u00f3ry mia\u0142 obowi\u0105zywa\u0107 przez szesna\u015bcie lat. zawarcie tego pokoju pozwoli\u0142o stronie polskiej na wyst\u0105pienie wobec zakonu z roszczeniami dotycz\u0105cymi zwrotu ziemi dobrzy\u0144skiej. w 1397 r. w inowroc\u0142awiu odby\u0142a zjazd z wielkim mistrzem krzy\u017cackim konradem von jungingenem w celu wynegocjowania powrotu do korony ziemi dobrzy\u0144skiej. zjazd nie przyni\u00f3s\u0142 pozytywnych rezultat\u00f3w, krzy\u017cacy nie byli sk\u0142onni do oddania tego terenu\u2009.\n\n\n==== dzia\u0142alno\u015b\u0107 kulturalna i fundacje ko\u015bcielne ====\nna swoim dworze skupi\u0142a elit\u0119 intelektualn\u0105 polski (piotr wysz, mateusz z krakowa, hieronim z pragi). zleci\u0142a pierwsze w historii polski t\u0142umaczenie ksi\u0119gi psalm\u00f3w na j\u0119zyk polski (zachowa\u0142 si\u0119 po dzi\u015b dzie\u0144 egzemplarz tego dzie\u0142a znany jako psa\u0142terz floria\u0144ski).\nfundowa\u0142a wiele nowych ko\u015bcio\u0142\u00f3w i uposa\u017ca\u0142a ju\u017c istniej\u0105ce klasztory. opiekowa\u0142a si\u0119 szpitalami. w 1397 za\u0142o\u017cy\u0142a burs\u0119 dla polskich i litewskich student\u00f3w przy uniwersytecie karola w pradze. w tym te\u017c roku uzyska\u0142a zgod\u0119 papie\u017ca na utworzenie fakultetu teologii na akademii krakowskiej.\n\n\n==== \u015bmier\u0107 i poch\u00f3wek ====\n22 czerwca 1399 urodzi\u0142a c\u00f3rk\u0119 el\u017cbiet\u0119 bonifacj\u0119, kt\u00f3ra zmar\u0142a 13 lipca 1399. jadwiga zmar\u0142a cztery dni p\u00f3\u017aniej oko\u0142o godziny 13, prawdopodobnie na gor\u0105czk\u0119 po\u0142ogow\u0105. kr\u00f3lowa jadwiga zosta\u0142a pochowana w katedrze wawelskiej 19 lipca tego\u017c roku. podczas jej pogrzebu stanis\u0142aw ze skalbmierza, rektor akademii krakowskiej, powiedzia\u0142 w\u00f3wczas m.in.:\n\nw testamencie zapisa\u0142a sw\u00f3j maj\u0105tek akademii krakowskiej. kiedy w styczniu 1887 otworzono jej grobowiec, znajduj\u0105cy si\u0119 w katedrze wawelskiej, stwierdzono, \u017ce klejnoty grobowe wykonane by\u0142y ze sk\u00f3ry i drewna.\ngr\u00f3b powszechnie czczonej kr\u00f3lowej nie znalaz\u0142 oprawy godnej jej wyj\u0105tkowej pozycji i zas\u0142ug. by\u0107 mo\u017ce w oczekiwaniu na rych\u0142\u0105 kanonizacj\u0119 jadwigi andegawe\u0144skiej odwlekano budow\u0119 bardziej okaza\u0142ego grobowca. przez ponad 200 lat skromna p\u0142yta lub tumba nad poch\u00f3wkiem kr\u00f3lowej znajdowa\u0142a si\u0119 po p\u00f3\u0142nocnej stronie prezbiterium, obok wielkiego o\u0142tarza katedry. wed\u0142ug \u017ar\u00f3de\u0142, z xvi wieku, napis na grobie jadwigi andegawe\u0144skiej brzmia\u0142: \u201esidus polonorum, hic iacet hedvigis eorum regina\u201d (gwiazda polak\u00f3w, tu spoczywa jadwiga ich kr\u00f3lowa).\n\npierwotna, by\u0107 mo\u017ce wapienna, p\u0142yta grobowca jadwigi zosta\u0142a zniszczona podczas przebudowy prezbiterium katedry w 1. po\u0142owie xvii wieku. w\u00f3wczas to nieoznaczone miejsce poch\u00f3wku kr\u00f3lowej znikn\u0119\u0142o pod now\u0105 posadzk\u0105. w 1634 wykonan\u0105 z czarnego marmuru p\u0142yt\u0119 memoratywn\u0105 z now\u0105 inskrypcj\u0105, fundacji biskupa piotra gembickiego, umieszczono po lewej stronie wielkiego o\u0142tarza, na wyst\u0119pie podwy\u017cszenia posadzki.\nw rocznikach jana d\u0142ugosza zanotowany zosta\u0142 te\u017c anonimowy \u0142aci\u0144ski wiersz sidus polonorum iacet hic hedvigis eorum, po\u015bwi\u0119cony zmar\u0142ej jadwidze.\n\n\n==== eksploracja grobu ====\njej sarkofag w katedrze wawelskiej kilkakrotnie otwierano. po raz pierwszy zrobiono to w xvii w., przy okazji przebudowy katedry.\nw 1887 naukowcy w obecno\u015bci jana matejki, kt\u00f3ry przygotowywa\u0142 portrety polskich w\u0142adc\u00f3w, otworzyli grobowiec powt\u00f3rnie. napisano w\u00f3wczas sprawozdanie \u2013 skromna trumna zawiera\u0142a kompletny szkielet i kr\u00f3lewski p\u0142aszcz. malarz wykona\u0142 szkic czaszki, po czym szcz\u0105tki kr\u00f3lowej umieszczono w miedzianej trumnie, a t\u0119 z kolei w wi\u0119kszej, d\u0119bowej. nast\u0119pnie gr\u00f3b ponownie zamurowano.\nw 1949 naukowcy przeprowadzili badania szcz\u0105tk\u00f3w, otwieraj\u0105c 12 lipca tego\u017c roku o godzinie 11:25 ponownie jej gr\u00f3b w celu ustalenia jej bli\u017cszego wygl\u0105du. stwierdzono, \u017ce monarchini prawdopodobnie zosta\u0142a pochowana razem ze zmar\u0142\u0105 trzy tygodnie po narodzinach c\u00f3reczk\u0105, kt\u00f3rej szkielet si\u0119 nie zachowa\u0142, poniewa\u017c ko\u015bci noworodka nie by\u0142y dostatecznie ukszta\u0142towane. asystuj\u0105cy przy otwarciu jej grobu prof. mieczys\u0142aw tobiasz tak opisa\u0142 to wydarzenie:\n\npo dokonaniu wszystkich prac badawczych, szcz\u0105tki kr\u00f3lowej z\u0142o\u017cono w dwu nak\u0142adaj\u0105cych si\u0119 na siebie trumnach, miedzianej i d\u0119bowej, a nast\u0119pnie 14 lipca 1949 o godzinie 17 uroczy\u015bcie z\u0142o\u017cono do grobowca. sarkofag ozdobiono nagrobkiem z 1902, wykonanym przez antoniego madeyskiego (fundacja karola lanckoro\u0144skiego). w 1976, z uwagi na rozw\u00f3j medycyny s\u0105dowej, postanowiono przeprowadzi\u0107 kolejne badania. ustalono, \u017ce jadwiga andegawe\u0144ska by\u0142a kobiet\u0105 silnej budowy i bardzo wysok\u0105 (175\u2013180 cm). nie wykryto zmian patologicznych ko\u015b\u0107ca, jednak zwr\u00f3cono uwag\u0119 na szczeg\u00f3lnie w\u0105sk\u0105 i wysok\u0105 miednic\u0119, kt\u00f3rej budowa mog\u0142a spowodowa\u0107 komplikacje przy porodzie. wiek biologiczny monarchini w chwili zgonu, oceniony na podstawie bada\u0144 anatomicznych, by\u0142 wy\u017cszy od metrykalnego o kilka lat (28\u201330 lat).\n\nw 1987 relikwie kr\u00f3lowej jadwigi umieszczono w p\u00f3\u0142nocno-wschodniej cz\u0119\u015bci katedry \u2013 w mensie o\u0142tarza z czarnym krucyfiksem, z kt\u00f3rego wed\u0142ug legendy przem\u00f3wi\u0142 do bardzo m\u0142odej w\u00f3wczas dziewczyny chrystus, doradzaj\u0105c jej \u015blub z jagie\u0142\u0142\u0105. neogotycki nagrobek pozosta\u0142 pusty. w zbiorach muzealnych o\u015brodka dokumentacji i studium pontyfikatu jana paw\u0142a ii w rzymie przechowywany jest osobisty, papieski relikwiarz \u015bwi\u0119tej jadwigi kr\u00f3lowej.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== tablica przodk\u00f3w ==\n\n\n== \u017cycie duchowe ==\nwed\u0142ug zapis\u00f3w kronikarzy \u015bwi\u0119ta jadwiga uprawia\u0142a surowe umartwienia. jej kierownikiem duchowym by\u0142 krakowski dominikanin henryk bitterfeld, autor traktatu o komunii \u015bwi\u0119tej i traktatu ascetyczno-mistycznego napisanego specjalnie dla jadwigi. w swym \u017cyciu harmonijnie \u0142\u0105czy\u0142a kontemplacj\u0119 z dzia\u0142alno\u015bci\u0105 praktyczn\u0105, co wyrazi\u0142a r\u00f3wnie\u017c w nawi\u0105zuj\u0105cym do ewangelii symbolu dw\u00f3ch przeplataj\u0105cych si\u0119 liter mm (maria i marta), kt\u00f3ry poleci\u0142a umie\u015bci\u0107 na \u015bcianach swej komnaty, a chc\u0105c, by chwa\u0142a bo\u017ca nieustannie rozbrzmiewa\u0142a w katedrze wawelskiej za\u0142o\u017cy\u0142a i zapewni\u0142a utrzymanie kolegium psa\u0142terzyst\u00f3w, kt\u00f3rzy dzie\u0144 i noc \u015bpiewali psalmy przed naj\u015bwi\u0119tszym sakramentem. ufundowa\u0142a r\u00f3wnie\u017c i cz\u0119\u015bciowo w\u0142asnor\u0119cznie wyhaftowa\u0142a racjona\u0142 \u2013 drogocenn\u0105 szat\u0119 liturgiczn\u0105 dla biskup\u00f3w krakowskich, zachowan\u0105 po dzi\u015b dzie\u0144, u\u017cywan\u0105 podczas najwi\u0119kszych uroczysto\u015bci.\njadwiga prowadzi\u0142a szerok\u0105 dzia\u0142alno\u015b\u0107 charytatywn\u0105 \u2013 ufundowa\u0142a szpital w bieczu, uposa\u017cy\u0142a szpitale w sandomierzu i s\u0105czu oraz otoczy\u0142a opiek\u0105 liczne inne szpitale miejskie i klasztorne, w tym szpital \u015bw. jadwigi \u015bl\u0105skiej w krakowie na stradomiu. wykazywa\u0142a wra\u017cliwo\u015b\u0107 nie tylko na bied\u0119 materialn\u0105, ale stawa\u0142a r\u00f3wnie\u017c w obronie ludzkiej godno\u015bci: do kr\u00f3la w\u0142adys\u0142awa jagie\u0142\u0142y, kompensuj\u0105cego pieni\u0119dzmi krzywd\u0119 ch\u0142op\u00f3w mia\u0142a powiedzie\u0107: \u201ea kt\u00f3\u017c im \u0142zy powr\u00f3ci?\u201d.\n\n\n== beatyfikacja i kanonizacja ==\npierwsze pr\u00f3by wyniesienia jej na o\u0142tarze podj\u0105\u0142 w 1426 arcybiskup gnie\u017anie\u0144ski wojciech jastrz\u0119biec, ale rozpocz\u0119ty proces kanoniczny w wyniku wielu przeszk\u00f3d natury politycznej nie zako\u0144czy\u0142 si\u0119 powodzeniem\u2009. nast\u0119pnie z t\u0105 propozycj\u0105 wyst\u0105pi\u0142 w 1949 arcybiskup krakowski ksi\u0105\u017c\u0119 adam stefan sapieha, kt\u00f3ry rozpocz\u0105\u0142 proces informacyjny na szczeblu diecezjalnym. zebrany materia\u0142 w 1950 przes\u0142ano do rzymu. po zapoznaniu si\u0119 z t\u0105 dokumentacj\u0105 stolica apostolska nie wyrazi\u0142a jednak zgody na rozpocz\u0119cie formalnej procedury jej beatyfikacji. nast\u0119pnie w 1974 arcybiskup krakowski karol wojty\u0142a, p\u00f3\u017aniejszy papie\u017c i \u015bwi\u0119ty, wyda\u0142 orzeczenie o istnieniu publicznego kultu oddawanego \u201eod niepami\u0119tnych czas\u00f3w\u201d, co pozwoli\u0142o jego nast\u0119pcy, kard. franciszkowi macharskiemu w 1979 zwr\u00f3ci\u0107 si\u0119 z pro\u015bb\u0105 do stolicy apostolskiej o zatwierdzenie tego\u017c kultu, do kt\u00f3rej do\u0142\u0105czono obszern\u0105 dokumentacj\u0119 licz\u0105c\u0105 ponad 350 stron\u2009.\n31 maja 1979, na dwa dni przed i pielgrzymk\u0105 do polski, papie\u017c jan pawe\u0142 ii, beatyfikowa\u0142 j\u0105 poprzez zatwierdzenie jej publicznego kultu w archidiecezji krakowskiej i 8 czerwca 1979 na zamkni\u0119cie synodu archidiecezji krakowskiej odprawi\u0142 uroczyst\u0105 msz\u0119 \u015bwi\u0119t\u0105 ku jej czci\u2009.\npo przeprowadzonym procesie kanonizacyjnym na szczeblu diecezjalnym, 18 lutego 1994 stolica apostolska wyda\u0142a dekret o jego wa\u017cno\u015bci, po czym postulator procesu w 1996 wyda\u0142 tzw. positio wymagane w dalszej procedurze kanonizacyjnej. 17 grudnia 1996 kongregacja spraw kanonizacyjnych og\u0142osi\u0142a dekret o heroiczno\u015bci jej cn\u00f3t, a 8 kwietnia 1997 ta sama kongregacja og\u0142osi\u0142a dekret stwierdzaj\u0105cy cudowny charakter uzdrowienia anny romiszewskiej w 1950 za przyczyn\u0105 b\u0142ogos\u0142awionej kr\u00f3lowej jadwigi.\nuroczystej kanonizacji dokona\u0142 papie\u017c, jan pawe\u0142 ii, 8 czerwca 1997 podczas mszy \u015bwi\u0119tej sprawowanej na krakowskich b\u0142oniach, w obecno\u015bci ponad miliona ludzi\u2009. wspomnienie liturgiczne przeniesiono w\u00f3wczas z pierwotnego terminu (17 lipca, dies natalis) na dzie\u0144 8 czerwca\u2009. by\u0142a to pierwsza w dziejach kanonizacja na ziemi polskiej\u2009. w homilii papie\u017c powiedzia\u0142 m.in.:\n\n\n== upami\u0119tnienie ==\nod dnia kanonizacji wspomnienie liturgiczne w ko\u015bciele katolickim obchodzone jest 8 czerwca i w polsce ma rang\u0119 wspomnienia obowi\u0105zkowego.\n\u015bwi\u0119ta jadwiga jest patronk\u0105 polak\u00f3w i aposto\u0142k\u0105 litwy.\nw\u0142adze kilku polskich miejscowo\u015bci zwi\u0105zanych ze \u015bwi\u0119t\u0105 jadwig\u0105 podj\u0119\u0142y uchwa\u0142y w sprawie ustanowienia jej patronk\u0105 miasta. decyzje rad miejskich zosta\u0142y oficjalnie potwierdzone przez papie\u017cy \u015bw. jana paw\u0142a ii, benedykta xvi i franciszka, kt\u00f3rzy og\u0142osili \u015bwi\u0119t\u0105 jadwig\u0119 patronk\u0105 m.in. nieszawy w 2003, radomska w roku 2008, inowroc\u0142awia w roku 2009 i tczewa w roku 2016.\nkarol kurpi\u0144ski po\u015bwi\u0119ci\u0142 jej oper\u0119 jadwiga kr\u00f3lowa polska (libretto: julian ursyn niemcewicz, 1814). w 1964 jej wizerunek wraz z kr\u00f3lem w\u0142adys\u0142awem jagie\u0142\u0142\u0105 znalaz\u0142 si\u0119 na znaczku pocztowym projektu stefana ma\u0142eckiego o nominale 2,50 z\u0142, wyemitowanym 5 maja przez poczt\u0119 polsk\u0105 w ramach serii znaczk\u00f3w z okazji 600-lecia uniwersytetu jagiello\u0144skiego.\nw 1990 z inicjatywy fundator\u00f3w: kard. franciszka macharskiego i bp. prof. dr. hab. wac\u0142awa \u015bwierzawskiego, \u00f3wczesnego rektora papieskiej akademii teologicznej w krakowie za\u0142o\u017cono fundacj\u0119 pod nazw\u0105 fundacja im. \u015bwi\u0119tej kr\u00f3lowej jadwigi dla up j p ii, w celu rozbudowy maj\u0105tku uczelni, a tak\u017ce pomocy finansowej w realizacji zada\u0144 w dziedzinie nauk humanistycznych oraz kszta\u0142cenia kadry naukowej i student\u00f3w. ponadto w 2000 z inicjatywy aleksandry markiewicz w puszczykowie za\u0142o\u017cono inn\u0105 fundacj\u0119 pod nazw\u0105 fundacja im. kr\u00f3lowej polski \u015bw. jadwigi w celu szeroko rozumianej dzia\u0142alno\u015bci o charakterze charytatywnym, w tym przede wszystkim rehabilitacji spo\u0142ecznej i zawodowej oraz integracji os\u00f3b niepe\u0142nosprawnych.\nw 1997 telewizja polska nakr\u0119ci\u0142a film dokumentalny w re\u017cyserii ks. prof. andrzeja baczy\u0144skiego i tadeusza szymy pt. drogi kr\u00f3lowej jadwigi.\n18 pa\u017adziernika 2009 w budapeszcie ods\u0142oni\u0119to i po\u015bwi\u0119cono pierwszy pomnik \u015bw. jadwigi na w\u0119grzech.\ndwa mosty w polsce, w bydgoszczy i poznaniu nazwano jej imieniem. ponadto w kilkudziesi\u0119ciu miejscowo\u015bciach, jedn\u0105 z ulic r\u00f3wnie\u017c nazwano jej imieniem, m.in. w: bydgoszczy, d\u0105browie g\u00f3rniczej, krakowie, poznaniu, toruniu czy zamo\u015bciu. jeden z plac\u00f3w w \u017caganiu nosi jej imi\u0119. na rynku w inowroc\u0142awiu 20 kwietnia 2011 ods\u0142oni\u0119to pomnik jej po\u015bwi\u0119cony. ponadto pomniki ku jej czci postawiono r\u00f3wnie\u017c w radomsku i krakowie (wsp\u00f3lnie z kr\u00f3lem jagie\u0142\u0142\u0105).\nod roku 2006 \u015bwi\u0119ta kr\u00f3lowa jadwiga andegawe\u0144ska jest patronk\u0105 uniwersytetu rzeszowskiego.\nwiele plac\u00f3wek o\u015bwiatowych zosta\u0142o nazwanych jej imieniem, m.in.: wy\u017csza szko\u0142a gospodarki w bydgoszczy, iii liceum og\u00f3lnokszta\u0142c\u0105ce w inowroc\u0142awiu, ii liceum og\u00f3lnokszta\u0142c\u0105ce w siedlcach, ii liceum og\u00f3lnokszta\u0142c\u0105ce w toruniu, x liceum og\u00f3lnokszta\u0142c\u0105ce w warszawie, ii liceum og\u00f3lnokszta\u0142c\u0105ce w pabianicach, zesp\u00f3\u0142 szk\u00f3\u0142 og\u00f3lnokszta\u0142c\u0105cych nr 2 w nowym targu; czy szko\u0142y podstawowe, m.in. w: bia\u0142ym ko\u015bciele, bia\u0142ymstoku (nr 50), choczni (nr 2), czechowicach-dziedzicach (nr 2), cz\u0119stochowie (nr 29), jarocinie (nr 2), jaros\u0142awiu (nr 1), knurowie (nr 6), konstantynowie \u0142\u00f3dzkim (nr 1), lublinie (nr 21), osieku (nr 2), o\u015bwi\u0119cimiu (nr 1), pcimiu (nr 5), sierczy, sulejowie (nr 2), swarz\u0119dzu (nr 2), tarnowskich g\u00f3rach (nr 5), t\u0142uszczu, uninie czy wilkowicach (nr 2).\n\n\n=== pami\u0105tki po \u015bw. jadwidze andegawe\u0144skiej ===\ndo najcenniejszych pami\u0105tek pozostawionych przez \u015bwi\u0119t\u0105 zalicza si\u0119:\n\nracjona\u0142 \u015bw. jadwigi \u2013 parament przechowywany w katedrze wawelskiej, w\u0142asnor\u0119cznie przez ni\u0105 wyhaftowany, ozdobiony z\u0142otem i per\u0142ami, zak\u0142adany przez metropolit\u0119 krakowskiego w wyj\u0105tkowych uroczysto\u015bciach;\npsa\u0142terz floria\u0144ski \u2013 ksi\u0119ga psalm\u00f3w wykonana specjalnie dla niej, jeden z najcenniejszych zabytk\u00f3w j\u0119zyka polskiego, przechowywany w bibliotece narodowej w warszawie, zredagowany w trzech j\u0119zykach: \u0142aci\u0144skim, polskim i niemieckim;\nroztruchan \u2013 puchar ze z\u0142oconego srebra i kryszta\u0142u g\u00f3rskiego, przechowywany w muzeum w dre\u017anie;\nber\u0142o kr\u00f3lowej jadwigi \u2013 tzw. rektorskie ze z\u0142oconego srebra, przechowywane obecnie w collegium maius uniwersytetu jagiello\u0144skiego w krakowie;\njab\u0142ko i ber\u0142o kr\u00f3lowej jadwigi \u2013 drewniane, z\u0142ocone insygnia grobowe, przechowywane w katedrze na wawelu.\n\n\n=== ikonografia ===\nw ikonografii \u015bw. jadwiga przedstawiana jest w stroju kr\u00f3lewskim.\njej atrybutem s\u0105 buciki, z czym zwi\u0105zana jest legenda:\n\n\n== w kulturze popularnej ==\n\n\n=== literatura ===\njadwidze andegawe\u0144skiej po\u015bwi\u0119cono wiele utwor\u00f3w literackich, w tym powie\u015bci, m.in.:\n\njadwiga i jagienka (1964) \u2013 powie\u015b\u0107 dla dzieci i m\u0142odzie\u017cy, oparta na faktach z \u017cycia jadwigi, autorstwa czes\u0142awy niemyskiej-r\u0105czaszkowej\ndamy polskiego imperium (2017) \u2013 powie\u015b\u0107 historyczna autorstwa kamila janickiego, przedstawiaj\u0105ca losy jadwigi andegawe\u0144skiej, a tak\u017ce jej babki el\u017cbiety \u0142okietk\u00f3wny i prababki jadwigi kaliskiej\nhedvigis. dziedziczka kr\u00f3lestwa (2021) \u2013 powie\u015b\u0107 historyczna autorstwa krzysztofa konopki, przedstawiaj\u0105ca losy m\u0142odej jadwigi oraz jej siostry marii andegawe\u0144skiej i matki el\u017cbiety bo\u015bniaczki\n\n\n=== gry ===\njadwiga andegawe\u0144ska jest przyw\u00f3dc\u0105 polski w grze strategicznej civilization vi z 2016 roku.\nkr\u00f3lowa jadwiga jest postaci\u0105 przewodni\u0105 polskiej kampanii w rozszerzeniu dawn of the dukes do gry strategicznej age of empires ii: definitive edition\n\n\n=== film ===\nhabit i zbroja (2017) \u2013 dokument fabularyzowany o historii zakonu krzy\u017cackiego, w rol\u0119 jadwigi wcieli\u0142y si\u0119 jolanta w\u0119glowska i roma lubi\u0144ska-mycek\nkorona kr\u00f3l\u00f3w (2018) \u2013 polska telenowela historyczna, opowiadaj\u0105ca o monarchii w polsce w xiv wieku, jadwiga andegawe\u0144ska jest g\u0142\u00f3wn\u0105 bohaterk\u0105 sezonu trzeciego, a jej rol\u0119 gra aktorka i modelka dagmara bryzek. w rol\u0119 jadwigi w dzieci\u0144stwie wcieli\u0142y si\u0119 natalia wolska i amelia zawadzka\n\n\n== zobacz te\u017c ==\n\u015bwi\u0119ci i b\u0142ogos\u0142awieni ko\u015bcio\u0142a katolickiego\npolscy \u015bwi\u0119ci i b\u0142ogos\u0142awieni\nmodlitwa za wstawiennictwem \u015bwi\u0119tych\nbeatyfikowani i kanonizowani przez jana paw\u0142a ii\nkult \u015bwi\u0119tych\n1 regiment pieszy koronny im. kr\u00f3lowej jadwigi\nsodalicja \u015bwi\u0119tej jadwigi kr\u00f3lowej\n100 z\u0142otych 1988 jadwiga\n\n\n== uwagi ==\n\n\n== przypisy ==\n\n\n== bibliografia ==\nrobert bubczyk. charakterystyka wsp\u00f3\u0142rz\u0105d\u00f3w jadwigi andegawe\u0144skiej i w\u0142adys\u0142awa ii jagie\u0142\u0142y w polsce. (pdf). \u201eannales universitatis mariae curie-sk\u0142odowska. sectio f, historia\u201d. vol. 52/53, s. 29\u201351, 1997. uniwersytet marii curie-sk\u0142odowskiej w lublinie. issn 0239-4251. oclc 922253454. \noscar halecki, thaddeus gromada: jadwiga of anjou and the rise of east central europe. boukder: social science monographs, 1991, seria: east european monographs, nr 308. isbn 978-0-88033-206-4. oclc 463785472.\nmicha\u0142 koz\u0142owski: kr\u00f3lowa jadwiga andegawe\u0144ska \u2013 \u015bwi\u0119ta polska w\u0142adczyni. old.histmag.org, 2013-10. [dost\u0119p 2019-08-06]. [zarchiwizowane z tego adresu (2020-06-18)].\njerzy ma\u0144kowski. dzie\u0144 urodzin kr\u00f3lowej jadwigi andegawe\u0144skiej i dzie\u0144 jej \u015blubu z w\u0142adys\u0142awem jagie\u0142\u0142\u0105 w kontek\u015bcie aktu krewskiego. uwagi filologa do interpretacji \u017ar\u00f3de\u0142. (pdf). \u201erocznik lubelskiego towarzystwa genealogicznego\u201d. tom v, 2014. issn 2080-9212. oclc 903348383. \njaros\u0142aw nikodem: jadwiga. kr\u00f3l polski. wroc\u0142aw: ossolineum, 2009. isbn 978-83-04-04978-9. oclc 798381903.\nlucjan rydel: kr\u00f3lowa jadwiga. wyd. 1. warszawa: instytut wydawniczy pax, 1984. isbn 83-211-0565-3. oclc 731822871.\npiotr w\u0119cowski. jadwiga andegawe\u0144ska w opinii prawniczej z ko\u0144ca xv w. przyczynek do p\u00f3\u017ano\u015bredniowiecznych wyobra\u017ce\u0144 na temat w\u0142adzy monarszej. \u201eecclesia regnum fontes. studia z dziej\u00f3w \u015bredniowiecza\u201d, s. 250\u2013257, 2014. oclc 998583838. \njan widacki: detektywi na tropie zagadek historii. krak\u00f3w: wydawnictwo wawelskie, 1992. isbn 83-85347-02-x.\njerzy wyrozumski: kr\u00f3lowa jadwiga. mi\u0119dzy epok\u0105 piastowsk\u0105 i jagiello\u0144sk\u0105. krak\u00f3w: universitas, 1997, s. 83\u201384. isbn 83-7052-934-8. oclc 38494021.\n\u015bw. jadwiga kr\u00f3lowa polski. [w:] cyfrowa biblioteka narodowa [on-line]. polona.pl. [dost\u0119p 2018-03-01]. [zarchiwizowane z tego adresu (2013-05-09)].\n\u015bwi\u0119ta jadwiga kr\u00f3lowa, materia\u0142y na brewiarz.pl .\n\n\n== linki zewn\u0119trzne ==\nikonografia \u015bwi\u0119tej jadwigi kr\u00f3lowej. sodalicja.org. [dost\u0119p 2018-01-09].\nkolekcja po\u015bwi\u0119cona kr\u00f3lowej jadwidze w bibliotece polona\nw\u0142adys\u0142aw staich: \u201ebudzenie \u015bwi\u0119tej\u201d: dzieje kultu kr\u00f3lowej jadwigi. krak\u00f3w: ksi\u0119garnia krakowska, 1933. oclc 749459516.brak strony w ksi\u0105\u017cce\nw\u0142adys\u0142aw bandurski: o najwy\u017cszy ho\u0142d kr\u00f3lowej jadwidze. krak\u00f3w: drukarnia \u201eczasu\u201d, 1910. oclc 838941367.brak strony w ksi\u0105\u017cce\nzofia soko\u0142owska: kr\u00f3lowa jadwiga. pozna\u0144: drukarnia s. a. \u201eostoja\u201d, 1934. oclc 837374127.brak strony w ksi\u0105\u017cce\naleksander prze\u017adziecki: \u017cycie domowe jadwigi i jagie\u0142\u0142y z regestr\u00f3w skarbowych z lat 1388\u20131417. warszawa: sk\u0142. g\u0142\u00f3wny w ksi\u0119garni kommisowej z. steblera, 1854. oclc 750723271.brak strony w ksi\u0105\u017cce\n\u015bw. jadwiga, kr\u00f3lowa. [w:] miesi\u0119cznik rodzin katolickich \u201enasza arka\u201d [on-line]. 2007-06. [dost\u0119p 2018-06-18]. [zarchiwizowane z tego adresu (2018-06-19)]."