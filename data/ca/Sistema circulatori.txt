"el sistema circulatori \u00e9s l'encarregat de transportar la sang des del cor fins a totes les diferents parts del cos. \u00e9s el conjunt d'\u00f2rgans i teixits format pel sistema cardiovascular, encarregat de la distribuci\u00f3 de la sang, i pel sistema limf\u00e0tic, encarregat de fer circular la sang per l'interior de l'organisme. en general, tots els vertebrats disposen de sistemes circulatoris molt semblants, aix\u00ed els insectes i altres animals. la pres\u00e8ncia d'un sistema circulatori \u00e9s inherent als animals grans, que requereixen aportar oxigen i nutrients a totes les c\u00e8l\u00b7lules de l'organisme. en els animals grans la difusi\u00f3 passiva des del medi exterior fins a les parts m\u00e9s internes resulta insuficient per cobrir les necessitats metab\u00f2liques.\ns'encarrega de transportar els nutrients i l'oxigen a totes les c\u00e8l\u00b7lules del cos i rebre subst\u00e0ncies nocives d'origen metab\u00f2lic i transportar-les als \u00f2rgans d'excreci\u00f3. tamb\u00e9 \u00e9s la via per on circulen les hormones i participa en importants funcions de defensa immunit\u00e0ria i homeost\u00e0tica.\nla circulaci\u00f3 sangu\u00ednia en els mam\u00edfers es fa amb dos circuits: el pulmonar o menor que porta la sang des del ventricle dret del cor cap als pulmons, on s'oxigena i la retorna a l'aur\u00edcula esquerra, i el general o major que porta sang oxigenada des del ventricle esquerre del cor a la resta d'\u00f2rgans del cos i retorna aquesta sang, ja desoxigenada, al cor. est\u00e0 completament separada la sang rica en oxigen de la sang rica en di\u00f2xid de carboni.\nel sistema limf\u00e0tic es distingeix del sanguini pel fet que els seus vasos van des dels teixits cap al cor. transporta la limfa, que \u00e9s semblant al l\u00edquid intersticial i al plasma sanguini, encara que amb menys prote\u00efnes i cap gl\u00f2bul vermell.\nprincipals \u00f2rgans de l'aparell circulatori\n\ncor: que actua com a bomba propulsora amb v\u00e0lvules per fer un corrent unidireccional.\nvasos sanguinis:\nart\u00e8ria (surt des del cor, t\u00e9 v\u00e0lvules sigmoidees)\nvena (entra cap al cor)\ncapil\u00b7lar (vas molt fi on hi ha el canvi cel\u00b7lular)\nvasos limf\u00e0tics\nganglis limf\u00e0tics\n\n\n== circulaci\u00f3 pulmonar ==\n\nla circulaci\u00f3 pulmonar \u00e9s la part del sistema cardiovascular que transporta sang pobra en oxigen del cor cap als pulmons, i retorna sang oxigenada al cor.\nla sang pobra en oxigen provinent de la vena cava penetra a l'aur\u00edcula dreta del cor i flueix per la v\u00e0lvula tric\u00faspide fins al ventricle dret, on \u00e9s bombada per la v\u00e0lvula semilunar pulmonar vers les art\u00e8ries pulmonars que es dirigeixen als pulmons. les venes pulmonars porten la sang, ara rica en oxigen, al cor, on entra a l'aur\u00edcula esquerra abans de fluir per la v\u00e0lvula mitral fins al ventricle esquerre. des d'all\u00ed, la sang rica en oxigen \u00e9s bombada a l'exterior via l'aorta cap a la resta del cos.\n\n\n== circulaci\u00f3 sist\u00e8mica ==\nla circulaci\u00f3 sist\u00e8mica \u00e9s la part del sistema circulatori que transporta sang oxigenada del cor cap a la resta del cos i retorna sang pobra en oxigen al cor. la circulaci\u00f3 sist\u00e8mica \u00e9s, en termes de dist\u00e0ncia, molt m\u00e9s llarga que la pulmonar, ja que transporta sang a totes les parts del cos llevat dels pulmons.\n\n\n== circulaci\u00f3 coron\u00e0ria ==\n\nel sistema circulatori coronari subministra sang al cor. com que proporciona sang oxigenada al cos, per definici\u00f3 forma part del sistema circulatori sist\u00e8mic.\n\n\n== cor ==\n\nel cor bomba sang oxigenada al cos i sang desoxigenada als pulmons. al cor hum\u00e0 hi ha una aur\u00edcula i un ventricle per cada circulaci\u00f3, i amb la suma de la circulaci\u00f3 pulmonar i la sist\u00e8mica hi ha quatre cambres en total: l'aur\u00edcula esquerra, el ventricle esquerre, l'aur\u00edcula dreta i el ventricle dret. l'aur\u00edcula dreta \u00e9s la cambra superior del costat dret. la sang que retorna a l'aur\u00edcula dreta est\u00e0 desoxigenada (\u00e9s pobra en oxigen) i passa al ventricle dret per ser bombada per l'art\u00e8ria pulmonar cap als pulmons, on ser\u00e0 reoxigenada i se li traur\u00e0 el di\u00f2xid de carboni. l'aur\u00edcula esquerra rep sang reoxigenada dels pulmons, aix\u00ed com la vena pulmonar, que passa pel potent ventricle esquerre per ser bombada per l'aorta cap als diferents teixits del cos.\n\n\n== sistema circulatori tancat ==\nel sistema cardiovascular dels \u00e9ssers humans \u00e9s tancat, \u00e9s a dir, la sang mai no abandona la xarxa de vasos sanguinis. en canvi, l'oxigen i els nutrients es difonen a trav\u00e9s de les capes dels vasos sanguinis i penetren al fluid intersticial, que porta oxigen i nutrients a les c\u00e8l\u00b7lules objectiu, i porta di\u00f2xid de carboni i residus en la direcci\u00f3 inversa. l'altre component del sistema circulatori, el sistema limf\u00e0tic, no \u00e9s tancat.\nel cor \u00e9s un \u00f2rgan buit, contr\u00e0ctil, t\u00e9 forma c\u00f2nica, del volum d'un puny en els \u00e9ssers humans i de parets musculoses.\nes troba a la cavitat tor\u00e0cica, sota l'est\u00e8rnum, en una cavitat entre els 2 pulmons anomenada mediasi.\n\n\n== altres animals ==\nen la majoria d'invertebrats el sistema circulatori consta d'una s\u00e8rie de vasos contr\u00e0ctils, un dels quals, nomenat dorsal, actua com a \u00f2rgan impel\u00b7lent de la sang; el conjunt no forma un sistema tancat, sin\u00f3 que els vasos van a parar a llacunes, en les quals banyen els \u00f2rgans. nom\u00e9s els an\u00e8l\u00b7lids (per exemple, els cucs de terra) i els cefal\u00f2podes (s\u00e8pies i pops), dins els invertebrats, tenen un aparell circulatori tancat, amb un vas dorsal per on la sang circula cap endavant i un de ventral per on circula cap endarrere; ambd\u00f3s vasos s\u00f3n reunits per vasos transversals.\nels insectes, onic\u00f2fors i an\u00e8l\u00b7lids primitius presenten un primitiu aparell vascular, anomenat hemocel, compost essencialment de llacunes que es comuniquen les unes amb les altres i per les quals circula la hemolinfa, aquesta \u00e9s comparada amb la sang, no obstant i aix\u00f2, difereix bastant d'aquesta, puix que les seves funcions principals s\u00f3n l'emmagatzematge i el transport d'aigua i de subst\u00e0ncies nutritives per tot el cos, la destrucci\u00f3 de c\u00e8l\u00b7lules estranyes i la de servir de vehicle dels productes de rebuig fins als tubs de malpighi, on s\u00f3n absorbits. l'hemolinfa careix d'hemoglobina i, per tant, ni transporta oxigen ni interv\u00e9 pr\u00e0cticament en el sistema respiratori; per la manca d'hemoglobina li dona l'aspecte verd\u00f3s o groguenc caracter\u00edstic en els insectes.\nel sistema circulatori de tots els vertebrats s\u00f3n tancats, com en els \u00e9ssers humans. tanmateix, el sistema dels peixos, amfibis, r\u00e8ptils i ocells representen diferents estadis de l'evoluci\u00f3 del sistema circulatori.\n\n\n== aparell circulatori obert ==\nl'aparell circulatori obert \u00e9s caracter\u00edstic dels artr\u00f2podes i del mol\u00b7luscos no cefal\u00f2podes. el l\u00edquid (hidrolimfa) que es mou pels vasos s'aboca al llaumen i als espais intercel\u00b7lulars (hemocel) i posteriorment torna al circuit.\n\n\n== hist\u00f2ria del seu descobriment ==\nla relaci\u00f3 entre l'hemorr\u00e0gia i la mort ha estat probablement identificada molt d'hora en la hist\u00f2ria de la humanitat. els egipcis havien identificat la sang com a font de vida i la seu de l'\u00e0nima.\ndisseccions realitzades a partir d'animals sacrificats realitzades pels metges grecs de cos, al segle v ac, seguidors de la tradici\u00f3 d'hip\u00f2crates, van induir a errors de representaci\u00f3. com ara que cregueren que les art\u00e8ries portaven aire perqu\u00e8 estaven buides de l\u00edquid, o que com el fetge i la melsa estaven banyades en sang, consideraren que aquests dos \u00f2rgans eren elements importants del seu transport. her\u00f2fil de calced\u00f2nia, metge d'alexandria durant el segle iv ac, descrigu\u00e9 per primera vegada la palpaci\u00f3 dels polsos. va ser en eras\u00edstrat de keos (320-250 ac) ede qui es t\u00e9 not\u00edcia que va fer la primera descripci\u00f3 de les v\u00e0lvules venoses.gal\u00e8 (131-201) va fer una descripci\u00f3 detallada de la xarxa de venes i art\u00e8ries a partir de la dissecci\u00f3 de porcs, per\u00f2 interpret\u00e0 err\u00f2niament el paper dels \u00f2rgans. segons ell, la sang es crea al fetge a partir dels aliments, i despr\u00e9s viatja a trav\u00e9s de les venes i va, per una banda, als pulmons per barrejar-se amb l'aire, i de l'altra va des del ventricle dret al ventricle esquerre a trav\u00e9s de la porositat de la paret, des d'on es redistribueix la calor pel cos. quan arriba a les extremitats, la sang es fa servir i apareix en forma de suor.\nels metges musulmans tradu\u00efren tractats de medicina despr\u00e9s d'envair el pa\u00eds al segle vii; entre ells, hi havia el tractat sobre la circulaci\u00f3 de gal\u00e8, que tradu\u00ed averrois. a partir del segle x, apareixen descrites diverses malalties cardiovasculars, com la trombosi i el col\u00b7lapse, estudiats per avicenna, o la pericarditis que descrigu\u00e9 avenzoar. ibn an-naf\u00eds, el 1242, va ser el primer a descriure la circulaci\u00f3 pulmonar (la circulaci\u00f3 menor) i l'enriquiment amb aire de la sang que es realitza els pulmons. el treball d'ibn an-naf\u00eds va ser desconegut fins a l'any 1924 quan al taouis, un metge egipci, va trobar la traducci\u00f3 d'andr\u00e9 alpages a la biblioteca nacional de berl\u00edn.\nal segle xvi, l'aragon\u00e8s miguel servet va descriure la circulaci\u00f3 pulmonar. se suposa que coneixia el treball d'ibn an-naf\u00eds a trav\u00e9s de la traducci\u00f3 d'andr\u00e9 alpages. l'itali\u00e0 realdo colombo va ser el primer a descriure completament la circulaci\u00f3 pulmonar.\nva ser andrea cesalpino (1519-1603) el que va utilitzar per primer cop el terme \"circulaci\u00f3\" i atribu\u00ed la funci\u00f3 central al cor, quan fins aquell moment es pensava que el fetge era el que generava el moviment. william harvey (1578-1657), alumne d'acquapendente fabrice (1537-1619), que en el seu llibre exercitatio anat\u00f2mica de motu cordis et sanguinis en animalibus (1628) realitz\u00e0 la primera descripci\u00f3 del sistema circulatori. en ell descriu la direcci\u00f3 i la funci\u00f3 exacta de les v\u00e0lvules venoses, i estableix que la quantitat de l\u00edquid \u00e9s molt important, de diversos litres per minut. el 1661, marcello malpighi, amb un microscopi, va identificar per primera vegada els capil\u00b7lars.\nel 1956, andr\u00e9 fr\u00e9d\u00e9ric cournand, werner forssmann i dickinson w. richards van ser guardonats amb el premi nobel de medicina \"pels seus descobriments sobre el cateterisme card\u00edac i els canvis patol\u00f2gics en el sistema circulatori\". en la seva confer\u00e8ncia sobre nobel, forssmann acredita william harvey com el precursor de la cardiologia amb la publicaci\u00f3 del seu llibre el 1628.als anys setanta, diana mcsherry va desenvolupar sistemes basats en ordinador per crear imatges del sistema circulatori i del cor sense necessitat de cirurgia.\n\n\n== malalties cardiovasculars ==\nles malalties cardiovasculars s\u00f3n la classe de malalties que afecten el cor o els vasos sanguinis (art\u00e8ries i venes). encara que el terme t\u00e8cnicament es refereix a qualsevol malaltia que afecta el sistema cardiovascular (com els utilitzats en el vocabulari), \u00e9s generalment utilitzat per referir-se als relacionats amb l'arterioesclerosi (malaltia arterial). les malalties que afecten l'aparell cardiovascular representen la primera causa de mortalitat al m\u00f3n occidental, fins al punt que s'estima que aquestes esdevindran una pand\u00e8mia arreu del m\u00f3n cap a l'any 2030. a catalunya l'any 2007 varen causar 17.745 morts (8.135 homes i 9.610 dones), fet que suposa el 29,9% de totes les defuncions (26,6% en homes i 33,4% en dones), amb una taxa bruta de mortalitat per cada 100.000 habitants de 229 en homes i 265 en dones.\n\n\n=== factors de risc ===\n\n\n==== factors no modificables ====\nher\u00e8ncia: els progenitors tenen o han tingut malalties cardiovasculars\nsexe mascul\u00ed : els homes presenten un risc m\u00e9s elevat que les dones i aquestes els afecten abans en el temps. despr\u00e9s de la menopausa el risc augmenta en les dones, tot i que aquest sempre \u00e9s menor que en els homes.\nedat: 4 de cada cinc pacients que moren de malaltia cardiovascular s\u00f3n majors de 65 anys\n\n\n==== estil de vida ====\ntabaquisme: els fumadors presenten el doble de risc respecte als no fumadors. davant d'un atac de cor els fumadors tenen m\u00e9s risc de mort sobtada en l'hora posterior a declarar-se aquest que els no fumadors.\nhipercolesterol\u00e8mia: el risc s'incrementa si augmenta el nivell de colesterol en sang.\nhipertensi\u00f3 arterial: augmenta la c\u00e0rrega de treball que ha de suportar el cor, augmentant el risc d'accident vascular encef\u00e0lic, atac de cor, etc.\ninactivitat f\u00edsica : el sedentarisme \u00e9s un factor de risc. l'activitat f\u00edsica, principalment l'aer\u00f2bica, regular pren molta rellev\u00e0ncia en la prevenci\u00f3.\ndiabetis mellitus: incrementa el risc de patir una malaltia cardiovascular. el 80% dels pacients de diabetis poden patir una malaltia d'aquest tipus.\nobesitat: predisposa a les malalties cardiovasculars. com en la hipertensi\u00f3 el sobrep\u00e8s augmenta el treball que ha de realitzar el cor, aix\u00ed mateix aquest sol estar relacionat amb un nivell alt de colesterol i \u00e9s un factor for\u00e7a negatiu per pacients amb diabetis.\nestr\u00e8s: la relaci\u00f3 entre estr\u00e8s i malaltia cardiovascular \u00e9s reconeguda, possiblement perqu\u00e8 aquest s'interrelaciona amb altres factors de risc.\n\n\n=== malalties coron\u00e0ries ===\n\n\n==== angina de pit i infart agut de miocardi (iam) ====\ns\u00edndromes ocasionats per una disminuci\u00f3 de la sang aportada al cor i la conseg\u00fcent manca d'aportaci\u00f3 d'oxigen. quan \u00e9s temporal i no provoca necrosi (mort de les c\u00e8l\u00b7lules) de la zona afectada s'anomena angina de pit. si \u00e9s permanent i provoca necrosi s'anomena infart agut de miocardi.\nl'infart agut de miocardi es dona quant les art\u00e8ries coron\u00e0ries s'obstrueixen, el miocardi no pot produir l'energia suficient per a moure's i les c\u00e8l\u00b7lules que no reben oxigen es moren. amb for\u00e7a freq\u00fc\u00e8ncia, despr\u00e9s de patir un infart agut, apareixen arr\u00edtmies ventriculars o bloqueigs en el cor, apareixent una insufici\u00e8ncia card\u00edaca. tamb\u00e9 es pot produir un defecte en el tancament de la v\u00e0lvula mitral, donant-se una insufici\u00e8ncia card\u00edaca amb congesti\u00f3 pulmonar. per sort, els aven\u00e7os m\u00e8dics permeten controlar molts d'aquests defectes mitjan\u00e7ant l'\u00fas del desfibril\u00b7lador extern autom\u00e0tic i marcapassos.\n\n\n==== cardiopatia isqu\u00e8mica ====\nla cardiopatia isqu\u00e8mica \u00e9s la malaltia ocasionada per l'arterioesclerosi de les art\u00e8ries coron\u00e0ries. l'arterioesclerosi coron\u00e0ria \u00e9s un proc\u00e9s lent de formaci\u00f3 de col\u00b7lagen i acumulaci\u00f3 de l\u00edpids i limf\u00f2cits que provoquen l'estrenyiment (estenosi) de les art\u00e8ries coron\u00e0ries.\n\n\n==== insufici\u00e8ncia card\u00edaca ====\nla insufici\u00e8ncia card\u00edaca es produeix quan hi ha un desequilibri entre la capacitat del cor per a bombar sang i les necessitats de l'organisme. el cor no \u00e9s capa\u00e7 de bombar la sang suficient. s'estima que prop de 23 milions de persones en el m\u00f3n pateixen aquesta malaltia, sent la principal causa d'hospitalitzaci\u00f3 a occident, especialment en majors de 65 anys\n\n\n==== miocardiopatia ====\nles miocardiopaties s\u00f3n malalties espec\u00edfiques del m\u00fascul card\u00edac. aquest pot fallar per: una contracci\u00f3 deficient que no permet al cor buidar-se adequadament. una mala relaxaci\u00f3 que no permet al cor omplir-se adequadament o ambdues a l'hora, fet que no permet al cor bombar la quantitat adequada de sang. les m\u00e9s freq\u00fcents s\u00f3n: la miocardiopatia dilatada, miocardiopatia hipertr\u00f2fica i la miocardiopatia restrictiva.\n\n\n==== valvulopatia ====\nles valvulopaties s\u00f3n les malalties pr\u00f2pies de les v\u00e0lvules del cor. la funci\u00f3 de les v\u00e0lvules del cor \u00e9s obrir-se i tancar-se correctament durant el cicle card\u00edac. aix\u00f2 permet el pas de la sang d'una cavitat a una altra i que pugui avan\u00e7ar sense retrocedir. les v\u00e0lvules poden espatllar per infeccions, per traumatismes, per envelliment, etc. fa anys la causa fonamental era la febre reum\u00e0tica, una malaltia infreq\u00fcent ara en els pa\u00efsos desenvolupats. com a conseq\u00fc\u00e8ncia de l'augment de l'esperan\u00e7a de vida, han aparegut altres formes de valvulopatia. la m\u00e9s freq\u00fcent \u00e9s la valvulopatia degenerativa en pacients ancians, que consisteix en l'envelliment, enduriment i calcificaci\u00f3 de les v\u00e0lvules, la qual cosa limita la seva mobilitat i afecta el seu funcionament.\n\n\n==== arr\u00edtmies ====\nuna arr\u00edtmia \u00e9s una alteraci\u00f3 del ritme card\u00edac. apareixen per algun d'aquests tres motius: un dels mecanismes el\u00e8ctrics falla per manca de generaci\u00f3 de l'impuls el\u00e8ctric; l'impuls el\u00e8ctric s'origina en un lloc erroni; els camins per a la conducci\u00f3 el\u00e8ctrica estan alterats.\nhi ha diferents classificacions de les arr\u00edtmies:\n\npel seu origen:\nsupraventriculars: es localitzen per sobre dels ventricles: a les aur\u00edcules o al node aur\u00edculo-ventricular.\nventriculars: s'originen en els ventricles.\nper la seva freq\u00fc\u00e8ncia card\u00edaca\nr\u00e0pida o taquic\u00e0rdia: freq\u00fc\u00e8ncia superior als 100 batecs per minut.\nlenta o bradic\u00e0rdia: freq\u00fc\u00e8ncia per sota dels 60 batecs per minut.\nper la seva causa\nfisiol\u00f2giques: originades per una alteraci\u00f3 org\u00e0nica o d'un altre nivell (an\u00e8mia, taquic\u00e0rdia en l'exercici, bradic\u00e0rdia sinusal produ\u00efda en l'entrenament esportiu, etc.).\npatol\u00f2giques: no atribu\u00efbles a cap causa secund\u00e0ria.\nper la seva repetici\u00f3\ncr\u00f2niques: de car\u00e0cter permanent.\nparox\u00edstica: es presenten en ocasions puntuals.\n\n\n==== cardiopatia cong\u00e8nita ====\nles cardiopaties cong\u00e8nites s\u00f3n malformacions estructurals del cor i dels grans vasos que estan presents en el moment de n\u00e9ixer. la seva incid\u00e8ncia global \u00e9s de 8 per cada 1.000 nadons. hi ha m\u00e9s de 50 tipus diferents de lesions cong\u00e8nites. sovint, pot presentar-se una combinaci\u00f3 de diverses cardiopaties cong\u00e8nites en un mateix nen, per\u00f2 la gravetat del cas no ve definida necess\u00e0riament pel nombre de lesions associades. a espanya neixen anualment 5.000 nens amb algun tipus de cardiopatia cong\u00e8nita. la majoria dels casos s\u00f3n malalties lleus que desapareixen amb el temps.\n\n\n== malalties vasculars ==\nles malalties vasculars afecten els vasos del sistema circulatori (venes i arteries). com ja hem indicat les malalties de l'aparell circulatori constitueixen la primera causa de mort en moltes regions del m\u00f3n. entre les malalties de l'aparell circulatori, la malaltia cerebro-vascular i la malaltia isqu\u00e8mica del cor s\u00f3n la primera i la segona causa de mort, respectivament, en ambd\u00f3s sexes a catalunya. malgrat l'espectacularitat de l'infart i que sembla que aquest \u00e9s l'accident vascular m\u00e9s temut, la incid\u00e8ncia \u00e9s m\u00e9s gran en l'accident vascular cerebral. l'any 1996 les malalties de l'aparell circulatori suposaven el 24,7% i eren la primera causa d'internament de llarga durada, junt amb la malaltia cerebro-vascular que suposava el 17,8%. per diagn\u00f2stics, els de malalties vasculars cerebrals suposaven el 32,3%, essent el 39,1% de dem\u00e8ncies, moltes d'elles d'origen vascular per deteriorament intel\u00b7lectual i cognitiu produ\u00eft per insufici\u00e8ncia vascular cerebral cr\u00f2nica. l'estudi recent m\u00e9s proper al respecte que tenim a l'abast \u00e9s el de la comunitat d'ast\u00faries, segons el qual les arteriopaties perif\u00e8riques afecten cl\u00ednicament a l'1% de la poblaci\u00f3 menor de 50 anys i al 5% de la m\u00e9s gran d'aquesta edat i la pateixen 1 de cada 10 homes majors de 70 anys. de l'estudi elaborat per l'organitzaci\u00f3 mundial de la salut i per l'escola de salut p\u00fablica de harvard se'n despr\u00e8n, d'altra banda, que els infarts de miocardi, considerats fins fa poc com una malaltia derivada de l'abund\u00e0ncia, s'han convertit en la primera causa de mort a la majoria de pa\u00efsos pobres. els infarts cerebrals tamb\u00e9 s'han est\u00e8s a aquests pa\u00efsos.\nla sida, una de les m\u00e0ximes prioritats de la salut p\u00fablica, mata molt menys (312.000 persones arreu del m\u00f3n durant l'any 1990) que els accidents vasculars cerebrals (4.381.000 persones durant el mateix any).\n\n\n=== accident vascular cerebral ===\n\nl'accident vascular cerebral (avc), popularment anomenat un atac de feridura o ictus cerebral, \u00e9s un episodi agut d'afectaci\u00f3 de la circulaci\u00f3 cerebral; es produeix una lesi\u00f3 irreversible en un territori cerebral a causa de la p\u00e8rdua de flux sanguini al cervell, produint una s\u00e8rie de s\u00edmptomes i/o signes variables en funci\u00f3 de l'\u00e0rea cerebral afectada.\n\n\n=== aneurisma cerebral ===\n\nl'aneurisma cerebral (tamb\u00e9 conegut com a aneurisma intracranial o intracerebral) \u00e9s un punt feble o fi en un vas sanguini cerebral que sobresurt com un bal\u00f3 i s'ompli de sang. l'aneurisma sortint pot pressionar algun nervi o teixit cerebral circumdant. els vasos poden arribar a trencar-se, vessant sang en el teixit circumdant (hemorr\u00e0gia). alguns aneurismes cerebrals, particularment els que s\u00f3n molt petits, no sagnen o causen altres problemes. els aneurismes cerebrals poden produir-se en qualsevol lloc del cervell, per\u00f2 la majoria est\u00e0 situada al costat del bucle d'art\u00e8ries que passen entre la part inferior del cervell i la base del crani.\n\n\n=== aterotrombosi ===\n\nl'aterotrombosi \u00e9s el fenomen patol\u00f2gic pel qual es forma un trombe sobre una lesi\u00f3 arterioescler\u00f2tica preexistent. desenvolupa un paper cabdal en el desenvolupament i evoluci\u00f3 de trastorns cardiovasculars que cursen amb isqu\u00e8mia que afecta la circulaci\u00f3 cerebral, coron\u00e0ria o arterial perif\u00e8rica.\n\n\n=== hipertensi\u00f3 arterial ===\n\nla hipertensi\u00f3 arterial (hta) \u00e9s una malaltia cr\u00f2nica consistent en una elevaci\u00f3 persistent de la pressi\u00f3 arterial, per sobre de 140/90 mmhg. la hipertensi\u00f3 persistent \u00e9s un dels factors de risc de: accident vascular cerebral, infart de miocardi, insufici\u00e8ncia card\u00edaca i aneurisma arterial, i \u00e9s la principal causa d'insufici\u00e8ncia renal cr\u00f2nica.\n\n\n=== variu ===\n\nles varius s\u00f3n dilatacions permanents de les venes, quasi sempre d'algun dels membres inferiors. s\u00f3n un signe de malaltia venosa cr\u00f2nica, constitu\u00efda per una dilataci\u00f3 de les venes que pertorba la circulaci\u00f3 unidireccional de la sang vers el cor, a causa d'una disfunci\u00f3 de les v\u00e0lvules que no n'asseguren l'antireflux. normalment no solen comportar serioses complicacions, per\u00f2 poden produir dolor i picor, a m\u00e9s del deteriorament est\u00e8tic corporal.\n\n\n=== telangi\u00e8ctasi ===\nla telangi\u00e8ctasi \u00e9s una dilataci\u00f3 dels vasos sanguinis m\u00e9s petits (arterioles, capil\u00b7lars, v\u00e8nules) a prop de la superf\u00edcie de la pell i d'altres estructures o \u00f2rgans. normalment les telangi\u00e8ctasis mesuren nom\u00e9s uns pocs mil\u00b7l\u00edmetres i es poden presentar arreu del cos, tot i que s\u00f3n m\u00e9s freq\u00fcents al nas, les galtes i la barbeta.\n\n\n== m\u00e8todes de diagnosi ==\nelectrocardiograma (ecg/ekg) :\u00e9s una prova senzilla que no produeix cap mol\u00e8stia i no t\u00e9 cap risc per al pacient. \u00e9s molt \u00fatil per al diagn\u00f2stic de diverses afeccions com les arr\u00edtmies o l'infart de miocardi.\nergometria : coneguda tamb\u00e9 com a prova d'esfor\u00e7, consisteix en la realitzaci\u00f3 d'exercici f\u00edsic en tap\u00eds rodant o bicicleta est\u00e0tica per valorar el pron\u00f2stic de la malaltia coron\u00e0ria i el seu tractament. \u00e9s una t\u00e8cnica de diagnosi fonamental que \u00e9s \u00fatil sobretot per al diagn\u00f2stic de l'angina de pit en pacients amb dolor tor\u00e0cic i per valorar la resposta del cor davant l'exercici.\nholter : permet el monitoratge del ritme card\u00edac al llarg d'un dia complet. el pacient ha de prendre nota de les possibles alteracions que percebi durant aquest temps. el holter \u00e9s un dispositiu electr\u00f2nic de petita grand\u00e0ria que registra i emmagatzema l'electrocardiograma del pacient almenys 24 hores. sol emprar-se en pacients amb sospita d'ar\u00edtmia card\u00edaca o per diagnosticar una isqu\u00e8mia silent.\necocardiograma : l'ecocardiograma \u00e9s una prova diagn\u00f2stica fonamental perqu\u00e8 ofereix una imatge en moviment del cor. mitjan\u00e7ant ultrasons, l'ecocardiografia aporta informaci\u00f3 sobre la forma, la mida i la for\u00e7a del cor, el moviment i gruix de les seves parets i el funcionament de les seves v\u00e0lvules.altres proves diagn\u00f2stiques s\u00f3n:\n\n\n== refer\u00e8ncies ==\n\n\n== enlla\u00e7os externs ==\nmodel arxivat 2007-09-27 a wayback machine. de la circulaci\u00f3 sangu\u00ednia general i limf\u00e0tica (animaci\u00f3 amb flash).\nvisualitzaci\u00f3 arxivat 2007-09-27 a wayback machine. de la circulaci\u00f3 sangu\u00ednia (animaci\u00f3 amb flash).\nfundaci\u00f3n espanyola del coraz\u00f3n (castell\u00e0)\nel sistema circulatori resum de tots els temes"