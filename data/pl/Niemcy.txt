"niemcy; republika federalna niemiec, rfn (niem. deutschland; bundesrepublik deutschland, brd, [\u02c8b\u028and\u0259s\u0281epu\u02ccbli\u02d0k \u02c8d\u0254\u028ft\u0361\u0283lant], ) \u2013 pa\u0144stwo federacyjne po\u0142o\u017cone w zachodniej i \u015brodkowej europie. sk\u0142ada si\u0119 z 16 kraj\u00f3w zwi\u0105zkowych (land\u00f3w), spo\u015br\u00f3d kt\u00f3rych jeden to jego stolica i zarazem najwi\u0119ksze miasto \u2013 berlin. pa\u0144stwo ma powierzchni\u0119 357 578 km\u00b2 i panuje w nim klimat umiarkowany. z oko\u0142o 83 milionami mieszka\u0144c\u00f3w jest najludniejszym pa\u0144stwem unii europejskiej. stanowi czo\u0142owe pod wzgl\u0119dem gospodarczym i politycznym pa\u0144stwo europy. stanowi cz\u0119\u015b\u0107 strefy schengen i strefy euro, jest cz\u0142onkiem onz, oecd, g7, g20. po stanach zjednoczonych niemcy s\u0105 drugim krajem docelowym migracji na \u015bwiecie. niemiecka gospodarka stanowi jedn\u0105 z najwi\u0119kszych na \u015bwiecie. niemcy maj\u0105 tak\u017ce bogat\u0105 histori\u0119 i dziedzictwo kulturowe.\nw staro\u017cytno\u015bci tereny obecnych niemiec zamieszkiwa\u0142y plemiona celt\u00f3w. germanie (w obecnym rozumieniu tej nazwy) zamieszkiwali po\u0142udniowo-zachodni\u0105 skandynawi\u0119 i jutlandi\u0119. zanim zostali po raz pierwszy wzmiankowani w \u017ar\u00f3dle historycznym, zacz\u0119li migrowa\u0107 wzd\u0142u\u017c wybrze\u017cy ba\u0142tyku i na po\u0142udnie. na terenie wsp\u00f3\u0142czesnych niemiec skolonizowali oni przede wszystkim ziemie nad \u0142ab\u0105 i na wsch\u00f3d od niej. w staro\u017cytno\u015bci, w v wieku p.n.e. herodot wymienia w swojej historiae plemienia neur\u00f3w, budyn\u00f3w czy scyt\u00f3w oraczy, kt\u00f3re to by\u0142y plemionami pras\u0142owia\u0144skimi. by\u0142a to pierwsza wzmianka o s\u0142owianach w literaturze antycznej. we wczesnym \u015bredniowieczu s\u0142owia\u0144skie osadnictwo mia\u0142o te\u017c miejsce na terenie dzisiejszej bawarii (bavaria slavica). w p\u00f3\u017aniejszych wiekach s\u0142owianie ulegli germanizacji.\npocz\u0105wszy od x wieku terytoria niemieckie sta\u0142y si\u0119 trzonem \u015bwi\u0119tego cesarstwa rzymskiego, kt\u00f3rego w\u0142adza centralna z czasem os\u0142ab\u0142a, wskutek czego w xvi wieku p\u00f3\u0142nocne, wschodnie i centralne niemcy sta\u0142y si\u0119 centrum reformacji protestanckiej, podczas gdy cz\u0119\u015bci po\u0142udniowe i zachodnie pozosta\u0142y katolickie. wojna trzydziestoletnia i ko\u0144cz\u0105cy j\u0105 pok\u00f3j westfalski, narzucony cesarstwu przez francj\u0119 i szwecj\u0119, po\u0142o\u017cy\u0142y kres pr\u00f3bom przywr\u00f3cenia realnej w\u0142adzy centralnej cesarza, za\u015b samo cesarstwo ostatecznie upad\u0142o w 1806 r. w nast\u0119pstwie wojen napoleo\u0144skich. hegemonia francuska w utworzonym marionetkowym zwi\u0105zku re\u0144skim doprowadzi\u0142a do rozwoju pangermanizmmu, z kolei niech\u0119\u0107 do tej idei po kongresie wiede\u0144skim ze strony wielonarodowej cesarskiej austrii i blokowanie przez ni\u0105 dzia\u0142a\u0144 zjednoczeniowych w zdominowanym przez siebie zwi\u0105zku niemieckim wzmocni\u0142o postulaty budowy tzw. ma\u0142ych niemiec, nieobejmuj\u0105cych monarchii habsburg\u00f3w, czego pierwszym odbiciem sta\u0142 si\u0119 powo\u0142any bez niej niemiecki zwi\u0105zek celny.\nwsp\u00f3\u0142czesna pa\u0144stwowo\u015b\u0107 niemiecka korzeniami si\u0119ga utworzonego z inicjatywy prus w 1866 r. zwi\u0105zku p\u00f3\u0142nocnoniemieckiego, kt\u00f3ry wskutek zjednoczenia niemiec sta\u0142 si\u0119 w 1871 roku cesarstwem niemieckim. pod jego przewodnictwem zawi\u0105zany zosta\u0142 sojusz pa\u0144stw centralnych, pokonany w i wojnie \u015bwiatowe przez porozumienie pa\u0144stw ententy, za\u015b poniesiona kl\u0119ska wojenna wywo\u0142a\u0142a w niemczech w latach 1918\u20131919 rewolucj\u0119, wskutek kt\u00f3rej ukszta\u0142towa\u0142 si\u0119 nowy ustr\u00f3j pa\u0144stwa znany jako republika weimarska. w wyniku traktatu wersalskiego utraci\u0142a ona na rzecz odrodzonej polski wi\u0119kszo\u015b\u0107 dawnego zaboru pruskiego, a tak\u017ce straci\u0142a wi\u0119kszo\u015b\u0107 innych ziem zdobytych po styczniu 1871 r., niemniej cieszy\u0142a si\u0119 pocz\u0105tkowo w latach 20. xx wieku okresem wzgl\u0119dnej stabilno\u015bci i swobody gospodarczej, politycznej i kulturalnej (goldene zwanziger), trwaj\u0105cym a\u017c do nadej\u015bcia wielkiego kryzysu, kt\u00f3ry zdestabilizowa\u0142 pa\u0144stwo, u\u0142atwiaj\u0105c ustanowienie w 1933 roku totalitarnego ustroju iii rzeszy, zdominowanego przez ideologi\u0119 narodowego socjalizmu. pod jej wp\u0142ywem dosz\u0142o do szeregu agresji zbrojnych niemiec oraz sprzymierzonych z nim pa\u0144stw osi na inne kraje, co wywo\u0142a\u0142o ii wojn\u0119 \u015bwiatow\u0105, w trakcie kt\u00f3rej niemcy dopu\u015bcili si\u0119 ludob\u00f3jstwa \u017cyd\u00f3w i rom\u00f3w oraz zbrodni wojennych na masow\u0105 skal\u0119. po kapitulacji w 1945 roku niemcy zosta\u0142y podzielone przez zwyci\u0119skich w wojnie aliant\u00f3w, w wyniku czego na ich obszarze powsta\u0142y dwa organizmy pa\u0144stwowe o ograniczonej suwerenno\u015bci, tj. niemiecka republika demokratyczna i republika federalna niemiec. ta ostatnia sta\u0142a si\u0119 w roku 1957 jednym z cz\u0142onk\u00f3w za\u0142o\u017cycieli wsp\u00f3lnot europejskich przekszta\u0142conych p\u00f3\u017aniej w uni\u0119 europejsk\u0105, ale normalizacja stosunk\u00f3w tego pa\u0144stwa z krajami europy \u015brodkowej i wschodniej nast\u0105pi\u0142a dopiero w latach 70. xx wieku (ostpolitik). zjednoczenie obydwu pa\u0144stw niemieckich nast\u0105pi\u0142o w 1990 roku, a w roku nast\u0119pnym zjednoczone niemcy odzyska\u0142y pe\u0142n\u0105 suwerenno\u015b\u0107.\n\n\n== etymologia i pole semantyczne ==\netnonim \u201eniemiec\u201d pochodzi od ps\u0142. *n\u011bm\u044cc\u044c (\u201eniezdolny do m\u00f3wienia\u201d, \u201emamrocz\u0105cy\u201d, \u201em\u00f3wi\u0105cy niezrozumiale\u201d) z ps\u0142. *n\u011bm\u044a (\u201eniemy\u201d) i sufiksu -\u044cc\u044c, co podkre\u015bla barier\u0119 j\u0119zykow\u0105 a wr\u0119cz ideologiczn\u0105 mi\u0119dzy j\u0119zykami germa\u0144skimi (\u201ecudzymi\u201d) a s\u0142owia\u0144skimi (\u201enaszymi\u201d, \u201es\u0142ownymi\u201d) od ps\u0142. *slov\u011bnin\u044a.\nta dychotomia sw\u00f3j-obcy jest homologiczna do gr. \u03b2\u03ac\u03c1\u03b2\u03b1\u03c1\u03bf\u03c2 (b\u00e1rbaros, \u201eobcy\u201d, \u201edziwny\u201d, \u201ebe\u0142kocz\u0105cy\u201d, st\u0105d barbarzy\u0144ca), a tak\u017ce arab. \u200f\u0639\u062c\u0645\u200e (ajam, \u201eniemy\u201d), kt\u00f3re do dzisiaj stosuje si\u0119 do osoby niew\u0142adaj\u0105cej arabskim od urodzenia i kt\u00f3re po arabskim podboju persji rozszerzy\u0142o swoje znaczenie na pejoratywne okre\u015blenie podbitych lud\u00f3w.\ns\u0142owo \u201eniemiec\u201d odnale\u017a\u0107 mo\u017cna we wszystkich j\u0119zykach s\u0142owia\u0144skich, a nawet w w\u0119gierskim zapo\u017cyczeniu n\u00e9met. termin \u201eniemcy\u201d wyst\u0119puje na przyk\u0142ad w \u017cywocie \u015bw. metodego z ix w. oraz w mowie ro\u015bcis\u0142awa do bizanty\u0144skiego cesarza micha\u0142a iii:\n\nc\u0443\u0442\u044c \u0432\u044a \u043d\u044b \u0432\u044a\u0448\u044c\u043b\u0438 \u0443\u0447\u0438\u0442\u0435\u043b\u0435 \u043c\u043d\u043e\u0437\u0438 \u043a\u0440\u044c\u0441\u0442\u0438\u044f\u043d\u0438 \u0438\u0437 \u0432\u043b\u0430\u0445\u044a, \u0438 \u0438\u0437 \u0433\u0440\u044c\u043a\u044a, \u0438 \u0438\u0437 \u043d\u0435\u043c\u044c\u0446\u044c, \u0443\u0447\u0430\u0449\u0435 \u043d\u044b \u0440\u0430\u0437\u043b\u0438\u0447\u044c, \u0430 \u043c\u044b \u0441\u043b\u043e\u0432\u0435\u043d\u0438 \u043f\u0440\u043e\u0441\u0442\u0430 \u0447\u0430\u0434\u044c \u0438 \u043d\u0435 \u0438\u043c\u0430\u043c\u044a, \u0438\u0436\u0435 \u0431\u044b \u043d\u044b \u043d\u0430\u0441\u0442\u0430\u0432\u0438\u043b\u044a \u043d\u0430 \u0438\u0441\u0442\u0438\u043d\u0443 \u0438 \u0440\u0430\u0437\u0443\u043c\u044a \u0441\u043a\u0430\u0437\u0430\u043b\u044a, \u0442\u043e, \u0434\u043e\u0431\u0440\u0435\u0438 \u0432\u043b\u0430\u0434\u044b\u043a\u043e, \u043f\u043e\u0441\u044a\u043b\u0438 \u0442\u0430\u043a\u044a \u043c\u0443\u0436\u044c, \u0438\u0436\u0435 \u043d\u044b \u0438\u0441\u043f\u0440\u0430\u0432\u0438\u0442\u044c \u0432\u044c\u0441\u044f\u043a\u0443 \u043f\u0440\u0430\u0432\u044c\u0434\u0443...\n(przyszli do nas liczni nauczyciele chrze\u015bcijanie z w\u0142och, grecji i niemiec, kt\u00f3rzy nas ucz\u0105 rozmaicie. a my, s\u0142owianie prosty lud i nie mamy nikogo, kto by nas ku prawdzie skierowa\u0142 i zrozumiale pouczy\u0142. wi\u0119c dobry w\u0142adco po\u015blij tak m\u0119\u017ca, aby umocni\u0142 wszelk\u0105 prawd\u0119.)\nz tego samego rdzenia *n\u011bm\u044a pochodzi niemowl\u0119 (do xvi wieku: niemowi\u0119, niemowi\u0105tko).\nwed\u0142ug starszych nielingwistycznych teorii z lat 1970 stanis\u0142awa rosponda, nazwa ta mog\u0142a nawi\u0105zywa\u0107 do plemienia nemeti wzmiankowanego przez tacyta i cezara.\n\n\n== symbole pa\u0144stwowe ==\nniemiecka flaga jest z\u0142o\u017cona z trzech pas\u00f3w: czarnego u g\u00f3ry, czerwonego w \u015brodku i z\u0142otego u do\u0142u. zosta\u0142a ona po raz pierwszy u\u017cyta w roku 1848, kiedy rozbite niemieckie pa\u0144stwa d\u0105\u017cy\u0142y do zjednoczenia. jej kolory zaczerpni\u0119to z mundur\u00f3w \u017co\u0142nierzy, kt\u00f3rzy walczyli w okresie wojen napoleo\u0144skich. kiedy dosz\u0142o do unifikacji, kolorami narodowymi sta\u0142y si\u0119 jednak czarny, czerwony i bia\u0142y. w 1919 r., podczas tworzenia republiki, ponownie przyj\u0119to barwy z 1848 r. w latach 30. xx wieku flag\u0105 pa\u0144stwow\u0105 sta\u0142a si\u0119 flaga partii nazistowskiej, a po ii wojnie \u015bwiatowej w obu nowych pa\u0144stwach niemieckich przyj\u0119to flag\u0119 sprzed okresu nazizmu, lecz w niemczech wschodnich dodano do niej god\u0142o kraju. w wyniku kolejnego zjednoczenia niemiec ponownie uznano flag\u0119 dawnych niemiec zachodnich.\ngod\u0142em niemiec jest czarny orze\u0142 z czerwonym dziobem i pazurami na z\u0142otym tle. w staro\u017cytno\u015bci orze\u0142 by\u0142 symbolem rzymskich cesarzy. w \u015bredniowieczu karol wielki przej\u0105\u0142 od nich symbol swojej w\u0142adzy. po podziale imperium karola symbolem \u015bwi\u0119tego cesarstwa rzymskiego sta\u0142 si\u0119 dwug\u0142owy orze\u0142 na z\u0142otym tle. mimo zniesienia cesarstwa w 1804 r., orze\u0142 przetrwa\u0142 jako herb monarchii austriackiej. z tego te\u017c powodu nie m\u00f3g\u0142 on zosta\u0107 przywr\u00f3cony po zjednoczeniu niemiec i powstaniu cesarstwa rzymskiego, wi\u0119c jako god\u0142o przyj\u0119to or\u0142a jednog\u0142owego. by\u0142 on tak\u017ce symbolem republiki weimarskiej oraz republiki federalnej niemiec od 1948 r.autorem tekstu niemieckiego hymnu jest august heinrich hoffmann von fallersleben, muzyk\u0119 zapo\u017cyczono z hymnu cesarstwa austriackiego, skomponowanego przez josepha haydna. tekst zosta\u0142 napisany 26 sierpnia 1841 r. i wzywa do zjednoczenia pa\u0144stwa. 11 sierpnia 1922 utw\u00f3r sta\u0142 si\u0119 hymnem republiki weimarskiej. w okresie nazizmu tekst jego pierwszej strofy zosta\u0142 wykorzystany przez propagand\u0119 w celu uprawomocnienia dzia\u0142a\u0144 zbrojnych, prowadzonych wtedy przez trzeci\u0105 rzesz\u0119. po ii wojnie \u015bwiatowej nieoficjalnym hymnem niemiec sta\u0142a si\u0119 trzecia zwrotka pie\u015bni von fallerslebena, co zatwierdzone zosta\u0142o w 1991 r.\n\n\n== historia ==\n\n\n=== prehistoria i staro\u017cytno\u015b\u0107 ===\n\n\n==== plemiona germa\u0144skie ====\nplemiona germa\u0144skie wyodr\u0119bni\u0142y si\u0119 prawdopodobnie w epoce br\u0105zu (kultura nordyjska). z po\u0142udniowej skandynawii i p\u00f3\u0142nocnych niemiec od i wieku p.n.e. w\u0119drowali na po\u0142udnie, wsch\u00f3d i zach\u00f3d, stykaj\u0105c si\u0119 z plemionami celtyckimi \u017cyj\u0105cymi na terenie galii i po\u0142udniowych niemiec, a tak\u017ce ludami ira\u0144skimi, ba\u0142tami oraz s\u0142owianami w \u015brodkowej i wschodniej europie. za spraw\u0105 oktawiana augusta rzymski dow\u00f3dca warus rozpocz\u0105\u0142 podb\u00f3j germanii. w 9 r. n.e., trzy rzymskie legiony zosta\u0142y pokonane podczas bitwy w lesie teutoburskim przez cherusk\u00f3w pod wodz\u0105 arminiusa. na lewym brzegu renu, rzymianie utworzyli dwie prowincje germania inferior i germania superior. do roku 100, kiedy tacyt napisa\u0142 germani\u0119, plemiona germa\u0144skie osiedli\u0142y si\u0119 wzd\u0142u\u017c renu i dunaju (limes g\u00f3rnogerma\u0144sko-retycki), zajmuj\u0105c wi\u0119kszo\u015b\u0107 terenu dzisiejszych niemiec. austria, po\u0142udniowa bawaria oraz zachodnia nadrenia nadal by\u0142y jednak rzymskimi prowincjami.\nw trzecim wieku pojawi\u0142y si\u0119 kolejne du\u017ce plemiona germa\u0144skie: alamanowie, frankowie, chattowie, sasi, fryzowie oraz turyngowie. oko\u0142o roku 260 germanie wkroczyli na tereny kontrolowane przez cesarstwo rzymskie. na terytorium germanii w\u0142a\u015bciwej nast\u0105pi\u0142a konsolidacja germa\u0144skich plemion, w wyniku czego ukszta\u0142towa\u0142 si\u0119 pot\u0119\u017cny zwi\u0105zek plemienny alaman\u00f3w. rozleg\u0142e obszary zajmowali frankowie, a tereny p\u00f3\u0142nocne nale\u017ca\u0142y do sas\u00f3w. po inwazji hun\u00f3w w 375 r. oraz wraz ze schy\u0142kiem rzymu od 395 r. plemiona germa\u0144skie dalej migrowa\u0142y na po\u0142udniowy wsch\u00f3d. w bitwie pod tolbiacum (z\u00fclpich) w 496 alamanowie zostali pokonani przez frank\u00f3w, a ich powstanie w 506 krwawo st\u0142umi\u0142 chlodwig i.\n\n\n=== dawne niemieckie formy pa\u0144stwowo\u015bci ===\n\n\n==== od pa\u0144stwa frankijskiego do kr\u00f3lestwa niemieckiego i \u015bwi\u0119tego cesarstwa rzymskiego ====\nodt\u0105d alemania wchodzi\u0142a w sk\u0142ad pa\u0144stwa frankijskiego jako marchia. 25 grudnia 800 r., kr\u00f3l frank\u00f3w karol wielki zosta\u0142 ukoronowany cesarzem i stworzy\u0142 imperium karoli\u0144skie, kt\u00f3re w 843 r. zosta\u0142o podzielone na podstawie traktatu w verdun, w wyniku czego powsta\u0142o kr\u00f3lestwo wschodnich frank\u00f3w, przemianowane nast\u0119pnie na kr\u00f3lestwo niemieckie. jego terytorium rozci\u0105ga\u0142o si\u0119 od rzeki eider na p\u00f3\u0142nocy do wybrze\u017cy morza \u015br\u00f3dziemnego na po\u0142udniu. podczas panowania w\u0142adc\u00f3w z dynastii ludolfing\u00f3w w latach 919\u20131024, kilka wa\u017cniejszych ksi\u0119stw zosta\u0142o po\u0142\u0105czonych, a kr\u00f3l niemiecki zosta\u0142 ukoronowany na cesarza rzymskiego w 962 r., za\u015b jego kr\u00f3lestwo sta\u0142o si\u0119 trzonem \u015bwi\u0119tego cesarstwa rzymskiego. podczas rz\u0105d\u00f3w dynastii salickiej (1024\u20131125) wch\u0142on\u0119\u0142o ono p\u00f3\u0142nocn\u0105 itali\u0119 i burgundi\u0119, lecz podczas sporu o inwestytur\u0119 cesarze utracili znaczn\u0105 cz\u0119\u015b\u0107 swojej pot\u0119gi.\n\nw okresie panowania hohenstauf\u00f3w (1138\u20131254) niemieccy ksi\u0105\u017c\u0119ta rozszerzyli swoje wp\u0142ywy dalej na wsch\u00f3d i po\u0142udnie, na ziemie nale\u017c\u0105ce do s\u0142owian, rozpoczynaj\u0105c osadnictwo na tych i le\u017c\u0105cych jeszcze dalej na wsch\u00f3d terenach. p\u00f3\u0142nocne miasta niemieckie rozwija\u0142y si\u0119 jako cz\u0142onkowie hanzy. w p\u00f3\u017aniejszym okresie liczba ludno\u015bci kraju zdecydowanie zmniejszy\u0142a si\u0119 z powodu \u201ewielkiego g\u0142odu\u201d w latach 1315\u20131317, a nast\u0119pnie \u201eczarnej \u015bmierci\u201d w latach 1348\u20131350. z\u0142ota bulla z 1356 r. wprowadzi\u0142a podstawow\u0105 konstytucj\u0119 kraju i wprowadzi\u0142a w cesarstwie elekcj\u0119 kr\u00f3la przez siedmiu elektor\u00f3w.\nmarcin luter opublikowa\u0142 95 tez w 1517 r. w wittenberdze, rzucaj\u0105c tym samym wyzwanie ko\u015bcio\u0142owi katolickiemu i rozpoczynaj\u0105c reformacj\u0119. ko\u015bci\u00f3\u0142 lutera\u0144ski sta\u0142 si\u0119 oficjalnym wyznaniem w wielu ksi\u0119stwach niemieckich do roku 1530. sp\u00f3r religijny doprowadzi\u0142 do wojny trzydziestoletniej (1618\u20131648), w ci\u0105gu kt\u00f3rej populacja regionu spad\u0142a o 30%. pok\u00f3j westfalski w 1648 r. zako\u0144czy\u0142 wojny religijne w niemczech, jednak kraj pozosta\u0142 podzielony na wiele ma\u0142ych pa\u0144stw. w xviii wieku \u015bwi\u0119te cesarstwo rzymskie sk\u0142ada\u0142o si\u0119 z oko\u0142o 1800 takich terytori\u00f3w.\nod 1740 r. spory pomi\u0119dzy austriack\u0105 monarchi\u0105 habsburg\u00f3w oraz prusami zdominowa\u0142y niemieck\u0105 histori\u0119. w latach 1772, 1793 i 1795 prusy i monarchia habsburska wraz z cesarstwem rosyjskim dokona\u0142y rozbior\u00f3w polski.\n\n\n==== upadek kr\u00f3lestwa niemieckiego i \u015bwi\u0119tego cesarstwa rzymskiego oraz zwi\u0105zek re\u0144ski ====\nw 1806 r. kr\u00f3lestwo niemieckie i \u015bwi\u0119te cesarstwo rzymskie zosta\u0142y rozwi\u0105zane w rezultacie wojen napoleo\u0144skich i zast\u0105pione przez utworzony w ich miejsce zwi\u0105zek re\u0144ski podporz\u0105dkowany francji. nacjonalizm i liberalne idee rewolucji francuskiej zdoby\u0142y rosn\u0105ce poparcie niemc\u00f3w, g\u0142\u00f3wnie m\u0142odych, co w po\u0142\u0105czeniu z niech\u0119ci\u0105 do hegemonii francuskiej doprowadzi\u0142o do rozwoju pangermanizmu.\n\n\n==== zwi\u0105zek niemiecki ====\npodczas upadku w\u0142adzy napoleona kongres wiede\u0144ski w 1814 r. stworzy\u0142 zwi\u0105zek niemiecki (deutscher bund), lu\u017an\u0105 lig\u0119 39 kraj\u00f3w. niezgoda z europejsk\u0105 restauracj\u0105 monarch\u00f3w spowodowa\u0142a zwi\u0119kszenie ruch\u00f3w liberalnych, skutkuj\u0105c wprowadzeniem nowych represji przez austriackiego kanclerza klemensa von metternicha, co wzmocni\u0142o postulaty budowy tzw. ma\u0142ych niemiec, nieobejmuj\u0105cych austrii. w 1834 r. powsta\u0142 niemiecki zwi\u0105zek celny, unia celna zainicjowana przez prusy, lecz nieobejmuj\u0105ca austrii, kt\u00f3ra podtrzymywa\u0142a gospodarcze powi\u0105zania pa\u0144stw niemieckich.\nna fali wiosny lud\u00f3w, kt\u00f3ra zdestabilizowa\u0142a francusk\u0105 republik\u0119, intelektuali\u015bci i inni obywatele rozpocz\u0119li rewolucj\u0119. kr\u00f3l prus, fryderyk wilhelm iv, otrzyma\u0142 od frankfurckiego zgromadzenia narodowego ofert\u0119 korony cesarskiej, ale z ograniczon\u0105 w\u0142adz\u0105, co sprawi\u0142o, \u017ce z niej nie skorzysta\u0142, doprowadzaj\u0105c do czasowego niepowodzenia ruchu nacjonalistycznego i utrzymania nominalnego przyw\u00f3dztwa austrii w zwi\u0105zku niemieckim. kr\u00f3l zaproponowa\u0142 natomiast wprowadzenie konstytucji prus. w 1862 r., w zwi\u0105zku z reformami wojskowymi, wybuch\u0142 konflikt pomi\u0119dzy kr\u00f3lem prus wilhelmem i hohenzollernem i coraz bardziej liberalnym landtagiem prus, w wyniku czego kr\u00f3l mianowa\u0142 nowego kanclerza, ottona von bismarcka. doprowadzi\u0142 on do wojny z dani\u0105 w 1864 r.\n\n\n=== historia wsp\u00f3\u0142czesnego pa\u0144stwa niemieckiego ===\n\n\n==== zwi\u0105zek p\u00f3\u0142nocnoniemiecki ====\npruskie zwyci\u0119stwo w wojnie z austri\u0105 w 1866 r. po\u0142o\u017cy\u0142o kres istnieniu zwi\u0105zku niemieckiego oraz umo\u017cliwi\u0142o utworzenie bez udzia\u0142u austrii, dot\u0105d jednego z pa\u0144stw niemieckich, zwi\u0105zku p\u00f3\u0142nocnoniemieckiego (norddeutscher bund), stanowi\u0105cego najwcze\u015bniejszy podmiot prawa mi\u0119dzynarodowego, z kt\u00f3rym wsp\u00f3\u0142czesne niemcy zachowuj\u0105 ci\u0105g\u0142o\u015b\u0107 prawn\u0105. zarazem po raz pierwszy prusy wesz\u0142y w\u00f3wczas w sk\u0142ad niemieckiego pa\u0144stwa narodowego jako ca\u0142o\u015b\u0107, a zatem w\u0142\u0105czaj\u0105c w to r\u00f3wnie\u017c prusy wschodnie oraz zab\u00f3r pruski podzielonej polski, w wyniku czego nasili\u0142a si\u0119 germanizacja tych teren\u00f3w, wzbudzaj\u0105c op\u00f3r polak\u00f3w.\n\n\n==== cesarstwo niemieckie ====\npo pokonaniu przez zwi\u0105zek p\u00f3\u0142nocnoniemiecki francji podczas wojny w 1870 r., 18 stycznia 1871 r. w okupowanym wersalu proklamowano w galerii zwierciadlanej pa\u0142acu wersalskiego cesarstwo niemieckie, kt\u00f3re po\u0142\u0105czy\u0142o wszystkie pa\u0144stewka niemieckie poza austri\u0105, luksemburgiem, liechtensteinem oraz kantonami szwajcarskiej alemanii. prusy, kt\u00f3re zajmowa\u0142y ok. 2/3 powierzchni nowego pa\u0144stwa, zdominowa\u0142y je. pruscy kr\u00f3lowie z dynastii hohenzollern\u00f3w przybrali tytu\u0142 cesarski, a berlin sta\u0142 si\u0119 jego stolic\u0105. w kolejnych latach dzi\u0119ki polityce zagranicznej bismarck jako kanclerz niemiec pod rozkazami cesarza zapewni\u0142 pa\u0144stwu siln\u0105 pozycj\u0119 na arenie mi\u0119dzynarodowej poprzez lu\u017ane trzymanie si\u0119 przymierzy, odosabnianie francji w sprawach dyplomatycznych i unikanie wojen.\nza panowania wilhelma ii hohenzollerna niemcy zacz\u0119\u0142y stawa\u0107 si\u0119 pa\u0144stwem imperialistycznym, co prowadzi\u0142o do konflikt\u00f3w z s\u0105siednimi pa\u0144stwami. w rezultacie konferencji berli\u0144skiej w 1884 r. niemcy za\u017c\u0105da\u0142y przyznania wielu kolonii, np. niemieckiej afryki wschodniej, niemieckiej afryki po\u0142udniowo-zachodniej, togo oraz kamerunu. pomi\u0119dzy 1904-1907, wojska cesarstwa niemieckiego brutalne st\u0142umi\u0142y powstania afryka\u0144skich lud\u00f3w herero i namaqua, to wydarzenie jest uznawane za pierwsze ludob\u00f3jstwo xx wieku.\nwzrost znaczenia niemiec oraz schy\u0142ek imperium osma\u0144skiego skutkuj\u0105cy narastaniem na ba\u0142kanach rywalizacji pomi\u0119dzy austro-w\u0119grami a rosj\u0105, doprowadzi\u0142y do znacznego przegrupowania sojuszy europejskich. po rozpadzie sojuszu trzech cesarzy polityka niemiec pocz\u0105tkowo by\u0142a niejednoznaczna, jako \u017ce wesz\u0142y one z austro-w\u0119grami w dwuprzymierze, ale zarazem zawar\u0142y sprzeczny z nim traktat reasekuracyjny z rosj\u0105, jednak ostatecznie zdecydowa\u0142y si\u0119 drugi z tych traktat\u00f3w zako\u0144czy\u0107. nast\u0119pnie do dwuprzymierza pomimo d\u0142ugiej tradycji konflikt\u00f3w z austri\u0105 przyst\u0105pi\u0142o r\u00f3wnie\u017c kr\u00f3lestwo w\u0142och, czyni\u0105c z niego tr\u00f3jprzymierze. w odpowiedzi rosja i francja utworzy\u0142y pomimo r\u00f3\u017cnic ustrojowych i ideologicznych sojusz francusko-rosyjski, z kolei zagro\u017cona rozbudowuj\u0105c\u0105 si\u0119 niemieck\u0105 marynark\u0105 wojenn\u0105 wielka brytania zdecydowa\u0142a si\u0119 zawrze\u0107 entente cordiale z b\u0119d\u0105c\u0105 jej historycznym rywalem francj\u0105, za\u015b ostatecznie formowanie si\u0119 skierowanego przeciw tr\u00f3jprzymierzu tr\u00f3jporozumienia dope\u0142nione zosta\u0142o poprzez porozumienie rosyjsko-angielskie.\nzamach w sarajewie na franciszka ferdynanda habsburga 28 czerwca 1914 r. by\u0142 bezpo\u015bredni\u0105 przyczyn\u0105 wybuchu i wojny \u015bwiatowej. niemcy, jako jedno z bloku pa\u0144stw centralnych, ucierpia\u0142y wskutek pora\u017cki z entent\u0105 podczas jednego z najkrwawszych konflikt\u00f3w w historii, kt\u00f3ry poch\u0142on\u0105\u0142 oko\u0142o 2 milion\u00f3w niemieckich \u017co\u0142nierzy. w listopadzie 1918 r. wybuchla rewolucja listopadowa, skutkuj\u0105ca abdykacj\u0105 wilhelma ii (zar\u00f3wno jako cesarza, jak i kr\u00f3la prus) w imieniu swoim oraz kronprinza, a tak\u017ce monarch\u00f3w panuj\u0105cych w pozosta\u0142ych krajach zwi\u0105zkowych. dzia\u0142ania zbrojne w i wojnie \u015bwiatowej zako\u0144czy\u0142 11 listopada rozejm w compi\u00e8gne.\n\n\n==== republika weimarska ====\nna pocz\u0105tku niemieckiej rewolucji w listopadzie 1918 r. niemcy sta\u0142y si\u0119 republik\u0105, a nast\u0119pnie zosta\u0142y zmuszone do podpisania traktatu wersalskiego w czerwcu 1919 r., w wyniku kt\u00f3rego utraci\u0142y na rzecz odrodzonej polski wi\u0119kszo\u015b\u0107 dawnego zaboru pruskiego, a ponadto straci\u0142y wi\u0119kszo\u015b\u0107 innych ziem zdobytych po styczniu 1871 r. walka o w\u0142adz\u0119 toczy\u0142a si\u0119 jednak dalej, z radykalnie lewicowymi komunistami, kt\u00f3rzy przej\u0119li w\u0142adz\u0119 w bawarii. rewolucja chyli\u0142a si\u0119 ku ko\u0144cowi 11 sierpnia 1919 r., kiedy demokratyczna konstytucja weimarska zosta\u0142a zatwierdzona przez prezydenta friedricha eberta. nast\u0105pi\u0142 wtedy okres swobody oraz rozwoju kulturalnego, gospodarczego i politycznego, nazywany \u201ez\u0142otymi latami dwudziestymi\u201d, czyli goldene zwanziger. w 1929 r. nast\u0105pi\u0142 jednak wielki kryzys, kt\u00f3ry zaostrzy\u0142 trudno\u015bci gospodarcze zwi\u0105zane z obci\u0105\u017ceniami na\u0142o\u017conymi przez traktat wersalski, skutkuj\u0105c przed\u0142u\u017caj\u0105cym si\u0119 okresem niestabilnych rz\u0105d\u00f3w. nar\u00f3d niemiecki coraz s\u0142abiej uto\u017csamia\u0142 si\u0119 z rz\u0105dem, co stworzy\u0142o podatny grunt dla legendy o ciosie w plecy, czyli teorii spiskowej g\u0142osz\u0105cej, i\u017c win\u0119 za przegranie i wojny \u015bwiatowej mia\u0142y rzekomo ponosi\u0107 okre\u015blone grupy polityczne i narodowo\u015bciowe w ramach spo\u0142ecze\u0144stwa niemiec poprzez niewystarczaj\u0105ce wspieranie wojska, w tym ich cz\u0142onkowie wchodz\u0105cy w sk\u0142ad pierwszych cywilnych rz\u0105d\u00f3w republiki, pos\u0105dzani o zdrad\u0119 pa\u0144stwa poprzez podpisanie traktatu wersalskiego. do 1932 r. skrajne stronnictwa (komunistyczna partia niemiec oraz narodowosocjalistyczna niemiecka partia robotnik\u00f3w) przej\u0119\u0142y kontrol\u0119 nad wi\u0119kszo\u015bci\u0105 parlamentu, podsycaj\u0105c niezadowolenie z rz\u0105du.\n\n\n==== iii rzesza ====\npo serii nieudanych pr\u00f3b utworzenia rz\u0105du, 30 stycznia 1933 r. prezydent paul von hindenburg mianowa\u0142 kanclerzem niemiec adolfa hitlera. 27 lutego 1933 dosz\u0142o do po\u017caru reichstagu, co doprowadzi\u0142o do zniesienia wielu praw obywatelskich, a w przypadku \u017cyd\u00f3w niemieckich, do ca\u0142kowitego pozbawienia ich statusu obywateli rzeszy. sta\u0142o si\u0119 to mo\u017cliwe po tym, gdy rz\u0105d zosta\u0142 upowa\u017cniony do wydawania niezgodnych z konstytucj\u0105 dekret\u00f3w z moc\u0105 ustawy, w wyniku tzw. ustawy o pe\u0142nomocnictwach, kt\u00f3r\u0105 uchwalono dzi\u0119ki poparciu katolickiej partii centrum, podczas gdy socjaldemokratyczna partia niemiec g\u0142osowa\u0142a jako jedyna przeciwko, za\u015b pos\u0142owie komunistycznej partii niemiec byli w\u00f3wczas ju\u017c uwi\u0119zieni. po przeprowadzeniu w marcu i kwietniu 1933 r. gleichschaltung niemiec, ich kraje zwi\u0105zkowe straci\u0142y realne kompetencje i sta\u0142y si\u0119 jednostkami o znaczeniu g\u0142\u00f3wnie ceremonialnym, a wszystkie spo\u015br\u00f3d ich rz\u0105d\u00f3w niezdominowanych jeszcze przez nsdap zosta\u0142y wymienione na lojalne wobec nazist\u00f3w, za\u015b rzeczywistego znaczenia nabra\u0142 odt\u0105d wprowadzony de facto nowy podzia\u0142 administracyjny rzeszy, oparty na pozbawionych autonomii jednostkach terytorialnych zwanych gaue. po \u015bmierci von hindenburga w roku nast\u0119pnym, hitler po\u0142\u0105czy\u0142 urz\u0119dy prezydenta i kanclerza w pojedyncz\u0105 funkcj\u0119 f\u00fchrera, obejmuj\u0105c w kraju pe\u0142n\u0105 i nieograniczon\u0105 w\u0142adz\u0119 dyktatorsk\u0105, kt\u00f3rej u\u017cywa\u0142 w celu zniszczenia jakiegokolwiek, realnego lub domniemanego oporu, hitler stworzy\u0142 scentralizowane pa\u0144stwo totalitarne w ci\u0105gu niewielu miesi\u0119cy. gospodarka ros\u0142a, nap\u0119dzana g\u0142\u00f3wnie przez pa\u0144stwowe inwestycje w infrastruktur\u0119 transportow\u0105 (budowa sieci reichsautobahnen) oraz zbrojenie militarne.\nw 1935 r. iii rzesza odzyska\u0142a kontrol\u0119 nad terytorium saary i tamtejszym zag\u0142\u0119biem saary, a w 1936 zremilitaryzowa\u0142a nadreni\u0119; by\u0142y to dwie prowincje niemieckie, kt\u00f3re na mocy traktatu wersalskiego (1919) znajdowa\u0142y si\u0119 pod cz\u0119\u015bciow\u0105 kontrol\u0105 pa\u0144stw ententy. wraz z hiszpa\u0144sk\u0105 wojn\u0105 domow\u0105 rozpocz\u0119\u0142a si\u0119 wsp\u00f3\u0142praca wojskowa niemiec i w\u0142och, poszerzona nast\u0119pnie o japoni\u0119 i sformalizowana 27 wrze\u015bnia 1940 roku w berlinie zawarciem paktu trzech, kt\u00f3rej wynikiem by\u0142o utworzenie przez te pa\u0144stwa bloku wojskowego pa\u0144stw osi. w 1938 r. nast\u0105pi\u0142 tzw. anschluss austrii oraz wymuszone na litwie przej\u0119cie okr\u0119gu k\u0142ajpedy, a po zawarciu uk\u0142adu monachijskiego (1939) dosz\u0142o do aneksji czechos\u0142owackiego kraju sudeckiego. wbrew o\u015bwiadczeniu niemiec zawartemu w uk\u0142adzie monachijskim, jakoby wraz z jego przyj\u0119ciem wszystkie roszczenia rzeszy zosta\u0142y zaspokojone, kr\u00f3tko potem pod niemieck\u0105 kontrol\u0105 znalaz\u0142a si\u0119 ca\u0142a czechos\u0142owacja. zarazem adresatem kolejnych niemieckich roszcze\u0144 terytorialnych sta\u0142y si\u0119, pocz\u0105wszy od stycznia 1939 r., tak\u017ce ii rzeczpospolita oraz zale\u017cne od niej autonomiczne wolne miasto gda\u0144sk, jednak rz\u0105d polski \u017c\u0105dania te stanowczo odrzuci\u0142, wsparty brytyjskimi gwarancjami wojskowymi udzielonymi 6 kwietnia 1939 r. w ich efekcie polsko-niemiecka deklaracja o nieagresji z 26 stycznia 1934 r. zosta\u0142a jednostronnie i bezpodstawnie (a w \u015bwietle jej postanowie\u0144 tak\u017ce nieskutecznie w sensie prawnym) uznana przez hitlera podczas przem\u00f3wienia 28 kwietnia w reichstagu za rzekomo zerwan\u0105 przez polsk\u0119, podobnie jak brytyjsko-niemiecki traktat o ograniczeniu zbroje\u0144 na morzu z 18 czerwca 1935 r. zosta\u0142 zarazem uznany przez hitlera za rzekomo zerwany przez wielk\u0105 brytani\u0119. 19 maja zosta\u0142 z kolei podpisany w pary\u017cu aneks do sojuszu polsko-francuskiego z 1921 r., kt\u00f3ry zawiera\u0142 protok\u00f3\u0142 o wsp\u00f3\u0142pracy wojskowej i ustanawia\u0142 gwarancje pomocy wojskowej.\npo zawarciu paktu ribbentrop-mo\u0142otow, niemiecki wehrmacht po przeprowadzeniu tzw. operacji himmler rozpocz\u0105\u0142 1 wrze\u015bnia 1939 roku atak zbrojny (tzw. blitzkrieg) na polsk\u0119, kt\u00f3ra szybko zosta\u0142a zaj\u0119ta przez iii rzesz\u0119 i sowieck\u0105 armi\u0119 czerwon\u0105 w trakcie kampanii wrze\u015bniowej, za\u015b wielka brytania i francja wypowiedzia\u0142y w odpowiedzi niemcom wojn\u0119, co by\u0142o oznak\u0105 rozpoczynaj\u0105cej si\u0119 ii wojny \u015bwiatowej. w trakcie rozwoju konfliktu niemcy i ich sprzymierze\u0144cy szybko zdobyli kontrol\u0119 w wi\u0119kszo\u015bci europy kontynentalnej i p\u00f3\u0142nocnej afryce, podj\u0119to tak\u017ce zako\u0144czon\u0105 niepowodzeniem pr\u00f3b\u0119 opanowania wielkiej brytanii. ponadto planowano inwazj\u0119 na szwajcari\u0119 i liechtenstein, za\u015b pozostaj\u0105ce w europie inne nieliczne pa\u0144stwa neutralne opr\u00f3cz irlandii (szwecja, hiszpania, portugalia, turcja, a nominalnie tak\u017ce francja vichy) prowadzi\u0142y polityk\u0119 znacznych ust\u0119pstw wobec niemiec. 22 czerwca 1941 r. niemcy z\u0142ama\u0142y pakt ribbentrop-mo\u0142otow i zaatakowa\u0142y zwi\u0105zek radziecki. po zaatakowaniu pearl harbor przez japoni\u0119, sprzymierzone z ni\u0105 niemcy, nie b\u0119d\u0105c zobligowanymi traktatowo ani przymuszonymi jednoznaczn\u0105 konieczno\u015bci\u0105 strategiczn\u0105, pomimo to zdecydowa\u0142y si\u0119 11 grudnia 1941 r. r\u00f3wnie\u017c wypowiedzie\u0107 wojn\u0119 stanom zjednoczonym.\n\npora\u017cki i straty poniesione w bitwach: moskiewskiej, stalingradzkiej oraz na \u0142uku kurskim, zmusi\u0142y niemcy i ich sojusznik\u00f3w do odwrotu na froncie wschodnim. po inwazji aliant\u00f3w na sycyli\u0119 oraz wywo\u0142anego ni\u0105 obaleniu w lipcu 1943 r. rz\u0105du benito mussoliniego, w\u0142ochy, dotychczasowy sprzymierzeniec iii rzeszy, podda\u0142y si\u0119 dwa miesi\u0105ce p\u00f3\u017aniej aliantom i przy\u0142\u0105czy\u0142y do nich, przez co niemieckie oddzia\u0142y musia\u0142y broni\u0107 dodatkowego frontu we w\u0142oszech, a desanty w normandii oraz prowansji otworzy\u0142y kolejny front zachodni. w kolejnych miesi\u0105cach si\u0142y aliant\u00f3w wdar\u0142y si\u0119 w g\u0142\u0105b niemieckiego terytorium, a f\u00fchrer pope\u0142ni\u0142 samob\u00f3jstwo, w nast\u0119pstwie czego w\u0142adze pa\u0144stwa ewakuowa\u0142y si\u0119 do flensburga, za\u015b si\u0142y zbrojne iii rzeszy po zdobyciu przez armi\u0119 czerwon\u0105 berlina podda\u0142y si\u0119 bezwarunkowo 8 maja 1945 r.\niii rzesza prowadzi\u0142a polityk\u0119 ludob\u00f3jcz\u0105 na nieznan\u0105 wcze\u015bniej skal\u0119. z powod\u00f3w ideologicznych (rasizm) g\u0142\u00f3wnie w latach 1942\u20131945 wymordowano prawie 6 milion\u00f3w \u017cyd\u00f3w i kilkaset tysi\u0119cy rom\u00f3w. polityce wykluczenia i nieludzkiego traktowania, a w skrajnej sytuacji masowym mordom, byli poddawani s\u0142owianie z podbitych i przeznaczonych do germanizacji teren\u00f3w, g\u0142\u00f3wnie polacy, bia\u0142orusini i rosjanie. ze spo\u0142ecze\u0144stwa niemieckiego wykluczeni byli niepe\u0142nosprawni, \u015bwiadkowie jehowy, homoseksuali\u015bci, a tak\u017ce cz\u0142onkowie opozycji. w czasie wojny iii rzesza straci\u0142a szacunkowo 5,3 miliona \u017co\u0142nierzy i miliony cywil\u00f3w, a tak\u017ce du\u017c\u0105 cz\u0119\u015b\u0107 swego dawnego terytorium.\n\n\n==== okupacja aliancka i okres podzielonych niemiec ====\npo z\u0142o\u017ceniu broni przez niemcy, w dniu 23 maja 1945 r. aresztowano we flensburgu prezydenta karla d\u00f6nitza i cz\u0142onk\u00f3w rz\u0105du lutza schwerina von krosigka oraz wycofano im uznanie, za\u015b powsta\u0142\u0105 kilkudniow\u0105 pr\u00f3\u017cni\u0119 w\u0142adzy alianci zako\u0144czyli 5 czerwca 1945 r. wydaj\u0105c deklaracj\u0119 berli\u0144sk\u0105, na mocy kt\u00f3rej przej\u0119li w niemczech bezpo\u015brednio pe\u0142ni\u0119 w\u0142adzy centralnej, wykonuj\u0105c j\u0105 przy pomocy sojuszniczej rady kontroli niemiec. terytoria na wsch\u00f3d od odry i nysy \u0142u\u017cyckiej zosta\u0142y na mocy umowy poczdamskiej ca\u0142kowicie od\u0142\u0105czone od niemiec i przekazane polsce oraz zwi\u0105zkowi radzieckiemu, za\u015b 6,5 miliona niemc\u00f3w zosta\u0142o z nich wysiedlonych, z kolei reszta terytori\u00f3w niemieckich zosta\u0142a przej\u015bciowa podzielona pomi\u0119dzy aliant\u00f3w na cztery strefy okupacyjne. dotyczy\u0142o to r\u00f3wnie\u017c berlina, kt\u00f3ry zosta\u0142 osobno podzielony na 4 sektory okupacyjne, odr\u0119bne od stref okupacyjnych. ameryka\u0144sk\u0105 i brytyjsk\u0105 stref\u0119 okupacyjn\u0105 po\u0142\u0105czono 1 stycznia 1947 r. w tzw. bizoni\u0119. po ostatecznym por\u00f3\u017cnieniu si\u0119 zwi\u0105zku radzieckiego z aliantami zachodnimi i sparali\u017cowaniu sojuszniczej rady kontroli niemiec pocz\u0105wszy od 20 marca 1948 r. poprzez wycofanie delegata sowieckiego, bizonia wskutek poszerzenia o stref\u0119 francusk\u0105 sta\u0142a si\u0119 8 kwietnia 1949 r. tzw. trizoni\u0105, na bazie kt\u00f3rej 7 wrze\u015bnia 1949 r. powsta\u0142a republika federalna niemiec (bundesrepublik deutschland), natomiast strefa radziecka sta\u0142a si\u0119 7 pa\u017adziernika 1949 roku osobn\u0105 niemieck\u0105 republik\u0105 demokratyczn\u0105 (deutsche demokratische republik). powo\u0142ane de facto  dwa niemieckie organizmy pa\u0144stwowe o ograniczonej suwerenno\u015bci, zwane nieformalnie odpowiednio niemcami zachodnimi i niemcami wschodnimi, by\u0142y de iure przez ca\u0142y okres ich wsp\u00f3\u0142istnienia podmiotami zorganizowanymi w celu tymczasowego rz\u0105dzenia kontrolowanymi przez siebie terytoriami nale\u017c\u0105cymi do wci\u0105\u017c istniej\u0105cego teoretycznie pa\u0144stwa niemieckiego jako ca\u0142o\u015bci, w kt\u00f3rym a\u017c do 15 marca 1991 r. w\u0142adz\u0105 najwy\u017csz\u0105 (i zarazem do 3 pa\u017adziernika 1990 r. jedyn\u0105) pozostawa\u0142a nieaktywna w praktyce sojusznicza rada kontroli niemiec. niemcy wschodnie pr\u00f3bowa\u0142y zignorowa\u0107 odr\u0119bny status podzielonego berlina, wybieraj\u0105c na swoj\u0105 stolic\u0119 niewchodz\u0105cy formalnie w ich sk\u0142ad wschodni sektor berlina, natomiast pozosta\u0142e trzy sektory miasta wesz\u0142y w sk\u0142ad terytorium berlina zachodniego niewchodz\u0105cego formalnie w sk\u0142ad niemiec zachodnich, tote\u017c siedzib\u0105 rz\u0105du zachodnioniemieckiego sta\u0142o si\u0119 bonn. analogicznie do terytorium saary istniej\u0105cego w okresie mi\u0119dzywojennym, po ii wojnie \u015bwiatowej istnia\u0142 tak\u017ce zale\u017cny od francji protektorat saary, kt\u00f3ry ostatecznie wszed\u0142 w 1957 r. w sk\u0142ad niemiec zachodnich.\nniemcy zachodnie, stworzone jako republika federalna ze spo\u0142eczn\u0105 gospodark\u0105 rynkow\u0105, by\u0142a sprzymierzona ze stanami zjednoczonymi, wielk\u0105 brytani\u0105 i francj\u0105 oraz pozostawa\u0142a od tych pa\u0144stw formalnie zale\u017cna, jako \u017ce zachowa\u0142y one prawo ingerowania w wewn\u0119trzne sprawy republiki, przy czym po 1955 r. pa\u0144stwa te niemal zaprzesta\u0142y formalnego korzystania z tego prawa. nast\u0105pi\u0142 dynamiczny wzrost gospodarczy, kt\u00f3ry rozpocz\u0105\u0142 si\u0119 w latach pi\u0119\u0107dziesi\u0105tych. w 1955 r. pa\u0144stwo wst\u0105pi\u0142o do nato, a w 1957 r. by\u0142o jednym z za\u0142o\u017cycieli wsp\u00f3lnoty europejskiej. pocz\u0105tkowo polityka tego pa\u0144stwa pozostawa\u0142a zgodnie z doktryn\u0105 hallsteina nieprzyjazna wobec pa\u0144stw europy \u015brodkowej i wschodniej, ulegaj\u0105c zmianie dopiero wraz z nadej\u015bciem ostpolitik po 1970 r. niemcy wschodnie nale\u017ca\u0142y natomiast do uk\u0142adu warszawskiego i rady wzajemnej pomocy gospodarczej, znajduj\u0105c si\u0119 pod gospodarcz\u0105 i militarn\u0105 kontrol\u0105 zwi\u0105zku radzieckiego. pomimo nazwy kraju, w\u0142adza polityczna sprawowana w nim by\u0142a jedynie przez wa\u017cniejszych cz\u0142onk\u00f3w komunistycznej socjalistycznej partii jedno\u015bci niemiec maj\u0105cej monopol w\u0142adzy, wspomaganej przez ministerstwo bezpiecze\u0144stwa pa\u0144stwowego nrd (stasi) kieruj\u0105ce aparatem wszechw\u0142adnej tajnej policji, a tak\u017ce wiele innych organizacji, kontroluj\u0105cych ka\u017cdy aspekt \u017cycia spo\u0142ecznego. dzi\u0119ki poprawie stosunk\u00f3w mi\u0119dzy rfn i nrd oraz zawarciu tzw. \u201euk\u0142adu nrd-rfn\u201d, oba pa\u0144stwa niemieckie w 1973 roku przyst\u0105pi\u0142y do onz.\n\npomimo propagandy wschodnioniemieckiej zachwalaj\u0105cej ustr\u00f3j socjalistyczny oraz podsycaj\u0105cej strach przed ewentualn\u0105 inwazj\u0105 z niemiec zachodnich, wielu obywateli nrd wyje\u017cd\u017ca\u0142o na zach\u00f3d w celu uzyskania wolno\u015bci i lepszych perspektyw \u017cyciowych. mur berli\u0144ski, zbudowany w 1961 r. w celu powstrzymania mieszka\u0144c\u00f3w wschodnich niemiec od uciekania na zach\u00f3d sta\u0142 si\u0119 symbolem zimnej wojny, a jego upadek w 1989 r., poprzedzony reformami demokratycznymi w polsce i na w\u0119grzech, sta\u0142 si\u0119 symbolem upadku komunizmu i ponownego zjednoczenia niemiec.\n\n\n==== przywr\u00f3cenie integralno\u015bci i suwerenno\u015bci niemiec ====\nzjednoczenie niemiec sta\u0142o si\u0119 faktem 3 pa\u017adziernika 1990 roku na mocy traktatu zjednoczeniowego, kt\u00f3rego ratyfikacja umo\u017cliwiona zosta\u0142a na mocy porozumienia zawartego 12 wrze\u015bnia podczas moskiewskiej konferencji dwa plus cztery, a 15 marca 1991 r. zjednoczone niemcy odzyska\u0142y pe\u0142n\u0105 suwerenno\u015b\u0107. w latach 1994\u20132000 odby\u0142y si\u0119 przenosiny naczelnych organ\u00f3w w\u0142adz pa\u0144stwowych do berlina, podczas gdy bonn zachowa\u0142o status bundesstadt (miasta federalnego), pozostaj\u0105cego siedzib\u0105 kilku ministerstw, przy czym przenosiny w\u0142adz federalnych uko\u0144czono dopiero w 1999 r. 9 wrze\u015bnia 1994 r. terytorium niemiec opu\u015bcili ostatni stacjonuj\u0105cy tam \u017co\u0142nierze wojsk rosyjskich.\npo zjednoczeniu niemcy zacz\u0119\u0142y odgrywa\u0107 wi\u0119ksz\u0105 rol\u0119 w unii europejskiej i nato. wys\u0142a\u0142y m.in. \u017co\u0142nierzy na misj\u0119 pokojow\u0105 na ba\u0142kany, w celu utrzymania tam r\u00f3wnowagi, a tak\u017ce do afganistanu. w 2005 r. angela merkel zosta\u0142a pierwszym kanclerzem-kobiet\u0105.\n\n\n== geografia ==\n\nniemcy znajduj\u0105 si\u0119 w zachodniej europie. na p\u00f3\u0142nocy granicz\u0105 z dani\u0105, na wschodzie z polsk\u0105 i republik\u0105 czesk\u0105, na po\u0142udniu z austri\u0105 oraz szwajcari\u0105, na po\u0142udniowym zachodzie z francj\u0105 i luksemburgiem, a na p\u00f3\u0142nocnym zachodzie z belgi\u0105 i holandi\u0105. le\u017c\u0105 w przewa\u017caj\u0105cej cz\u0119\u015bci pomi\u0119dzy r\u00f3wnole\u017cnikami 47\u00b0 a 55\u00b0 n (fragment wyspy sylt znajduje si\u0119 na p\u00f3\u0142noc od r\u00f3wnole\u017cnika 55\u00b0) oraz po\u0142udnikami 5\u00b0 i 16\u00b0 e. obszar pa\u0144stwa obejmuje 357 021 km\u00b2, w tym 349223 km\u00b2 na l\u0105dzie i 7798 km\u00b2 na wodzie. jest to si\u00f3dme pod wzgl\u0119dem wielko\u015bci pa\u0144stwo w europie i 62 na \u015bwiecie.\nniemcy rozci\u0105gaj\u0105 si\u0119 od alp (z najwy\u017cszym szczytem kraju \u2013 zugspitze o wysoko\u015bci 2962 m n.p.m.) na po\u0142udniu po brzegi morza p\u00f3\u0142nocnego (nordsee) na p\u00f3\u0142nocnym zachodzie oraz ba\u0142tyku (ostsee) na p\u00f3\u0142nocnym wschodzie. poro\u015bni\u0119te lasami wy\u017cyny centralnych niemiec oraz niziny na p\u00f3\u0142nocy kraju (z najni\u017cszym punktem \u2013 wilstermarsch o wysoko\u015bci 3,54 m poni\u017cej poziomu morza w miejscowo\u015bci neuendorf-sachsenbande) przecinaj\u0105 liczne rzeki, np. ren, dunaj i \u0142aba. zanikaj\u0105ce lodowce g\u00f3rskie pojawiaj\u0105 si\u0119 w alpach. g\u0142\u00f3wnymi surowcami naturalnymi s\u0105: rudy \u017celaza, w\u0119giel brunatny, w\u0119giel kamienny, drewno, potas, uran i mied\u017a, gaz ziemny, s\u00f3l kamienna i potasowa, nikiel oraz woda. na terenie niemiec mo\u017cna wydzieli\u0107 cztery wielkie regiony geograficzne: nizin\u0119 p\u00f3\u0142nocnoniemieck\u0105, \u015bredniog\u00f3rze niemieckie, przedg\u00f3rze alp (wy\u017cyna bawarska) i alpy.\nniemieckie wybrze\u017ce liczy 2389 km, za\u015b granice l\u0105dowe 3621 km. w tym granice z poszczeg\u00f3lnymi pa\u0144stwami: austri\u0105 (784 km), czechami (646 km), holandi\u0105 (577 km), polsk\u0105 (456 km), francj\u0105 (451 km), szwajcari\u0105 (334 km), belgi\u0105 (167 km), luksemburgiem (138 km), dani\u0105 (68 km).\n\n\n=== ukszta\u0142towanie powierzchni ===\nwybrze\u017ce morza ba\u0142tyckiego ma charakter wybrze\u017ca wydmowego, na wyspie rugia wyst\u0119puje tak\u017ce klifowe. urozmaicone jest ono licznymi zatokami (np. zatoka pomorska, zatoka meklemburska) oraz wyspami, z kt\u00f3rych najwi\u0119ksze to rugia oraz \u2013 na granicy z polsk\u0105 \u2013 uznam. wybrze\u017ce morza p\u00f3\u0142nocnego jest nizinne, piaszczyste, cz\u0119\u015bciowo zabagnione, r\u00f3wnie\u017c wyst\u0119puj\u0105 tu zatoki, a wzd\u0142u\u017c brzegu ci\u0105gn\u0105 si\u0119 wyspy fryzyjskie.\nna p\u00f3\u0142nocy niemiec przewa\u017ca ni\u017c \u015brodkowoeuropejski. najwi\u0119ksz\u0105 krain\u0105 geograficzn\u0105 jest tutaj nizina p\u00f3\u0142nocnoniemiecka. na jej p\u00f3\u0142nocnym wschodzie, na pojezierzach: szlezwicko-holszty\u0144skim oraz meklemburskim, kt\u00f3re zosta\u0142y obj\u0119te zlodowaceniem ba\u0142tyckim, wyst\u0119puje rze\u017aba m\u0142odoglacjalna. charakterystyczne dla tych teren\u00f3w s\u0105 jeziora polodowcowe, wzniesienia moren czo\u0142owych, r\u00f3wniny sandrowe, a tak\u017ce pradoliny: toru\u0144sko-eberswaldzka i warszawsko-berli\u0144ska. cz\u0119\u015b\u0107 zachodnia i po\u0142udniowa niziny jest w znacznym stopniu zabagniona, o charakterze staroglacjalnym, z wydmami, wysoczyznami morenowymi, a tak\u017ce pradolin\u0105 wroc\u0142awsko-magdebursk\u0105.\ncentraln\u0105 cz\u0119\u015b\u0107 niemiec obejmuje \u015bredniog\u00f3rze niemieckie, posiadaj\u0105ce rze\u017ab\u0119 wy\u017cynno-g\u00f3rzyst\u0105. najdalej na p\u00f3\u0142noc wysuni\u0119ty jest masyw g\u00f3rski harz z najwy\u017cszym szczytem brocken o wysoko\u015bci 1142 m n.p.m. na zachodzie ci\u0105gn\u0105 si\u0119 re\u0144skie g\u00f3ry \u0142upkowe, w sk\u0142ad kt\u00f3rych wchodz\u0105 liczne pasma g\u00f3rskie: taunus, westerwald czy eifel, przeci\u0119te rzek\u0105 ren. dalej na wsch\u00f3d znajduje si\u0119 pasmo rothaargebirge, a tak\u017ce rh\u00f6n, las tury\u0144ski i las franko\u0144ski. na granicy z czechami wznosz\u0105 si\u0119 g\u00f3ry rudawy.\nna po\u0142udniu niemiec rozci\u0105ga si\u0119 rozleg\u0142a wy\u017cyna bawarska, ograniczona od p\u00f3\u0142nocy wy\u017cyn\u0105 franko\u0144sk\u0105, od p\u00f3\u0142nocnego zachodu jur\u0105 szwabsk\u0105, a od p\u00f3\u0142nocnego wschodu lasem bawarskim i lasem czeskim. dalej na zach\u00f3d wznosz\u0105 si\u0119 g\u00f3ry schwarzwald z najwy\u017cszym szczytem feldberg o wysoko\u015bci 1493 m n.p.m. na po\u0142udniu natomiast znajduj\u0105 si\u0119 alpy bawarsko-tyrolskie oraz alpy salzburskie. w tych pierwszych wznosi si\u0119 najwy\u017cszy szczyt niemiec \u2013 zugspitze (2962 m n.p.m.)\n\n\n=== klimat ===\nw niemczech panuje klimat umiarkowany z ch\u0142odnymi pochmurnymi i mokrymi zimami i latami, na po\u0142udniu wyst\u0119puje fen. wi\u0119kszo\u015b\u0107 terenu niemiec le\u017cy w strefie umiarkowanej ciep\u0142ej, gdzie dominuj\u0105 wilgotne wiatry zachodnie. na p\u00f3\u0142nocy panuje klimat oceaniczny z ca\u0142orocznymi opadami. zimy s\u0105 stosunkowo \u0142agodne, a lata do\u015b\u0107 ciep\u0142e. na wschodzie wida\u0107 przejawy klimatu kontynentalnego. zimy bywaj\u0105 bardzo zimne, a lata bardzo ciep\u0142e. w centralnej cz\u0119\u015bci kraju, a tak\u017ce na po\u0142udniu klimat wykazuje cechy przej\u015bciowe, zar\u00f3wno oceaniczne, jak i kontynentalne. zimy s\u0105 tu \u0142agodne, a lata ch\u0142odne, chocia\u017c temperatury mog\u0105 przekroczy\u0107 +30 \u00b0c. najcieplejszym regionem niemiec jest po\u0142udniowo-zachodni zak\u0105tek kraju: deutsche weinstra\u00dfe i nizina g\u00f3rnore\u0144ska. tutejsze lata mog\u0105 by\u0107 bardzo ciep\u0142e przez d\u0142ugi okres. czasami minimalna temperatura nie spada poni\u017cej +20 \u00b0c, co jest rzadkim zjawiskiem w pozosta\u0142ej cz\u0119\u015bci kraju. przewa\u017caj\u0105 wiatry zachodnie i po\u0142udniowo-zachodnie. na wy\u017cynie bawarskiej w miesi\u0105cach wiosennych i jesiennych wiej\u0105 ciep\u0142e i suche feny. wyst\u0119puj\u0105 zjawiska ekstremalne takie jak letnie i wiosenne burze.\nostatnie lata by\u0142y bardzo ciep\u0142e i charakteryzowa\u0142y si\u0119 d\u0142ugimi okresami suszy i ekstremalnymi warunkami pogodowymi, takimi jak burze i ulewne deszcze. lata w 2003, 2018 i 2019 roku by\u0142y najcieplejsze od pocz\u0105tku pomiar\u00f3w. \u015brednioroczna temperatura powietrza wzros\u0142a o 1,5 \u00b0c od 1881 do 2018 r. w ostatnich dziesi\u0119cioleciach w szczeg\u00f3lno\u015bci znacznie wzros\u0142a liczba upalnych dni (> 30 \u00b0c). miesi\u0105ce, w kt\u00f3rych poziom w\u00f3d gruntowych jest poni\u017cej \u015bredniej, staj\u0105 si\u0119 znacznie cz\u0119stsze. w miesi\u0105cach letnich rzeki zawieraj\u0105 coraz mniej wody.\n\n\n=== flora ===\nlasy w niemczech pokrywaj\u0105 11,1 mln hektar\u00f3w, co stanowi ok. 31% ca\u0142kowitej powierzchni kraju. wi\u0119kszo\u015b\u0107 z nich (61%) stanowi\u0105 lasy iglaste, jednak w najbli\u017cszych dziesi\u0119cioleciach przewiduje si\u0119 wzrost udzia\u0142u las\u00f3w li\u015bciastych. najbardziej zalesionymi krajami zwi\u0105zkowymi s\u0105 hesja oraz nadrenia-palatynat, gdzie odsetek ten wynosi 42%. najmniej las\u00f3w ro\u015bnie natomiast na terenie landu szlezwik-holsztyn (10% w og\u00f3lnej powierzchni regionu). najcz\u0119\u015bciej spotykanym gatunkiem drzew jest \u015bwierk, kt\u00f3ry stanowi 28% wszystkich drzew w kraju. dalsze miejsca zajmuj\u0105: sosna (24%), buk (15%) oraz d\u0105b (10%). w sumie na terenie niemiec ro\u015bnie 71 gatunk\u00f3w drzew.\ndu\u017c\u0105 cz\u0119\u015b\u0107 spo\u015br\u00f3d wszystkich las\u00f3w niemieckich pokrywaj\u0105 buczyny. stawia to niemcy na pierwszym miejscu na \u015bwiecie w odsetku las\u00f3w tego typu w og\u00f3lnej powierzchni teren\u00f3w le\u015bnych. na nizinach i w ni\u017cszych partiach wy\u017cyn rosn\u0105 d\u0105browy, w kt\u00f3rych pr\u00f3cz d\u0119bu znajdziemy tak\u017ce brzozy, graby, lipy oraz leszczyny. lasy \u015bwierkowe, wyst\u0119puj\u0105ce na terenie niemiec, s\u0105 w wi\u0119kszo\u015bci zalesione przez cz\u0142owieka, a te naturalne pojawiaj\u0105 si\u0119 g\u0142\u00f3wnie na wysoko\u015bciach od 700 do 1900 m n.p.m. lasy bagienne powstaj\u0105 na terenach podmok\u0142ych, cz\u0119sto zalewanych. rosn\u0105 w nich g\u0142\u00f3wnie olsza, wierzba krucha oraz brzoza. nad brzegami rzek i jezior pojawiaj\u0105 si\u0119 natomiast wierzby, jesiony i wi\u0105zy.\n\u0142\u0105ki i pastwiska stanowi\u0105 14,8% powierzchni niemiec. koncentruj\u0105 si\u0119 one w dolinach wielkich rzek (np. \u0142aby i renu), a tak\u017ce w bawarii oraz brandenburgii.\n\n\n=== fauna ===\nspo\u015br\u00f3d du\u017cych ssak\u00f3w spotykanych w niemieckich lasach wyr\u00f3\u017cni\u0107 mo\u017cna: nied\u017awiedzia brunatnego, \u0142osia, rysia europejskiego, daniela, wilka szarego, lisa rudego, jelenia szlachetnego, jelenia wschodniego i dzika europejskiego. pojawiaj\u0105 si\u0119 tu te\u017c: b\u00f3br europejski, gronostaj europejski, borsuk europejski, wydra europejska, wiewi\u00f3rka pospolita, zaj\u0105c szarak, je\u017c europejski, a tak\u017ce wiele gatunk\u00f3w gryzoni i nietoperzy. w g\u00f3rach \u017cyj\u0105 m.in.: kozioro\u017cce alpejskie i \u015bwistak alpejski, a w morzu liczne foki, delfiny, a nawet walenie.\nteren niemiec charakteryzuje si\u0119 du\u017cym bogactwem \u015bwiata ptak\u00f3w. cztery gatunki wyst\u0119puj\u0105ce na obszarze pa\u0144stwa s\u0105 wed\u0142ug mi\u0119dzynarodow\u0105 uni\u0119 ochrony przyrody i jej zasob\u00f3w (iucn) krytycznie zagro\u017cone. s\u0105 to: burzyk balearski, ibis grzywiasty, kulik cienkodzioby oraz czajka towarzyska. pojawiaj\u0105 si\u0119 tu te\u017c zagro\u017cone wygini\u0119ciem bernikla rdzawoszyja, rar\u00f3g, uhla zwyczajna i sterniczka zwyczajna. szeroko reprezentowane s\u0105 w niemczech ptaki z rodziny kaczkowatych, w\u015br\u00f3d nich g\u0119\u015b zbo\u017cowa, g\u0119\u015b tundrowa, g\u0119\u015b bia\u0142oczelna, bernikla bia\u0142olica, \u0142ab\u0119d\u017a niemy, \u0142ab\u0119d\u017a krzykliwy, mandarynka, cyranka modroskrzyd\u0142a, krzy\u017c\u00f3wka czy nurog\u0119\u015b. spo\u015br\u00f3d ptak\u00f3w wodnych pojawiaj\u0105 si\u0119 tak\u017ce perkozy, kormorany, b\u0105ki, czaple, rybo\u0142owy, \u017curawie, mewy, maskonury, rybitwy. ptaki drapie\u017cne reprezentowane s\u0105 np. przez or\u0142a przedniego, kani\u0119 rud\u0105, s\u0119pa p\u0142owego, orlika krzykliwego, jastrz\u0119bia i krogulca, a tak\u017ce sowy: puchacza, puszczyka zwyczajnego, sow\u0119 \u015bnie\u017cn\u0105 i jarz\u0119bat\u0105, p\u00f3jd\u017ak\u0119 lub w\u0142ochatk\u0119. pojawiaj\u0105 si\u0119 tak\u017ce zimorodki, lelki, dudki, dzi\u0119cio\u0142y, pliszki, wilgi, s\u00f3jki, kruki, gawrony, kawki, wrony, sikory, remizy, kowaliki, mysikr\u00f3liki, mucho\u0142\u00f3wki, drozdy, zi\u0119by, szczyg\u0142y czy wr\u00f3ble.\nna terenie niemiec wyst\u0119puje pi\u0119\u0107 gatunk\u00f3w w\u0119\u017cy (eskulapa, \u017cmija zygzakowata, \u017cmija \u017cebrowana, zaskroniec zwyczajny i zaskroniec rybo\u0142\u00f3w), trzy gatunki \u017c\u00f3\u0142wi (b\u0142otny, malowany oraz \u017c\u00f3\u0142tobrzuchy) oraz sze\u015b\u0107 gatunk\u00f3w jaszczurek (lacerta bilineata, jaszczurka \u017cyworodna, jaszczurka zielona, iberolacerta horvathi, jaszczurka zwinka oraz jaszczurka murowa). wyst\u0119puje tu te\u017c szereg p\u0142az\u00f3w, w tym salamandra plamista, rzekotka drzewna czy ropucha szara.\n\n\n== demografia ==\nmaj\u0105c liczb\u0119 ludno\u015bci si\u0119gaj\u0105c\u0105 ok. 81,147 mln os\u00f3b w 2013 r., niemcy s\u0105 najludniejszym pa\u0144stwem w unii europejskiej, drugim w europie i szesnastym na \u015bwiecie.\npa\u0144stwo boryka si\u0119 z powa\u017cnym problemem demograficznym. spo\u015br\u00f3d ok. 81,8 mln mieszka\u0144c\u00f3w niemiec w 2009 r., a\u017c 16,9 mln osi\u0105gn\u0119\u0142o wiek emerytalny, co oznacza, \u017ce co pi\u0105ty niemiec jest emerytem. w ci\u0105gu ostatnich dw\u00f3ch dekad odsetek ten wzr\u00f3s\u0142 prawie o po\u0142ow\u0119. szacuje si\u0119, \u017ce w ci\u0105gu najbli\u017cszych dziesi\u0119cioleci tempo wzrostu liczby emeryt\u00f3w w stosunku do og\u00f3lnej populacji b\u0119dzie wzrasta\u0107, a do 2060 r. ludno\u015b\u0107 pa\u0144stwa zmniejszy si\u0119 o 20%. w celu przeciwdzia\u0142ania problemowi, niemiecki rz\u0105d prowadzi aktywn\u0105 polityk\u0119 prorodzinn\u0105. kobietom w ci\u0105\u017cy na sze\u015b\u0107 tygodni przed prognozowanymi narodzinami dziecka i osiem po narodzinach, przys\u0142uguje urlop macierzy\u0144ski, podczas kt\u00f3rego otrzymuj\u0105 one pe\u0142ne wynagrodzenie. ponadto rodzicom, kt\u00f3rzy zrezygnowali z powrotu do pracy i opiekuj\u0105 si\u0119 dzieckiem, przyznawany jest zasi\u0142ek w wysoko\u015bci do 1800 euro miesi\u0119cznie. do 25. roku \u017cycia dziecka, rodzice otrzymuj\u0105 tak\u017ce zasi\u0142ek w wysoko\u015bci od 184 do 215 euro (w zale\u017cno\u015bci od liczby dzieci), pod warunkiem, i\u017c dziecko uczy si\u0119 b\u0105d\u017a studiuje. 1 sierpnia 2013 r. wprowadzono natomiast przepisy, gwarantuj\u0105ce ka\u017cdemu dziecku miejsce w \u017c\u0142obku. obecnie dzieci do 14. roku \u017cycia stanowi\u0105 13,1% mieszka\u0144c\u00f3w niemiec, natomiast osoby maj\u0105ce powy\u017cej 65 lat, a\u017c 20,9%.\nprzyrost naturalny w niemczech wynosi -0,19%, co stawia pa\u0144stwo na 211. miejscu na \u015bwiecie. w europie ni\u017cszy przyrost naturalny osi\u0105gaj\u0105 jedynie pa\u0144stwa dawnego zsrr, w\u0119gry, rumunia oraz cz\u0119\u015b\u0107 pa\u0144stw ba\u0142ka\u0144skich. wska\u017anik urodze\u0144 wynosi zaledwie 8,37 urodze\u0144 na 1000 mieszka\u0144c\u00f3w, co stanowi jeden z najgorszych wynik\u00f3w na starym kontynencie i si\u00f3dmym od ko\u0144ca na \u015bwiecie. wysoki jest jednak tak\u017ce wsp\u00f3\u0142czynnik zgon\u00f3w, wynosz\u0105cy 11,17 zgon\u00f3w na 1000 mieszka\u0144c\u00f3w, co plasuje kraj na 36. miejscu pod tym wzgl\u0119dem na \u015bwiecie i dwunastym w europie. statystyczna niemka rodzi w wieku 28,9 roku \u017cycia, a na ka\u017cde 100 000 porod\u00f3w umiera siedem kobiet. ponadto wska\u017anik zgon\u00f3w podczas narodzin u dzieci wynosi 3,48 na 1000 narodzin.\nwed\u0142ug organizacji narod\u00f3w zjednoczonych, niemcy s\u0105 domem dla trzeciej pod wzgl\u0119dem wielko\u015bci grupy imigrant\u00f3w, z 10 milionami spo\u015br\u00f3d ok. 190 mln wszystkich imigrant\u00f3w na \u015bwiecie. w 2009 r., 20% populacji pa\u0144stwa mia\u0142a migracyjne korzenie, co jest najwy\u017cszym odsetkiem od 1945 r. w spisie powszechnym w 2011 roku 2,7 mln os\u00f3b zadeklarowa\u0142o pochodzenie tureckie, a tak\u017ce 2 mln polskie, 1,3 mln rosyjskie, 1,2 mln kazachskie oraz 0,8 mln w\u0142oskie. od 1987 r. do niemiec przyby\u0142o ok. trzy miliony niemieckich przesiedle\u0144c\u00f3w, g\u0142\u00f3wnie z dawnego bloku wschodniego.\n\n\n=== j\u0119zyk ===\noficjalnym i najwa\u017cniejszym j\u0119zykiem niemiec jest niemiecki (hochdeutsch). jest on jednym z 24 j\u0119zyk\u00f3w oficjalnych unii europejskiej i jednym z trzech j\u0119zyk\u00f3w roboczych w komisji europejskiej.\nuznawane j\u0119zyki mniejszo\u015bci etnicznych na terenie niemiec to: dolnoniemiecki, \u0142u\u017cycki, romski i fryzyjski. j\u0119zyki te, razem z du\u0144skim, s\u0105 chronione przez europejsk\u0105 kart\u0119 j\u0119zyk\u00f3w regionalnych lub mniejszo\u015bciowych. u\u017cywa si\u0119 tu tak\u017ce j\u0119zyk\u00f3w imigrant\u00f3w, np. tureckiego, polskiego, rosyjskiego czy j\u0119zyk\u00f3w ba\u0142ka\u0144skich. 67% niemc\u00f3w twierdzi, \u017ce potrafi pos\u0142ugiwa\u0107 si\u0119 przynajmniej jednym, a 27% dwoma obcymi j\u0119zykami.\nstandardowy j\u0119zyk niemiecki to j\u0119zyk zachodniogerma\u0144ski. jest zbli\u017cony do i sklasyfikowany tu\u017c obok takich j\u0119zyk\u00f3w jak angielski, dolnoniemiecki, du\u0144ski oraz fryzyjski. w mniejszym stopniu zbli\u017cony jest tak\u017ce do j\u0119zyk\u00f3w wschodniogerma\u0144skich i skandynawskich. wi\u0119kszo\u015b\u0107 niemieckiego s\u0142ownictwa jest zapo\u017cyczona z germa\u0144skiej grupy j\u0119zyk\u00f3w, nale\u017c\u0105cej do rodziny indoeuropejskiej. cz\u0119\u015b\u0107 s\u0142\u00f3w zosta\u0142a zapo\u017cyczona z \u0142aciny i greki, a tak\u017ce j\u0119zyka francuskiego. w ostatnim czasie dominuj\u0105 jednak zapo\u017cyczenia z angielskiego (nazywane denglisch).\n\n\n=== religia ===\nw roku 1517, na terenie obecnych niemiec rozpocz\u0119\u0142a si\u0119 reformacja. podzieli\u0142o to kraj na dwie cz\u0119\u015bci: protestanck\u0105 i katolick\u0105, co widoczne jest r\u00f3wnie\u017c dzi\u015b w strukturze wyznaniowej pa\u0144stwa. za jej pocz\u0105tek uwa\u017ca si\u0119 og\u0142oszenie przez marcina lutra 95 tez, wzywaj\u0105cych do reformy ko\u015bcio\u0142a. mia\u0142o to miejsce 31 pa\u017adziernika w wittenberdze. do 1529 r. cz\u0119\u015b\u0107 ksi\u0119stw i miast niemieckich, a tak\u017ce prusy zakonne (w istocie jako pierwsze pa\u0144stwo na \u015bwiecie; wtedy pod zwierzchnictwem polskim), przyj\u0119\u0142y nauki lutra i sta\u0142y si\u0119 pa\u0144stwami protestanckimi. w nast\u0119puj\u0105cym stuleciu r\u00f3\u017cnice religijne sta\u0142y si\u0119 przyczyn\u0105 m.in. wojny ch\u0142opskiej, konflikt\u00f3w prowadzonych z cesarzem, a tak\u017ce lokalnych star\u0107 mi\u0119dzy pa\u0144stwami niemieckimi. w 1552 r. cesarz w obliczu powstania ksi\u0105\u017c\u0105t i towarzysz\u0105cej mu francuskiej inwazji zosta\u0142 zmuszony prawnie zaakceptowa\u0107 luteranizm. na mocy pokoju augsburskiego w 1555 r. wprowadzono zasad\u0119, i\u017c w ka\u017cdym z pa\u0144stw niemieckich mo\u017ce obowi\u0105zywa\u0107 katolicyzm albo luteranizm, w zale\u017cno\u015bci od woli jego w\u0142adcy. w 1563 r. elektor palatynatu fryderyk iii wittelsbach jako jeden z pierwszych w\u0142adc\u00f3w przyj\u0105\u0142 kalwinizm przez co jego pa\u0144stwo zosta\u0142o wyizolowane politycznie na ponad p\u00f3\u0142 wieku. p\u00f3\u017aniej na kalwinizm przesz\u0142y hesja-kassel, wschodnia fryzj\u0105 i niekt\u00f3re ksi\u0119stwa anhalt. w 1618 r. (sto lat po wyst\u0105pieniu lutra), rozpocz\u0119\u0142a si\u0119 wojna trzydziestoletnia. by\u0142a to najkrwawsza wojna religijna, kt\u00f3ra doszcz\u0119tnie spustoszy\u0142a niemcy, zabieraj\u0105c ze sob\u0105 oko\u0142o 40% \u00f3wczesnej populacji. wed\u0142ug pokoju westfalskiego z 1648 roku ko\u0144cz\u0105cego t\u0119 wojn\u0119, niemieccy w\u0142adcy mogli odt\u0105d tak\u017ce formalnie przechodzi\u0107 na kalwinizm. od 1817 roku ko\u015bcio\u0142y protestanckie \u0142\u0105cz\u0105 si\u0119 w ko\u015bcio\u0142y ewangelicko-unijne, \u0142\u0105cz\u0105ce ze sob\u0105 luteranizm i kalwinizm.\nnajwi\u0119ksz\u0105 religi\u0105 w niemczech jest chrze\u015bcija\u0144stwo, z 46,7 milionem wiernych (56,2%) w 2018 roku. na tle ca\u0142ej populacji, 27.7% mieszka\u0144c\u00f3w niemiec to katolicy, 25,5% to protestanci nale\u017c\u0105cy do niemieckiego ko\u015bcio\u0142a ewangelickiego (federacja ko\u015bcio\u0142\u00f3w lutera\u0144skich, reformowanych i unijnych), a pozostali chrze\u015bcijanie przynale\u017c\u0105 do mniejszych wyzna\u0144, licz\u0105cych mniej ni\u017c 1,1% wiernych. protestantyzm dominuje na p\u00f3\u0142nocy, wschodzie i centralnej cz\u0119\u015bci pa\u0144stwa, a katolicyzm na po\u0142udniu i zachodzie; 1,9% wszystkich mieszka\u0144c\u00f3w kraju deklaruje, \u017ce wyznaj\u0105 prawos\u0142awie.\ndrug\u0105 religi\u0105 w niemczech jest islam z 4,3 miliona wiernych (5,1%), kt\u00f3ry wyprzedza buddyzm, licz\u0105cy 250 000 wyznawc\u00f3w i judaizm z ok. 200 000 przynale\u017cnych niemc\u00f3w (0,3%). hinduizm wyznaje ok. 90 000 wiernych (0,1%). pozosta\u0142e spo\u0142eczno\u015bci religijne w niemczech licz\u0105 poni\u017cej 50 000 wiernych. z ok. 4 milion\u00f3w muzu\u0142man\u00f3w, wi\u0119kszo\u015b\u0107 stanowi\u0105 sunnici, ale mieszka tu niewielka liczba szyit\u00f3w i wyznawc\u00f3w innych od\u0142am\u00f3w islamu. niemcy posiadaj\u0105 trzeci\u0105 w europie spo\u0142eczno\u015b\u0107 \u017cydowsk\u0105 (po francji i wielkiej brytanii). oko\u0142o 50% niemieckich buddyst\u00f3w stanowi\u0105 natomiast imigranci z azji.\nniemcy nie deklaruj\u0105cy przynale\u017cno\u015bci do \u017cadnej religii stanowi\u0105 37,8% populacji i s\u0105 skoncentrowani na terenie dawnej niemieckiej republiki demokratycznej i w du\u017cych kompleksach miejskich. zjednoczenie niemiec w 1990 r. znacznie zwi\u0119kszy\u0142o odsetek ateist\u00f3w w populacji, co jest dziedzictwem ateizmu pa\u0144stwowego w dawnym zwi\u0105zku radzieckim, kt\u00f3ry kontrolowa\u0142 wschodni\u0105 cz\u0119\u015b\u0107 dzisiejszych niemiec. liczba chrze\u015bcijan, szczeg\u00f3lnie protestant\u00f3w spad\u0142a w ostatnich latach. ko\u015bci\u00f3\u0142 rzymskokatolicki oraz ko\u015bci\u00f3\u0142 ewangelicki trac\u0105 corocznie wiernych. w 2018 roku z obu zwi\u0105zk\u00f3w wyznaniowych wyst\u0105pi\u0142o oko\u0142o 220 tysi\u0119cy os\u00f3b. spowodowane jest to g\u0142\u00f3wnie konieczno\u015bci\u0105 p\u0142acenia podatku ko\u015bcielnego, kt\u00f3ry wynosi 8% w badenii-wirtembergii oraz 9% dla pozosta\u0142ych kraj\u00f3w zwi\u0105zkowych. w niemczech \u017cyje 14 tys. mason\u00f3w.\nostatnie badania opinii publicznej wykaza\u0142y, \u017ce tylko 45% niemc\u00f3w-katolik\u00f3w jest dumnych z tego, i\u017c papie\u017cem zosta\u0142 niemiec. z kolei badania instytutu allensbacha wykaza\u0142y, \u017ce jedynie 20% niemc\u00f3w identyfikuje si\u0119 z ko\u015bcio\u0142em.\n\n\n== podzia\u0142 administracyjny ==\n\n\n=== kraje zwi\u0105zkowe ===\nrepublika federalna niemiec sk\u0142ada si\u0119 z szesnastu kraj\u00f3w zwi\u0105zkowych, nazywanych landami, posiadaj\u0105cych w\u0142asne konstytucje i szerok\u0105 autonomi\u0119. ze wzgl\u0119du na r\u00f3\u017cnice w ich wielko\u015bci oraz liczbie ludno\u015bci, w ka\u017cdym z nich r\u00f3\u017cni si\u0119 system podzia\u0142u administracyjnego. w 2009 r. niemcy podzielone by\u0142y na 403 powiaty, w tym 301 ziemskich i 102 miejskie.\n\nwszystkie kraje zwi\u0105zkowe s\u0105 r\u00f3wnouprawnione.\n\n\n=== powiaty ===\n\n\n=== gminy ===\n\n\n=== wa\u017cniejsze miasta ===\nw niemieckich miastach mieszka 74% ca\u0142ej populacji. najwi\u0119kszym miastem jest stolica pa\u0144stwa, berlin, licz\u0105cy 3 725 000 mieszka\u0144c\u00f3w. powy\u017cej miliona mieszka\u0144c\u00f3w maj\u0105 tak\u017ce hamburg (1 686 100) oraz monachium (1 429 584) i kolonia (1 007 000). najwi\u0119cej miast licz\u0105cych powy\u017cej 100 000 mieszka\u0144c\u00f3w znajduje si\u0119 na terenie kraju zwi\u0105zkowego nadrenia p\u00f3\u0142nocna-westfalia, co zwi\u0105zane jest ze znajduj\u0105cym si\u0119 na tym terenie restrukturyzowanym zag\u0142\u0119biem ruhry. w sumie w 300 najwi\u0119kszych niemieckich miastach mieszka 37 milion\u00f3w niemc\u00f3w, co stanowi ok. 45% ca\u0142ej populacji.\n\n\n== ustr\u00f3j polityczny ==\n\n\n=== organy w\u0142adzy szczebla federalnego ===\nstolic\u0105 federaln\u0105 jest berlin, gdzie znajduje si\u0119 siedziba rz\u0105du federalnego (bundesregierung), jednak cz\u0119\u015b\u0107 ministerstw rezyduje w bonn. cz\u0119\u015b\u0107 centralnych urz\u0119d\u00f3w mie\u015bci si\u0119 w innych miastach, m.in. karlsruhe i norymberdze. system polityczny niemiec jest zorganizowany w oparciu o ustaw\u0119 zasadnicz\u0105 (grundgesetz), kt\u00f3ra dzia\u0142a jako konstytucja wed\u0142ug zasady podzia\u0142u w\u0142adz (gewaltenteilung).\ng\u0142ow\u0105 pa\u0144stwa jest prezydent federalny, wybierany przez zgromadzenie federalne (z\u0142o\u017cone z bundestagu i przedstawicieli kraj\u00f3w zwi\u0105zkowych, w liczbie r\u00f3wnej liczbie cz\u0142onk\u00f3w bundestagu) na pi\u0119cioletni\u0105 kadencj\u0119. jest mo\u017cliwo\u015b\u0107 jednokrotnego powt\u00f3rzenia kadencji. ma on czysto reprezentacyjne znaczenie \u2013 jest symbolem pa\u0144stwa, moderatorem. nie ma prawa wetowania ustaw (mo\u017ce je jedynie odes\u0142a\u0107 do trybuna\u0142u). posiada prawo mianowania ambasador\u00f3w i konsul\u00f3w oraz wysuwania kandydatury kanclerza.\n\nw\u0142adz\u0105 ustawodawcz\u0105 (legislative) jest bundestag wraz z drug\u0105 izb\u0105 rada federalna niemiec (bundesrat). bundestag wybierany jest co cztery lata w wyborach pi\u0119cioprzymiotnikowych: powszechnych, r\u00f3wnych, bezpo\u015brednich (jednostopniowych), tajnych i proporcjonalnych, cho\u0107 zasadniczo jest to system mieszany z zapewnieniem wej\u015bcia do parlamentu wszystkich kandydat\u00f3w, kt\u00f3rzy w swych okr\u0119gach uzyskali wi\u0119kszo\u015b\u0107. ustawowa liczba pos\u0142\u00f3w liczy 598 (od zjednoczenia niemiec do 2002 roku wynosi\u0142a 656), ale wskutek tego skomplikowanego systemu wyborczego liczba ta mo\u017ce zwi\u0119ksza\u0107 si\u0119 o tzw. mandaty nadwy\u017ckowe. tak jest w bundestagu xvii kadencji, kt\u00f3ry liczy\u0142 w dniu inauguracji 622 pos\u0142\u00f3w \u2013 przy wyga\u015bni\u0119ciu mandatu nadwy\u017ckowego wybrany wi\u0119kszo\u015bciowo pose\u0142 nie jest zast\u0119powany przez kandydata z listy, tak \u017ce liczba ta zmniejszy\u0142a si\u0119 do 620 w roku 2012. pos\u0142owie grupuj\u0105 si\u0119 we frakcjach, do tworzenia kt\u00f3rych potrzebne jest 5% og\u00f3lnej liczby pos\u0142\u00f3w. obecne frakcje to:spd, cdu/csu, sojusz 90/zieloni, fdp, die linke.\nbundestag na wniosek prezydenta dokonuje wyboru kanclerza i rz\u0105du, kontroluje jego prace, zatwierdza umowy mi\u0119dzynarodowe, uchwala ustawy. na czele izby ni\u017cszej stoi przewodnicz\u0105cy bundestagu (wraz ze swoimi zast\u0119pcami). obecnie jest nim wolfgang sch\u00e4uble z cdu.\nw\u0142adz\u0119 wykonawcz\u0105 (exekutive) stanowi rz\u0105d federalny z kanclerzem federalnym (bundeskanzler) na czele. ma on prawo bezpo\u015brednio ingerowa\u0107 w prace swoich ministr\u00f3w. nie mo\u017cna poci\u0105gn\u0105\u0107 ca\u0142ego rz\u0105du do odpowiedzialno\u015bci politycznej. dzieje si\u0119 tak dlatego, \u017ce ka\u017cdy z ministr\u00f3w dzia\u0142a wed\u0142ug wytycznych kanclerza. dopiero gdy kanclerz zostanie poci\u0105gni\u0119ty do odpowiedzialno\u015bci za pomoc\u0105 konstruktywnego wotum nieufno\u015bci, w\u00f3wczas rz\u0105d po\u015brednio poci\u0105gni\u0119ty jest do odpowiedzialno\u015bci. parlament nie mo\u017ce odwo\u0142ywa\u0107 poszczeg\u00f3lnych ministr\u00f3w (zasada odpowiedzialno\u015bci rz\u0105du en bloc).\n\n\n=== prawo ===\nniemcy posiadaj\u0105 system prawa kontynentalnego, oparty na prawie rzymskim z kilkoma odniesieniami do prawa germa\u0144skiego. federalny trybuna\u0142 konstytucyjny (bundesverfassungsgericht) jest niemieckim s\u0105dem najwy\u017cszym, odpowiedzialnym za sprawy dotycz\u0105ce konstytucji pa\u0144stwa, z uprawnieniem kontroli dzia\u0142alno\u015bci agencji administracyjnych. w przypadku spraw karnych i cywilnych, s\u0105d najwy\u017cszej instancji stanowi federalny trybuna\u0142 sprawiedliwo\u015bci. inne sprawy kierowane s\u0105 do: federalngeo s\u0105du pracy, federalnego s\u0105du socjalnego, federalnego trybuna\u0142u finansowego oraz federalnego s\u0105du administracyjnego. niemieckie prawo reguluje tak\u017ce konsekwencje zbrodni przeciwko ludzko\u015bci, ludob\u00f3jstwa oraz zbrodni wojennych i niemieckim s\u0105dom prawo korzystania z zasady represji wszech\u015bwiatowej w niekt\u00f3rych przypadkach.\nkodeksy karny i cywilny s\u0105 skodyfikowane na stopniu narodowym w strafgesetzbuch oraz b\u00fcrgerliches gesetzbuch. niemiecki system karny ma na celu rehabilitacj\u0119 kryminalisty oraz ochron\u0119 ludno\u015bci przed dalszymi zbrodniami. poza drobnymi wykroczeniami, s\u0105dzonymi przez jednego profesjonalnego s\u0119dziego, oraz powa\u017cnymi przest\u0119pstwami politycznymi, wszystkie sprawy s\u0105 s\u0105dzone przez mieszane trybuna\u0142y, w kt\u00f3rych \u0142awnicy siedz\u0105 obok zawodowych s\u0119dzi\u00f3w.\n\n\n=== polityka zagraniczna ===\nniemcy posiadaj\u0105 za granic\u0105 229 misji dyplomatycznych i utrzymaj\u0105 relacje z ponad 190 pa\u0144stwami. w 2011 pa\u0144stwo by\u0142o najwi\u0119kszym p\u0142atnikiem do bud\u017cetu unii europejskiej (20%) i by\u0142o trzecim pa\u0144stwem pod wzgl\u0119dem wielko\u015bci wk\u0142adu do bud\u017cetu organizacji narod\u00f3w zjednoczonych (8% og\u00f3lnych funduszy). niemcy s\u0105 te\u017c cz\u0142onkiem organizacji paktu p\u00f3\u0142nocnoatlantyckiego (nato), organizacji wsp\u00f3\u0142pracy gospodarczej i rozwoju (oecd), g8, g20, banku \u015bwiatowego, mi\u0119dzynarodowego funduszu walutowego (imf). od zako\u0144czenia ii wojny \u015bwiatowej, niemcy znacz\u0105co przyczyni\u0142y si\u0119 do powstania i rozwoju unii europejskiej i podtrzymywa\u0142y silny sojusz z francj\u0105. pa\u0144stwo d\u0105\u017cy do rozwoju wsp\u00f3lnej europejskiej polityki, obrony i organ\u00f3w bezpiecze\u0144stwa.\npolityka rozwoju niemiec jest niezale\u017cnym obszarem polityki zagranicznej pa\u0144stwa. jest ona opracowana przez federalne ministerstwo wsp\u00f3\u0142pracy gospodarczej i rozwoju i wprowadzana w \u017cycie przez organizacje podleg\u0142e. niemiecki rz\u0105d dostrzega w rozwoju polityki zagranicznej odpowiedzialno\u015b\u0107 za rozw\u00f3j wsp\u00f3lnoty europejskiej.\nrz\u0105dy niemiec i stan\u00f3w zjednoczonych s\u0105 bliskimi sprzymierze\u0144cami politycznymi. plan marshalla z 1948 r. oraz silne powi\u0105zania kulturowe wytworzy\u0142y wi\u0119\u017a pomi\u0119dzy oboma pa\u0144stwami, kt\u00f3ra uleg\u0142a os\u0142abieniu w wyniku niemieckiego sceptycyzmu dotycz\u0105cego wojny w iraku.\n\n\n=== partie polityczne ===\nobecny system partyjny w niemczech wykrystalizowa\u0142 si\u0119 po ii wojnie \u015bwiatowej i jest bardzo stabilny. parti\u0105 o najd\u0142u\u017cszej tradycji jest, za\u0142o\u017cona w 1870 roku, partia \u015brodowiska katolickiego zentrum (pol. centrum), obecnie o marginalnym znaczeniu. drug\u0105 co do wieku parti\u0105 jest, pochodz\u0105ca z 1875 roku i wyros\u0142a z ruchu robotniczego, spd. uczestniczy\u0142a ona w rz\u0105dach republiki weimarskiej; a\u017c do 1933 roku by\u0142a najsilniejsz\u0105 parti\u0105 niemieck\u0105. po wojnie kierowana przez willy\u2019ego brandta, helmuta schmidta i gerharda schr\u00f6dera partia wsp\u00f3\u0142tworzy\u0142a rz\u0105d federalny w latach 1966\u20131982 i ponownie 1998\u20132009.\nobok spd do tzw. volksparteien (partii og\u00f3lnonarodowych) nale\u017cy r\u00f3wnie\u017c chadecja (cdu i csu). wykszta\u0142ci\u0142a si\u0119 ona po ii wojnie \u015bwiatowej ze \u015brodowisk dawnej katolickiej partii \u201ecentrum\u201d, poszerzonej o \u015brodowiska ewangelickie (cdu jest parti\u0105 ponadkonfesyjn\u0105). na wzmocnienie jej roli wp\u0142yn\u0105\u0142 d\u0142ugi okres rz\u0105d\u00f3w (1949\u20131969) oraz charyzmatyczni liderzy: konrad adenauer, ludwig erhard i jakob kaiser. w latach 1982\u20131998 cdu/csu by\u0142a zn\u00f3w u w\u0142adzy, stanowi\u0105c g\u0142\u00f3wn\u0105 si\u0142\u0119 rz\u0105du helmuta kohla.\ntradycyjnie rol\u0119 j\u0119zyczka u wagi pe\u0142nili libera\u0142owie z fdp. rz\u0105dzili prawie nieprzerwanie a\u017c do 1998 roku, raz z cdu, raz z spd \u2013 st\u0105d te\u017c cz\u0119sto nazywani s\u0105 parti\u0105 \u201eobrotow\u0105\u201d. fdp wykszta\u0142ci\u0142a si\u0119 po 1948 roku ze \u015brodowisk zwi\u0105zanych z przedwojennymi partiami ddp i dvp. by\u0142y w niej obecne zar\u00f3wno elementy wolnomy\u015blicielskie, antyklerykalne, jak i nacjonalistyczne (przez pewien czas po wojnie sytuowano fdp \u201ena prawo\u201d od cdu). z parti\u0105 zwi\u0105zane by\u0142y takie nazwiska jak pierwszy prezydent rfn theodor heuss, jej powojenny lider erich mende, przedstawiciele lewego skrzyd\u0142a wolfgang mischnick czy g\u00fcnter verheugen. cz\u0142onkami fdp byli te\u017c wieloletni minister spraw zagranicznych rfn hans-dietrich genscher (1974\u20131992), walter scheel (1969\u201374 szef msz, prezydent rfn 1974\u201379) czy klaus kinkel (minister sprawiedliwo\u015bci i spraw zagranicznych w rz\u0105dzie helmuta kohla). fdp mia\u0142a sw\u00f3j udzia\u0142 w odwa\u017cnej polityce wschodniej rz\u0105du willy\u2019ego brandta i helmuta schmidta. w 1982 r., na skutek r\u00f3\u017cnic w koncepcjach polityki gospodarczej i spo\u0142ecznej, fdp zrezygnowa\u0142a z udzia\u0142u w rz\u0105dach lewicy i zwi\u0105za\u0142a si\u0119 z chadecj\u0105. ma\u0142\u017ce\u0144stwo z cdu, cho\u0107 nie wolne od k\u0142\u00f3tni i nieporozumie\u0144, przetrwa\u0142o 16 lat. od 2009 do 2013 r. fdp ponownie tworzy\u0142o koalicj\u0119 z cdu/csu.\nod 1998 r. rol\u0119 j\u0119zyczka u wagi spe\u0142nia r\u00f3wnie\u017c partia zielonych (b\u00fcndnis 90/die gr\u00fcnen). partia zielonych za\u0142o\u017cona zosta\u0142a w 1979/80 przez dzia\u0142aczy wywodz\u0105cych si\u0119 nowych ruch\u00f3w spo\u0142ecznych lat 60. i 70. i inicjatyw ekologicznych, a w 1990 zjednoczy\u0142a si\u0119 ze wschodnioniemieckim b\u00fcndnis 90. jej wieloletnim przewodnicz\u0105cym by\u0142 minister spraw zagranicznych joschka fischer. reprezentowana jest w bundestagu i we wszystkich parlamentach lokalnych, a jej cz\u0142onek winfried kretschmann jest premierem w badenii-wirtembergii.\nparti\u0105 izolowan\u0105 na szczeblu og\u00f3lnokrajowym jest die linke. wywodzi si\u0119 ona z pds \u2013 nast\u0119pczyni honeckerowskiej sed oraz wasg \u2013 partii utworzonej przez dzia\u0142aczy zwi\u0105zkowych i dysydent\u00f3w z spd. tak jak wasg, pds krytykowa\u0142a z pozycji lewicowych rz\u0105d schr\u00f6dera, zarzucaj\u0105c mu odej\u015bcie od lewicowych idea\u0142\u00f3w, kt\u00f3re jakoby zawsze bliskie by\u0142y pds. w latach 1990\u20132002 i ponownie od 2005 reprezentowana by\u0142a w bundestagu, g\u0142\u00f3wnie przez pos\u0142\u00f3w z nowych kraj\u00f3w zwi\u0105zkowych, tj. by\u0142ego terytorium nrd. w zachodniej cz\u0119\u015bci niemiec nie uda\u0142o jej si\u0119 zapu\u015bci\u0107 korzeni, a\u017c do zawarcia koalicji z wasg, a nast\u0119pnie zjednoczenia obu partii w die linke. partia kierowana przez katj\u0119 kipping i bernda riexingera reprezentowana jest w 13 z 16 parlament\u00f3w lokalnych. die linke wsp\u00f3lnie z spd i zielonymi rz\u0105dzi w turyngii \u2013 kt\u00f3rej premierem jest cz\u0142onek die linke, bodo ramelow \u2013 oraz wsp\u00f3\u0142rz\u0105dzi z spd w brandenburgii.\nw parlamentach lokalnych swoje reprezentacje posiadaj\u0105 r\u00f3wnie\u017c wolni wyborcy (freie w\u00e4hler), niemiecka partia pirat\u00f3w (piratenpartei deutschland), regionalne ugrupowanie zwi\u0105zek wyborc\u00f3w po\u0142udniowego szlezwiku (s\u00fcdschleswigscher w\u00e4hlerverband) oraz prawicowa alternatywa dla niemiec (alternative f\u00fcr deutschland, afd).\n\n\n== bezpiecze\u0144stwo ==\n\n\n=== policja ===\n\n\n=== stra\u017c po\u017carna ===\nw niemczech jedynie 107 miejscowo\u015bci posiada zawodow\u0105 stra\u017c po\u017carn\u0105, w pozosta\u0142ych jej zadania realizuj\u0105 stra\u017cacy-ochotnicy.\n\n\n=== si\u0142y zbrojne ===\nrodzajami federalnych si\u0142 zbrojnych niemiec s\u0105: wojska l\u0105dowe (heer), marynarka wojenna (deutsche marine) oraz si\u0142y powietrzne (luftwaffe). wed\u0142ug rankingu global firepower (2014) niemieckie si\u0142y zbrojne stanowi\u0105 7. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 45 mld dolar\u00f3w (usd).\nrola niemieckiego wojska (bundeswehr) zosta\u0142a opisana w konstytucji niemiec (art. 87a) jako wy\u0142\u0105cznie defensywna. jego jedynymi aktywnymi dzia\u0142aniami przed 1990 r., by\u0142a pomoc podczas kl\u0119sk \u017cywio\u0142owych w kraju i za granic\u0105. w 1994 r. trybuna\u0142 konstytucyjny termin defensywa zdefiniowa\u0142 nie tylko jako obrona granic pa\u0144stwa, ale tak\u017ce zapobieganie innym konfliktom na ca\u0142ym \u015bwiecie, kt\u00f3re mog\u0142yby w jakikolwiek spos\u00f3b zagrozi\u0107 pa\u0144stwu.\n\nw 2011 r. wydatki na wojsko stanowi\u0142y oko\u0142o 1,3% produktu krajowego brutto, co jest wynikiem niskim na tle innych pa\u0144stw. pomimo to, niemcy s\u0105 dziewi\u0105tym pa\u0144stwem na \u015bwiecie, kt\u00f3ry przeznacza najwi\u0119cej \u015brodk\u00f3w na utrzymanie armii. w okresie pokoju wojsko jest dowodzone przez federalnego ministra obrony. w przypadku znalezienia si\u0119 pa\u0144stwa w stanie wojny, kt\u00f3ra zgodnie z konstytucj\u0105 b\u0119dzie mia\u0142a charakter obronny, dow\u00f3dc\u0105 naczelnym zostanie kanclerz.\nw 2012 r. niemieckie wojsko zatrudnia\u0142o 183 000 zawodowych \u017co\u0142nierzy i 17 000 ochotnik\u00f3w. niemiecki rz\u0105d planuje jednak ograniczenie tych liczb do 170 000 zawodowc\u00f3w i 15 000 ochotnik\u00f3w. rezerwi\u015bci s\u0105 dost\u0119pni si\u0142om zbrojnym i uczestnicz\u0105 w \u0107wiczeniach obronnych. w 2011 r. niemieckie wojsko posiada\u0142o 6900 \u017co\u0142nierzy stacjonuj\u0105cych w innych pa\u0144stwach w ramach misji pokojowych, w tym 4900 w afganistanie i uzbekistanie, 1150 w kosowie i 300 w libanie.\ndo 2011 r. s\u0142u\u017cba wojskowa by\u0142a obowi\u0105zkowa dla m\u0119\u017cczyzn w wieku lat 18, a pob\u00f3r sk\u0142ada\u0142 si\u0119 z sze\u015bciomiesi\u0119cznej s\u0142u\u017cby. 1 lipca 2011 r. obowi\u0105zek zosta\u0142 oficjalnie zniesiony. po 2001 roku w armii mog\u0142y s\u0142u\u017cy\u0107 kobiety, ale nie obowi\u0105zywa\u0142 ich obowi\u0105zek s\u0142u\u017cby wojskowej. w armii pracuje oko\u0142o 17 500 kobiet.\n\n\n== gospodarka ==\nniemcy, mimo zaobserwowanych problem\u00f3w gospodarczych w latach 2003\u20132005, jeszcze do niedawna utrzymywa\u0142y si\u0119 na trzecim miejscu w\u015br\u00f3d pot\u0119g gospodarczych \u015bwiata. pkb wyni\u00f3s\u0142 w 2005 2,91 biliona usd. niemiecka gospodarka by\u0142a zatem nominalnie trzeci\u0105 co do wielko\u015bci na \u015bwiecie. dopiero w 2008 gospodarka chrl pod wzgl\u0119dem pkb, przeros\u0142a niemieck\u0105. pkb w przeliczeniu na jednego mieszka\u0144ca wynosi: 33,4 tys. usd i plasuje rfn na 1. miejscu w unii europejskiej oraz na 17. miejscu w \u015bwiecie. deficyt bud\u017cetowy w 2005 wyni\u00f3s\u0142 78 mld euro. pa\u0144stwo osi\u0105gn\u0119\u0142o dochody w wysoko\u015bci 971 mld euro, a wyda\u0142o 1 049,7 mld euro. niemcy s\u0105 obecnie drugim, po chinach i przed usa, eksporterem na \u015bwiecie. warto\u015b\u0107 eksportu w 2004 wynios\u0142a ponad 731 mld euro. przewaga eksportu nad importem wynios\u0142a w\u00f3wczas blisko 160 miliard\u00f3w euro (tymczasem deficyt handlowy usa w 2003 wyni\u00f3s\u0142 489 mld $).\nstopa bezrobocia: 7,2 proc. (xii 2008).\ng\u0142\u00f3wnym centrum finansowym o \u015bwiatowym znaczeniu jest frankfurt nad menem, m.in. siedziba frankfurckiej gie\u0142dy papier\u00f3w warto\u015bciowych (b\u00f6rse frankfurt), deutsche banku oraz commerzbanku.\ndo ko\u0144ca 2006 r. do by\u0142ej nrd przetransferowano w r\u00f3\u017cnej formie oko\u0142o 1100\u20131250 mld euro. obecnie na pomoc dla land\u00f3w wschodnich przeznacza si\u0119 ok. 4% pkb zachodnich land\u00f3w. pkb per capita na obszarze b. nrd osi\u0105gn\u0105\u0142 poziom 67,3% poziomu zachodnioniemieckiego, wp\u0142ywy podatkowe osi\u0105gaj\u0105 45% poziomu zachodniego.\n\n\n=== rolnictwo ===\nniemieckie rolnictwo ma charakter intensywny, jest wysoko zmechanizowane i schemizowane. upraw\u0119 utrudniaj\u0105 natomiast s\u0142abe gleby i niesprzyjaj\u0105cy klimat. w ostatnich latach znacz\u0105co zmniejszy\u0142a si\u0119 liczba przedsi\u0119biorstw rolniczych. w latach 1999\u20132007 liczba ta spad\u0142a z 472 tys. do 374 500 (20,6%). zmniejsza si\u0119 tak\u017ce liczba zatrudnionych w rolnictwie: w 2007 r. wynosi\u0142a ona 1,3 mln, czyli o ok. 12% mniej, ni\u017c osiem lat wcze\u015bniej. tereny wykorzystywane rolniczo stanowi\u0105 przesz\u0142o po\u0142ow\u0119 ca\u0142kowitego obszaru niemiec. ich powierzchnia (ok. 17 mln ha) spad\u0142a w ostatnich latach o zaledwie 1,2%. zwi\u0119kszy\u0142a si\u0119 natomiast \u015brednia powierzchnia gospodarstw rolnych (z 36,3 ha w 1999 do 45,3 ha w 2007).\nw niemczech, w 2008 roku, zebrano 50,1 mln t zb\u00f3\u017c, co stanowi ok. 2% og\u00f3lnych \u015bwiatowych zbior\u00f3w. bardzo wysokie s\u0105 ich plony, kt\u00f3re wynosz\u0105 71,2 dt/ha, co jest jednym z najwy\u017cszych wynik\u00f3w na \u015bwiecie (po wielkiej brytanii, francji czy egipcie). na ka\u017cdego mieszka\u0144ca zbiera si\u0119 609 kg zb\u00f3\u017c rocznie. jednym z najwa\u017cniejszych zb\u00f3\u017c uprawianych w niemczech jest pszenica, kt\u00f3rej zbiory wynosz\u0105 25,9 mln t, a plony 80,9 dt/ha. uprawia si\u0119 j\u0105 g\u0142\u00f3wnie na wy\u017cynie bawarskiej, w turyngii i meklemburgii. niemcy s\u0105 drugim producentem \u017cyta na \u015bwiecie (po rosji), ze zbiorami rz\u0119du 3,7 mln t i plonami osi\u0105gaj\u0105cymi 50,8 dt/ha. uprawia si\u0119 je w du\u017cych ilo\u015bciach w brandenburgii. co roku zbiera si\u0119 tam tak\u017ce 11,9 mln t j\u0119czmienia (61 dt/ha) oraz 0,8 t mln owsa (44,2 dt/ha). marginalne s\u0105 natomiast uprawy kukurydzy. niemcy s\u0105 tak\u017ce czwartym na \u015bwiecie producentem burak\u00f3w cukrowych ze zbiorami 23 mln t i plonami 623 dt/ha. pola burak\u00f3w cukrowych pojawiaj\u0105 si\u0119 na terenie ca\u0142ego kraju. ich du\u017ce skupiska znajduj\u0105 si\u0119: na wy\u017cynie bawarskiej i w schwarzwaldzie, a tak\u017ce w turyngii, brandenburgii i westfalii. mniejsze znaczenie maj\u0105 uprawy ziemniak\u00f3w, przynosz\u0105ce co roku zbiory w wysoko\u015bci 11,3 mln t oraz plony 438 dt/ha. ziemniaki hoduje si\u0119 g\u0142\u00f3wnie nad \u0142ab\u0105, na p\u00f3\u0142nocy kraju. niemcy odnotowuj\u0105 tak\u017ce du\u017ce zbiory rzepaku (5,1 mln t) oraz najwi\u0119ksze na \u015bwiecie zbiory chmielu (39,7 tys. t).\ndo najwa\u017cniejszych zwierz\u0105t hodowlanych w niemczech nale\u017c\u0105 trzoda chlewna i byd\u0142o. w 2008 r. w niemieckich gospodarstwach przebywa\u0142o 26,7 mln sztuk trzody chlewnej, co by\u0142o czwartym wynikiem na \u015bwiecie. ich hodowla skupia si\u0119 w dolnej saksonii i bawarii. pog\u0142owie byd\u0142a wynosi w niemczech 12,9 mln szt., a najwi\u0119ksze obszary jego hodowli to wy\u017cyna bawarska i tereny na wsch\u00f3d od hamburga. co roku w niemczech produkuje si\u0119 tak\u017ce 28,6 mln t mleka krowiego, 0,8 mln t jaj kurzych i 7,7 mln t mi\u0119sa z uboju.\n\n\n=== przemys\u0142 ===\nw niemczech wydobywa si\u0119 najwi\u0119ksz\u0105 na \u015bwiecie ilo\u015b\u0107 w\u0119gla brunatnego. pochodzi st\u0105d ok. 1/5 \u015bwiatowego wydobycia. najznaczniejsze z\u0142o\u017ca znajduj\u0105 si\u0119 nadrenii p\u00f3\u0142nocnej-westfalii, p\u00f3\u0142nocnej hesji, okolicach lipska, merseburgu i g\u00f3rnym palatynacie. warto jednak zaznaczy\u0107, \u017ce w latach 1990\u20132006 jego wydobycie spad\u0142o z 388 mln do zaledwie 173 mln ton. wi\u0105\u017ce si\u0119 to w du\u017cym stopniu z restrukturyzacj\u0105 i zamykaniem kopal\u0144. zjawisko to widoczne jest w wi\u0119kszym stopniu w przypadku w\u0119gla kamiennego, kt\u00f3rego wydobycie w latach 2000\u20132008 spad\u0142o ponad trzykrotnie i dzi\u015b wynosi 28 mln ton (ok. 0,5% \u015bwiatowego wydobycia). w latach 50. xx wieku na terenie niemiec dzia\u0142a\u0142o ponad 170 kopal\u0144, a w 2005 r. ju\u017c tylko kilkana\u015bcie. ropa naftowa jest wydobywana w okolicach hanoweru i w pobli\u017cu granicy z holandi\u0105, natomiast gaz ziemny w dolnej saksonii, na wsch\u00f3d od monachium i w g\u00f3rnej hesji. kopalnie uranu dzia\u0142aj\u0105 w schwarzwaldzie i w okolicach miejscowo\u015bci aue. niemcy s\u0105 czwartym na \u015bwiecie producentem soli potasowych, kt\u00f3re wydobywa si\u0119 w okolicach bleicherode i halle. s\u00f3l kamienn\u0105 eksploatuje si\u0119 natomiast w wirtembergii, bawarii i na nizinie niemieckiej.\n\ng\u0142\u00f3wnym \u017ar\u00f3d\u0142em energii elektrycznej jest w\u0119giel (brunatny i kamienny), a niemieckie elektrownie cieplne wytwarzaj\u0105 61,3% energii elektrycznej w kraju. w 2014 po raz pierwszy w historii niemiec, g\u0142\u00f3wnym \u017ar\u00f3d\u0142em energii elektrycznej by\u0142 mix r\u00f3\u017cnych \u017ar\u00f3de\u0142 odnawialnych \u2013 27,3%, wyprzedzaj\u0105c dotychczasowego lidera \u2013 w\u0119giel brunatny. ze \u017ar\u00f3de\u0142 odnawialnych produkuje si\u0119 10,7% energii (27,3% energii elektrycznej), w tym 36,6% z energii wiatru, 22,5% z biomasy, 14,7% z energii wodnej, 21,2% z energii s\u0142onecznej i 3,6% z bioodpad\u00f3w. w\u0119giel brunatny przewa\u017ca w zachodniej i wschodniej cz\u0119\u015bci kraju \u2013 w nadrenii p\u00f3\u0142nocnej-westfalii, brandenburgii i saksonii, a elektrownie zlokalizowane s\u0105 w pobli\u017cu kopalni. elektrownie atomowe dostarczaj\u0105 18% energii elektrycznej. niemcy realizuj\u0105 obecnie program transformacji energetycznej \u201eenergiewende\u201d \u2013 wy\u0142\u0105czenia wszystkich reaktor\u00f3w j\u0105drowych do ko\u0144ca 2022 r., wycofywania si\u0119 z pozosta\u0142ych nieodnawialnych surowc\u00f3w energetycznych i przej\u015bcia w ca\u0142o\u015bci na mix energii odnawialnych.\nniemieckie hutnictwo jest jednym z najwa\u017cniejszych w europie. najwi\u0119ksze zak\u0142ady koncentruj\u0105 si\u0119 g\u0142\u00f3wnie w zag\u0142\u0119biu ruhry. o\u0142\u00f3w wyrabia si\u0119 w braubach, hamburgu, norymberdze i freibergu, magnez w pocking, cyn\u0119 w essen, duisburgu, hamburgu i freibergu, aluminium w rheinfelden, rheinbergu, aken i laucie, a mied\u017a w hamburgu, duisburgu, berlinie, eisleben i ilsenburgu. rafinerie ropy naftowej dzia\u0142aj\u0105 np. w kolonii, hamburgu, bremie, heiden, emden, ingolstadt, frankfurcie nad menem, lipsku, mannheimie, essen czy salzbergen. najwi\u0119ksze cementownie zlokalizowane s\u0105 w bremie, beckum, bernburgu, paderborn, neuwied i osnabr\u00fcck.\nna p\u00f3\u0142nocnym zachodzie istniej\u0105 du\u017ce zak\u0142ady chemiczne (w okolicach kolonii, leverkusen czy leuny), a barwniki wyrabia si\u0119 w lipsku i frankfurcie nad menem. warto r\u00f3wnie\u017c doda\u0107, \u017ce niemcy s\u0105 czwartym na \u015bwiecie producentem nawoz\u00f3w potasowych, z produkcj\u0105 3,1 mln ton w 2008 roku. przemys\u0142 maszynowy koncentruje si\u0119 w zag\u0142\u0119biu ruhry, okolicach hanoweru, augsburga, chemnitz, lipska, magdeburga czy mannheim.\n\nniemcy s\u0105 znanym na ca\u0142ym \u015bwiecie producentem pojazd\u00f3w. jest to trzecie pa\u0144stwo, po chinach i japonii, w produkcji samochod\u00f3w osobowych (z produkcj\u0105 5,3 mln sztuk rocznie), dziewi\u0105te w produkcji samochod\u00f3w ci\u0119\u017carowych i sz\u00f3stym w produkcji rower\u00f3w. najwa\u017cniejszymi niemieckimi producentami samochod\u00f3w s\u0105: volkswagen (z zak\u0142adami w wolfsburgu, hanowerze, ingolstadt, kassel i emden), opel (fabryki w bochum i r\u00fcsselsheim am main), ford (kolonia), mercedes-benz group (stuttgart, sindelfingen, gaggenau i mannheim), audi (heilbronn i neckarsulm) oraz bmw (monachium i dingolfing). lokomotywy produkuje si\u0119 w berlinie, monachium, kassel, essen czy d\u00fcsseldorfie, wagony kolejowe w kolonii, berlinie, duisburgu, werdau oraz g\u00f6rlitz, a rowery w berlinie, zschopau i chemnitz. stocznie zlokalizowano w hamburgu, bremie, emden czy rostocku.\ndo najwi\u0119kszych niemieckich producent\u00f3w sprz\u0119tu elektronicznego nale\u017c\u0105 siemens, wyrabiaj\u0105cy telefony kom\u00f3rkowe, oraz grundig, producent telewizor\u00f3w. firma bosch produkuje natomiast sprz\u0119t gospodarstwa domowego. zak\u0142ady przemys\u0142u elektronicznego zlokalizowano np. w dre\u017anie, lipsku, berlinie, erfurcie, radebergu, weimarze, stuttgarcie i monachium. g\u0142\u00f3wne o\u015brodki mechaniki precyzyjnej to oberkochen, berlin, monachium, b\u00f6blingen, getynga, kempten, jena, drezno, lipsk i freiberg, a w przemy\u015ble tekstylnym dominuj\u0105 bonn, akwizgran, bielefeld, m\u00fcnster, osnabr\u00fcck, lipsk, \u017cytawa, augsburg i kempten. zak\u0142ady przemys\u0142u gumowego zlokalizowano m.in.: w kolonii, akwizgranie, mannheimie, frankfurcie nad menem, offenbach am main, berlinie, lipsku czy monachium. o\u015brodki przemys\u0142u szklarskiego to zag\u0142\u0119bie ruhry, zag\u0142\u0119bie saary oraz turyngia.\n\n\n=== problemy gospodarcze ===\nmniej zadowalaj\u0105co kszta\u0142tuje si\u0119 niemieckie zad\u0142u\u017cenie, kt\u00f3re osi\u0105gn\u0119\u0142o w styczniu 2006 nowy rekordowy stan: 1,49 biliona euro = ok. 5,81 biliona pln, co odpowiada ok. 18 tys. \u20ac = ok. 70 tys. pln na g\u0142ow\u0119 mieszka\u0144ca. do tego dochodz\u0105 przewidywane zobowi\u0105zania pa\u0144stwa wzgl\u0119dem przechodz\u0105cych na emerytur\u0119 pracownik\u00f3w sfery bud\u017cetowej w randze urz\u0119dnika, kt\u00f3re p\u0142acone s\u0105 bezpo\u015brednio z bud\u017cetu, a nie przez ubezpieczenie emerytalne i do 2012 sumuj\u0105 si\u0119 na kolejne 4 do 5 bilion\u00f3w euro (\u017ar\u00f3d\u0142o: niem. bund der steuerzahler). od pocz\u0105tku istnienia rfn wszystkie jej bud\u017cety by\u0142y z deficytem. jednak od 2009 roku niemcy planuj\u0105 zmniejsza\u0107 sw\u00f3j d\u0142ug narodowy w relacji do pkb. obecne zad\u0142u\u017cenie niemiec odpowiada oko\u0142o 110% pkb, podczas gdy kwotowo wy\u017csze zad\u0142u\u017cenie stan\u00f3w zjednoczonych wynosi 10 bilion\u00f3w dolar\u00f3w (stan na 2009 r.) i r\u00f3wnie\u017c kwotowo wy\u017csze zad\u0142u\u017cenie japonii 160% (ok. 7 bln dolar\u00f3w), w odniesieniu do pkb niemiecki d\u0142ug jest por\u00f3wnywalny do wi\u0119kszo\u015bci pa\u0144stw wysoko rozwini\u0119tych. zad\u0142u\u017cenie i zwi\u0105zane z nim odsetki, rosn\u0105ce koszty systemu opieki zdrowotnej i emerytalnego, jak r\u00f3wnie\u017c bezrobocie (ok. 3,37 mln bezrobotnych), stanowi\u0105 powa\u017cny problem finansowy i tym samym gospodarczy. niemcy nie dotrzymywali od kilku lat, podpisanych w maastricht, kryteri\u00f3w konwergencji (dotycz\u0105cych stabilno\u015bci euro). dla ratowania finans\u00f3w pa\u0144stwa przeprowadza si\u0119 od lat ci\u0119cia w systemach ubezpiecze\u0144 spo\u0142ecznych, co jednak tylko w nieznacznym stopniu poprawi\u0142o sytuacj\u0119.\nw 2006 roku niemcy po raz pierwszy od paru lat dotrzymali kryteria z maastricht. w 2006 roku nast\u0105pi\u0142a wyra\u017ana poprawa sytuacji gospodarczej. wzrost gospodarczy prognozowany na pocz\u0105tku roku na 1% wyni\u00f3s\u0142 ostatecznie 2,7%.\nliczba zatrudnionych w niemieckim przemy\u015ble wykazuje od lat tendencj\u0119 spadkow\u0105. ka\u017cdego dnia z niemiec przenosi si\u0119 ok. 1500 miejsc pracy (ok. 500 000 rocznie) do pa\u0144stw europy wschodniej i azji. mimo to przemys\u0142 wnosi ok. 30% do pkb, a jego podstawow\u0105 ga\u0142\u0119zi\u0105 jest motoryzacja i zwi\u0105zane z ni\u0105 bran\u017ce. od podpisania protoko\u0142u w kioto, podejmuje si\u0119 starania dla zmniejszenia emisji dwutlenku w\u0119gla do atmosfery, cho\u0107 w 2002 roku przyj\u0119to ustaw\u0119 o stopniowej likwidacji elektrowni j\u0105drowych. jednak\u017ce ju\u017c po kilku latach, w 2009 roku rozpocz\u0119to proces uchylania tej ustawy, a w 2010 r. rz\u0105d federalny pod naciskiem spo\u0142ecze\u0144stwa wyd\u0142u\u017cy\u0142 okres eksploatacji blok\u00f3w j\u0105drowych z 32 do 60 lat.\ngospodarka niemiecka silnie odczu\u0142a \u015bwiatowy kryzys finansowy. w lutym 2009 odnotowano spadek produkcji przemys\u0142owej w uj\u0119ciu rocznym o 20,6%. by\u0142 to sz\u00f3sty kolejny miesi\u0119czny spadek (w stosunku do stycznia 2009 o 2,7%).\n\n\n=== transport ===\nw niemczech istnieje bardzo g\u0119sta sie\u0107 transportowa. w sumie, na terenie pa\u0144stwa znajduje si\u0119 644 480 km dr\u00f3g, w tym ok. 13 000 km autostrad, co stawia niemcy na 11. miejscu na \u015bwiecie, trzecim w europie i drugim w unii europejskiej (po hiszpanii).\n\n\n==== transport drogowy ====\nw ostatnich latach coraz wi\u0119ksz\u0105 rol\u0119 odgrywa tam transport drogowy. ze wzgl\u0119du na du\u017c\u0105 liczb\u0119 samochod\u00f3w ci\u0119\u017carowych, na wielu niemieckich autostradach i drogach ekspresowych wprowadzono op\u0142aty za przejazd samochod\u00f3w maj\u0105cych powy\u017cej 12 ton, a w du\u017cych miastach, takich jak berlin, stuttgart, monachium, hanower czy miejscowo\u015bciach zag\u0142\u0119bia ruhry zakazano wjazdu do centrum samochodom bez nalepki, \u015bwiadcz\u0105cej o niskiej emisji spalin. na 60% z niemieckich autostrad nie obowi\u0105zuj\u0105 limity pr\u0119dko\u015bci, a na pozosta\u0142ych wynosz\u0105 one ok. 130 km/h. przeciwnicy tego prawa twierdz\u0105, \u017ce ograniczenie pr\u0119dko\u015bci maksymalnych zmniejszy liczb\u0119 wypadk\u00f3w i emisj\u0119 dwutlenku w\u0119gla do atmosfery. najwi\u0119ksze zag\u0119szczenie autostrad wyst\u0119puje na zachodzie kraju, w zag\u0142\u0119biu ruhry i okolicach frankfurtu nad menem.\n\n\n==== transport kolejowy ====\nw niemczech istnieje 41 981 km linii kolejowych, z czego oko\u0142o 20 000 jest zelektryfikowanych. pod wzgl\u0119dem d\u0142ugo\u015bci linii kolejowych, niemcy s\u0105 sz\u00f3stym pa\u0144stwem na \u015bwiecie i drugim, po rosji, w europie. w u\u017cyciu pozostaje ponad 33 000 km, na kt\u00f3rych znajduje si\u0119 przesz\u0142o 66 000 skrzy\u017cowa\u0144 i zwrotnic, ponad 27 000 wiadukt\u00f3w i prawie 800 tuneli. niemieckie miasta maj\u0105 wiele po\u0142\u0105cze\u0144 mi\u0119dzynarodowych. najwi\u0119kszym o\u015brodkiem pod tym wzgl\u0119dem jest frankfurt nad menem, posiadaj\u0105cy po\u0142\u0105czenia z belgi\u0105, francj\u0105, wielk\u0105 brytani\u0105, irlandi\u0105, szwajcari\u0105, holandi\u0105 oraz austri\u0105. do berlina docieraj\u0105 natomiast poci\u0105gi z polski, szwecji, danii oraz holandii. niemieckie koleje s\u0105 zarz\u0105dzane przez koncern deutsche bahn. nale\u017cy do niego ok. 5700 dworc\u00f3w, a sp\u00f3\u0142ka zatrudnia przesz\u0142o 250 000 pracownik\u00f3w. co roku jej poci\u0105gami podr\u00f3\u017cuje si\u0119 1,98 miliarda razy, a ka\u017cdego dnia koleje osobowe wykonuj\u0105 ok. 26 700 przejazd\u00f3w, przy 5100 przejazd\u00f3w poci\u0105g\u00f3w towarowych.\n\n\n==== transport lotniczy ====\nw niemczech dzia\u0142aj\u0105 152 linie lotnicze, z kt\u00f3rych najwi\u0119kszymi s\u0105 lufthansa oraz air berlin. ponadto w niemczech istnieje 541 lotnisk, co jest wynikiem trzynastym na \u015bwiecie i drugim, po rosji, w europie. 322 z nich ma utwardzon\u0105 nawierzchni\u0119 pas\u00f3w startowych. na terenie kraju dzia\u0142aj\u0105 tak\u017ce 22 heliporty. najwi\u0119kszym niemieckim lotniskiem jest port lotniczy we frankfurcie, kt\u00f3ry w 2012 r. obs\u0142u\u017cy\u0142 ponad 57 mln pasa\u017cer\u00f3w, co jest jedenastym wynikiem na \u015bwiecie i trzecim, po londy\u0144skim heathrow i paryskim lotnisku charles\u2019a de gaulle\u2019a, w europie. inne lotniska, obs\u0142uguj\u0105ce powy\u017cej miliona pasa\u017cer\u00f3w rocznie, znajduj\u0105 si\u0119 w berlinie, bremie, dortmundzie, dre\u017anie, d\u00fcsseldorfie, hamburgu, hanowerze, karlsruhe, kolonii (bonn), lipsku, monachium, m\u00fcnster, norymberdze, stuttgarcie oraz weeze.\n\n\n==== transport wodny ====\nna niemieckich rzekach i kana\u0142ach wyznaczono ponad 7000 km szlak\u00f3w wodnych, co jest wynikiem dziewi\u0119tnastym na \u015bwiecie i czwartym w europie. g\u0142\u00f3wne porty znajduj\u0105 si\u0119 w bremie, bremerhaven, duisburgu, hamburgu, karlsruhe, lubece, neuss oraz rostocku. w sk\u0142ad niemieckiej floty handlowej wchodzi ok. 430 statk\u00f3w, w tym dwa barkowce, dwa masowce, 51 frachtowc\u00f3w, 15 chemikaliowc\u00f3w, 298 kontenerowc\u00f3w, 6 gazowc\u00f3w, 4 statk\u00f3w pasa\u017cerskich, 24 frachtowc\u00f3w pasa\u017cerskich, 10 tankowc\u00f3w, 3 ch\u0142odniowce oraz 6 ro-ro. w niemczech zarejestrowanych jest tak\u017ce sze\u015b\u0107 zagranicznych statk\u00f3w \u2013 trzy fi\u0144skie, jeden holenderski oraz dwa szwajcarskie. niemcy maj\u0105 natomiast prawie 3500 statk\u00f3w zarejestrowanych w innych pa\u0144stwach, g\u0142\u00f3wnie taniej bandery, np. 1094 w antigui i barbudzie, 30 na bahamach, 14 na bermudach, 192 na cyprze, 123 na gibraltarze, 1185 w liberii, 135 na malcie, 248 na wyspach marshalla, ale te\u017c np. w australii, holandii, wielkiej brytanii, portugalii czy luksemburgu.\n\n\n== turystyka ==\nniemcy s\u0105 si\u00f3dmym na \u015bwiecie pa\u0144stwem pod wzgl\u0119dem liczby przyjazd\u00f3w z zagranicy; w 2015 roku kraj ten odwiedzi\u0142o 34,972 mln turyst\u00f3w (6% wi\u0119cej ni\u017c w roku poprzednim). pod wzgl\u0119dem przychod\u00f3w z turystyki w 2015 niemcy zaj\u0119\u0142y \u00f3sme miejsce na \u015bwiecie z wynikiem 36,867 mld dolar\u00f3w.\nnajwi\u0119kszym zainteresowaniem turyst\u00f3w cieszy si\u0119 bawaria, w kt\u00f3rej w 2011 r. nocowano 81 milion\u00f3w razy. na kolejnych miejscach plasuj\u0105 si\u0119 badenia-wirtembergia, nadrenia p\u00f3\u0142nocna-westfalia, dolna saksonia oraz hesja.\nnajcz\u0119\u015bciej odwiedzanym przez turyst\u00f3w miastem jest berlin. jednym z jego najbardziej charakterystycznych zabytk\u00f3w jest brama brandenburska z ko\u0144ca xviii w., kt\u00f3ra w okresie zimnej wojny, wraz z murem berli\u0144skim, tworzy\u0142a granic\u0119 mi\u0119dzy wschodni\u0105 a zachodnia cz\u0119\u015bci\u0105 miasta. budowla jest zbudowana w stylu klasycystycznym i stanowi obecnie symbol zjednoczenia niemiec w 1989 r. w rozleg\u0142ym parku tiergarten znajduje si\u0119 natomiast kolumna siegess\u00e4ule, upami\u0119tniaj\u0105ca zwyci\u0119stwo prus w wojnie z dani\u0105 w 1864 r. ma ona 35 ton i 8,3 metra wysoko\u015bci, a u jej szczytu widnieje br\u0105zowa figura nike, bogini zwyci\u0119stwa.\n\nw niemczech istnieje wiele zamk\u00f3w i pa\u0142ac\u00f3w, z kt\u00f3rych wiele poddano w ostatnich dziesi\u0119cioleciach renowacji. jednym z najs\u0142ynniejszych obiekt\u00f3w jest kompleks pa\u0142ac\u00f3w i ogrod\u00f3w w poczdamie. na ponad 500 ha znajduje si\u0119 tutaj oko\u0142o 150 zabytkowych budowli, powsta\u0142ych g\u0142\u00f3wnie w latach 1730\u20131916. du\u017ce skupisko zamk\u00f3w i pa\u0142ac\u00f3w znajduje si\u0119 r\u00f3wnie\u017c w saksonii, w pobli\u017cu drezna. w centrum stolicy kraju zwi\u0105zkowego znajduje si\u0119 znany zesp\u00f3\u0142 architektoniczny zwinger, a wok\u00f3\u0142 miasta rozrzucone jest wiele innych budowli, np. pa\u0142ac w pillnitz, pa\u0142ac moritzburg, zamek w mi\u015bni czy twierdza k\u00f6nigstein. w bawarii po\u0142o\u017cony jest natomiast s\u0142ynny zamek neuschwanstein, a tak\u017ce d\u0142ugi na ponad kilometr zamek burghausen. w okolicach hanoweru zlokalizowane s\u0105 pa\u0142ac w b\u00fcckeburg, zamek marienburg, pa\u0142ac w corvey, a tak\u017ce w celle. na p\u00f3\u0142nocy kraju zamk\u00f3w jest mniej, a najbardziej znane z nich to: zamek w pl\u00f6n, zamek i park w eutin oraz zamek w schwerinie. w niemczech dzia\u0142a r\u00f3wnie\u017c ok. 4000 muze\u00f3w.\nniemcy dysponuj\u0105 tak\u017ce du\u017c\u0105 liczb\u0105 park\u00f3w rozrywki. najwi\u0119kszym z nich jest europa-park, o powierzchni 90 hektar\u00f3w. poza tym, znajduj\u0105 si\u0119 tu tak\u017ce: legoland w g\u00fcnzburgu, phantasialand w br\u00fchl, heide-park w soltau czy hansa park w sierksdorf. ponadto w niemczech za\u0142o\u017cono kilkaset ogrod\u00f3w zoologicznych, z kt\u00f3rych najwi\u0119ksze znajduj\u0105 si\u0119 w berlinie, monachium, hamburgu, stuttgarcie, kolonii, lipsku, frankfurcie nad menem oraz norymberdze.\n\n\n=== szlaki turystyczne ===\nw niemczech istnieje g\u0119sta sie\u0107 szlak\u00f3w turystycznych, kt\u00f3re zlokalizowano nie tylko na terenach atrakcyjnych pod wzgl\u0119dem przyrodniczym, ale tak\u017ce w miastach i terenach zabudowanych. w\u015br\u00f3d nich znajduj\u0105 si\u0119:\n\nszlak marchii wkrza\u0144skiej (m\u00e4rkischer landweg) o d\u0142ugo\u015bci ok. 220 km \u2013 szlak prowadz\u0105cy od feldberg do mescherin w brandenburgii. biegnie on po terenach podmok\u0142ych z du\u017c\u0105 liczb\u0105 jezior polodowcowych oraz niewielkich wzniesie\u0144. przecina tak\u017ce park narodowy doliny dolnej odry.\nmi\u0119dzynarodowy szlak rowerowy odra \u2013 nysa \u2013 umo\u017cliwiaj\u0105cy zwiedzanie teren\u00f3w przygranicznych wzd\u0142u\u017c nysy \u0142u\u017cyckiej i odry od g\u00f3r izerskich w czechach do ahlbeck (heringsdorf) na wyspie uznam na zach\u00f3d od \u015bwinouj\u015bcia. na trasie o d\u0142ugo\u015bci 630 km znajduj\u0105 si\u0119 obszary ochrony przyrody, np. park narodowy doliny dolnej odry i naturpark am stettiner haff oraz nast\u0119puj\u0105ce miasta jablonec nad nys\u0105, g\u00f6rlitz, mu\u017cak\u00f3w, frankfurt nad odr\u0105, schwedt/oder, penkun, ueckerm\u00fcnde, anklam oraz usedom. do najwi\u0119kszych atrakcji nale\u017c\u0105 park mu\u017cakowski (unesco), zabytki we frankfurcie nad odr\u0105, zamek w penkun, star\u00f3wka z przystani\u0105 i zamek ksi\u0105\u017c\u0105t pomorskich w ueckerm\u00fcnde i muzeum otto lilienthala w anklam. szlak przebiega w niewielkim oddaleniu od polskich miejscowo\u015bci turystycznych, m.in. zgorzelca, \u0142\u0119knicy, gubina, kostrzyna nad odr\u0105, cedyni, gozdowic, gryfina, szczecina, polic, w\u0119gornika, nowego warpna oraz \u015bwinouj\u015bcia. w okolicy zalewu szczeci\u0144skiego na pomorzu \u0142\u0105czy si\u0119 z mi\u0119dzynarodowym szlakiem rowerowym wok\u00f3\u0142 zalewu szczeci\u0144skiego r-66.\nszlak 66 jezior (66 seen-weg) o d\u0142ugo\u015bci 416 km, prowadz\u0105cy dooko\u0142a berlina, rozpoczynaj\u0105cy si\u0119 i ko\u0144cz\u0105cy w poczdamie. podczas w\u0119dr\u00f3wki tras\u0105, podr\u00f3\u017cuj\u0105cy przemierzaj\u0105 fragment kompleksu parkowo-pa\u0142acowego w poczdamie, a tak\u017ce tereny le\u015bne i rolnicze z licznymi jeziorami, zar\u00f3wno sztucznymi, jak i naturalnymi.\nszlak zamk\u00f3w (burgenwanderweg) o d\u0142ugo\u015bci 147 km, maj\u0105cy kszta\u0142t p\u0119tli, a jego pocz\u0105tek, jak i koniec mo\u017ce zosta\u0107 wyznaczony w jej dowolnym miejscu. wiedzie g\u0142\u00f3wnie przez tereny le\u015bne, \u0142\u0105cz\u0105c trzy zamki: eisenhardt w bad belzig, rabenstein oraz ziesar, a tak\u017ce pa\u0142ac wiesenburg. w ca\u0142o\u015bci le\u017cy ona w brandenburgii, na po\u0142udniowy zach\u00f3d od berlina.\nszlak hermanna (hermannsweg) o d\u0142ugo\u015bci 156 km, \u0142\u0105cz\u0105cy rheine i horn-bad meinberg w nadrenii p\u00f3\u0142nocnej-westfalii. na szlaku rozmieszczone s\u0105 liczne atrakcje, takie jak d\u0142uga na cztery kilometry piaskowcowa formacja skalna, d\u00f6renther klippen, ruiny zamkowe w tecklenburgu, pa\u0142ac w bad iburg, a tak\u017ce zamek ravensberg.\nszlak hun\u00f3w (h\u00fcnenweg) o d\u0142ugo\u015bci 208 km, rozpoczynaj\u0105cy si\u0119 w osnabr\u00fcck, a ko\u0144cz\u0105cy w papenburgu. swoj\u0105 nazw\u0119 wzi\u0105\u0142 od znajduj\u0105cych si\u0119 na jego trasie megalitycznych grobowc\u00f3w hun\u00f3w, licz\u0105cych ok. 4000 lat. prowadzi g\u0142\u00f3wnie terenami rolniczymi z du\u017c\u0105 liczb\u0105 miast i wsi.\nszlak m\u0142yn\u00f3w (m\u00fchlensteig) o d\u0142ugo\u015bci 60 km, prowadz\u0105cy le\u015bnymi drogami na obrze\u017cach miast w nadrenii p\u00f3\u0142nocnej-westfalii. krajobraz ma tutaj g\u00f3rzysty charakter, a na trasie zlokalizowanych jest dziewi\u0119\u0107 zabytkowych m\u0142yn\u00f3w i wiatrak\u00f3w r\u00f3\u017cnego typu.\neggeweg o d\u0142ugo\u015bci 70 km, prowadz\u0105cy w du\u017cej cz\u0119\u015bci przez lasy, poza miastami i innymi terenami zabudowanymi. wiedzie wzniesieniami stosunkowo niskiego pasma g\u00f3rskiego eggegebirge (najwy\u017cszy szczyt \u2013 preu\u00dfischer velmerstot \u2013 468 m n.p.m.).\nrothaarsteig o d\u0142ugo\u015bci 154 km, przemierzaj\u0105cy pasmo g\u00f3rskie rothaar pomi\u0119dzy brilon w nadrenii p\u00f3\u0142nocnej-westfalii, a dillenburgiem w hesji. z wielu miejsc rozci\u0105gaj\u0105 si\u0119 widoki na liczne doliny.\nwinterberger hochtour o d\u0142ugo\u015bci 82 km, biegn\u0105cy przez zachodni\u0105 nadreni\u0119 p\u00f3\u0142nocn\u0105-westfali\u0119, przez liczne szczyty g\u00f3rskie. przecina po drodze osiem dolin i dociera do 18 punkt\u00f3w widokowych.\noraz projektowany szlak wodny berlin \u2013 szczecin \u2013 ba\u0142tyk \u2013 najkr\u00f3tsza wodna droga z berlina do ba\u0142tyku \u2013 kana\u0142ami \u015br\u00f3dl\u0105dowymi odra-hawela i finow do odry i zalewu szczeci\u0144skiego.\n\n\n=== tury\u015bci niemieccy ===\nniemcy najch\u0119tniej sp\u0119dzaj\u0105 wakacje we w\u0142asnym kraju. w\u015br\u00f3d kierunk\u00f3w zagranicznych prym wiedzie hiszpania; polska jest na 10. miejscu.\n\n\n== o\u015bwiata ==\nponad 99% niemc\u00f3w powy\u017cej 15. roku \u017cycia potrafi czyta\u0107 i pisa\u0107. za nadz\u00f3r nad o\u015bwiat\u0105 odpowiadaj\u0105 w niemczech rz\u0105dy poszczeg\u00f3lnych kraj\u00f3w zwi\u0105zkowych. od lat 60. xx wieku ruch reform doprowadzi\u0142 do scalenia edukacji w gesamtschule, a w p\u00f3\u017aniejszych latach wiele land\u00f3w wprowadzi\u0142o dwu- lub trzystopniowy system edukacji.\nedukacja w przedszkolu jest dost\u0119pna dla wszystkich dzieci w wieku od trzech do sze\u015bciu lat, po czym przez nast\u0119pne dziewi\u0119\u0107 lat maj\u0105 one obowi\u0105zek ucz\u0119szczania do szko\u0142y. podstawowe kszta\u0142cenie trwa zazwyczaj od czterech do sze\u015bciu lat. szko\u0142y \u015brednie s\u0105 natomiast podzielone na trzy typy, r\u00f3\u017cni\u0105ce si\u0119 pod wzgl\u0119dem stopnia zaawansowania w nauce ich wychowank\u00f3w. gimnazjum kszta\u0142ci najzdolniejszych uczni\u00f3w i przygotowuje ich do nauki na studiach, realschule naucza m\u0142odzie\u017c o \u015bredniej wiedzy (jest to ostatnie sze\u015b\u0107 lat ich nauki), a do hauptschule ucz\u0119szczaj\u0105 uczniowie, kt\u00f3rych wyniki w nauce s\u0105 najs\u0142absze (jest to przygotowanie do wykonywania zawodu).\npodstawowym kryterium, wymaganym do przyj\u0119cia na studia, jest matura (abitur), norma kwalifikacyjna, uzyskiwana na podstawie wynik\u00f3w w ostatnich latach nauki oraz ko\u0144cowych egzamin\u00f3w, ale obowi\u0105zuje tak\u017ce du\u017ca liczba wyj\u0105tk\u00f3w i dok\u0142adniejszych norm, zale\u017cnych od kraju zwi\u0105zkowego, uniwersytetu lub przedmiotu. w czo\u0142owej setce akademickiego rankingu uniwersytet\u00f3w \u015bwiata znajduj\u0105 si\u0119 trzy uniwersytety niemieckie. s\u0105 to: uniwersytet ludwika i maksymiliana w monachium, uniwersytet we fryburgu oraz uniwersytet w heidelbergu. na dalszych miejscach znajduj\u0105 si\u0119 uniwersytety w bonn, frankfurcie, getyndze, m\u00fcnsterze, hamburgu. w sumie 38 uniwersytet\u00f3w jest sklasyfikowanych w czo\u0142owej pi\u0119\u0107setce rankingu. wi\u0119kszo\u015b\u0107 niemieckich uniwersytet\u00f3w ma charakter publiczny. pobieraj\u0105 one czesne w wysoko\u015bci ok. 60 \u20ac od studenta na semestr (do 500 \u20ac w dolnej saksonii). edukacja uniwersytecka w niemczech jest otwarta na wi\u0119kszo\u015b\u0107 obywateli i w coraz wi\u0119kszym stopniu powszechna.\nnajstarszym uniwersytetem w niemczech jest uczelnia w heidelbergu, kt\u00f3ra powsta\u0142a w 1368 r. nast\u0119pnie powsta\u0142y uniwersytety w lipsku (1409), rostocku (1419), fryburgu (1457), monachium (1472) oraz tybindze (1477).\n\n\n== nauka ==\n\n\n=== fizyka ===\nprace alberta einsteina oraz maxa plancka by\u0142y decyduj\u0105ce podczas tworzenia nowoczesnej fizyki, kt\u00f3r\u0105 p\u00f3\u017aniej rozwin\u0119li werner heisenberg i austriak erwin schr\u00f6dinger. byli oni poprzedzani przez innych kluczowych fizyk\u00f3w, takich jak hermann von helmholtz, joseph von fraunhofer czy gabriel fahrenheit. wilhelm r\u00f6ntgen odkry\u0142 promieniowanie x, co sprawi\u0142o, \u017ce zosta\u0142 pierwszym laureatem nagrody nobla w dziedzinie fizyki w 1901 r., a jego imieniem nazwano pierwiastek. heinrich hertz pracowa\u0142 nad promieniowaniem elektromagnetycznym, co by\u0142o istotne w rozwoju telekomunikacji. r\u00f3wnie\u017c wiedza na temat aerodynamiki zosta\u0142a rozwini\u0119ta przez niemca, ludwika prandtla. innymi znanymi niemieckimi fizykami s\u0105: karl ferdinand braun (1850\u20131918), wilhelm wien (1864\u20131928), johannes stark (1874\u20131957), max von laue (1879\u20131960), otto hahn (1879\u20131968), james franck (1882\u20131964), gustav ludwig hertz (1887\u20131975), walther bothe (1891\u20131957), werner heisenberg (1901\u20131976), ernst ruska (1906\u20131988), j. hans d. jensen (1907\u20131973), wolfgang paul (1913\u20131993), herbert kroemer (1928\u2013), rudolf m\u00f6ssbauer (1929\u20132011), peter gr\u00fcnberg (1939\u2013), theodor w. h\u00e4nsch (1941\u2013), klaus von klitzing (1943\u2013), gerd binnig (1947\u2013), horst st\u00f6rmer (1949\u2013), georg bednorz (1950\u2013) oraz wolfgang ketterle (1957\u2013). w sumie 23 niemc\u00f3w zdoby\u0142o nagrod\u0119 nobla.\n\n\n=== chemia ===\nniemieccy chemicy zostali nagrodzeni nagrod\u0105 nobla 26 razy, co stanowi ok. 15% wszystkich przyznanych nagr\u00f3d w tej dziedzinie nauki. hermann emil fischer zsyntetyzowa\u0142 glukoz\u0119, adolf von baeyer bada\u0142 organiczne barwniki i hydroaromatyczne zwi\u0105zki chemiczne, a eduard buchner odkry\u0142 fermentacj\u0119 bez udzia\u0142u \u017cywych kom\u00f3rek. richard martin willst\u00e4tter bada\u0142 chlorofil, natomiast fritz haber zsyntetyzowa\u0142 amoniak. hans von euler-chelpin bada\u0142 fermentacj\u0119 cukr\u00f3w i zymaz\u0119, a hans fischer hem oraz chlorofil. friedrich bergius wsp\u00f3lnie z carlem boschem przyczyni\u0142 si\u0119 do wynalezienia i rozwoju chemicznych metod wysokoci\u015bnieniowych. richard kuhn pracowa\u0142 nad witaminami i karotenoidami, a adolf butenandt nad hormonami p\u0142ciowymi. robert huber, johann deisenhofer oraz hartmut michel wyznaczyli tr\u00f3jwymiarow\u0105 struktur\u0119 centrum reakcji fotosyntezy u bakterii. gerhard ertl bada\u0142 procesy chemiczne, kt\u00f3re zachodz\u0105 na powierzchni cia\u0142 sta\u0142ych.\n\n\n=== geografia ===\ndo najs\u0142ynniejszych geograf\u00f3w niemieckich zalicza si\u0119 alexandra von humboldta, tw\u00f3rc\u0119 biogeografii, badaj\u0105cego g\u0142\u00f3wnie tereny ameryki \u0142aci\u0144skiej. jego ksi\u0105\u017cka kosmos zawiera\u0142a niemal ca\u0142\u0105 \u00f3wczesn\u0105 wiedz\u0119 o przyrodzie. do tw\u00f3rc\u00f3w nowoczesnej geografii zalicza si\u0119 tak\u017ce carla rittera. dzieje geografii w niemczech si\u0119gaj\u0105 jednak znacznie wcze\u015bniejszych czas\u00f3w. w 1507 r. martin waldseem\u00fcller opublikowa\u0142 pierwszy atlas z nazw\u0105 ameryka, a pochodz\u0105cy z niemiec martin behaim w roku 1492 stworzy\u0142 pierwszy w historii globus. na prze\u0142omie wieku xvi i xvii filip cl\u00fcver stworzy\u0142 podstawy geografii historycznej, a bernard varenius wydzieli\u0142 now\u0105 dziedzin\u0119 geografii \u2013 geografi\u0119 regionaln\u0105. heinrich barth bada\u0142 afryk\u0119 p\u00f3\u0142nocn\u0105 i centraln\u0105, a ferdinand von richthofen bada\u0142 daleki wsch\u00f3d i przyczyni\u0142 si\u0119 do rozwoju geomorfologii. erich dagobert von drygalski prowadzi\u0142 eksploracj\u0119 antarktydy. na pocz\u0105tku xx wieku alfred wegener wysun\u0105\u0142 pierwsz\u0105 w historii teori\u0119 w\u0119dr\u00f3wki kontynent\u00f3w. niemieccy naukowcy zapisali si\u0119 tak\u017ce w historii geologii. za ojca mineralogii uwa\u017ca si\u0119 georgiusa agricol\u0119, kt\u00f3ry przedstawi\u0142 pierwsz\u0105 klasyfikacj\u0119 minera\u0142\u00f3w, a abraham gottlob werner stworzy\u0142 teori\u0119 neptunizmu.\n\n\n=== astronomia ===\nspo\u015br\u00f3d czynnych w niemczech na prze\u0142omie xvi i xvii wieku astronom\u00f3w wyr\u00f3\u017cni\u0142 si\u0119 johannes kepler, kt\u00f3ry opracowa\u0142 trzy prawa ruchu planet. simon marius nazwa\u0142 cztery najwi\u0119ksze ksi\u0119\u017cyce jowisza \u2013 ganimedes, europ\u0119, io i kallisto. johann bayer opublikowa\u0142 uranometri\u0119, pierwszy atlas nieba ukazuj\u0105cy ca\u0142\u0105 sfer\u0119 niebiesk\u0105. sto lat p\u00f3\u017aniej maria margarethe kirch zosta\u0142a pierwsz\u0105 kobiet\u0105, kt\u00f3ra odkry\u0142a komet\u0119, a w\u015br\u00f3d dokona\u0144 friedricha wilhelma bessela znajdziemy: pomiar po\u0142o\u017cenia ok. 50 tys. gwiazd, wykazanie istnienia planety neptun, zmierzenie paralaksy, a tak\u017ce udowodnienie, i\u017c syriusz i procjon wykonuj\u0105 niewielkie ruchy. na pocz\u0105tku xix wieku friedrich wilhelm august argelander posun\u0105\u0142 si\u0119 o krok dalej i skatalogowa\u0142 324 188 gwiazd, okre\u015blaj\u0105c ich jasno\u015b\u0107 i pozycj\u0119. johann gottfried galle, przy wsp\u00f3\u0142pracy heinricha louis d\u2019arresta jako pierwszy zaobserwowa\u0142 neptuna, a hermann karl vogel odkry\u0142 gwiazdy spektroskopowo podw\u00f3jne. max wolf wprowadzi\u0142 fotografi\u0119 do bada\u0144 astrofizycznych, co pozwoli\u0142o mu na odkrycie m.in. przesz\u0142o 200 asteroid. pierwszym niemieckim astronaut\u0105 w kosmosie by\u0142 sigmund j\u00e4hn, kt\u00f3ry opu\u015bci\u0142 ziemi\u0119 w 1978 r. od tego czasu w kosmos wyruszy\u0142o kilkunastu niemieckich kosmonaut\u00f3w.\n\n\n=== in\u017cynieria ===\nniemieccy in\u017cynierowie odegrali istotn\u0105 rol\u0119 w tworzeniu motoryzacji. dokonali oni istotnych odkry\u0107 w tej dziedzinie na prze\u0142omie xix i xx wieku. nikolaus otto jest tw\u00f3rc\u0105 silnika o zap\u0142onie iskrowym, a karl benz i gottlieb daimler wynale\u017ali pierwsze samochody. rudolf diesel zbudowa\u0142 natomiast silnik wysokopr\u0119\u017cny, nazwany od jego nazwiska silnikiem diesla. henrich focke stworzy\u0142 pierwszy nadaj\u0105cy si\u0119 do u\u017cytku helikopter, a hans von ohain przyczyni\u0142 si\u0119 do post\u0119pu koncepcji nap\u0119du odrzutowego. samolot horten ho 229, dzie\u0142o braci horten by\u0142 pierwszym odrzutowcem o konstrukcji lataj\u0105cego skrzyd\u0142a. istotn\u0105 postaci\u0105, cho\u0107 niezwi\u0105zan\u0105 z motoryzacj\u0105, by\u0142 dzia\u0142aj\u0105cy w xv wieku johannes gutenberg, kt\u00f3ry wprowadzi\u0142 czcionk\u0119 ruchom\u0105 do drukarstwa. konrad zuse by\u0142 tw\u00f3rc\u0105 pierwszego komputera, karl ferdinand braun wynalaz\u0142 kineskop, a emil berliner gramofon.\n\n\n== opieka zdrowotna ==\nniemcy posiadaj\u0105 najstarszy na \u015bwiecie system ochrony zdrowia, maj\u0105cy swe pocz\u0105tki w aktach prawnych, wydanych przez otto von bismarcka w 1883 r. na wszystkich obywateli na\u0142o\u017cony jest pe\u0142ny system ubezpiecze\u0144, z kt\u00f3rego pewne grupy spo\u0142eczne (np. osoby prowadz\u0105ce dzia\u0142alno\u015b\u0107 gospodarcz\u0105 czy osoby o wysokich zarobkach) mog\u0105 zrezygnowa\u0107 i zawrze\u0107 prywatn\u0105 umow\u0119 ubezpieczeniow\u0105. dawniej mogli oni te\u017c wybra\u0107 brak ubezpieczenia, mo\u017cliwo\u015b\u0107 ta zosta\u0142a jednak zniesiona w 2009 r. w 2009 r. na 1000 obywateli przypada\u0142o w niemczech 8,2 \u0142\u00f3\u017cka szpitalnego, a w 2013 r. \u015brednia d\u0142ugo\u015b\u0107 \u017cycia wynosi\u0142a 78 lat u m\u0119\u017cczyzn i 83 u kobietw 2009 r. ok. 67 000 niemc\u00f3w by\u0142o zara\u017conych wirusem hiv/aids, zmar\u0142o z tego powodu poni\u017cej 1000 obywateli. co czwarty doros\u0142y mieszkaniec niemiec boryka si\u0119 z oty\u0142o\u015bci\u0105, a 1,1% dzieci do pi\u0105tego roku \u017cycia jest niedo\u017cywionych. ponadto 27% niemc\u00f3w jest palaczami.\n\n\n== kultura ==\n\n\n=== \u015bwi\u0119ta ===\nliczba dni wolnych od pracy jest r\u00f3\u017cna w poszczeg\u00f3lnych krajach zwi\u0105zkowych pa\u0144stwa. dziewi\u0119\u0107 dni jest wolnych od pracy na terenie ca\u0142ych niemiec. s\u0105 to: nowy rok (1 stycznia), wielki pi\u0105tek, poniedzia\u0142ek wielkanocny, dzie\u0144 pracy (1 maja), wniebowst\u0105pienie pa\u0144skie, drugi dzie\u0144 zielonych \u015bwi\u0105tek, \u015bwi\u0119to zjednoczenia niemiec (3 pa\u017adziernika), bo\u017ce narodzenie (25 grudnia) oraz 26 grudnia, czyli dzie\u0144 \u015bw. szczepana. ponadto w niekt\u00f3rych krajach zwi\u0105zkowych wolne od pracy s\u0105: \u015bwi\u0119to objawienia pa\u0144skiego (6 stycznia), bo\u017ce cia\u0142o, wniebowzi\u0119cie naj\u015bwi\u0119tszej maryi panny, dzie\u0144 reformacji (31 pa\u017adziernika), wszystkich \u015bwi\u0119tych (1 listopada) oraz dzie\u0144 pokuty (20 listopada).\n\n\n=== literatura ===\nniemiecka literatura powsta\u0142a w \u015bredniowieczu. najwa\u017cniejsi autorzy tej epoki to walther von der vogelweide i wolfram von eschenbach. pie\u015b\u0144 o nibelungach, kt\u00f3rej autor jest nieznany, jest jednym z najwa\u017cniejszych dzie\u0142 literatury niemieckiej. dzie\u0142a te napisane zosta\u0142y w j\u0119zyku \u015brednio-wysoko-niemieckim, kt\u00f3ry jest dla wsp\u00f3\u0142czesnych niemc\u00f3w zupe\u0142nie niezrozumia\u0142y. nowo\u017cytn\u0105 niemczyzn\u0119 stworzy\u0142 marcin luter swoim t\u0142umaczeniem biblii. za najwa\u017cniejszych autor\u00f3w literatury niemieckiej uwa\u017cani s\u0105 christoph martin wieland, johann wolfgang von goethe i friedrich schiller, friedrich h\u00f6lderlin i heinrich heine oraz bracia grimm; w dwudziestym wieku niemcy mia\u0142y kilku noblist\u00f3w w dziedzinie literatury, takich jak: theodor mommsen (1902), paul heyse (1910), gerhart hauptmann (1912), thomas mann (1929), hermann hesse (1946), heinrich b\u00f6ll (1972), g\u00fcnter grass (1999) i herta m\u00fcller (2009).\n\n\n=== filozofia ===\nza najwi\u0119kszych filozof\u00f3w niemieckich uwa\u017cani s\u0105 johannes eckhart, miko\u0142aj z kuzy, gottfried wilhelm leibniz, immanuel kant, przez niekt\u00f3rych historyk\u00f3w filozofii uwa\u017cany za najwa\u017cniejszego filozofa nowo\u017cytno\u015bci z uwagi na szerokie oddzia\u0142ywanie, friedrich schelling, johann gottlieb fichte, georg wilhelm friedrich hegel, ludwig feuerbach, karl marx, friedrich engels, arthur schopenhauer, friedrich nietzsche, edmund husserl, martin heidegger i karl jaspers. nale\u017cy pami\u0119ta\u0107, \u017ce niekt\u00f3rzy filozofowie niemieccy krytycznie odnosili si\u0119 do innych filozof\u00f3w niemieckich, na przyk\u0142ad artur schopenhauer nazywa\u0142 pseudofilozofami fichtego i hegla , z kolei nietzsche krytycznie odnosi\u0142 si\u0119 do ca\u0142ej filozofii niemieckiej w\u0142\u0105cznie z kantem, nazywaj\u0105c j\u0105 \u201epodst\u0119pn\u0105 teologi\u0105\u201d, natomiast marks, chocia\u017c uko\u0144czy\u0142 filozofi\u0119, by\u0142 bardziej ekonomist\u0105 ni\u017c filozofem. szczeg\u00f3lnie wa\u017cne s\u0105 niemiecki idealizm oraz marksizm. w dwudziestym wieku wa\u017cny wp\u0142yw na filozofi\u0119 wywar\u0142a krytyczna teoria tzw. szko\u0142y frankfurckiej theodora adorna i maxa horkheimera.\n\n\n=== muzyka ===\npodobnie jak w innych pa\u0144stwach europejskich, r\u00f3wnie\u017c w niemczech przyj\u0119cie chrze\u015bcija\u0144stwa da\u0142o ogromny impuls muzyce religijnej, kt\u00f3ra rozwija\u0142a si\u0119 pocz\u0105tkowo przede wszystkim w klasztorach. podstaw\u0105 sta\u0142 si\u0119 chora\u0142 gregoria\u0144ski, od ix w. znane by\u0142y wielog\u0142osowe organa. powstanie najstarszej pie\u015bni do niemieckiego tekstu \u2013 christ ist erstanden \u2013 datuje si\u0119 na ok. 1000 rok.\nod xii w. do ko\u0144ca xiv w. rozwija\u0142a si\u0119 \u015bwiecka muzyka uprawiana przez minnesinger\u00f3w, kt\u00f3rzy pocz\u0105tkowo skupiali si\u0119 na dworze cesarza fryderyka barbarossy. najznakomitszymi minnesingerami byli: walther von der vogelweide, wolfram von eschenbach, neidhardt von reuenthal, heinrich frauenlob oraz oswald von wolkenstein. najs\u0142awniejszym wydarzeniem w tej tradycji by\u0142 turniej minnesinger\u00f3w, jaki w xii w. odby\u0142 si\u0119 na zamku wartburg (nawi\u0105za\u0142 do niego w operze tannh\u00e4user richard wagner). w bogatych miastach, zw\u0142aszcza na po\u0142udniu i zachodzie dzisiejszych niemiec, powstawa\u0142y cechy muzyk\u00f3w zrzeszaj\u0105ce meistersinger\u00f3w. najbardziej znanym meistersingerem by\u0142 szewc hans sachs (1494\u20131576; upami\u0119tni\u0142 go w \u015bpiewakach norymberskich richard wagner).\nreformacja odegra\u0142a ogromn\u0105 rol\u0119 w rozwoju niemieckiej muzyki i stworzeniu wyj\u0105tkowo bogatej kultury muzycznej. zawdz\u0119cza to marcinowi lutrowi, kt\u00f3ry odrzucaj\u0105c malarstwo i rze\u017ab\u0119, uzna\u0142 muzyk\u0119 za g\u0142\u00f3wny \u015brodek wyra\u017cania uczu\u0107 religijnych. wyznawa\u0142 wi\u0119c zasad\u0119: \u201ekto \u015bpiewa, modli si\u0119 podw\u00f3jnie\u201d. luter dobrze zna\u0142 \u00f3wczesn\u0105 muzyk\u0119, \u015bpiewa\u0142, gra\u0142, a nawet komponowa\u0142. przekonany o ogromnej sile oddzia\u0142ywania muzyki nakazywa\u0142 uczestniczy\u0107 w \u015bpiewie liturgicznym wszystkim wiernym i podkre\u015bla\u0142 konieczno\u015b\u0107 \u015bpiewania w j\u0119zyku rodzimym. tworz\u0105c repertuar religijny, zwolennicy reformacji przede wszystkim podk\u0142adali znane, cz\u0119sto nawet bardzo popularne melodie pod nowe teksty (tym sposobem s\u0142awny chora\u0142 wykorzystany przez bacha w pasji wed\u0142ug \u015bw. mateusza \u2013 o haupt voll blut und wunden \u2013 w du\u017cej mierze wykorzystuje melodi\u0119 pie\u015bni mi\u0142osnej p\u0142oche dziewcz\u0119 zawr\u00f3ci\u0142o mi w g\u0142owie). autorem niekt\u00f3rych nowych chora\u0142\u00f3w \u2013 tekst\u00f3w i melodii \u2013 by\u0142 r\u00f3wnie\u017c sam luter. dla reformacji komponowa\u0142 te\u017c m.in. ludwig senfl i martin agricola, lecz wiele \u015bpiew\u00f3w jest anonimowych. pie\u015bni te ukazywa\u0142y si\u0119 w zbiorach, bo wielk\u0105 rol\u0119 w upowszechnianiu chora\u0142u lutera\u0144skiego odegra\u0142o rozwijaj\u0105ce si\u0119 wtedy drukarstwo. na przyk\u0142ad w 1524 roku ukaza\u0142 si\u0119 w erfurcie zbi\u00f3r 26 pie\u015bni jednog\u0142osowych z religijnymi tekstami do u\u017cytku domowego, a w wittenberdze \u015bpiewnik w uk\u0142adzie czterog\u0142osowym opracowany przez wsp\u00f3\u0142pracownika lutra, johannesa waltera.\n\nreformacja przyczyni\u0142a si\u0119 r\u00f3wnie\u017c do wyj\u0105tkowego rozwoju muzyki organowej. ju\u017c w 1452 powsta\u0142 wyj\u0105tkowy zbi\u00f3r (fundamentum organisandi c. paumanna) zawieraj\u0105cy opracowania utwor\u00f3w wokalnych i pierwsze samodzielne utwory organowe. w nast\u0119pnych stuleciach przybywa\u0142o znakomitych organist\u00f3w, a kulminacj\u0105 tej dziedziny muzyki sta\u0142a si\u0119 tw\u00f3rczo\u015b\u0107 j.s. bacha.\npierwsz\u0105 oper\u0119 skomponowa\u0142 heinrich sch\u00fctz; by\u0142a to daphne wystawiona 1627 w torgau nieopodal drezna (zaginiona). pierwsze spektakle operowe wystawiano na dworach; w monachium w 1653 roku, w dre\u017anie w 1686, w hanowerze w 1689 roku. w hamburgu w 1678 otwarto pierwsz\u0105 publiczn\u0105 oper\u0119 w niemczech. poniewa\u017c miasto by\u0142o protestanckie, pocz\u0105tkowo wystawiano tylko utwory o tematyce religijnej, ale z czasem uleg\u0142o to zmianie i zacz\u0119to prezentowa\u0107 r\u00f3wnie\u017c dzie\u0142a \u015bwieckie, bardziej rozrywkowe. dla opery w hamburgu komponowa\u0142 reinhard keiser, a tak\u017ce kompozytor i pierwszy zawodowy krytyk muzyczny johann mattheson, georg philipp telemann.\nniemiecka muzyka w xvii i xviii w. ulega\u0142a przede wszystkim wp\u0142ywom w\u0142oskim \u2013 w operze i muzyce instrumentalnej, oraz w mniejszym stopniu francuskim \u2013 w muzyce instrumentalnej. czo\u0142owym kompozytorem oper by\u0142 kapelmistrz opery elektora sakso\u0144skiego w dre\u017anie johann adolf hasse uwa\u017cany za jednego z najznamienitszych reprezentant\u00f3w stylu w\u0142oskiego. w pierwszej po\u0142owie xviii wieku ze \u015brodkowych niemiec wywodzili si\u0119 dwaj kompozytorzy, zaliczani do najwybitniejszych w historii muzyki powa\u017cnej: h\u00e4ndel, kt\u00f3ry zwi\u0105za\u0142 si\u0119 z dworem hanowerskim, ale dzia\u0142a\u0142 g\u0142\u00f3wnie w anglii oraz j.s. bach, kt\u00f3ry dojrza\u0142e \u017cycie sp\u0119dzi\u0142 w lipsku. bacha uwa\u017ca si\u0119 za uosobienie niemieckiego stylu w \u00f3wczesnej muzyce: w utworach wokalno-instrumentalnych poprzez zwi\u0105zek z chora\u0142em lutera\u0144skim, w utworach instrumentalnych \u2013 poprzez stosowanie kontrapunktu, kojarzonego przede wszystkim ze stylem niemieckiej muzyki organowej.\nw po\u0142owie xviii w. szkole mannheimskiej, czyli na dworze elektora w mannheimie nast\u0105pi\u0142o powa\u017cne przeobra\u017cenie muzyki instrumentalnej: powsta\u0142a orkiestra symfoniczna, podobna do tej, kt\u00f3r\u0105 znamy dzisiaj. wa\u017cn\u0105 rol\u0119 odegrali te\u017c w tym okresie synowie j.s. bacha: wilhelm friedemann bach, carl philipp emanuel bach i johann christian bach.\nw drugiej po\u0142owie xviii wieku centralnym o\u015brodkiem sta\u0142 si\u0119 wiede\u0144. tam dzia\u0142ali klasycy wiede\u0144scy, z kt\u00f3rych dwaj, tj. joseph haydn i wolfgang amadeus mozart, byli austriakami, cho\u0107 ojciec mozarta \u2013 leopold wywodzi\u0142 si\u0119 z augsburga, a sam wolfgang amadeusz tworzy\u0142 swe dzie\u0142a cho\u0107by dla mannheimskiego czy p\u00f3\u017aniej monachijskiego dworu. tylko ludwig van beethoven wywodzi\u0142 si\u0119 z nadrenii.\n\nza symboliczny ten moment pocz\u0105tku romantyzmu w muzyce niemieckiej uwa\u017ca si\u0119 premier\u0119 opery wolny strzelec carla marii von webera w 1821. kulminacj\u0119 tej epoki stanowi\u0142a tw\u00f3rczo\u015b\u0107 richarda wagnera. najwa\u017cniejsza sta\u0142a si\u0119 jednak muzyka instrumentalna. g\u0142\u00f3wnymi tw\u00f3rcami z tamtego okresu byli: feliks mendelssohn-bartholdy, robert schumann, franciszek liszt, johannes brahms. niemieck\u0105 kultur\u0119 muzyczn\u0105 zdominowa\u0142 instrument. najbardziej ceniono za to, \u017ce mo\u017ce oby\u0107 si\u0119 bez s\u0142\u00f3w i potrafi oddzia\u0142ywa\u0107 na emocje s\u0142uchaczy bez po\u015brednictwa tekstu, jako mowa duszy. nawet w operze niemieckiej orkiestra bywa\u0142a wa\u017cniejsza od \u015bpiewak\u00f3w, co szczeg\u00f3lnie wyra\u017anie przejawia si\u0119 u wagnera. rozkwit kultury muzycznej mo\u017cliwy by\u0142 dzi\u0119ki mecenatowi wielu dwor\u00f3w oraz zainteresowaniu muzyk\u0105 w\u015br\u00f3d mieszka\u0144c\u00f3w miast, maj\u0105cych na og\u00f3\u0142 bardzo dobre przygotowanie do wykonywania muzyki. ponadto literaci i filozofowie nadali muzyce wyj\u0105tkowego znaczenia w\u015br\u00f3d wszystkich sztuk. tradycj\u0119 romantycznego stylu z powodzeniem kontynuowa\u0142 u schy\u0142ku xix i na pocz\u0105tku xx wieku richard strauss.\nnajbardziej wp\u0142ywowym kompozytorem niemieckim w i po\u0142owie xx wieku by\u0142 paul hindemith. grono zwolennik\u00f3w mia\u0142 te\u017c tw\u00f3rca dodekafonii arnold sch\u00f6nberg, kt\u00f3ry w latach dwudziestych naucza\u0142 w berlinie. doj\u015bcie do w\u0142adzy hitlera w 1933 po\u0142o\u017cy\u0142o jednak kres wszelkim nowatorskim tendencjom i bardzo wielu muzyk\u00f3w, zw\u0142aszcza pochodzenia \u017cydowskiego, musia\u0142o emigrowa\u0107. stosunek do nowoczesnej sztuki by\u0142 tak z\u0142y, \u017ce w 1938 zorganizowano wystaw\u0119 \u201ezwyrodnia\u0142ej muzyki\u201d: nowoczesnej oraz jazzowej.\npo wojnie do g\u0142osu doszli kompozytorzy, kt\u00f3rzy przedtem nie cieszyli si\u0119 poparciem nazist\u00f3w, jak karl amadeus hartmann. nadal tworzy\u0142 te\u017c carl orff. w latach pi\u0119\u0107dziesi\u0105tych rozwin\u0119\u0142a si\u0119 natomiast awangarda, kt\u00f3rej najwybitniejszym przedstawicielem ze strony niemieckiej by\u0142 karlheinz stockhausen. pierwsze studio muzyki elektronicznej powsta\u0142o w niemczech \u2013 w kolonii.\n\nod 2010 roku niemcy zajmuj\u0105 trzecie miejsce na \u015bwiecie na li\u015bcie najbardziej dochodowych rynk\u00f3w muzycznych. niemiecka scena muzyczna wykszta\u0142ci\u0142a si\u0119 w wielu kierunkach, rozwijaj\u0105cych si\u0119 w szczeg\u00f3lnie szybkim tempie w stolicy \u2013 berlinie. gwiazdy gatunk\u00f3w muzycznych pop i rock, takie jak udo lindenberg, herbert gr\u00f6nemeyer, sarah connor, nena, dieter bohlen czy xavier naidoo, zdoby\u0142y s\u0142aw\u0119 w ca\u0142ym obszarze niemieckoj\u0119zycznym, a tak\u017ce w ca\u0142ej europie. od czas\u00f3w powstania w latach 80., niemiecki punkrock jest rozpowszechniony na niemieckim rynku muzycznym. do najpopularniejszych zespo\u0142\u00f3w punkowych nale\u017c\u0105 die toten hosen i die \u00e4rzte, natomiast muzyk\u0119 metalow\u0105 reprezentuj\u0105 m.in. destruction, kreator, sodom czy tankard \u2013 zespo\u0142y graj\u0105ce thrash metal. opr\u00f3cz tego okazale prezentuje si\u0119 grupa jazzowych muzyk\u00f3w niemieckich. sw\u00f3j rozkwit prze\u017cy\u0142 w niemczech jeden z gatunk\u00f3w swingu \u2013 sinti-jazz. pionierami muzyki elektronicznej na \u015bwiecie byli niemieccy arty\u015bci \u2013 klaus schulze oraz zesp\u00f3\u0142 kraftwerk. gwiazdami pochodz\u0105cymi z niemiec, a odnosz\u0105cymi sukcesy na skal\u0119 \u015bwiatow\u0105 byli i s\u0105: modern talking, scorpions, rammstein. znanymi artystami muzyki pop w bie\u017c\u0105cym tysi\u0105cleciu s\u0105 mi\u0119dzy innymi takie zespo\u0142y jak: wir sind helden, rosenstolz i silbermond. bardzo popularnym zespo\u0142em na niemieckim rynku muzycznym jest tak\u017ce grupa tokio hotel, uznana przez ameryka\u0144ski magazyn rolling stone za \u201enajgor\u0119tszy towar eksportowy niemiec\u201d. na uwag\u0119 zas\u0142uguj\u0105 tak\u017ce niemieckoj\u0119zyczni raperzy: die fantastischen vier, bushido czy sido oraz niemieccy dj\u2019e: alle farben, felix jaehn i robin schulz.\n\n\n=== sztuka ===\nna terenie niemiec cz\u0119sto znajduje si\u0119 dzie\u0142a sztuki prehistorycznej, np. wenus z hohle fels. jest ona prawdopodobnie najstarsz\u0105 figurk\u0105, maj\u0105c\u0105 ludzkie kszta\u0142ty. ma oko\u0142o 35 000 lat i zosta\u0142a znaleziona w 2008 roku. w okresie imperium rzymskiego, prowincje germa\u0144skie produkowa\u0142y wyroby ceramiczne, kt\u00f3re sprowadzano do wielu zak\u0105tk\u00f3w imperium.\nrozkwit sztuki \u015bredniowiecznej na terenie niemiec rozpocz\u0105\u0142 si\u0119 w okresie imperium karoli\u0144skiego karola wielkiego. nie przetrwa\u0142o wiele rze\u017ab z tamtego okresu, wiadomo jednak, i\u017c karol wielki zleci\u0142 wykonanie figury jezusa na krzy\u017cu do kaplicy pa\u0142acowej w akwizgranie. sztuka karoli\u0144ska mia\u0142a przywr\u00f3ci\u0107 \u015bwietno\u015b\u0107 stylu klasycznego, a tak\u017ce konkurowa\u0107 z bizanty\u0144sk\u0105. w czasie rz\u0105d\u00f3w ludolfing\u00f3w, sztuk\u0119 tworzono zazwyczaj w wielkich klasztorach, na przyk\u0142ad na wyspie reichenau, kt\u00f3ra w ii po\u0142owie xx wieku by\u0142a czo\u0142owym o\u015brodkiem sztuki w zachodniej europie. styl reichenau u\u017cywa\u0142 uproszczonych, wzorzystych kszta\u0142t\u00f3w w celu osi\u0105gni\u0119cia bardzo ekspresywnych obraz\u00f3w, dalece odbiegaj\u0105cych od klasycznych aspiracji stylu karoli\u0144skiego. z okresu tego pochodzi na przyk\u0142ad drewniany krucyfiks gerona, datowany na lata 965\u2013997, b\u0119d\u0105cy najstarszym \u015bredniowiecznym krzy\u017cem o wielko\u015bci zbli\u017conej do naturalnej. okres sztuki otto\u0144skiej to silny progres rzemios\u0142a, g\u0142\u00f3wnie metaloplastyki. na kr\u00f3tko przed rokiem 1000 wykonano krzy\u017c lotara, cenny przyk\u0142ad crux gemmata kt\u00f3ry upowszechni\u0142 si\u0119 w rzeszy, czego przyk\u0142adem s\u0105 cztery krzy\u017ce procesyjne w dawnym opactwie w essen. w hildesheim na okres urz\u0119du \u015bw. bernwarda wykonano z br\u0105zu drzwi i kolumn\u0119.\n\nsztuka roma\u0144ska by\u0142a pierwsz\u0105, kt\u00f3ra sta\u0142a si\u0119 powszechna w ca\u0142ej zachodniej europie. niemcy by\u0142y centrum pr\u0105du, jednak niemiecki romanizm u\u017cywa\u0142 mniejszej liczby rze\u017ab, ni\u017c francuski. nast\u0119pnie, po stworzeniu sztuki gotyckiej, niemcy zacz\u0119li j\u0105 powoli przejmowa\u0107 od francuz\u00f3w (m.in. katedry w kolonii, fryburgu, magdeburgu czy w naumburgu, kt\u00f3re otrzyma\u0142y bogaty wystr\u00f3j i dekoracje rze\u017abiarskie), jednak zachowali j\u0105 znacznie d\u0142u\u017cej, ni\u017c inne pa\u0144stwa europejskie. na okres gotyku przypada progres rze\u017aby, zar\u00f3wno kamiennej, jak drewnianej, ukszta\u0142towa\u0142a si\u0119 tu d\u0142ugoletnia tradycja o\u0142tarza szafiastego. na p\u00f3\u0142nocy niemiec tworzyli wtedy liczni malarze, tacy jak konrad von soest w westfalii, mistrz bertram w hamburgu oraz stefan lochner w kolonii. w p\u00f3\u017aniejszym okresie dzia\u0142ali tak\u017ce brat francke, hans bornemann, hinrik funhof i wilm dedeke, kt\u00f3rzy przetrwali do epoki renesansu. \u00f3wcze\u015bni tw\u00f3rcy malowali g\u0142\u00f3wnie na zlecenie miast w skandynawii i nadba\u0142tyckich pa\u0144stw. w europie znany by\u0142 natomiast bernt notke, dzia\u0142aj\u0105cy w lubece.\n\nrenesans w niemczech u\u017cywa\u0142 wyszukanych, gotyckich zdobie\u0144 a\u017c do xvi wieku, r\u00f3wnie\u017c w pracach traktuj\u0105cych o cz\u0142owieku i aspektach jego \u017cycia. na wi\u0119kszo\u015bci terytorium niemiec nie zosta\u0142y przyj\u0119te zdobienia klasyczne, cho\u0107 w innych przypadkach niemcy szybko pod\u0105\u017ca\u0142y za rozwojem, co uwidacznia si\u0119 na przyk\u0142ad poprzez wprowadzenie ruchomej czcionki w drukarstwie. czo\u0142owym niemieckim artyst\u0105 renesansu by\u0142 albrecht d\u00fcrer, tworz\u0105cy znane w ca\u0142ej europie drzeworyty. w p\u00f3\u017aniejszych latach wi\u0119kszo\u015b\u0107 niemieckich artyst\u00f3w zosta\u0142o protestantami, co pozbawi\u0142o ich mo\u017cliwo\u015bci malowania obraz\u00f3w religijnych, dawniej podstawy tw\u00f3rczo\u015bci malarza. w p\u00f3\u017aniejszym okresie wrogo\u015b\u0107 luteran wobec tworzenia dzie\u0142 religijnych nieco os\u0142ab\u0142a. z okresu tego pochodz\u0105 np. nastawy o\u0142tarzowa lucasa cranacha starszego, przedstawiaj\u0105ce zazwyczaj ostatni\u0105 wieczerz\u0119, niekt\u00f3re ukazuj\u0105ce najwa\u017cniejszych przedstawicieli protestantyzmu jako dwunastu aposto\u0142\u00f3w. matthias gr\u00fcnewald pozostawi\u0142 natomiast bardzo ma\u0142\u0105 liczb\u0119 dzie\u0142, jednak jego o\u0142tarz z isenheim zosta\u0142 uznany za najwi\u0119ksze dzie\u0142o niemieckiego renesansu.\nszko\u0142a naddunajska to nazwa grupy malarzy, tworz\u0105cych na pocz\u0105tku xvi wieku w bawarii i austrii. nale\u017celi do niej m.in.: albrecht altdorfer, wolf huber oraz augustin hirschvogel. stworzyli oni pierwsze pejza\u017ce w sztuce zachodu (1000 lat wcze\u015bniej powsta\u0142y pejza\u017ce w chinach). druki wykonywali natomiast uczniowie d\u00fcrera, hans burgkmair starszy i hans baldung grien. hans holbein starszy oraz jego brat, sigismund holbein, malowali obrazy religijne w stylu p\u00f3\u017anogotyckim, natomiast hans holbein m\u0142odszy, tworz\u0105cy g\u0142\u00f3wnie w anglii i szwajcarii, mia\u0142 w swoim dorobku liczne portrety. czo\u0142owymi niemieckimi rze\u017abiarzami byli w tamtym okresie: wit stwosz, tilman riemenschneider oraz peter vischer starszy.\nw okresie baroku i rokoko niemiecka sztuka by\u0142a zbli\u017cona do tw\u00f3rczo\u015bci artyst\u00f3w z innych cz\u0119\u015bci \u015bwiata, cho\u0107 na terenie pa\u0144stwa dzia\u0142a\u0142o wielu artyst\u00f3w z r\u00f3\u017cnych pokole\u0144. wielu zagranicznych malarzy przebywa\u0142o wtedy w niemczech, na dworach ksi\u0105\u017c\u0105t, m.in.: bernardo bellotto w dre\u017anie oraz giovanni battista tiepolo, kt\u00f3ry trzy lata sp\u0119dzi\u0142 na malowaniu rezydencji w w\u00fcrzburgu. niemieccy arty\u015bci cz\u0119sto pracowali natomiast za granic\u0105, a w\u015br\u00f3d nich: johann liss w wenecji, a tak\u017ce joachim von sandrart i ludolf backhuysen w holandii.\n\nneoklasycyzm pojawi\u0142 si\u0119 w niemczech wcze\u015bniej ni\u017c we francji, a jego g\u0142\u00f3wnymi tw\u00f3rcami byli tam anton raphael mengs, holenderski malarz asmus jacob carstens oraz rze\u017abiarz johann gottfried schadow. daniel chodowiecki, urodzony w gda\u0144sku, identyfikuj\u0105cy si\u0119 jako polak, cho\u0107 umi\u0105cy m\u00f3wi\u0107 jedynie po niemiecku i francusku, tworzy\u0142 g\u0142\u00f3wnie sceny rodzajowe, a szwajcarskiego pochodzenia anton graff zas\u0142yn\u0105\u0142 jako tw\u00f3rca portret\u00f3w. rodzina zick ws\u0142awi\u0142a si\u0119 malowaniem barokowych strop\u00f3w, a bracia asam oraz johann baptist zimmermann wraz z bratem, dekorowali wn\u0119trza ko\u015bcio\u0142\u00f3w i pa\u0142ac\u00f3w.\njednym z najwa\u017cniejszych tw\u00f3rc\u00f3w niemieckiego romantyzmu by\u0142 natomiast caspar david friedrich, kt\u00f3ry malowa\u0142 pejza\u017ce z wyra\u017anym p\u00f3\u0142nocnym charakterem. ponadto na jego obrazach postacie s\u0105 zazwyczaj odwr\u00f3cone do odbiorcy plecami. w okresie tym tworzyli tak\u017ce np.: philipp otto runge oraz adrian ludwig richter, pami\u0119tany ze wzgl\u0119du na swoje portrety. na prze\u0142omie xviii i xix wieku wykszta\u0142ci\u0142y si\u0119 tak\u017ce inne nurty w sztuce: ruch nazare\u0144czyk\u00f3w, do kt\u00f3rego nale\u017celi m.in.: friedrich wilhelm von schadow oraz peter von cornelius, a tak\u017ce szko\u0142a d\u00fcsseldorfska, do kt\u00f3rej nale\u017celi malarze tworz\u0105cy pejza\u017ce. w xix wieku, w stylu biedermeier tworzy\u0142 carl spitzweg, a adolph menzel ukazywa\u0142 na swoich dzie\u0142ach pruskie sukcesy militarne. g\u0142\u00f3wnym przedstawicielem akademizmu by\u0142 carl theodor von piloty wraz ze swoimi uczniami: hansem makartem, franzem von lenbach, franzem von defregger, gabrielem von max oraz eduardem von gr\u00fctzner. berli\u0144sk\u0105 secesj\u0119 reprezentowa\u0142 np. max liebermann, a symbolizm franz von stuck i max klinger.\nw xx wieku wykszta\u0142ci\u0142y si\u0119 w niemczech dwie grupy ekspresjonist\u00f3w: die br\u00fccke, utworzona w dre\u017anie w 1905 r., tworzona przez takich tw\u00f3rc\u00f3w, jak fritz bleyl, erich heckel, ernst ludwig kirchner i karl schmidt-rottluff, oraz powsta\u0142a w monachium w 1911 r. grupa der blaue reiter, z\u0142o\u017cona np. z wassiliego kandinskiego, franza marca, augusta macke czy aleksieja jawlensky\u2019ego. na pocz\u0105tku xx wieku bardzo popularne sta\u0142o si\u0119 w malarstwie tworzenie obraz\u00f3w o charakterze groteskowym. do najwa\u017cniejszych niemieckich przedstawicieli tego nurtu mo\u017cna zaliczy\u0107 georga grosza, otto dixa oraz maxa beckmanna. w berlinie rozwija\u0142 si\u0119 dadaizm, kt\u00f3rego reprezentowali kurt schwitters i hannah h\u00f6ch. max ernst zas\u0142yn\u0105\u0142 jako surrealista, a paul klee i lyonel feininger jako kubi\u015bci. w realizmie magicznym tworzyli anton r\u00e4derscheidt, georg schrimpf, alexander kanoldt oraz carl grossberg.\nw okresie nazizmu w niemczech sztuka nowoczesna zosta\u0142a zakazana jako sztuka wynaturzona. w wyniku konflikt\u00f3w z rz\u0105dem, wielu artyst\u00f3w wyemigrowa\u0142o z kraju, g\u0142\u00f3wnie do stan\u00f3w zjednoczonych, ale tak\u017ce np. do szwajcarii.\npo wojnie w niemczech rozwin\u0105\u0142 si\u0119 neoekspresjonizm, kt\u00f3rego reprezentowali: georg baselitz, anselm kiefer, j\u00f6rg immendorff, a.r. penck, markus l\u00fcpertz i rainer fetting. tw\u00f3rcami sztuki konceptualnej byli: bernd i hilla becher, hanne darboven, hans-peter feldmann, hans haacke oraz charlotte posenenske. najwybitniejszym przedstawicielem performance\u2019u by\u0142 joseph beuys, a wolf vostell jest znany ze swoich instalacji.\n\n\n=== architektura ===\n\n\n=== film ===\nniemieckie kino powsta\u0142o w pierwszych latach istnienia filmu i odegra\u0142o du\u017c\u0105 rol\u0119 w jego rozwoju. na przyk\u0142ad bracia max i emil skladanowsky wynale\u017ali bioskop, rodzaj projektora, zaprezentowany 1 listopada 1895 r., czyli niemal\u017ce dwa miesi\u0105ce przed pierwszym pokazem francuskich braci lumi\u00e8re. na wczesne kino niemieckie du\u017cy wp\u0142yw mieli ekspresjoni\u015bci, tacy jak robert wiene czy friedrich wilhelm murnau. re\u017cyserowany przez fritza langa film metropolis z 1927 r. jest uznawany jako pierwszy film science-fiction. w 1930 r. austriacko-ameryka\u0144ski re\u017cyser josef von sternberg wyre\u017cyserowa\u0142 pierwszy istotny niemieckoj\u0119zyczny film z d\u017awi\u0119kiem.\nw latach 70. i 80. xx wieku tw\u00f3rcy filmowi, tacy jak volker schl\u00f6ndorff, werner herzog, wim wenders oraz rainer werner fassbinder wynie\u015bli niemieckie kino do poziomu mi\u0119dzynarodowego. cykliczne ceremonie rozdania europejskich nagr\u00f3d filmowych odbywaj\u0105 si\u0119 co roku w berlinie, siedzibie europejskiej akademii filmowej, a mi\u0119dzynarodowy festiwal filmowy w berlinie, odbywaj\u0105cy si\u0119 ka\u017cdego roku od 1951, jest jednym z najbardziej presti\u017cowych \u015bwiatowych festiwali filmowych.\nr\u00f3wnie\u017c w xxi wieku wiele niemieckich film\u00f3w osi\u0105gn\u0119\u0142o sukces mi\u0119dzynarodowy, a w\u015br\u00f3d nich nigdzie w afryce (2001), eksperyment (2001), good bye, lenin! (2003), g\u0142ow\u0105 w mur (2004), pachnid\u0142o (2006), baader-meinhof (2008), bia\u0142a wst\u0105\u017cka (2009), pandorum (2009), soul kitchen (2009), safari (2010) czy atlas chmur (2012). oscar dla najlepszego filmu nieangloj\u0119zycznego produkcje niemieckie zdoby\u0142y trzykrotnie. by\u0142y to: blaszany b\u0119benek w 1979 r., nigdzie w afryce w 2002 r. oraz \u017cycie na pods\u0142uchu w 2007 r.\n\n\n=== teatr ===\nniemcy s\u0105 pa\u0144stwem maj\u0105cym najwi\u0119ksze zag\u0119szczenie teatr\u00f3w operowych.\n\n\n=== kuchnia ===\ntypowo niemiecka kuchnia zanika, a rosn\u0105 wp\u0142ywy kuchni innych kraj\u00f3w. jako pierwsza zdoby\u0142a niemieckie podniebienia kuchnia w\u0142oska, kt\u00f3ra przyby\u0142a tam z pocz\u0105tkiem lat 1960. wraz z w\u0142oskimi \u201egastarbeiterami\u201d. potrawy takie jak pizza i pasta s\u0105 dzi\u015b bardziej popularne ni\u017c dawniej typowy zestaw: ziemniaki, kiszona kapusta, marynowana piecze\u0144. popularna jest r\u00f3wnie\u017c kuchnia grecka, kuchnia chi\u0144ska i kuchnia turecka, ta ostatnia reprezentowana jest przez tysi\u0105ce ma\u0142ych bar\u00f3w \u201efast food\u201d zwanych w niemczech imbiss i potrawy jak np. d\u00f6ner, opr\u00f3cz tego mo\u017cna w niemieckich miastach znale\u017a\u0107 prawie wszystkie egzotyczne restauracje w\u0142\u0105cznie z rosyjskimi, tajskimi, polskimi i japo\u0144skimi, w tym barami sushi. najmocniejsz\u0105 pozycj\u0119 tradycyjna niemiecka kuchnia zachowa\u0142a w ma\u0142ych miastach i osadach.\nw od\u017cywianiu niemc\u00f3w du\u017c\u0105 rol\u0119 pe\u0142ni chleb. uwa\u017ca si\u0119, \u017ce niemcy s\u0105 pa\u0144stwem, w kt\u00f3rym istnieje najwi\u0119cej r\u00f3\u017cnych gatunk\u00f3w chleba. kuchnia niemiecka jest bardzo po\u017cywna, kr\u00f3luj\u0105 w niej ziemniaki i wieprzowina. mi\u0119sa wieprzowego u\u017cywa si\u0119 do wyrobu kie\u0142basy (wurst), kt\u00f3ra jest nie tylko popularn\u0105 przek\u0105sk\u0105, ale i podstawowym elementem kuchni. w bawarii s\u0105, np. specjalne wurstk\u00fcchen (kuchnie kie\u0142basowe).\nmi\u0119so w kuchni niemieckiej proponuje si\u0119 w bardzo r\u00f3\u017cnorodnej postaci \u2013 peklowana i w\u0119dzona piecze\u0144 wieprzowa (kassler), piecze\u0144 (schweinebraten). dodatkiem do mi\u0119sa s\u0105 najcz\u0119\u015bciej ziemniaki sma\u017cone, gotowane lub np. w postaci sa\u0142atki ziemniaczanej (kartoffelsalat).\nw p\u00f3\u0142nocnych niemczech w menu mo\u017cna znale\u017a\u0107 bogaty wyb\u00f3r \u015bwie\u017cych ryb, w\u015br\u00f3d kt\u00f3rych najbardziej popularny jest dorsz. kapusta to kolejny popularny sk\u0142adnik \u2013 odmian\u0119 zielon\u0105 kisi si\u0119 jako sauerkraut, natomiast czerwon\u0105 gotuje si\u0119 z jab\u0142kami, co daje apfelrotkohl.\nkluski zwane sp\u00e4tzle i maultaschen s\u0105 typowymi sk\u0142adnikami kuchni szwabii.golonka (schweinehaxe) to tak\u017ce niemiecki przysmak, szczeg\u00f3lnie nie mo\u017ce jej zabrakn\u0105\u0107 na bawarskim \u015bwi\u0119cie piwa, bo piwo to narodowy nap\u00f3j niemc\u00f3w oraz dodatek do wielu potraw. popularne s\u0105 tak\u017ce niemieckie wina re\u0144skie i mozelskie. zupy niemieckie s\u0105 ci\u0119\u017ckie i zawiesiste (eintopf), najcz\u0119\u015bciej z dodatkiem fasoli lub grochu.\nw niemczech istnieje ponad 300 gatunk\u00f3w chleba i ponad 6 tysi\u0119cy marek piwa. podczas oktoberfest padaj\u0105 \u201erekordy piwne\u201d \u2013 w europie jedynie czesi pij\u0105 wi\u0119cej piwa w przeliczeniu na jednego mieszka\u0144ca. kawa w niemczech cieszy si\u0119 znacznie wi\u0119kszym uznaniem ni\u017c herbata.\n\n\n=== sport ===\n27 milion\u00f3w niemc\u00f3w jest cz\u0142onkami klub\u00f3w sportowych, a dodatkowe dwana\u015bcie milion\u00f3w uprawia sport indywidualnie. pi\u0142ka no\u017cna jest najpopularniejsz\u0105 dyscyplin\u0105 sportu. z ponad 6,3 milionem oficjalnych cz\u0142onk\u00f3w, niemiecki zwi\u0105zek pi\u0142ki no\u017cnej (deutscher fu\u00dfball-bund) jest najwi\u0119ksz\u0105 tego typu organizacj\u0105 na \u015bwiecie. bundesliga, najwy\u017cszy poziom rozgrywek w niemieckiej pi\u0142ce no\u017cnej, jest najpopularniejsz\u0105 lig\u0105 sportow\u0105 w kraju i odnotowuje drug\u0105 na \u015bwiecie frekwencj\u0119 podczas mecz\u00f3w jakichkolwiek lig sportowych na \u015bwiecie.\nniemcy s\u0142yn\u0105 z bycia krajem o najwi\u0119kszych sukcesach w pi\u0142ce no\u017cnej na \u015bwiecie (r\u00f3wna\u0107 si\u0119 mog\u0105 z nimi pod tym wzgl\u0119dem jedynie brazylijczycy). m\u0119ska reprezentacja niemiec w pi\u0142ce no\u017cnej czterokrotnie zdoby\u0142a puchar mistrzostw \u015bwiata (1954, 1974, 1990, 2014) i trzykrotnie puchar mistrzostw europy (1972, 1980, 1996); niemcy s\u0105 tak\u017ce jedynym krajem, kt\u00f3rego zar\u00f3wno m\u0119ska, jak i \u017ce\u0144ska reprezentacja nale\u017cy do najsilniejszych na \u015bwiecie. niemcy by\u0142y organizatorem mistrzostw \u015bwiata w 1974 i 2006 i mistrzostw europy w 1988. najbardziej znanymi pi\u0142karzami pochodz\u0105cymi z niemiec s\u0105 franz beckenbauer, gerd m\u00fcller, j\u00fcrgen klinsmann, lothar matth\u00e4us oraz oliver kahn. poza tym, w niemczech popularne s\u0105 tak\u017ce pi\u0142ka r\u0119czna, siatk\u00f3wka, koszyk\u00f3wka, hokej na lodzie oraz tenis.\nniemcy s\u0105 tak\u017ce jednym z czo\u0142owych pa\u0144stw w sportach motorowych. konstruktorzy, tacy jak bmw i mercedes s\u0105 istotnymi producentami samochod\u00f3w u\u017cywanych podczas wy\u015bcig\u00f3w samochodowych. ponadto firma porsche wygra\u0142a wy\u015bcig 24h le mans, trwaj\u0105cy dob\u0119 wy\u015bcig we francji, szesna\u015bcie razy, natomiast audi zwyci\u0119\u017cy\u0142o 11 razy. kierowca presti\u017cowego cyklu formu\u0142y 1 michael schumacher ustanowi\u0142 podczas swojej kariery wiele rekord\u00f3w w sportach motorowych, wygrywaj\u0105c najwi\u0119cej wy\u015bcig\u00f3w i puchar\u00f3w \u015bwiata w historii. jest tak\u017ce jednym z najbogatszych sportowc\u00f3w.\nniemieccy sportowcy regularnie osi\u0105gaj\u0105 bardzo wysokie wyniki podczas igrzysk olimpijskich. s\u0105 sklasyfikowani na trzecim miejscu w klasyfikacji medalowej wszech czas\u00f3w, \u0142\u0105cz\u0105c wyniki niemiec wschodnich i niemiec zachodnich. podczas letnich igrzysk olimpijskich w 2012 roku, niemcy zako\u0144czyli rywalizacj\u0119 na sz\u00f3stej pozycji w klasyfikacji medalowej, podczas gdy na zimowych igrzyskach olimpijskich w 2010 roku zaj\u0119li w niej drugie miejsce. niemcy organizowa\u0142y letnie igrzyska olimpijskie dwukrotnie, w berlinie w 1936 roku oraz w monachium w 1972 r. ponadto garmisch-partenkirchen go\u015bci\u0142o zimowe igrzyska w 1936 r.\n\n\n== zobacz te\u017c ==\ncesarze niemieccy\nlista feldmarsza\u0142k\u00f3w niemieckich\nniemcy (nar\u00f3d)\nfederalne ministerstwo gospodarki i ochrony klimatu\n\n\n== uwagi ==\n\n\n== przypisy ==\n\n\n== bibliografia ==\nkennethk. bernstein kennethk., niemcy, wyd. 2, warszawa: langenscheidt polska, 2007, isbn 978-83-7476-187-1, oclc 749744265 [dost\u0119p 2023-04-16] .\n\n\n== linki zewn\u0119trzne ==\n\nurz\u0119dy pa\u0144stwowe\nrz\u0105d federalny (niem.)\nprezydent rfn (niem.)\nurz\u0105d kanclerski (niem.)\nbundestag (niem.)\nbundesrat (niem.)\nresort spraw zagranicznych (ausw\u00e4rtiges amt) (niem.)"