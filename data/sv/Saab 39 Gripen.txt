"saab 39 gripen, i svenska flygvapnet betecknat jas 39a/b/c/d gripen, \u00e4r ett stridsflygplan som tillverkas av saab ab. beslutet om ett nytt flygplanssystem fattades i riksdagen 1982 av f\u00f6rsvarsministern torsten gustafsson i samband med f\u00f6rsvarsbeslutet 1982. gripen \u00e4r ett av de f\u00f6rsta flerrollsflygplan som kan anv\u00e4ndas f\u00f6r jakt-, attack- och spaningsuppdrag och dessutom v\u00e4xla mellan dem under flygning, d\u00e4rav prefixet jas. planet avl\u00f6ste saab 37 viggen.\n\n\n== utveckling ==\nutveckling och marknadsf\u00f6ring startades av industrigruppen jas, som senare under en period i samverkan med bae systems (som var del\u00e4gare i saab 1998\u20132011) kom att nato-anpassa flygplanet f\u00f6r den internationella marknaden med bl.a. att versionerna 39c och 39d kan lufttankas.\nden 21 januari 2009 fl\u00f6gs det tv\u00e5-sitsiga planet \u201dgripen demo\u201d i \u00f6verljudsfart utan efterbr\u00e4nnkammare, s\u00e5 kallad supercruise, p\u00e5 8 500 m (28 000 fot) h\u00f6jd i mach 1,2.\n\n\n=== tv\u00e5sitsiga versioner b/d ===\nfr\u00e5n b\u00f6rjan var en tv\u00e5sitsig version av jas 39 inte planerad eftersom inskolning p\u00e5 flygplanet skedde i simulator, men f\u00f6r att kunna exportera gripen visade sig en skolversion av planet vara n\u00f6dv\u00e4ndig och d\u00e4rf\u00f6r utvecklades jas 39b.\n\n\n=== materielsystem 17 ===\nkom 2004 med b\u00e4ttre avionikk\u00e4rna, f\u00e4rgsk\u00e4rmar och fler jaktvapen.\n\n\n=== materielsystem 18 ===\nkom 2005 med nya datal\u00e4nkar, spaningskapsel med avancerad digitalkamera, b\u00e4ttre radar och system f\u00f6r kommunikation och landning, nytt system f\u00f6r elektronisk krigf\u00f6ring och lufttankning.\n\n\n=== gripen e/f under utveckling 2008- ===\nde senaste versionerna, kallade gripen e/f, \u00e4r under utveckling sedan 2008. de kommer bl.a. ha st\u00f6rre flygplanskropp, fler vapenbalkar, starkare motor och st\u00f6rre br\u00e4nsletankar.\n\n\n=== materielsystem 19 ===\nkom 2009 med b\u00e4ttre m\u00f6rkerflygning, upp till 8 timmar l\u00e5nga flygpass, robot 98, skydd mot m\u00e5ls\u00f6kande robotar, nytt bombsystem och nato-datakommunikation link 16.\n\n\n=== nya f\u00f6rm\u00e5gor med materielsystem 20 ===\nv\u00e5ren 2016 uppgraderades jas 39c/d gripen-planen till version 20 och ombev\u00e4pnades med bl.a. radarstyrda jaktroboten meteor med ramjetmotor f\u00f6r l\u00e4ngre r\u00e4ckvidd och mer of\u00f6ruts\u00e4gbart beteende f\u00f6r fienden. roboten samverkar med flygplanets sensorer och st\u00f6dsystem f\u00f6r att uppt\u00e4cka och avv\u00e4rja fientligt flyg.\nprecisionsvapnet small diameter bomb (sdb) f\u00f6r markm\u00e5l kan nu ocks\u00e5 sl\u00e4ppas fr\u00e5n l\u00e5ngt avst\u00e5nd med m\u00e5ldata och styr sedan sj\u00e4lv mot m\u00e5let. cbrn-skyddet st\u00e4rks mot kemiska, biologiska, radiologiska och nukle\u00e4ra hot samt skyddar piloten i f\u00f6rorenade milj\u00f6er under uppdrag och g\u00f6r det m\u00f6jligt f\u00f6r markpersonal att effektivt sanera planet.\nen annan nyhet \u00e4r anti-markkollisionssystemet ground collision avoidance system (gcas) som g\u00f6r att systemet tar \u00f6ver och f\u00f6rhindrar kraschlandning om piloten skulle vara medvetsl\u00f6s av t.ex. h\u00f6ga g-krafter.\u00e5r 2018 uppgraderades tjeckiens jas-plan till \u201dmaterielsystem 20 tjeckien\u201d med bl.a. natos datan\u00e4tverk link 16, night vision goggles-bildf\u00f6rst\u00e4rkare till pilothj\u00e4lmarna, system f\u00f6r markm\u00e5lsbek\u00e4mpning och stor mjukvaruuppgradering.\u00e5r 2022 \u201dms20 block 2\u201d-uppgraderas ungerns jas-plan med liknande f\u00f6rm\u00e5gor, bl.a. radar version ps-05/a mk 4, s\u00e4ker r\u00f6stkommunikation, iff (identifiering av v\u00e4n och fiende) av typen nato mode 5, n\u00e4rstridsjaktroboten iris-t med infrar\u00f6d styrning, modern laserstyrd bomb gbu-49 och avancerad radarjaktrobot meteor med l\u00e5ng r\u00e4ckvidd.\n\n\n=== uppgradering ===\nden 11 april 2022 best\u00e4llde fmv uppgradering av gripen c/d fr\u00e5n saab f\u00f6r 500 mkr med syftet att f\u00e5 \u00f6kad tillg\u00e4nglighet och flera f\u00f6rm\u00e5geh\u00f6jningar f\u00f6r att bibeh\u00e5lla stridsflygplanet operativt relevant till mitten av 2030-talet parallellt med jas gripen 39e. kompletterande best\u00e4llningar kommer att g\u00f6ras under 2022.\n\n\n== korruptionsmisstankar ==\nstora dolda belopp har \u00f6verf\u00f6rts fr\u00e5n bae systems till beslutsfattare i tre av de fem l\u00e4nder till vilka planet har exporterats eller hyrts ut, och 2011 erk\u00e4nde saab att ett st\u00f6rre belopp f\u00f6rmedlats fr\u00e5n bae systems via en sydafrikansk konsult. misstankar har riktats mot saab fr\u00e5n riks\u00e5klagaren i ett fj\u00e4rde land, brasilien, och femte land, thailand.\n\n\n== historik ==\n\n\n=== namnet ===\nsiffran 39 st\u00e5r f\u00f6r det 39:e stridsflygplanet i ordningen i f\u00f6rsvarsmaktens rullor. f\u00f6reg\u00e5ngaren var viggen. namnet gripen \u00e4r resultatet av en offentlig namnt\u00e4vling i b\u00f6rjan av 1980-talet. gripen \u00e4r ett sagodjur som \u00e4r h\u00e4lften \u00f6rn och h\u00e4lften lejon.\n\n\n=== politisk bakgrund ===\ni mitten av 1970-talet v\u00e4cktes id\u00e9n och fr\u00e5gan om ett flygplanssystem som var t\u00e4nkt att fr\u00e5n b\u00f6rjan av 1990-talet ers\u00e4tta viggen-systemet. tv\u00e5 alternativ \u00f6verv\u00e4ges a 20 viggen och b3la. flygplanssystemet a 20 f\u00f6rordades i 1974 \u00e5rs f\u00f6rsvarsutredning och skulle vara en vidareutveckling av ja 37 viggen. och b3la skulle utvecklas som ett flygplanssystem \u00e4mnat som attackflygplan och skolflygplan. anledningen var att \u00f6verbef\u00e4lhavaren stig synnergren ans\u00e5g att attackf\u00f6rm\u00e5gan beh\u00f6vde f\u00f6rb\u00e4ttras.inf\u00f6r 1978 \u00e5rs f\u00f6rsvarskommitt\u00e9 angav \u00f6b tre f\u00f6rslag p\u00e5 ytterligare ett nytt flygplan, ett svenskt jas och amerikanska f-16 eller f-18. f\u00f6rsvarskommitt\u00e9n delade \u00f6b:s \u00e5sikt om ett enhetsflygplan, \u201ddet skall, liksom sina f\u00f6reg\u00e5ngare, ha en klar defensiv inriktning. det skall kunna ing\u00e5 i ett allsidigt sammansatt folkf\u00f6rsvar, grundat p\u00e5 den allm\u00e4nna v\u00e4rnplikten, kunna ges service \u00e4ven av v\u00e4rnpliktig personal och \u00e4ven vara anpassat till v\u00e5rt bassystem\u201d. f\u00f6rsvarskommitt\u00e9n tog dock ingen st\u00e4llning till vilket flygplan som skulle f\u00f6rordas, utan menade att det beh\u00f6ves ytterligare underlag f\u00f6r ett beslut.i oktober 1978 konstaterade \u00f6b lennart ljung att varken a 20 eller b3la skulle rymmas inom de ekonomiska ramarna tillsammans med jas, f-16 eller f-18. \u00e5r 1979 tillsatte regeringen en milit\u00e4r flygindustrikommitt\u00e9 (mfk-79) och i dess bet\u00e4nkande framgick det bland annat att d\u00e5tidens milit\u00e4ra flygindustri sysselsatte 12 000 anst\u00e4llda. kommitt\u00e9n lade fram tre stycken alternativ, men precis som 1978 \u00e5rs f\u00f6rsvarskommitt\u00e9 tog inte heller milit\u00e4r flygindustrikommitt\u00e9n n\u00e5gon st\u00e4llning till n\u00e5got av de alternativ som lades fram.\nalternativ 1 innebar utveckling av svenskt jas-flygplan, vilket p\u00e5 kort sikt inte skulle ge n\u00e5gon p\u00e5verkan p\u00e5 den svenska milit\u00e4ra flygindustrin.\nalternativ 2 innebar ink\u00f6p av r\u00e4ttigheterna att licenstillverka ett utl\u00e4ndskt jas-flygplan i sverige.\nalternativ 3 innebar att f\u00e4rdigbyggda utl\u00e4ndska jas-flygplan skulle k\u00f6pas in.p\u00e5verkan vid val av alternativ 2 eller 3 skulle enligt kommitt\u00e9n inneb\u00e4ra att den svenska milit\u00e4ra flygindustrin skulle begr\u00e4nsas, samt \u00e4ven inneb\u00e4ra en halvering av de 12 000 anst\u00e4llda.\nefter ett riksdagsbeslut v\u00e5ren 1979 kom de tv\u00e5 flygplanen a 20 och b3la att avbest\u00e4llas. i januari 1980 presenterade chefen f\u00f6r flygvapnet dick stenberg,  flygplanet sk 2. vilket \u00e4ven gick under arbetsnamnet \"\u00e5slingen\", efter industriministern nils g. \u00e5sling. flygplanet sk 2 var en f\u00f6renklad och f\u00f6rminskad version av b3la.samma \u00e5r, 1980, l\u00e4mnade saab ett f\u00f6rslag p\u00e5 ett svenskt enhetsflygplan (ett svenskt jas), direkt till d\u00e5varande f\u00f6rsvarsminister eric kr\u00f6nmark (m), i syfte att utl\u00e4ndska alternativ skulle kunna j\u00e4mf\u00f6ras med ett svenskt. dock anser kritiker att j\u00e4mf\u00f6relsen var partisk. d\u00e5varande \u00f6b st\u00e4llde sig positiv till f\u00f6rslaget och gick d\u00e4rmed emot flygvapenchefen.\ni en skrivelse som \u00f6b lade fram i oktober 1981 till regeringen f\u00e4lldin, f\u00f6rordade \u00f6b ett svenskt jas, dock s\u00e5 konstaterade \u00f6b samtidigt att de amerikanska f-16 och f-18 skulle ge den b\u00e4sta operativa effekten. bakgrunden till \u00f6b:s f\u00f6rordande var att han befarade m\u00f6jliga planerings- och betalningsproblem vid val av ett utl\u00e4ndskt flygsystem. chefen f\u00f6r arm\u00e9n nils sk\u00f6ld reserverade sig dock mot \u00f6b:s skrivelse. fmv hade tidigare tagit in offerter och kommit fram till att ink\u00f6p av f-16 var det ekonomiskt b\u00e4sta alternativet upp till 100 flygplan, licenstillverkning av f-18 det b\u00e4sta upp till 200 flygplan och inhemsk tillverkning (gripen) var det b\u00e4sta alternativet vid best\u00e4llning \u00f6ver 300 plan. fmv f\u00f6rbj\u00f6ds efter detta av regeringen att arbeta vidare med offerter fr\u00e5n utl\u00e4ndska tillverkare.\ninf\u00f6r f\u00f6rsvarsbeslutet 1982 tog regeringen st\u00e4llning i sin proposition 1981/82:102 till ett svenskt jas, med en best\u00e4llning p\u00e5 30 flygplan och en option p\u00e5 110 flygplan. den 4 juni 1982 godk\u00e4nde riksdagen propositionen med r\u00f6stsiffrorna 176 ja och 167 nej. de 167 r\u00f6sterna mot jas bestod av en reservation fr\u00e5n socialdemokraterna, som tidigare hade kr\u00e4vt uppskov och b\u00e4ttre beslutsunderlag i fr\u00e5gan.h\u00f6sten 1982 avgick den borgerliga koalitionsregering regeringen f\u00e4lldin iii och f\u00f6ljdes av den socialdemokratiska regeringen palme ii. p\u00e5 grund av sin reservation i beslutet 1982, l\u00e4t den nya regeringen g\u00f6ra en helt ny en granskning av beslutsunderlaget. resultatet av granskningen redovisades sedan i proposition 1982/83:119, d\u00e4r ett svenskt jas f\u00f6rordades. men f\u00f6r att socialdemokraterna skulle s\u00e4ga ja till jas skulle sju villkor uppfyllas. fyra av dessa sju villkor var s\u00e5 kallade tunga villkor och innebar.\ninga l\u00f6ften fick ges om framtida anslags\u00f6kningar.\nkostnadsram intill sekelskiftet 25,9 miljarder, det vill s\u00e4ga fast pris.\neventuella f\u00f6rdyringar betalas inom flygvapnets ekonomiska ram.\nindustrin skulle underr\u00e4ttas om att det inte blir n\u00e5got mer flygplansprojekt efter jas.den 29 april 1983 togs det slutgiltiga riksdagsbeslutet om utveckling av jas med r\u00f6stsiffrorna 270 ja och 29 nej. i samband med f\u00f6rsvarsbeslutet 1992 i maj 1992 beslutades det om en best\u00e4llning p\u00e5 110 flygplan som fanns sedan tidigare som option. best\u00e4llningen omfattade delserie 2; av de 110 flygplan inkluderades 14 stycken tv\u00e5sitsiga flygplan.i etapp tv\u00e5 av f\u00f6rsvarsbeslutet 1996, kom riksdagen i december 1996 att besluta om en best\u00e4llning av delserie 3, vilken sedan bekr\u00e4ftades av regeringen i juni 1997. delserie 3 bestod av 64 flygplan samt 14 tv\u00e5sitsiga flygplan. fast riksdagen beslutade om en delserie 3 kom antalet jas-divisioner med f\u00f6rsvarsbeslutet att reduceras fr\u00e5n det ursprungliga 12 till 8 stycken. dock p\u00e5verkade inte f\u00f6rsvarsbeslutet anskaffningstakten av flygplan i delserie 3. med detta kom jas-systemet att under en tio\u00e5rsperiod st\u00e5 f\u00f6r cirka 50 procent av den planerade materielanskaffningen.totalt hade 204 flygplan best\u00e4llts av sverige genom tre olika f\u00f6rsvarsbeslut. i f\u00f6rsvarsbeslutet 2004 kom dock riksdagen att besluta om att endast 140 flygplan beh\u00f6vs, d\u00e4r h\u00e4lften av flygplanen skulle vara av de f\u00f6rsta versionerna a/b. i maj 2006 f\u00f6rordade d\u00e5varande \u00f6b h\u00e5kan syr\u00e9n att f\u00f6rsvarsmakten endast beh\u00f6vde 100 flygplan av c/d versionen av de totalt 204 best\u00e4llda. de \u00f6vertaliga flygplanen skulle g\u00f6ras tillg\u00e4ngliga f\u00f6r f\u00f6rs\u00e4ljning och 2005 ingicks ett leasingavtal med tjeckien om 14 c/d versioner. \u00e5r 2006 ingicks ett leasingavtal p\u00e5 14 c/d versioner med ungern. b\u00e5da dessa avtal l\u00f6pte p\u00e5 en tio\u00e5rsperiod. thailand kom 2007 och 2009 att k\u00f6pa totalt 12 flygplan ur svenska flygvapnet. den 19 mars 2015 levererades den sista individen till svenska flygvapnet, av de totalt 204 flygplan. den f\u00f6rsta exportaff\u00e4ren som saab gjorde var med sydafrika, d\u00e5 de 1999 best\u00e4llde 28 stycken nytillverkade flygplan i c/d versionen.under 2014 beslutade sverige att k\u00f6pa 60 flygplan av den vidareutvecklade jas 39e gripen, vilken skulle utvecklas och k\u00f6pas tillsammans med schweiz. efter att det schweiziska folket sade nej till att k\u00f6pa ett nytt stridsflygplan, stod sverige som ensam k\u00f6pare. brasilien fattade i december 2014 beslut om k\u00f6p av 28 gripen e, och \u00e5tta tv\u00e5sitsiga versionen gripen f. den f\u00f6rv\u00e4ntade aff\u00e4ren med brasilien f\u00f6rv\u00e4ntas bli den andra exportaff\u00e4ren f\u00f6r saab.\n\n\n== konstruktion ==\nunder konstruktionsarbetet studerades en m\u00e4ngd olika koncept med olika vingkonfigurationer. man valde en instabil konfiguration av deltavinge med r\u00f6rlig nosvinge ist\u00e4llet f\u00f6r traditionella stabiliseringsplan i akterpartiet bakom huvudvingen. kombinationen av deltavinge och r\u00f6rlig nosvinge ger h\u00f6ga momentana sv\u00e4ngprestanda och l\u00e5gt luftmotst\u00e5nd, vilket leder till h\u00f6gre hastighet, l\u00e4ngre r\u00e4ckvidd och st\u00f6rre last.\n\n\n=== instabilitet ===\n\nf\u00f6rdelen med r\u00f6rlig nosvinge i st\u00e4llet f\u00f6r en traditionellt akterplacerad stabilisator \u00e4r att nosvingen ger ett positivt lyftkrafttillskott i alla farter, j\u00e4mf\u00f6rt med den stj\u00e4rtplacerade stabilisatorn som i h\u00f6ga farter ger ett negativt lyftkrafttillskott som i sin tur m\u00e5ste kompenseras med \u00f6kad lyftkraft p\u00e5 huvudvingen vilket leder till \u00f6kat  inducerat luftmotst\u00e5nd.  genom att l\u00e5ta gripen vara aerodynamiskt instabil kunde man frig\u00f6ra sig fr\u00e5n flera av de begr\u00e4nsningar som flygmekaniken vanligtvis s\u00e4tter och bland annat placera motorn l\u00e4ngre bak i kroppen vilket ger en gynnsammare areaf\u00f6rdelning och l\u00e4gre luftmotst\u00e5nd. det datoriserade fly-by-wire-styrsystemet g\u00f6r att planet uppfattas som stabilt av piloten. vid n\u00f6dl\u00e4gen kan man l\u00e5ta den r\u00f6rliga nosvingen r\u00f6ra sig fritt med fartvinden, varp\u00e5 lyftbidraget fr\u00e5n dem f\u00f6rsvinner, aerodynamiska centrum flyttas bak\u00e5t och planet blir stabilt.[k\u00e4lla beh\u00f6vs]\n\n\n=== radar ===\n\ngripen anv\u00e4nder ps-05/a x-band pulsdopplerradarn som utvecklats av ericsson och marconi electronic systems.\n\n\n=== radarvarnare och motmedel ===\ngripen anv\u00e4nder radarvarnare och st\u00f6rs\u00e4ndare utvecklad av saab. gripen har \u00e4ven motmedelsf\u00e4llare som kan f\u00e4lla remsor f\u00f6r att st\u00f6ra radarm\u00e5ls\u00f6kare och facklor f\u00f6r att st\u00f6ra infrar\u00f6da m\u00e5ls\u00f6kare.\n\n\n=== datorer ===\ni motsats till f\u00f6reg\u00e5ngaren ja 37 viggen som anv\u00e4nde enskilda datorer f\u00f6r sina sex avioniksystem (flygl\u00e4gesdata, tr\u00f6ghetsnavigering, presentation, styrsystem, radar och centraldator) och respektive programvara skriven direkt i assembler, s\u00e5 valde man i gripen ett mer integrerat system sds 80. k\u00e4rnan i sds 80 var 32-bitarsprocessorn d80, programspr\u00e5ket pascal/d80, utvecklingsmilj\u00f6n pus80 och f\u00e4ltbussen mil-std-1553b. en central dator styr f\u00e4ltbussarna som sammanbinder de olika datorenheterna i flygplanet. i delserie 1 och 2 s\u00e5 anv\u00e4nde man tre mil-std-1553b-bussar och i delserie 3 fem stycken. varje buss \u00e4r i sin tur dubblerad i en a- och en b-buss som g\u00e5r i kablar som ligger fysiskt \u00e5tskilda i flygplanet f\u00f6r redundans.d80-processorn anv\u00e4ndes fr\u00e5n b\u00f6rjan av utvecklingen av gripen och var ett arv fr\u00e5n utvecklingen av b3la. den uppgraderades 1994 till d80e. d80-familjen av processorn har en ordl\u00e4ngd p\u00e5 32 bitar och kan multik\u00f6ra olika tidskritiska processer samtidigt. i varje datorenhet kunde en eller flera d80-processorer anv\u00e4ndas beroende p\u00e5 prestandakraven p\u00e5 enheten. programmeringen skedde i programspr\u00e5ket pascal/d80 som \u00e4r anpassat f\u00f6r realtidssystem och har st\u00f6d f\u00f6r multik\u00f6rning och flera processorer. till delserie 3 byttes d80-familjen ut mot d96/macs som bestod av processorenheter med tre 266 mhz powerpc 740-processorer som jobbar parallellt, 160 mb disk, 32 mb prom och 64 mb ram. d96/macs \u00e4r bak\u00e5tkompatibel med programvara skriven i pascal/d80 men kan \u00e4ven hantera program skrivna i ada.\n\n\n=== cockpit ===\ncockpiten \u00e4r utformad som en modern glascockpit och instrumenteringen i cockpit domineras av tre stycken 15,7\u00d721 cm stora lcd-sk\u00e4rmar samt en vidvinklig siktlinjesindikator (20\u00d728 cm).\nsedan m\u00f6jlighet till lufttanking inf\u00f6rdes ing\u00e5r \u00e4ven mackl\u00e5dor under de yttre sk\u00e4rmarna p\u00e5 f\u00f6rarplats, medan baksits har en l\u00e5da.\n\n\n=== basering och underh\u00e5ll ===\nett av grundkraven var att gripen ska kunna anv\u00e4ndas i flygvapnets bas 90-system. det inneb\u00e4r att gripen ska klara att starta och landa p\u00e5 befintliga v\u00e4gbaser med en 800 meter l\u00e5ng bana och p\u00e5 kort tid ska kunna klarg\u00f6ras av en tropp som till st\u00f6rsta del best\u00e5r av v\u00e4rnpliktiga. till skillnad fr\u00e5n viggen saknar gripen reverserbart motorutbl\u00e5s. gripen bromsas i st\u00e4llet med konventionella l\u00e5sningsfria bromsar p\u00e5 alla hjulen. dessutom kan nosvingarna vinklas ned\u00e5t f\u00f6r att fungera som luftbroms samtidigt som de trycker ner nosen f\u00f6r att ge fr\u00e4mre landst\u00e4llets hjul b\u00e4ttre f\u00e4ste.\n\n\n=== flygtr\u00e4ningssimulator ===\nf\u00f6r att planera flygning med gripen anv\u00e4nds flygsimulatorn petra (planning, evaluation, training, rehearsal and analysis) som ocks\u00e5 \u00e4r ett planerings- och utv\u00e4rderingssystem. sammankopplade, som vid f\u00f6rsvarets forskningsinstituts flygstridssimuleringscentrum (foi/flsc), kan uppdrag med m\u00e5ngt fler flygplan av olika typer \u00e4n vad som kan flygas \u00f6vas och urv\u00e4rderas f\u00f6r att dra erfarenheter till n\u00e4sta omg\u00e5ng f\u00f6r att slutligen hamna som taktikuutl\u00e4rning p\u00e5 flygande f\u00f6rband.p\u00e5 flygvapenmuseum i link\u00f6ping ges allm\u00e4nheten m\u00f6jligheten att sj\u00e4lva anv\u00e4nda sig av en gripen-simulator. simulatorn \u00e4r i stort sett \u00f6verensst\u00e4mmande med ett riktigt flygplan.\n\n\n=== flygkostnader ===\nink\u00f6pspriset \u00e4r oftast det som f\u00e5r mest uppm\u00e4rksamhet vid upphandlingar, men driftskostnaderna utg\u00f6r st\u00f6rre delen av den totala budgeten f\u00f6r ett flygvapen. det \u00e4r inte ovanligt att flygplan och piloter blir st\u00e5ende p\u00e5 marken f\u00f6r att pengarna inte r\u00e4cker till. piloter utan tillr\u00e4cklig \u00f6vning kan inte utnyttja flygplanets f\u00f6rm\u00e5gor fullt ut, varf\u00f6r ett toppmodernt flygplan med d\u00e5ligt tr\u00e4nade piloter presterar s\u00e4mre \u00e4n v\u00e4l\u00f6vade piloter i n\u00e5got s\u00e4mre flygplan.\ntabellen \u00e4r omr\u00e4knad till 2022 \u00e5rs pengav\u00e4rde, avrundat till n\u00e4rmsta hundratal. notera att varje k\u00e4lla har anv\u00e4nt sin egen ber\u00e4kningsmodell och d\u00e4rf\u00f6r inte \u00e4r direkt j\u00e4mf\u00f6rbara med varandra.\n\n\n== versioner ==\n\n\n=== jas 39a ===\njas 39a var f\u00f6rsta versionen som togs i drift 1996 av flygvapnet. totalt tillverkades 104 exemplar. 31 av dessa planeras att mellan \u00e5ren 2007 och 2012 uppgraderas till c/d-versionen. vidare har 25 stycken flygplan byggts om till c/d-versionen som ungern leasar, 10 stycken byggdes om till c-versionen till thailand. \u00e5r 2011 var 54 stycken aktiva i det svenska flygvapnet.den 15 december 2010 deponerades ett flygplan av a-versionen av saab till \u00e4ngelholms flygmuseum. flygplanet, med nummer 101 (gripen 101), \u00e4r det f\u00f6rsta serietillverkade av typen. det var t\u00e4nkt att levereras till flygvapnet, men kom ist\u00e4llet verka som provflygplan hos saab efter att ett av deras egna hade havererat.\n\n\n=== jas 39b ===\njas 39b \u00e4r en tv\u00e5sitsig skolversion som togs i bruk \u00e5r 1996. denna variant \u00e4r 0,7 meter l\u00e4ngre \u00e4n a-versionen. totalt tillverkades 14 stycken. tv\u00e5 stycken har byggts om till d-versionen till thailand och 12 stycken anv\u00e4nds av det svenska flygvapnet.\n\n\n=== jas 39c ===\nf\u00f6rsta exportversionen som kom september 2002. har uppgraderats i flera omg\u00e5ngar med \u201dmaterielsystem 17, 18, 19 och 20\u201d \u00e5ren 2004-2016 med m\u00e5nga nya moderna f\u00f6rm\u00e5gor. \njas 39c \u00e4r sedan 2009 en nato-kompatibel version av gripen med ut\u00f6kade resurser i form av bev\u00e4pning, elektronik, etc. denna version kan \u00e4ven lufttankas. \ntotalt nytillverkades 69 stycken till sverige och 17 stycken till sydafrika. av de 69 flygplan som tillverkades till sverige, leasar tjeckien 12 stycken och 56 stycken anv\u00e4nds i det svenska flygvapnet och ett \u00e4r testflygplan hos saab. vidare kommer enligt planerna totalt 66 c-versioner att finnas hos det svenska, ungerska och thail\u00e4ndska flygvapnen, vilka \u00e4r ombyggda a-versioner. den 19 mars 2015 levererades den sista best\u00e4llda c-versionen till svenska flygvapnet. efter att saab levererade den sista best\u00e4llda c-versionen, flaggade f\u00f6retaget f\u00f6r att det kan bli aktuellt att tillverka flera. d\u00e5 c/d versionerna kommer tillsammans med gripen e att erbjudas och marknadsf\u00f6ras p\u00e5 v\u00e4rldsmarknaden.\n\n\n=== jas 39d ===\njas 39d tv\u00e5sitsig version av c-versionen. denna variant \u00e4r 0,7 meter l\u00e4ngre \u00e4n c-versionen. totalt tillverkades 23 stycken. tv\u00e5 stycken leasas av tjeckien, 12 stycken anv\u00e4nds av det svenska flygvapnet och 9 stycken har tillverkats och levererats till sydafrika.\n\n\n=== jas 39ebs ===\njas 39ebs hu (ebs hu f\u00f6r export baseline standard hungary) \u00e4r namnet p\u00e5 de ungerska c/d-versionerna sedan 2006 med nato-link 16-datan\u00e4tverk sedan 2009. totalt tillverkades 14 jas 39ebs, vilka \u00e4r ombyggda fr\u00e5n 12 a och 2 b-versioner.\n\n\n=== gripen demo/ng ===\ngripen demo \u00e4r en modifierad och uppgraderad gripen d (tv\u00e5sitsigt) som bland annat utrustats med modernare elektronik och en starkare motor (ge f414 - dragkraft 98kn). gripen demo har ocks\u00e5 popul\u00e4rt f\u00e5tt ben\u00e4mningen gripen ng, next generation. prim\u00e4rt syfte med gripen demo \u00e4r utprovning och utv\u00e4rdering av ny teknik framf\u00f6r allt f\u00f6r de kommande gripen e & f, men ocks\u00e5 f\u00f6r framtida uppgraderingar av befintliga gripen c & d. gripen demo har ocks\u00e5 frekvent anv\u00e4nts som demonstrator p\u00e5 uppvisningar runt om i v\u00e4rlden f\u00f6r att visa vad som komma skall med kommande gripen e & f. bland annat anv\u00e4ndes gripen demo som uppvisningsplan i det schweiziska flygvapnets upphandling av nya jaktplan \u00e5r 2012. gripen vann den upphandlingen men aff\u00e4ren avbr\u00f6ts efter en folkomr\u00f6stning d\u00e4r folket sade nej till aff\u00e4ren.\ngripen demo har \u00e4ven anv\u00e4nts i det brasilianska flygvapnets upphandling av n\u00e4sta generation jaktflygplan. \u00e4ven h\u00e4r vann gripen och brasilien har f\u00f6r n\u00e4rvarande best\u00e4llning p\u00e5 36 st gripen e/fgripen demo/ng finns i dagsl\u00e4get endast i ett exemplar.\n\n\n=== gripen ng ===\ngripen ng (next generation), ofta kallad supergripen i kv\u00e4llspressen, \u00e4r f\u00f6reslagen som kommande uppgradering f\u00f6r det svenska flygvapnet under beteckningen 39e (ensitsigt) och 39f (tv\u00e5sitsigt). versionen kommer att vara f\u00f6rsedd med st\u00f6rre skrov, ny motor (f414g f\u00f6reslagen), ny multimode aesa-radar, \u00f6kad br\u00e4nslekapacitet, h\u00f6gre lastkapacitet, nytt landningsst\u00e4ll, uppdaterad cockpit med headdown-sk\u00e4rmar, f\u00f6rb\u00e4ttrad flygavionik och krypterad kommunikation. om schweiz hade g\u00e5tt vidare med sitt k\u00f6p av gripen, skulle 22 stycken av gripen ng att tillverkas till schweiz samt 10 stycken till det svenska flygvapnet. i slutet av augusti 2012 meddelade regeringen reinfeldt att sverige ing\u00e5tt ett partnerskap med schweiz, och att sverige planerar att k\u00f6pa 40 till 60 flygplan. flygplanet \u00e4r t\u00e4nkt att vara operativt i sverige fr\u00e5n 2023 och minst fram till 2040. hur det svenska luftf\u00f6rsvaret kommer att se ut efter 2040, planeras att utredas i samband med luftf\u00f6rsvarsutredningen 2040 (lfu 2040). av de cirka 100 flygplansindivider som finns i bruk i flygvapnet, f\u00f6rv\u00e4ntas 40-60 befintliga c/d-versioner \"byggas om\" till e-versionen, vilket inneb\u00e4r att ett helt nytt skrov med ny motor f\u00f6rses med vissa komponenter fr\u00e5n ett 39c/d som d\u00e4rmed f\u00f6rst\u00f6rs. vidare har den svenska regeringen genom f\u00f6rsvarsexportmyndigheten erbjudit schweiz att leasa 22 flygplan av flygvapnet c-version, fram till att de f\u00f6rsta flygplanen av e-versionen levereras till schweiz 2018. de 22 flygplan av c-versionen kan sedan komma att bli kvar i schweiz som reservdelsmateriel. fr\u00e5gan om ett schweiziskt ink\u00f6p avgjordes i en folkomr\u00f6stning s\u00f6ndag den 18 maj 2014, d\u00e4r det schweiziska folket sade nej till finansieringen av ett nytt stridsflygplan.\n\n\n=== gripen maritime ===\ngripen maritime \u00e4r ett f\u00f6rslag till ett hangarfartygsbaserat flygplan med f\u00f6rst\u00e4rkta landningshjul, tekniska f\u00f6r\u00e4ndringar samt en krok i bakpartiet. b\u00e5de brasilien och indien har visat sitt intresse f\u00f6r just denna version. vid eventuella aff\u00e4rer med denna version \u00e4r den t\u00e4nkt att byggas tillsammans med ett land som har erfarenhet av flygplan till hangarfartyg. i december 2015 uppgav saab att man offererat ett samarbete med indien med att utveckla marinversion av gripen. de ans\u00e5g att \u00e4ven thailand (f\u00f6rutom brasilien och indien) \u00e4r en potentiell kund till en marinversion av flygplanet.\n\n\n=== \u00f6vriga versioner ===\nut\u00f6ver de officiella versioner, finns ett antal versioner som tagits fram i samband med olika upphandlingar.\n\njas 39 \"gripen n\": planerad och offererad version till norge, i grunden en f\u00f6rb\u00e4ttrad jas 39c/d.\njas 39x \"gripen\": tidigare planerad exportversion till saudiarabien.\njas 39 \"gripen dk\": tidigare namn f\u00f6r gripen ng, planerad och offererad version till danmark.\njas 39 \"gripen in\": tidigare planerad och offererad exportversion till indien, bygger p\u00e5 gripen ng.\n\n\n== f\u00f6rs\u00e4ljning av saab 39 gripen ==\nflygplanet marknadsf\u00f6rs och s\u00e4ljs av saab ab. dock ansvarar f\u00f6rsvarsexportmyndigheten i de fall som statens gripenplan g\u00f6rs tillg\u00e4ngliga f\u00f6r f\u00f6rs\u00e4ljning. sverige och sydafrika \u00e4r de enda tv\u00e5 l\u00e4nder som saab ab s\u00e5lt helt nya flygplan till. till sydafrika har det s\u00e5lts 26 nytillverkade gripenplan. av de 40 st \u00f6vriga s\u00e5lda/leasade flygplanen \u00e4r samtliga h\u00e4mtade ur svenska statens (fmv) ursprungsbest\u00e4llning av 204 st. de 14 st plan som har levererats till ungern och 12 st till thailand \u00e4r alla begagnade a/b-versionplan ombyggda till svenska flygvapnets c/d-version. vad g\u00e4ller tjeckiens 14 gripenplan s\u00e5 \u00e4r de alla nytillverkade och direkt h\u00e4mtade ur fmv:s ursprungsbest\u00e4llning om 204 st. eftersom beslut i sveriges riksdag fattats om att den framtida gripenflottan skall best\u00e5 av endast 100 st gripenplan kan det verka som att 104 st (204 - 100) gripenplan \u00e4r \u00f6vertaliga. i sj\u00e4lva verket har 40 st s\u00e5lts/leasats (som alla troligen leder till k\u00f6p), 7 havererat och flera anv\u00e4nds till b\u00e5de svensk och engelsk provflygarverksamhet. m\u00e5nga har skrotats f\u00f6r att erh\u00e5lla \"gratis\" reservdelar, s\u00e5 \u00f6vertaligheten \u00e4r mycket blygsam.\ni augusti 2013 meddelade den svenska regeringen genom f\u00f6rsvarsexportmyndigheten att man slutit ett partnerskap med schweiz om anskaffning av n\u00e4sta generations gripen. schweiz planerade d\u00e5 att k\u00f6pa 22 flygplan, och sverige 40-60 nya plan. e/f-versionen ber\u00e4knas vara operativ i sverige fr\u00e5n och med 2023 och under en period av minst 20 \u00e5r. i december 2013 meddelades att \u00e4ven brasilien planerar att k\u00f6pa e-versionen av gripen, vilka f\u00f6rv\u00e4ntas levereras 2020. efter folkomr\u00f6stning i schweiz 18 maj 2014 lades upphandlingen med landet ner. i augusti 2014 skrev tjeckien, sverige och slovakien en trilateral avsiktsf\u00f6rklaring och slovakien meddelande att landet var intresserat av gripen. f\u00f6rsvarsexportmyndigheten inledde f\u00f6rhandlingar med landet h\u00f6sten 2014.\nden 27 oktober 2014 meddelade saab att de ing\u00e5tt ett avtal med den brasilianska regeringen som omfattar utveckling och produktion av 36 gripen ng till det brasilianska flygvapnet. det sammanlagda orderv\u00e4rdet uppg\u00e5r till cirka sek 39,3 miljarder.\n\n\n== anv\u00e4ndare ==\n\n\n=== sverige ===\nf\u00f6rsvarets materielverk (fmv) best\u00e4llde den 30 juni 1982 f\u00f6r flygvapnets r\u00e4kning fem provflygplan samt 30 serieproducerade. den 8 maj 1992 gjordes n\u00e4sta best\u00e4llning - delserie 2 - om 96 flygplan jas 39a (dock f\u00e4rdigst\u00e4lldes de sista tjugo som 39c d\u00e5 de inte var byggda n\u00e4r delserie 3 best\u00e4lldes) och 14 flygplan jas 39b. riksdagen kom i december 1996 att besluta om delserie 3, vilken sen bekr\u00e4ftades av regeringen i juni 1997. delserie 3 bestod av 64 flygplan jas 39c samt 14 tv\u00e5sitsiga flygplan jas 39d.totalt kom 204 flygplan av saab 39 gripen att best\u00e4llas, varav 201 levererats och ing\u00e5r i flygvapnet under namnet jas 39 gripen. den 9 juni 1996 blev skaraborgs flygflottilj (f 7) officiellt den f\u00f6rsta flottiljen som ombev\u00e4pnades fr\u00e5n aj 37 viggen till jas 39 gripen.antalet flygplan i den svenska krigsorganisationen har sedan 2006 reducerats med en \"inriktning\" mot 100. flygvapnet hade d\u00e5 f\u00f6r avsikt att i framtiden operera 100 stycken saab 39 gripen-flygplan av senaste versionen c/d. inom ramen f\u00f6r denna reducering skulle 31 existerande flygplan i ursprunglig version 39a uppgraderas till 39c/d-standard (tv\u00e5 st 39a anv\u00e4nds till ett 39d, 39b skrotas) enligt beslut taget 2007. \u00f6vertaliga flygplan g\u00f6rs tillg\u00e4ngliga f\u00f6r f\u00f6rs\u00e4ljning.den 13 december 2012 gjordes den absolut sista flygningen med jas 39 version a/b i det svenska flygvapnet, och flygvapnet anv\u00e4nder nu uteslutande version c/d. skaraborgs flygflottilj (f 7) blev den sista flottiljen att omst\u00e4llas fr\u00e5n a/b till c/d. den 19 mars 2015 levererades individ 39294 till blekinge flygflottilj (f 17), vilken var den sista individen av de totalt 204 best\u00e4llda a/b och c/d flygplanen.den 29 augusti 2014 rapporterade svt att f\u00f6rsvaret f\u00e5r k\u00f6pa in 60 nya jas 39 e. sverige betalar sj\u00e4lva hela kostnaden efter att schweiz sagt nej till fler jas-plan.\n\n\n==== tabeller ====\n\n\n=== sydafrika ===\nbest\u00e4llde 1999 28 stycken nytillverkade saab 39c/d gripen, varav nio tv\u00e5sitsiga, med leveransstart 2008. som i alla andra liknande sammanhang st\u00e4llde \u00e4ven sydafrika krav p\u00e5 att motk\u00f6p skulle g\u00f6ras, vilket senare i svensk media rapporterades ha avtalats till 500 miljoner kronor. saab 39 gripen var en del av en st\u00f6rre vapenaff\u00e4r som sydafrika genomf\u00f6rde vid denna tidpunkt. \u00f6vriga vapensystem som k\u00f6ptes var brittiska skolflygplanet hawker-siddeley hawk, italiensk/brittiska helikoptern agusta a109 samt korvetterna sas isandlwana och sas mendi och ub\u00e5t klass 209 fr\u00e5n tyska hdw. sydafrika har under programmets g\u00e5ng valt att reducera antalet best\u00e4llda flygplan till 26 stycken.\n\n\n=== ungern ===\nhyr 14 saab 39c/d gripen, varav tv\u00e5 tv\u00e5sitsiga. i samband med att ungern blev medlem av nato \u00e5r 1999, var man tvungen att modernisera och anpassa sitt f\u00f6rsvar till s\u00e5 kallad nato-standard. det vill s\u00e4ga en standard anpassad till \u00f6vriga nato-medlemmar. fr\u00e5gan g\u00e4llande stridsflygplan hade diskuterats l\u00e4nge i ungern. de alternativ som diskuterades var att k\u00f6pa nya, leasa begagnade stridsflygplan eller modernisera de d\u00e5 till antalet 27 befintliga ryska mig 29:orna. under h\u00f6sten 2001 fick ungern in offerter fr\u00e5n sverige, belgien, israel, turkiet och usa g\u00e4llande b\u00e5de nya och begagnade stridsflygplan. m\u00e5ndag den 10 september 2001 tog ungerns nationella s\u00e4kerhetsr\u00e5d ett inriktningsbeslut med att v\u00e4lja det svenska stridsflygplanet framf\u00f6r amerikanska f-16. den 23 november 2001 skrev den ungerska f\u00f6rsvarsministern j\u00e1nos szab\u00f3 p\u00e5 ett avtal om att leasa 12 stycken ensitsiga och tv\u00e5 tv\u00e5sitsiga saab 39a/b gripen p\u00e5 10 \u00e5r, med en option att k\u00f6pa flygplanen. ungern blev d\u00e4rmed det tredje landet som anskaffade saab 39 gripen.efter parlamentsvalet v\u00e5ren 2002 valde den nya regeringen att skriva om avtalet, s\u00e5 att det ist\u00e4llet skulle omfatta c/d-versionerna. det nya avtalet undertecknades den 2 februari 2003 och str\u00e4cker sig \u00f6ver 10 \u00e5r och omfattade 12 stycken saab 39c och tv\u00e5 stycken saab 39d. dock var dessa befintliga saab 39a/b gripen, men ombyggda till c/d versionen f\u00f6r att passa nato-standard. bev\u00e4pningen till planen k\u00f6ptes fr\u00e5n usa. leasingavtalet inkluderar \u00e4ven utbildning av ungerska piloter och tekniker i sverige. vid en ceremoni p\u00e5 flygbasen vid kecskem\u00e9t i ungern den 30 mars 2006, \u00f6verl\u00e4mnade sveriges f\u00f6rsvarsminister leni bj\u00f6rklund formellt de fem f\u00f6rsta flygplanen till den ungerska f\u00f6rsvarsministern ference juh\u00e1sz. resterade flygplan levererades successivt och var helt levererade i den 13 december 2007. den formella \u00f6verl\u00e4mningen av samtliga flygplan gjordes dock m\u00e5ndagen den 28 januari 2008. det genom att f\u00f6rsvarsminister sten tolgfors symboliskt \u00f6verl\u00e4mnade loggboken till flygplan 312 till den ungerske f\u00f6rsvarsminister imre szekeres. efter att leasingperioden l\u00f6pte ut 2016, planerade ungern att k\u00f6pa loss dessa flygplan.dock meddelade ungersk media den 24 januari 2012 att den ungerska regeringen tillsammans med den svenska regeringen genom f\u00f6rsvarsexportmyndigheten f\u00f6rl\u00e4ngt leasingavtalet med ytterligare tio \u00e5r, detta mot bakgrund av ungerns kraftiga budgetunderskott. ungerns f\u00f6rsvarsminister csaba hende menade att det nya avtalet inneb\u00e4r en besparing p\u00e5 63 miljarder forinter (cirka 1,85 miljarder kronor).den 19 maj och 10 juni 2015 f\u00f6rlorade ungern tv\u00e5 individer i tv\u00e5 skilda haverier, en jas 39d (39851) samt jas 39c (39301), den senare gick dock att \u00e5terst\u00e4llas till luftv\u00e4rdigt skick. men de tv\u00e5 haverierna fick det ungerska f\u00f6rsvarsministeriet att omf\u00f6rhandla villkoren i hyresavtal med den svenska regeringen. d\u00e4r man f\u00f6rde in ett dekret i avtalet, som fastst\u00e4llde att den extra kostnaden f\u00f6r att ers\u00e4tta de tv\u00e5 flygplanen under leasingperioden 2017-2026, inte f\u00e5r \u00f6verstiga huf 9,5 miljarder (cirka usd 33 miljoner). som ers\u00e4ttare till det havererade tv\u00e5sitsiga flygplanet \u00f6verf\u00f6rdes en jas 39d (39842) fr\u00e5n det svenska flygvapnet till det ungerska flygvapnet.\n\n\n=== tjeckien ===\nhyr 14 saab 39c/d gripen, varav tv\u00e5 tv\u00e5sitsiga. i samband med att tjeckien blev medlem av nato \u00e5r 1999, var man tvungen att modernisera och anpassa sitt f\u00f6rsvar till s\u00e5 kallad nato-standard. det vill s\u00e4ga en standard anpassad till \u00f6vriga nato-medlemmar. tjeckien hade en l\u00e4ngre tid f\u00f6rberett att ers\u00e4tta sina befintliga sovjetiska mig-21 jaktflygplan, genom k\u00f6p av 24 till 36 stycken nya multirollflygplan. h\u00f6sten \u00e5r 2000 beg\u00e4rde tjeckien in offerter p\u00e5 amerikanska f-16 och f-18, franska mirage 2000, europeiska eurofighter och svenska saab 39 gripen. som villkor i offerten fanns ett s\u00e5 kallat motk\u00f6p p\u00e5 150% p\u00e5 det f\u00f6rv\u00e4ntade ink\u00f6psv\u00e4rdet, som uppgavs till cirka 25 miljarder sek.i samband med att anbudstiden l\u00f6pte ut i maj 2001, drog sig b\u00e5de lockheed martin och boeing ur upphandlingen. detta medf\u00f6rde att saab stod ensam kvar som anbudsgivare. anledningen till att usa drog sig ur aff\u00e4ren, berodde enligt d\u00e5varande saab-bae vice vd john neilson p\u00e5 att usa inte kunde matcha de motk\u00f6psaff\u00e4rer som saab-bae erbj\u00f6d, vilka uppgick till 150 % av orderv\u00e4rdet och skulle sprida ut kostnaderna f\u00f6r 36 flygplan p\u00e5 15 \u00e5r. v\u00e5ren 2002 ville dock den d\u00e5varande regeringen inv\u00e4nta kommande parlamentsval. detta f\u00f6r att l\u00e5ta kommande regering s\u00e4ga sitt i aff\u00e4ren om nytt stridsflygplan. i samband med att tjeckien drabbades av en stor naturkatastrof h\u00f6sten 2002, avbl\u00e5stes hela aff\u00e4ren om nya stridsflygplan. detta p\u00e5 grund av att skadorna av \u00f6versv\u00e4mningarna ber\u00e4knades till ett v\u00e4rde p\u00e5 100 miljoner koruna. ist\u00e4llet valde landets regering att inleda f\u00f6rhandlingar med alternativa l\u00f6sningar f\u00f6r uppr\u00e4tth\u00e5lla flygf\u00f6rsvaret. ett av dessa alternativ var att hyra 14 stycken befintliga gripen-flygplan, efter samma modell som ungern hade valt.m\u00e5ndag den 14 juni 2004 undertecknade den svenska och den tjeckiska regeringen ett leasingavtal om 14 stycken gripen-flygplan g\u00e4llande i tio \u00e5r. flygplanen som ingick i aff\u00e4ren var befintliga saab 39a/b gripen ombyggda av saab till c/d versionen f\u00f6r att passa nato-standarder. i avtalet inkluderades \u00e4ven utbildning av tjeckiska piloter och tekniker i sverige. de f\u00f6rsta sex planen levererades den 18 april 2005. \u00e5r 2015 n\u00e4r leasingkontraktet upph\u00f6r kommer tjeckien p\u00e5b\u00f6rja en ny upphandling av stridsflygplan.den 11 september 2013 meddelade f\u00f6rsvarsexportmyndigheten att man kommit \u00f6verens med tjeckien om att f\u00f6rl\u00e4nga leasingavtalet 12 plus tv\u00e5 \u00e5r eller fram till minst \u00e5r 2027. i det nya avtalet ing\u00e5r modernisering av flygplanen, som bland annat kommer utrustas med datal\u00e4nk 16.\n\n\n=== storbritannien ===\nempire test pilots' school i storbritannien har sedan 1999 haft en samarbetsavtal med saab, vilket inneb\u00e4r att skolan genomf\u00f6r \u00e5rliga kurser f\u00f6r testpiloter i link\u00f6ping. kursen inneh\u00e5ller bland annat 10 timmars flygning samt 5 timmar i flygsimulator. flygning med simulator utf\u00f6rs vid f 7 s\u00e5ten\u00e4s i sverige.\n\n\n=== thailand ===\nthailands flygvapen bekr\u00e4ftade den 17 oktober 2007 att man k\u00f6per sex saab 39c/d gripen, samt att de eventuellt k\u00f6per ytterligare sex efter det kommande parlamentsvalet. aff\u00e4ren f\u00f6r de f\u00f6rsta sex undertecknades 11 februari 2008. den 12 februari 2009 beslutade det thail\u00e4ndska f\u00f6rsvarsministeriet att ytterligare sex flygplan ska best\u00e4llas. aff\u00e4ren undertecknades den 23 november 2010 och ut\u00f6ver de sex stridsflygplanen ingick \u00e4ven i aff\u00e4ren saab 340 erieye och robotsystem 15f. totalt kom aff\u00e4ren best\u00e5 av \u00e5tta stycken c-versioner och fyra stycken d-versioner, vilka samtliga \u00e4r ombyggda a- och b-versioner som fmv avyttrade fr\u00e5n det svenska flygvapnets flotta. dessa flygplan ers\u00e4tter i sin tur 16 stycken stridsflygplan av modell f-5 freedom fighter.i b\u00f6rjan av september 2013 levererades de tre sista flygplanen av de totalt tolv best\u00e4llda. under flygningen fr\u00e5n sverige till thailand tr\u00e4ffades flygplanen av blixten. detta d\u00e5 f\u00f6r att spara tid, flugit igenom ett omfattande \u00e5skov\u00e4der, ist\u00e4llet f\u00f6r att runda det. flygplanen kunde ses \u00f6ver vid en planerad mellanlandning i port blair. onsdag den 4 september 2013 landade flygplanen p\u00e5 slutdestinationen i surat thani. i samband med \u00f6verl\u00e4mningsceremonin av de tre sista flygplanen, uttryckte sig den thail\u00e4ndska flygvapenchefen att thailand \u00e4r intresserade av k\u00f6pa ytterligare sex flygplan. de sex flygplanen kommer d\u00e5 i s\u00e5 fall ing\u00e5 i ett st\u00f6rre f\u00f6rsvarsmaterielink\u00f6p som landet planerar att g\u00f6ra innan 2024. d\u00e4r bland annat k\u00f6p av en ub\u00e5t och stridsvagnen t-84 oplot ing\u00e5r.bortsett fr\u00e5n de tolv individer som thailand k\u00f6pt fr\u00e5n svenska flygvapnet, s\u00e5 f\u00f6rfogar man \u00f6ver en jas 39a (39178). vilken sk\u00e4nktes av saab v\u00e5ren 2012 inf\u00f6r 100-\u00e5rsjubileet av royal thai air force, som senare \u00e4gde rum den 2 november 2013. individ 39178 st\u00e5r uppst\u00e4lld som utst\u00e4llningsobjekt p\u00e5 thail\u00e4ndska flygvapenmuseet, som ligger i anknytning till don mueang internationella flygplats.\n\n\n== saab 39 gripen i internationell tj\u00e4nst ==\n tjeckien\ntjeckien var som f\u00f6rsta land att anv\u00e4nda flygplanet internationellt, detta genom att en skvadron/division ur det tjeckiska flygvapnet \u00e5r 2009 stationerades i baltikum. d\u00e5 estland, lettland och litauen saknar eget luftf\u00f6rsvar f\u00f6r att skydda och h\u00e4vda sitt luftrum sk\u00f6ts patrulleringen av nato inom baltic air policing, en mission d\u00e4r uppdraget att uppr\u00e4tth\u00e5lla luftf\u00f6rsvaret \u00f6ver baltikum roterar mellan natol\u00e4nder, vilka \u00e4r stationerade p\u00e5 en flygbas vid \u0161iauliai i litauen. tjeckiska flygvapnet p\u00e5b\u00f6rjade sitt uppdrag den 1 maj 2009 genom att de avl\u00f6ste det danska flygvapnet.\nbevakning av de tre baltiska staternas luftrum p\u00e5gick fram till den 30 augusti 2009 och innefattade 400 timmars flygtid under 336 flygpass och \u00e5tta utf\u00f6rda incidentuppdrag.\nden tjeckiska kontingenten uppgick till 75 personer, d\u00e4rav 60 personer fr\u00e5n flygvapnet, samt \u00e5tta svenskar fr\u00e5n f\u00f6rsvarsmakten och fmv, inom ramen av supportst\u00f6d i leasingavtalet mellan sverige och tjeckien. den tjeckiska kontingenten l\u00e4mnade \u00f6ver bevakningsuppdraget den 31 augusti 2009 till tyskland, som bemannade flygbasen vid \u0161iauliai, med sina eurofighter med en personalstyrka p\u00e5 150 personer. fr\u00e5n den 1 september 2012 till den 2 januari 2013 gjorde tjeckien sin andra mission inom ramen f\u00f6r baltic air policing.\nmellan den 27 juli och den 28 augusti 2015 hade det tjeckiska flygvapnet ett detachement stationerat p\u00e5 island, inom ramen f\u00f6r icelandic air policing. detachementet bestod av fem jas 39c gripen samt 68 personer.\n\n ungernfr\u00e5n den 1 september 2015 till den 31 december 2015 gjorde ungern sin f\u00f6rsta mission inom ramen f\u00f6r baltic air policing. d\u00e4r man hade fyra gripen baserade p\u00e5 \u0161iauliai internationella flygplats. \n\n sverige\nregeringen reinfeldt l\u00e4mnade som f\u00f6rslag (proposition) till riksdagen den 29 mars 2011 att \u00e5tta stycken flygplan skulle anv\u00e4ndas vid uppr\u00e4tth\u00e5llandet av fn:s flygf\u00f6rbudszon \u00f6ver libyen v\u00e5ren 2011. styrkan kom ut\u00f6ver \u00e5tta gripenplan att inneh\u00e5lla mellan 125 och 250 personer. \u00e4ven ett herculesplan och ett spaningsplan, s 100b argus, skulle s\u00e4ndas iv\u00e4g. operation karakal, som den svenska operationen ben\u00e4mndes, innefattade en budget p\u00e5 200 miljoner kronor, och den fick p\u00e5g\u00e5 i h\u00f6gst tre m\u00e5nader. den 9 juni 2011 inl\u00e4mnade regeringen en proposition r\u00f6rande en f\u00f6rl\u00e4ngning av insatsen med ytterligare 90 dagar. i propositionen framgick att antalet jas 39 gripen minskades fr\u00e5n \u00e5tta till fem, samt att sverige ocks\u00e5 m\u00f6jliggjorde tillf\u00f6randet av bland annat en bordningsstyrka f\u00f6r att h\u00e4vda vapenembargot till sj\u00f6ss. propositionen antogs i riksdagen den 17 juni 2011 och f\u00f6rl\u00e4ngningen av insatsen ber\u00e4knades fr\u00e5n 27 juni. norrbottens flygflottilj (f 21) utgjorde upps\u00e4ttande f\u00f6rband.\ni mitten av augusti 2011 meddelade dock nato den svenska regeringen att den av sverige erbjudna bordningsstyrkan ej var efterfr\u00e5gad. bordningsstyrkan str\u00f6ks d\u00e5 ur f\u00f6rm\u00e5gebredden f\u00f6r det svenska bidraget till insatsen. den 21 september beslutade riksdagen att styrkans mandat skulle f\u00f6rl\u00e4ngas med ytterligare 30 dagar, under samma f\u00f6rbandsmandat som f\u00f6r fl02.p\u00e5 fn-dagen m\u00e5ndagen den 24 oktober 2011 kl 11.36 landade en rote ur fl02 efter att genomf\u00f6rt det sista uppdragen \u00f6ver libyen. totalt redovisades 344 flygplansr\u00f6relser, 1001 flygtimmar och 1607 reconnaissance exploitation reports f\u00f6r den svenska insatsen. den 25 oktober 2011 \u00e5terv\u00e4nde de svenska stridsflygplanen till sverige. resan hem fr\u00e5n sigonella flygbas i italien gick \u00f6ver bosnien, kroatien, ungern, slovakien och polen och avslutades \u00f6ver svenskt luftrum i pilformation \u00f6ver blekinges kust. formationen leddes av divisionschefen michael lundquist. \u00f6vrig personal i den svenska insatsen l\u00e4mnade sigonella-basen i slutet av oktober 2011.\n\n\n== kritik ==\n\n\n=== nya flygplan inte kompatibla ===\n\u00e5r 2009 avsl\u00f6jade bloggen strilaren att de nya jas 39c/d saknar s\u00e4kra kommunikationer med resten av det svenska f\u00f6rsvaret, eftersom det inte finns plats f\u00f6r b\u00e5de det svenska systemet (f\u00f6r identifikation, krypterad datal\u00e4nk och radio) och nato:s motsvarighet vilken inf\u00f6rskaffats f\u00f6r att g\u00f6ra gripen kompatibelt f\u00f6r internationella insatser.\n\n\n=== mutor ===\n\u00e5r 2007 avsl\u00f6jade svt:s uppdrag granskning att saab ab och dess del\u00e4gare bae systems betalat mutor vid best\u00e4llningarna fr\u00e5n tjeckien, ungern och sydafrika. k\u00e4llor och dokument som uppdrag granskning ska ha f\u00e5tt tillg\u00e5ng till visade att flera miljarder kronor utlovats i hemliga kontrakt till tre huvudagenter, \u00f6sterrikaren alfons mensdorff-pouilly, tjecken richard hava och tjeck/kanadensaren otto jelinek f\u00f6r att de skulle s\u00e4kra avtalet om en f\u00f6rs\u00e4ljning till tjeckien 1999. liknande agenter blev utlovade, och betalades, liknande summor i den ungerska och sydafrikanska aff\u00e4ren.den tjeckiska och ungerska uppg\u00f6relsen \u00e4ndrades 2003 till en leaseaff\u00e4r men uppdrag granskning kunde visa att \u00f6ver 80 miljoner kronor i \"kommissioner\" utlovats och delvis betalats ut \u00e4ven d\u00e4r. pengarna gick till agenten mensdorffs f\u00f6retag valurex international baserat i schweiz och med tv\u00e5 schweiziska advokater egon och etie lase som f\u00f6retr\u00e4dare. i uppdrag granskning ber\u00e4ttade den f\u00f6rre tjeckiske utrikesministern jan kavan inf\u00f6r en dold kamera och vad han trodde var bae-representanter att mutorna delats ut \"\u00f6ver hela det politiska spektrumet\".\u00e5r 2008 p\u00e5gick polisi\u00e4ra och/eller parlamentariska utredningar av samtliga aff\u00e4rer d\u00e4r gripen s\u00e5lts i sverige, tjeckien, ungern, sydafrika och storbritannien. den engelska polisutredningen lades ned efter en uppg\u00f6relse med bae systems d\u00e4r bae betalade ut 3,7 miljarder i skadest\u00e5nd. den sydafrikanska polisutredningen lades ned av politiker efter att den pekat ut den sydafrikanska regeringen som medskyldig, men \u00e5terupptas efter saabs medgivande 2011.del\u00e4garen i ig jas bae systems utreds dessutom f\u00f6r misst\u00e4nkta mutbrott i en rad l\u00e4nder som chile, tanzania, indonesien, rum\u00e4nien.uppdrag gransknings reportrar sven bergman, joachim dyfvermark och fredrik laurin bel\u00f6nades med ett antal journalistpriser f\u00f6r sitt arbete, detta trots att det inte hade bevisats i domstol att de hade r\u00e4tt. bland annat stora journalistpriset 2007, nordiska dokument\u00e4rfilmspriset 2007, ire award finalist 2007, samt the edward r murrow award 2008.\ni juni 2009 bekr\u00e4ftade \u00f6ver\u00e5klagare christer van der kwast stora dolda utbetalningar fr\u00e5n bae systems till tjeckien, ungern och sydafrika, men lade ner f\u00f6runders\u00f6kningen mot saab om misst\u00e4nkta mutor med h\u00e4nvisning till en fem\u00e5rig preskriptionstid, samt i brist p\u00e5 bevis. i maj 2011 medgav saab att motavtal skrivits, men sa sig d\u00e5 inte ha hittat uppgifter om utbetalning av mutor i sydafrika. redan m\u00e5naden efter erk\u00e4nde saab att 24 miljoner rand betalats fr\u00e5n partnern bae systems till f\u00f6retaget sanip, och vidare till en sydafrikansk konsult, men saab nekar f\u00f6r att man hade k\u00e4nnedom om \u00f6verf\u00f6ringen.lobbyistf\u00f6retaget marcondes & mautoni har f\u00e5tt miljonbelopp av saab f\u00f6r att f\u00e5 brasilien att k\u00f6pa 36 plan 2013. brasiliens riks\u00e5klagare \u00e5talade anst\u00e4llda vid f\u00f6retaget samt brasiliens tidigare president lula da silva i december 2016 f\u00f6r mutbrott, och s\u00e4ger sig \u00f6verv\u00e4ga att utvidga \u00e5talet till att \u00e4ven inkludera saab.\n\n\n=== motk\u00f6ps- och pr-projekt ===\naff\u00e4ren med sydafrika innefattade ett antal olika samarbetsprojekt och andra bilaterala relationer mellan sverige och sydafrika. dessa har senare kritiserats f\u00f6r att sverige och saab inte har h\u00e5llit motk\u00f6psavtal som skulle leda till jobb i sydafrika, f\u00f6r utvecklingssamarbete kring den verkningsl\u00f6sa hiv-behandlingen hivex, samt f\u00f6r en misslyckad och kostsam musikkonsert under sydafrikasatsningen.\n\n\n=== g\u00f6kunge ===\narm\u00e9chefen nils sk\u00f6ld sa redan p\u00e5 1970-talet att \"jas-planet hotar att bli en g\u00f6kunge i f\u00f6rsvarets bo\". thage g. peterson ans\u00e5g i en intervju 2011 att sverige under hans tid som f\u00f6rsvarsminister hade best\u00e4llt fler gripen-flygplan \u00e4n man hade behov av, av industripolitiska orsaker. thage g. peterson var den minister som 1996/1997 var ansvarig f\u00f6r delserie 3, vilken bestod av 64 flygplan och 14 tv\u00e5sitsiga flygplan.\n\n\n== olyckor och tillbud ==\nde tv\u00e5 f\u00f6rsta haverierna med gripen skedde inf\u00f6r tv-kameror, det andra haveriet dessutom inf\u00f6r stor publik, vilket resulterade i att de fick stor uppm\u00e4rksamhet i media. vid haverierna har en pilot omkommit endast vid ett tillf\u00e4lle, n\u00e4mligen i thailand i januari 2017.\n\nden 2 februari 1989 havererade ett provflygplan i samband med landning p\u00e5 saabs flygf\u00e4lt i link\u00f6ping. orsaken var att piloten och det datoriserade styrsystemet kom i otakt med varandra, p\u00e5 grund av att styrsystemet inte var programmerat att avbryta en p\u00e5b\u00f6rjad man\u00f6ver om piloten gjorde motsatt spakr\u00f6relse. ist\u00e4llet utf\u00f6rde styrsystemet man\u00f6vrarna i turordning, vilket resulterade i s\u00e5 kraftiga roderutslag att flygplanet rollade till v\u00e4nster och slog i marken.[k\u00e4lla beh\u00f6vs] pilot vid tillf\u00e4llet var lars r\u00e5destr\u00f6m.den 8 augusti 1993 havererade nummer 39-102 under en flyguppvisning i samband med vattenfestivalen i stockholm och st\u00f6rtade p\u00e5 l\u00e5ngholmen. \u00e5terigen var det \"pilot induced oscillation\" p\u00e5 grund av styrsystemets of\u00f6rm\u00e5ga att ta korrektion som f\u00f6rorsakade haveriet. en person blev br\u00e4nnskadad, men ingen omkom. pilot var ocks\u00e5 denna g\u00e5ng lars r\u00e5destr\u00f6m, trots att det havererade flygplanet redan var levererat till det svenska flygvapnet, och fl\u00f6g f\u00f6r dess r\u00e4kning.den 20 september 1999 havererade flygplanet g56 (serienr. 39-156) fr\u00e5n skaraborgs flygflottilj (f 7) \u00f6ver v\u00e4nern. flygplanet kom in i \u00e4ndvirveln fr\u00e5n ett annat flygplan under \u00f6vning. virveln kastade planet i ett s\u00e5dant l\u00e4ge att det fick markkollisionsvarningssystemet att anta att planet var p\u00e5 v\u00e4g att haverera med vattenytan, och varnade piloten f\u00f6r det. i enlighet med flyginstruktionen l\u00e4mnade d\u00e5 piloten planet med hj\u00e4lp av r\u00e4ddningssystemet. varningen visade sig sedan vara felaktig d\u00e5 flygl\u00e4get som orsakade varningen bara var tillf\u00e4lligt. piloten hade dock redan initierat utskjutningen d\u00e5 flygl\u00e4get \u00e5terst\u00e4lldes till det normala.den 1 juni 2005 havererade flygplanet q84 (serienr. 39-184) \u00f6ver \u00f6stersj\u00f6n ca 25 km sydost om utklippan vid blekinges kust. orsaken var att piloten fl\u00f6g flygplanet s\u00e5 att det hamnade i s\u00e5 kallad inverterad superstall, vilket \u00e4r ett flygl\u00e4ge i vilket planet \u00e4r man\u00f6verodugligt och faller okontrollerat. det finns metoder f\u00f6r att h\u00e4va detta l\u00e4ge, men piloten var inte tr\u00e4nad f\u00f6r det. efter 1 minut och 34 sekunder i det h\u00e4r l\u00e4get, p\u00e5 1 350 meters h\u00f6jd, l\u00e4mnade piloten planet med hj\u00e4lp av r\u00e4ddningssystemet och klarade sig oskadd.den 19 april 2007 havererade flygplanet u59 (serienr. 39-259) vid vidsels flygplats utanf\u00f6r \u00e4lvsbyn i norrbotten, i samband med en luftv\u00e4rns\u00f6vning, sedan flygplanets raketstol l\u00f6st ut till synes utan anledning. utredningen kring haveriet visade att utl\u00f6sningshandtaget till raketstolen var f\u00f6r styvt och satt f\u00f6r n\u00e4ra l\u00e5ret p\u00e5 piloten vilket ledde till att stolen ofrivilligt kunde utl\u00f6sas vid h\u00f6ga g-krafter. handtagen har sedan dess \u00e5tg\u00e4rdats f\u00f6r att undvika att samma sak h\u00e4nder igen. i samband med haveriet beslutade f\u00f6rsvarsmakten att stoppa alla flygningar under en vecka p\u00e5 totalt 53 stycken flygplan av modellerna c- och d-version. flygstoppet var en s\u00e4kerhets\u00e5tg\u00e4rd f\u00f6r att s\u00e4kerst\u00e4lla s\u00e4kerhetssystemens funktion.den 3 oktober 2007 fl\u00f6g tv\u00e5 flygplan av typ jas 39d respektive saab 340 f\u00f6r n\u00e4ra varandra utanf\u00f6r nybro, kalmar l\u00e4n. haveriutredningen konstaterade att tillbudet orsakades av otillr\u00e4ckliga rutiner f\u00f6r stridsflyg avseende klareringar. bidragande var ocks\u00e5 gripens otillr\u00e4ckliga utrustning f\u00f6r operationer d\u00e4r civil luftfart f\u00f6rekommer.den 17 november 2008 vek sig noshjulet i samband med landning vid blekinge flygflottilj (f 17). h\u00e4ndelsen f\u00f6regicks av att sk\u00e4rmarna till datorsystemet slocknade samt att landningsst\u00e4llen inte f\u00e4lldes ut.den 6 augusti 2009 buklandade en pilot med flygplan nummer 39212 vid blekinge flygflottilj (f 17) efter att han gl\u00f6mt att f\u00e4lla ut landningsst\u00e4llen. planet fattade eld i samband med landningen, men piloten klarade sig oskadd. haverikommissionen meddelar att inga tekniska fel uppt\u00e4ckts, utan att piloten p\u00e5 grund av stress och h\u00f6g arbetsbelastning, bland annat p\u00e5 grund av \u00f6verg\u00e5ngstr\u00e4ning mellan fot och meter gl\u00f6mde att f\u00e4lla ut landningsst\u00e4llen.den 31 maj 2010 totalhavererade en jas 39d (serienr. 39-828) efter en motorprovk\u00f6rning p\u00e5 norrbottens flygflottilj (f 21). flygplanet kom i r\u00f6relse och \u00e5kte \u00f6ver bansystemet d\u00e4r det slog runt och landade upp och ner. mekanikern ombord klarade sig med lindriga skador.den 19 maj 2015 totalhavererade en jas 39d (serienr. 39-851) ur det ungerska flygvapnet p\u00e5 flygbasen \u010d\u00e1slav i tjeckien. haveriet f\u00f6regicks av att piloterna inte fick stopp p\u00e5 planet i samband med landning, vilket tvingade piloterna att skjuta ut sig ur planet f\u00f6re den f\u00f6rmodade kraschen. flygplanet totalhavererade, och gick inte att \u00e5terst\u00e4lla. utskjutningen var den f\u00f6rsta som gjorde fr\u00e5n jas 39d, och det var \u00e4ven det f\u00f6rsta jas 39d som havererade i samband med en flygning. efter\u00e5t ans\u00e5gs felet till haveriet ligga p\u00e5 piloterna.den 10 juni 2015 havererade en jas 39c (serienr. 39-301) ur det ungerska flygvapnet p\u00e5 flygbasen kecskem\u00e9t i ungern. haveriet f\u00f6regicks av att flygplanet fick problem med landningsst\u00e4llet och buklandade, vilket tvingade piloten att skjuta ut sig ur planet innan kraschen. detta flygplan kunde \u00e5terst\u00e4llas till luftv\u00e4rdigt skick.den 14 januari 2017 totalhavererade en jas 39c (serienr. 39-404) fr\u00e5n 56 flottiljen vid det thail\u00e4ndska flygvapnet. haveriet intr\u00e4ffade i hat yai, songkhla i thailand under en flyguppvisning vid hat yai internationella flygplats. piloten, squadron leader dilokrit pattavee, omkom i samband med kollisionen med rullbanan.den 21 augusti 2018 totalhavererade en jas 39c (serienr. 39-252) ur det svenska flygvapnet i ett skogsomr\u00e5de norr om blekinge flygflottilj (f 17) i ronneby, efter en trolig f\u00e5gelkollision. piloten sk\u00f6t sig ut innan planet kraschade. den 20 september 2018 presenterade statens haverikommission att den prelimin\u00e4ra orsaken till haveriet var kollision med en st\u00f6rre f\u00e5gel i samband med stigning. analysen av f\u00e5gelresterna har visat att det r\u00f6r sig om rester fr\u00e5n storskarv. vid haverikommissionens motorunders\u00f6kning hade motorn s\u00e5 omfattande skador att den inte var \u00e5terstartningsbar i samband med kollisionen.den 7 november 2022 skede ett allvarligt tillbud vid blekinge flygflottilj (f 17). ett jas 39 gripen k\u00f6rde av landningsbanan i samband med en landning p\u00e5 grund av flygplansfel. inga personer skadades.\n\n\n== fortsatt utveckling ==\n\n\u00e5r 2007 presenterade saab ett internationellt samarbete med flera stora f\u00f6rsvarsindustrier r\u00f6rande vidareutveckling av saab 39 gripen, popul\u00e4rt kallad \"super-gripen\" eller gripen ng (next generation).f\u00f6ljande f\u00f6retag, som \u00e4ven bidrar finansiellt, ing\u00e5r i samarbetet: honeywell, general electric, rockwell-collins, martin-baker, apph och terma. \u00e4ven den danska, norska och svenska staten f\u00f6rv\u00e4ntas bidra finansiellt. f\u00f6rsta steget i detta samarbete \u00e4r framtagandet av en flygande demonstrator, roll-out 23 april 2008, samt en landbaserad avionikrigg.\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\ngrip\nsaab 39 gripen ng\nlista \u00f6ver saab 39 gripen\nlista \u00f6ver svenska bevarade milit\u00e4ra luftfarkoster\nsaab 37 viggen\n\n\n== referenser ==\nnoter\n\n\n== externa l\u00e4nkar ==\n\n wikimedia commons har media som r\u00f6r saab 39 gripen.\nofficiell webbplats\njas-projektet p3 dokument\u00e4r\nwisemans analys om behovet av jas 39e/f\nj\u00f6rgen st\u00e4dje. \u201dreaktionsmotor 12 - b\u00e5de vacker och stark\u201d. techworld. http://techworld.idg.se/2.2524/1.174315/reaktionsmotor-12---bade-vacker-och-stark. \nj\u00f6rgen st\u00e4dje (2000). \u201djas 39 gripen - ett datoriserat under\u201d. n\u00e4tverk & kommunikation (4)."