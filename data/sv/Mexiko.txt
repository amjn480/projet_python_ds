"mexiko (spanska: m\u00e9xico [\u02c8mexiko] ( lyssna); nahuatl: m\u0113xihco), officiellt ben\u00e4mnt mexikos f\u00f6renta stater (spanska: estados unidos mexicanos, eum [es\u02c8ta\u00f0os u\u02c8ni\u00f0os mexi\u02c8kanos] ( lyssna)) \u00e4r en federal konstitutionell republik i nordamerika. landet gr\u00e4nsar i norr till usa, i s\u00f6der och v\u00e4ster till stilla havet, i syd\u00f6st till guatemala, belize, karibiska havet och i \u00f6ster till mexikanska golfen. mexiko har en areal p\u00e5 n\u00e4stan tv\u00e5 miljoner kvadratkilometer och \u00e4r det femte st\u00f6rsta landet i amerika och den 15:e st\u00f6rsta sj\u00e4lvst\u00e4ndiga staten i v\u00e4rlden. folkm\u00e4ngden uppgick till cirka 123 miljoner inv\u00e5nare 2016, vilket g\u00f6r mexiko till det folkrikaste spansktalande omr\u00e5det p\u00e5 jorden. mexiko \u00e4r en federation best\u00e5ende av 31 delstater och ett federalt distrikt, huvudstaden mexico city.\ni f\u00f6rcolumbianska mesoamerika utvecklades m\u00e5nga kulturer till avancerade civilisationer som olmek, toltek, teotihuac\u00e1n, zapotek, maya och aztek innan den f\u00f6rsta kontakten med europ\u00e9er kom. \u00e5r 1521 er\u00f6vrade och koloniserade spanien territoriet och administrerade det som vicekonungad\u00f6met nya spanien som s\u00e5 sm\u00e5ningom skulle bli mexiko d\u00e5 kolonin blev sj\u00e4lvst\u00e4ndig \u00e5r 1821. efter sj\u00e4lvst\u00e4ndigheten pr\u00e4glades den f\u00f6ljande perioden av ekonomisk instabilitet, territoriell utbrytning och inb\u00f6rdeskrig, inklusive utl\u00e4ndska interventioner av tv\u00e5 imperier och tv\u00e5 l\u00e5nga inhemska diktaturer. det senare ledde till den mexikanska revolutionen 1910, som kulminerade strax f\u00f6re inf\u00f6randet av 1917 \u00e5rs konstitution och framv\u00e4xten av landets nuvarande politiska system. i valet i juli 2000 var det f\u00f6rsta g\u00e5ngen som ett oppositionsparti vann ordf\u00f6randeskapet fr\u00e5n institutionella revolution\u00e4ra partiet (spanska: partido revolucionario institucional, pri).\nsom regional stormakt, och sedan 1994 den f\u00f6rsta latinamerikanska medlemmen i organisationen f\u00f6r ekonomiskt samarbete och utveckling (oecd), \u00e4r mexiko fast etablerat som ett \u00f6vre medelinkomstland och betraktas som ett nyligen industrialiserat land och en v\u00e4xande statsmakt. mexiko har den 15:e st\u00f6rsta nominella bnp:n och den 11:e st\u00f6rsta bnp:n justerad f\u00f6r k\u00f6pkraftsparitetet. ekonomin \u00e4r starkt kopplad till nordamerikanska frihandelsavtalet (nafta), s\u00e4rskilt usa, samt turism, d\u00e5 man \u00e4r v\u00e4rldens tionde mest bes\u00f6kta land med \u00f6ver 21,4 miljoner internationella ankomster. mexiko har en l\u00e5ng tradition inom konst, mat och kultur, och rankas femma i v\u00e4rlden och etta i amerika p\u00e5 unescos v\u00e4rldsarvslista med 31 st.\n\n\n== etymologi ==\ndet finns flera hypoteser om namnet mexikos ursprung och betydelse. vad som \u00e4r s\u00e4kert, \u00e4r att mexiko kommer fr\u00e5n spr\u00e5ket nahuatl. en teori \u00e4r att ordet mexiko best\u00e5r av m\u0113tz-tli 'm\u00e5ne' och x\u012bc-tli 'navel' och \u00e4ndelsen -co 'i, i st\u00e4llet f\u00f6r' som betyder \u2019i m\u00e5nens centrum\u2019, s\u00e5 huvudstaden var representerad p\u00e5 flera codexar som centrum av v\u00e4rlden. imperiets huvudstad tenochtitlan l\u00e5g egentligen i mitten av texcocosj\u00f6n.[k\u00e4lla beh\u00f6vs]ett annat f\u00f6rslag \u00e4r att mexiko \u00e4r uppkallat efter en mexicagud, mexi (uttalad mesji), givet av mexicas till sin gud huitzilopochtli. mexiko \u00e4r d\u00e5 platsen d\u00e4r huitzilopochtli bor.[k\u00e4lla beh\u00f6vs]\n\n\n== historia ==\n\nn\u00e4r mexiko, eller nya spanien som det kallades d\u00e5, efter er\u00f6vringen av mexiko \u00e5r 1521 blev ett vicekungad\u00f6me under spanien (virreinato) fanns d\u00e4r h\u00f6gtst\u00e5ende indianska civilisationer, till exempel maya, azteker, purepecha (tarasker) och mixteker. andra h\u00f6gtst\u00e5ende kulturer hade g\u00e5tt under, som olmeker, teotihuacankulturen och tolteker. spanjorerna tog med sig sjukdomar som vattkoppor, tyfus och m\u00e4ssling. [k\u00e4lla beh\u00f6vs] detta, kombinerat med indianernas sv\u00e5ra levnadsf\u00f6rh\u00e5llanden under det spanska v\u00e4ldet, ledde till att den ursprungliga befolkningen minskade fr\u00e5n cirka 50 miljoner till ungef\u00e4r 5\u20136 miljoner p\u00e5 bara 100 \u00e5r.\n\u00e5r 1810 deklarerade en grupp upprorsm\u00e4n landets sj\u00e4lvst\u00e4ndighet, vilket inledde ett inb\u00f6rdeskrig, det mexikanska frihetskriget, mot nya spaniens kolonialregering, som var lojal mot spanien. inb\u00f6rdeskriget slutade med en f\u00f6rhandlingsl\u00f6sning som gjorde att mexiko blev sj\u00e4lvst\u00e4ndigt 1821. republiken texas br\u00f6t sig ut fr\u00e5n mexiko 1837. frankrike passade p\u00e5 att anfalla 1838 i det s\u00e5 kallade bakelsekriget och texas inf\u00f6rlivades slutligen i usa 1846. samma \u00e5r f\u00f6rklarade usa krig mot mexiko i syfte att realisera de territoriella ambitioner man hade framf\u00f6rt redan kort efter mexikos sj\u00e4lvst\u00e4ndighet. det nordamerikanska interventionskriget p\u00e5gick fram till 1848. under denna tid hade republiken yuc\u00e1n deklarerat sig sj\u00e4lvst\u00e4ndig och neutral i konflikten. i fredsf\u00f6rdraget tvingades mexiko avst\u00e5 fr\u00e5n stora landomr\u00e5den (se \u00e4ven usa:s territoriella expansion), vilket idag i stort sett best\u00e5r av de nuvarande amerikanska delstaterna kalifornien, nevada, utah, arizona och new mexico. \n\u00e5r 1858 st\u00e4lldes mots\u00e4ttningar mellan den liberala regeringen med benito ju\u00e1rez i ledningen och konservativa krafter p\u00e5 sin spets och reformkriget (la guerra de reforma) inleddes. detta inb\u00f6rdeskrig kom att vara i tre \u00e5r. 1860 segrade regeringsstyrkorna under juarez. efter kriget befann sig mexiko i en prek\u00e4r ekonomisk situation och i juni inst\u00e4lldes betalningarna av utlandsskulden p\u00e5 tv\u00e5 \u00e5r. p\u00e5 grund av detta, trots att betalningarna \u00e5terupptogs, skickade frankrike, storbritannien och spanien \u00e5r 1862 trupper till veracruz.\nsenare drog storbritannien och spanien tillbaka sina trupper, medan frankrike f\u00f6rklarade krig och p\u00e5b\u00f6rjade en milit\u00e4r kampanj. i slaget vid puebla den 5 maj 1862 besegrades fransm\u00e4nnen av den mexikanska arm\u00e9n. efter att den franska arm\u00e9n f\u00e5tt f\u00f6rst\u00e4rkningar intog man staden puebla den 17 mars 1863 och i slutet 1863 var de viktigaste st\u00e4derna ockuperade av fransm\u00e4nnen.\nmexiko konstituerades som en monarki och de styrande f\u00f6reslog ferdinand maximilian, \u00e4rkehertig av \u00f6sterrike, som kejsare. \u00e5r 1864 undertecknade de konservativa, napoleon iii och maximilian av habsburg en \u00f6verenskommelse och maximilian \u201daccepterade moctezumas tron\u201d och anl\u00e4nde till veracruz i maj 1864. mexikanska trupper och en folklig gerilla fortsatte oupph\u00f6rligen att strida mot den franska arm\u00e9n. \u00e5r 1866 besl\u00f6t frankrike att ta hem sina trupper, varp\u00e5 de ju\u00e1reztrogna trupperna \u00e5terer\u00f6vrade landet. maximilian och hans kollaborat\u00f6rer tillf\u00e5ngatogs och arkebuserades. \u00e5r 1876 b\u00f6rjade den diktatur som f\u00e5tt namnet \"porfiriatet\". generalen porfirio d\u00edaz, tidigare allierad med benito juarez, framtvingade ett omval och valdes till president. 1880 valdes en v\u00e4n till d\u00edaz och 1884 valdes d\u00edaz till president p\u00e5 nytt. han stannade p\u00e5 posten till 1911.\nunder porfirio d\u00edaz diktatur f\u00f6rs\u00e4mrades levnadsvillkoren f\u00f6r de stora massorna och under 1900-talets f\u00f6rsta \u00e5r intr\u00e4ffade en rad mindre uppror och v\u00e4pnade aktioner utf\u00f6rda av olika revolution\u00e4ra grupper. 1910 utbr\u00f6t den mexikanska revolutionen. 1911 besegrade revolution\u00e4ra styrkor under francisco villa, emiliano zapata och pascual orozco den federala arm\u00e9n. ett flertal uppror f\u00f6ljde dock, startade b\u00e5de av anh\u00e4ngare till porfirio d\u00edaz och av emiliano zapata. p\u00e5 grund av dessa och mots\u00e4ttningar mellan de olika revolution\u00e4ra styrkorna fortsatte dock striderna till 1916. venustiano carranza blev revolutionsledare 1915 och president 1917. \u00e5r 1920 gjordes uppror mot presidenten venustiano carranza som m\u00f6rdades. makten \u00f6vertogs av carranzas tidigare milit\u00e4re bef\u00e4lhavare \u00e1lvaro obreg\u00f3n. \n\u00e5r 1929 bildades det politiska partiet partido nacional revolucionario, pnr, som senare bytte namn till partido revolucionario institucional, pri. pri kom att ha makten i mexiko till slutet av 1990-talet, d\u00e5 vicente fox fr\u00e5n h\u00f6gerpartiet pan blev president. vid valet 2006 vann \u00e5terigen pan, med en minimal marginal \u00f6ver v\u00e4nsterpartiet prd, och felipe calder\u00f3n blev president.\n\u00e5r 2012 blev enrique pe\u00f1a nieto mexikos president. han och hans parti pri tog en klar seger i  valet.  det innebar en comeback f\u00f6r landets gamla maktparti som regerade mexiko i 71 \u00e5r fram till valet 2000.\u00e5r 2018 blev v\u00e4nsterpolitikern andr\u00e9s manuel l\u00f3pez obrador mexikos president. han gick mot en jordskredsseger i valet med cirka 53 procent av r\u00f6sterna. han hade f\u00f6rs\u00f6kt i tv\u00e5 tidigare val, men misslyckats. \n\n\n== geografi ==\nmexiko \u00e4r grannland till usa, guatemala och belize och ligger l\u00e5ngt s\u00f6der ut i nordamerika. landet ligger kring kr\u00e4ftans v\u00e4ndkrets och \u00e4r ganska triangelformat. ytan \u00e4r en fj\u00e4rdedel av usa:s storlek.\nlandet str\u00e4cker sig fr\u00e5n den kaliforniska halv\u00f6n i nordv\u00e4st till yucatan i sydost.\n\nl\u00e4gsta punkt: laguna salada, 10 meter under havet\nbergskedjor: sierra madre, eje neovolcanico transversal\nfloder: rio bravo, r\u00edo balsas, rio usumacinta, rio lerma, rio grijalva\nnaturtillg\u00e5ngar: petroleum, silver, koppar, guld, bly, zink, naturgas, timmer\n\n\n=== klimat och milj\u00f6 ===\nklimatet varierar fr\u00e5n tropiskt till \u00f6kenklimat. l\u00e4ngs b\u00e5de atlant- och stillahavskusten f\u00f6rekommer orkaner. i landets s\u00f6dra och mellersta delar finns aktiva vulkaner och jordb\u00e4vningar \u00e4r inte ovanliga.\nn\u00e5gra av mexikos milj\u00f6problem \u00e4r underm\u00e5lig hantering av farligt avfall, vattenf\u00f6roreningar, luftf\u00f6roreningar, samt att avskogning leder till jorderosion och \u00f6kenutbredning. den mexikanska regeringen bed\u00f6mer att skogens f\u00f6rsvinnande samt avsaknaden av rent vatten \u00e4r nationella s\u00e4kerhetsproblem.\n\n\n=== administrativ indelning ===\n\nmexiko \u00e4r indelat i 31 delstater och ett federalt distrikt (distrito federal, som omfattar huvudstaden mexico city). de 31 delstaterna \u00e4r: aguascalientes, baja california, baja california sur, campeche, chiapas, chihuahua, coahuila, colima, durango, guanajuato, guerrero, hidalgo, jalisco, mexiko, michoac\u00e1n de ocampo, morelos, nayarit, nuevo le\u00f3n, oaxaca, puebla, quer\u00e9taro arteaga, quintana roo, san luis potos\u00ed, sinaloa, sonora, tabasco, tamaulipas, tlaxcala, veracruz, yucat\u00e1n och zacatecas.\ndelstaterna delas i municipios (kommuner) med en vald presidente municipal. det finns n\u00e4rmare 2500 municipios i mexiko.\n\n\n== styrelseskick och f\u00f6rvaltning ==\n\n\n=== styrelseskick ===\nmexiko \u00e4r en federal konstitutionell republik med tv\u00e5kammarparlament: i senat (\u00f6verhus) finns det 128 senatorer och i deputeradekammaren (underhus) 500 ledam\u00f6ter. parlamentet som helhet kallas f\u00f6r kongress.. teoretiskt innehar de 31 respektive federala staterna autonomi, men i praktiken \u00e4r makten centraliserad till presidenten. presidenten f\u00f6retr\u00e4der och v\u00e4ljs av sitt parti. den 2 juli 2000 f\u00f6rlorade det historiskt dominerande partiet partido revolucionario institucional (pri) ett presidentval f\u00f6r f\u00f6rsta g\u00e5ngen. vicente fox fr\u00e5n oppositionspartiet partido acci\u00f3n nacional (pan) kom till makten och korporativismen blev utmanad.\n\n\n=== politiska partier ===\ni mexikos deputeradekammaren finns det \u00e5tta partier med representation tillsammans med fyra obundna ledam\u00f6ter:\nmovimiento regeneraci\u00f3n nacional (morena) \u00e4r det ledande partiet med 51,6 % av alla ledam\u00f6ter.partido del trabajo (pt): ett v\u00e4nsterorienterade arbetarparti som \u00e4r mot imperialism och kapitalism.movimiento ciudadano (mc): \"medborgares r\u00f6relse\" som \u00e4r ett mitten-v\u00e4nsterorienterade progressivt och feministiskt parti.partido encuentro solidiario (f.d. partido encuentro social) (pes): encuentro social (socialt m\u00f6te partiet) var ett konservativt politiskt parti som f\u00f6rlorade sin registrering efter det nationella valet 2018. det \u00e5teruppr\u00e4ttades dock 2020 som partido encuentro solidario (solidariskt m\u00f6te).partido verde ecologista de m\u00e9xico (pvem): ett gr\u00f6nt milj\u00f6parti i center-h\u00f6ger.partido revolucionario institucional (pri): dominerande parti sedan 1920. mitten-v\u00e4nsterorienterade men har sedan 1980 bytt riktning och sv\u00e4nger mot h\u00f6ger.partido acci\u00f3n nacional (pan): etablerades p\u00e5 1950-talet f\u00f6r att utmana pri. mitten-h\u00f6gerorienterade och har visst ansvar f\u00f6r politisk liberalisering p\u00e5 lokal niv\u00e5 under 1980- och 90-talet.partido de la revoluci\u00f3n democr\u00e1tica (prd): v\u00e4nsterorienterat oppositionsparti, grundades efter presidentvalen 1988.\n\n\n=== polisv\u00e4sende ===\n\npolisen i mexiko \u00e4r i organiserad p\u00e5 tre niv\u00e5er: federal polis, delstatlig polis och kommunal polis. d\u00e4rtill kommer polisen i mexico city, som \u00e4r ett federalt distrikt (distrito federal). \u00f6verordnande organ \u00e4r det federala s\u00e4kerhetsministeriet och samordnande organ \u00e4r det nationella s\u00e4kerhetssystemet (sistema nacional de seguridad publica).\n\n\n== ekonomi ==\nmexikos valuta heter mexikansk peso, vars pl\u00f6tsliga devalvering 1994 bidrog till en ekonomisk kris inom hela latinamerika, den s\u00e5 kallade tequilakrisen (efter tequila, jalisco) , vilket tvingade usa att bidra med 20 miljoner dollar till den mexikanska staten f\u00f6r att hindra en statskonkurs i mexiko. mexiko accepterade ocks\u00e5 usas villkor om att uppr\u00e4tth\u00e5lla l\u00e5ga r\u00e4ntesatser och att ut\u00f6ka privatisering och utveckling av en marknadsekonomisk modell. idag har mexiko en v\u00e4xande marknadsekonomi med en blandning av modern och gammal industri och jordbruk. den privata sektorn blir allt st\u00f6rre eftersom regeringen p\u00e5 senare tid konkurrensutsatt bland annat hamnar, j\u00e4rnv\u00e4gar, telekommunikation, elproduktion och flygplatser. mer \u00e4n 90 % av landets handel med utlandet lyder under olika frihandelsavtal, fr\u00e4mst nafta  (north american free trade agreement) med kanada och usa och ett separat avtal med eu. nafta omraticerades 2018 under donald trumps president\u00e4mbete, d\u00e5 han skiftade fokus till att h\u00f6ja tullar f\u00f6r att skydda arbete inom usa. f\u00f6rr bestod mexikos bnp mestadels av oljehandel och i b\u00f6rjan av 1980-talet \u00f6vertr\u00e4ffades de outnyttjade oljetillg\u00e5ngarna endast av saudiarabien, men landet har nu s\u00e4nkt beroendet och andra industrier b\u00f6rjar v\u00e4xa fram, som biltillverkningen, tj\u00e4nstesektorn, byggnadsbranschen m.m. mexikos snabbt v\u00e4xande ekonomi har lockat m\u00e5nga utl\u00e4ndska industrier, varav ett v\u00e4xande antal har b\u00f6rjat flytta sina fabriker till mexiko d\u00e5 arbetskraften har blivit billigare och mer utbildad j\u00e4mf\u00f6rt med annan utl\u00e4ndsk arbetskraft.\ninkomstskillnaderna i mexiko \u00e4r mycket stora och n\u00e4rmare 38.3 procent av landets hush\u00e5ll lever under fattigdomsgr\u00e4nsen . s\u00e4rskilt drabbade \u00e4r delstaterna chiapas, guerrero och oaxaca, stater med underutvecklad infrastruktur och ekonomi samt en stor marginaliserad och isolerad ursprungsbefolkning. intressekonflikter, s\u00e4rskilt ang\u00e5ende \u00e4gander\u00e4tten till urbefolkningens landomr\u00e5den i chiapas har gett upphov till konflikter, d\u00e4r motst\u00e5ndsr\u00f6relsen zapatistarm\u00e9n f\u00f6r nationell befrielse, ezln, har varit i v\u00e4pnad konflikt med mexikos regering sedan 1994.enligt globaldata  2022 var 67,4 procent av mexikos befolkning i arbetsf\u00f6r \u00e5lder. 2017 ber\u00e4knade organisationen f\u00f6r ekonomiskt samarbete och utveckling (oecd) att 23 % av inv\u00e5narna arbetar inom service, 18 % inom handel, 9 % inom transport, 9 % inom socialservice, 8 % inom byggarbete, 7 % inom energi och gruvarbete, 4 % inom statliga och internationella organisationer, 3 % inom lantbruk, skog och fiske och ytterligare 3 % inom matindustrin.enligt mexikos myndighet f\u00f6r arbete och social v\u00e4lf\u00e4rd (secretar\u00eda de trabajo y previsi\u00f3n social) \u00e4r den \u00f6ppna arbetsl\u00f6sheten mellan 3 och 5 %.\nomkring 70 % av elektriciteten produceras av fossila br\u00e4nslen, 9,7 % av vattenkraft, 3,6 % av k\u00e4rnkraft, 6,6 % av vindkraft, 5,3 % av solkraft och det resterande p\u00e5 annan f\u00f6rnybar k\u00e4lla. d\u00e4rut\u00f6ver importeras el till n\u00e5gra av staterna i norra delen av landet, samtidigt som en del av elen exporteras till centralamerika, fr\u00e4mst grannl\u00e4nderna belize och guatemala. usa \u00e4r mexikos st\u00f6rsta handelspartner, d\u00e5 b\u00e5de importen och exporten sker med grannen import och exporterna g\u00e5r fr\u00e5n och till usa. totalt 78,1 % av mexikos exporter g\u00e5r till usa, vilket \u00f6kade substantiellt efter nafta-avtalet signerades 1994. skattesystemet \u00e4r grunden f\u00f6r mexikos beroende ekonomi av olja. nuf\u00f6rtiden p\u00e5g\u00e5r en debatt i den mexikanska kongressen f\u00f6r att reformera landets skattepolitik och energipolitik, d\u00e5 klimatfr\u00e5gan och den \u00f6ppna marknaden har satt mexikos oljeindustri p\u00e5 spel. det st\u00f6rsta oljef\u00f6retaget pemex (petroleos mexicanos) har f\u00f6rlorat monopolen p\u00e5 olja som existerade fram till och blivit en av v\u00e4rldens mest skuldsatta f\u00f6retag sedan 2019. \u00e5tg\u00e4rder har tagits av president andres manuel lopez obrador f\u00f6r att minska skulden och ta tillbaka pemex st\u00e4llning p\u00e5 den nationella marknaden.mexiko \u00e4r sedan 1985 v\u00e4rldens ledande producent av silver och hade d\u00e5 \u00f6ver 70 silvergruvor i drift . 2021 producerades omkring 5600 ton silver. andra viktiga exporter inkluderar olja, matvaror energi, elektriska komponenter, bilar, st\u00e5l och kemikalier, de flesta av dem till nafta/usmca-signaturerna usa och kanada.\n\n\n== demografi ==\nbefolkningstillv\u00e4xt: 1,15 % (2016)\nf\u00f6delsetal: 28,5 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 5,3 d\u00f6dsfall per 1 000 inv\u00e5nare (2016)\nnettomigration: -1,7 migranter per 1 000 inv\u00e5nare (2016)\nsp\u00e4dbarnsd\u00f6dlighet: 11,9 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 13,3 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 10,4 d\u00f6dsfall per 1 000 levande f\u00f6dslar (2016)\nm\u00f6drad\u00f6dlighet: 38 d\u00f6dsfall per 100 000 f\u00f6dslar (2015)\nantal barn/kvinna: 2,25 (2016)\nbefolkningens median\u00e5lder: 28,0 \u00e5r (2016)\nm\u00e4ns median\u00e5lder: 26,9 \u00e5r (2016)\nkvinnors median\u00e5lder: 29,1 \u00e5r (2016)\nbefolkningens medellivsl\u00e4ngd vid f\u00f6dseln: 75,9 \u00e5r (2016)\nm\u00e4ns medellivsl\u00e4ngd vid f\u00f6dseln: 73,1 \u00e5r (2016)\nkvinnors medellivsl\u00e4ngd vid f\u00f6dseln: 78,8 \u00e5r (2016)\nl\u00e4skunnighet: 95,1 % (2015)\nhos m\u00e4n: 96,2 % (2015)\nhos kvinnor: 94,2 % (2015)\nungdomsarbetsl\u00f6shet: 9,6 % (2014)\nhos m\u00e4n: 9,2 % (2014)\nhos kvinnor: 10,3 % (2014)\nbarnarbete: 1 105 617 eller 5 % av barn i \u00e5ldern 5-14 \u00e5r (2009)\nandel \u00f6verviktiga hos den vuxna befolkningen: 27,6 % (2014)\nandel underviktiga barn under 5 \u00e5rs \u00e5lder: 2,8 % (2012)\nandel av vuxna befolkningen med hiv/aids: 0,24 % (2015)\ninv\u00e5nare som \u00e4r smittade av hiv/aids: 198 200 (2015)\nd\u00f6dsfall p\u00e5 grund av hiv/aids per \u00e5r: 4 000 (2015)\nreligi\u00f6s tillh\u00f6righet: katoliker 89 %, protestanter 6 %, annan 5 %\nspr\u00e5k: spanska, olika regionala inhemska spr\u00e5k bland annat mayaspr\u00e5k och nahuatl samt isolerade spr\u00e5k s\u00e5 som purepecha.siffror tagna fr\u00e5n the world factbook.\n\n\n=== spr\u00e5kpolitik ===\nenligt grundlagen har mexiko inget officiellt spr\u00e5k, fast i praktiken fungerar spanska som statsb\u00e4rande spr\u00e5k d\u00e5 95 % av inv\u00e5narna talar spanska.i hela landet pratar ungef\u00e4r 6 % av befolkningen \u00e5tminstone ett urfolksspr\u00e5k. regeringen arbetar f\u00f6r att skydda dem och t.ex. var \u00e5r 2019 urfolksspr\u00e5kens \u00e5r i mexiko f\u00f6r att uppm\u00e4rksamma spr\u00e5kens os\u00e4kra situation och uppmuntra folk att anv\u00e4nda dem. staten har ocks\u00e5 antagit lagen om spr\u00e5kliga r\u00e4ttigheter som listar 68 spr\u00e5k som har likadan status med spanska. de tre st\u00f6rsta urfolksspr\u00e5ken \u00e4r nahuatl (1,4 milj. talare), yukatek (750 000) och mixtekiska (500 000)..\n\n\n== kultur, turism och fritid ==\nbland flera k\u00e4nda f\u00f6rfattare i mexikansk litteratur \u00e5terfinns nobelpristagaren octavio paz och carlos fuentes.\nett k\u00e4nt konstn\u00e4rspar \u00e4r frida kahlo och diego rivera, vars liv har gestaltats i filmen frida med salma hayek i huvudrollen.\ni det mesoamerikanska kulturomr\u00e5dets norra del finns m\u00e5nga v\u00e4lk\u00e4nda ruinst\u00e4der. bland annat det multietniska teotihuac\u00e1n ligger i mexiko. h\u00e4r fanns aztekerriket med st\u00e4der som tlacop\u00e1n, tenochtitl\u00e1n och texcoco. yucat\u00e1nhalv\u00f6n var hem f\u00f6r st\u00f6rre delen av mayakulturen med bland andra palenque, chich\u00e9n itz\u00e1, uxmal, cob\u00e1 och tul\u00fam.\ncanc\u00fan p\u00e5 yucat\u00e1n har tagit \u00f6ver ledarrollen som turistort efter acapulco.\nden st\u00f6rsta sporten \u00e4r fotboll, med ett landslag som g\u00e5r under smeknamnet el tricolor eller \"el tri\". fifa:s world cup har spelats i mexiko 2 g\u00e5nger (1970 och 1986) men el tri har aldrig avancerat till semifinalen. bland de b\u00e4sta mexikanska fotbollsspelarna n\u00e4mns hugo s\u00e1nchez, jorge campos, luis hern\u00e1ndez, antonio carbajal och rafael m\u00e1rquez.\n\u00e4ven baseboll \u00e4r en popul\u00e4r sport, \u00f6verv\u00e4gande i norr, som amerikaner spelar under vintertid i ligan liga del pac\u00edfico.\n\n\n== internationella rankningar ==\n\n\n== se \u00e4ven ==\nzapatisterna\npolisen i mexiko\nknarkkriget i mexiko\nlista \u00f6ver mexikos presidenter\n\n\n== referenser ==\n\n\n=== noter ===\n\n\n=== k\u00e4llor ===\ntime-life books, red. folk och l\u00e4nder, mexiko. h\u00f6gan\u00e4s: bokorama. isbn 91-7024-242-9 \n\n\n== externa l\u00e4nkar ==\n\n wikimedia commons har media som r\u00f6r mexiko.\n\n kartor i wikimedia atlas relaterade till mexiko\n wikinews har nyheter relaterade till mexiko.\nne.se - mexikofakta i nationalencyklopedin"