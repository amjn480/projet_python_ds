"nya zeeland (maori: aotearoa; engelska: new zealand) \u00e4r en \u00f6stat i sydv\u00e4stra stilla havet som best\u00e5r av tv\u00e5 huvudsakliga landmassor, nord\u00f6n och syd\u00f6n, samt cirka 600 mindre \u00f6ar. \u00f6arna \u00e4r rester av den f\u00f6rhistoriska kontinenten zeelandia och den varierade topografin pr\u00e4glas av b\u00e5de landh\u00f6jning och vulkanism. landet t\u00e4cker en landyta av 268 000 kvadratkilometer och \u00e4r bel\u00e4get cirka 200 mil syd\u00f6st om australien \u2013 \u00f6ster om tasmanhavet \u2013 och 100 mil s\u00f6der om nya kaledonien, fiji och tonga.\nden avl\u00e4gsna \u00f6gruppen befolkades f\u00f6rst runt \u00e5r 1300 av polynesier som utvecklade en s\u00e4rpr\u00e4glad maorikultur. nya zeeland blev k\u00e4nt f\u00f6r europ\u00e9erna f\u00f6rst n\u00e4r holl\u00e4ndaren abel tasman f\u00f6r ostindiska kompaniets r\u00e4kning passerade \u00f6arnas v\u00e4stkust 1642. holl\u00e4ndska myndigheter gav landet dess namn efter provinsen zeeland i nederl\u00e4nderna. \u00e5r 1840 blev omr\u00e5det en del av brittiska imperiet. landet \u00e4r sedan 1947 sj\u00e4lvst\u00e4ndigt, men har beh\u00e5llit storbritanniens monark som sitt stats\u00f6verhuvud.\nnumera \u00e4r de flesta av landets fem miljoner inv\u00e5nare av europeisk h\u00e4rkomst, men b\u00e5de engelska och maori \u00e4r officiella spr\u00e5k. nya zeeland \u00e4r ett v\u00e4lm\u00e5ende land med en l\u00e5ngt utvecklad demokrati. redan 1893 inf\u00f6rdes r\u00f6str\u00e4tt f\u00f6r kvinnor och p\u00e5 senare \u00e5r har flera premi\u00e4rministrar, ledande domare och talm\u00e4n i parlamentet varit kvinnor.nya zeeland \u00e4r indelat i 16 regioner och 67 distrikt. de mindre territorierna tokelau, cook\u00f6arna och niue \u00e4r associerade med nya zeeland. nya zeeland har dessutom via ross dependency landanspr\u00e5k p\u00e5 delar av antarktis.\n\n\n== geografi ==\n\nlandet ligger cirka 2 000 km \u00f6ster om australien \u00f6ver tasmanska havet och ungef\u00e4r 1 000 km s\u00f6der om stillahavs\u00f6arna nya kaledonien, fiji och tonga. p\u00e5 grund av sin avl\u00e4gsenhet var det ett av de sista l\u00e4nderna som befolkades av m\u00e4nniskor. under sin l\u00e5nga isolering utvecklade nya zeeland en distinkt fauna dominerad av f\u00e5glar, av vilka m\u00e5nga dog ut efter ankomsten av m\u00e4nniskor och inf\u00f6randet av d\u00e4ggdjur. med ett milt kustklimat var marken mestadels t\u00e4ckt av skog. landets varierande topografi och dess vassa fj\u00e4lltoppar skapades mycket tack vare landh\u00f6jningen och vulkanutbrott orsakade av kollisioner mellan stillahavs- och indo-australiska plattan. nya zeeland best\u00e5r av de tv\u00e5 huvud\u00f6arna nord\u00f6n (te ika-a-m\u0101ui) och syd\u00f6n (te waipounamu) d\u00e4r syd\u00f6n har den st\u00f6rsta ytan samt cirka 600 mindre \u00f6ar som till exempel stewart\u00f6n. nya zeelands totala landareal \u00e4r 268 680 kvadratkilometer. landet \u00e4r mer \u00e4n 1 600 kilometer l\u00e5ngt m\u00e4tt efter nord-nord\u00f6st-axeln det str\u00e4cker sig efter.\n\n\n=== natur ===\nnya zeeland har en mycket varierad natur. fr\u00e5n sn\u00f6t\u00e4ckta berg \u00f6verg\u00e5r landskapet till gr\u00f6na skogar och \u00f6ken. det g\u00e5r att inom loppet av en timme bes\u00f6ka b\u00e5de \u00f6ken, regnskog och karg kust. det finns m\u00e5nga arter som \u00e4r endemiska. anledningen \u00e4r att nya zeeland varit relativt isolerat sedan det som del av det st\u00f6rre zeelandia skildes fr\u00e5n gondwana f\u00f6r 82 miljoner \u00e5r sedan.\nlandet har bara varit befolkat i cirka 700 \u00e5r, men \u00e4nd\u00e5 har naturen hunnit ta stor skada av m\u00e4nniskans framfart. numera g\u00f6r nya zeeland mycket f\u00f6r att beh\u00e5lla sin unika natur och \u00f6ver 30 procent av landets yta \u00e4r naturreservat. sagan om ringen- och hobbit-filmerna \u00e4r till stora delar inspelade i nya zeelands naturlandskap.\n\n\n==== vegetation ====\narter som ing\u00e5r i podocarpaceae och nothofagus bildar hela skogar. mycket spektakul\u00e4ra arter finns, d\u00e5 s\u00e4rskilt kauritr\u00e4det, som dock \u00e4r p\u00e5 v\u00e4g att utrotas och d\u00e4rf\u00f6r \u00e5tnjuter legalt skydd.\n\n\n==== fauna ====\nuppskattningsvis finns det cirka 116 h\u00e4ckande f\u00e5gelarter p\u00e5 nya zeeland, varav hela 72 \u00e4r endemer. exempelvis lever de enda arterna av familjen kivier p\u00e5 nya zeeland. alla fem arter i denna familj \u00e4r flygof\u00f6rm\u00f6gna. till b\u00e5de utseende och beteende p\u00e5minner de snarast om d\u00e4ggdjur. m\u00e5nga forskare menar att eftersom nya zeeland f\u00f6rst i modern tid har f\u00e5tt ett inslag av d\u00e4ggdjur, s\u00e5 har m\u00e5nga f\u00e5glar ist\u00e4llet tagit deras ekologiska nisch. allt som allt har det setts cirka 260 olika f\u00e5gelarter p\u00e5 nya zeeland. nya zeeland \u00e4r idag det enda habitatet f\u00f6r de sista tv\u00e5 levande arterna av brygg\u00f6dlor, \u00e4ven kallade tuataror. m\u00e4nniskorna har haft med sig ett stort antal arter till \u00f6arna, bland de f\u00f6rsta \u00e4r den polynesiska formen av r\u00e5tta. innan europ\u00e9erna kom till nya zeeland fanns det inga ormar d\u00e4r.  idag saknas vilda k\u00e4nguruer p\u00e5 nya zeeland. \n\n\n==== klimat ====\nnya zeeland har ett milt tempererat klimat som s\u00e4llan faller under 0 \u00b0c eller n\u00e5r \u00f6ver 30 \u00b0c. regionala skillnader finns dock. syd\u00f6n har det kyligaste klimatet med tendenser till kontinentalklimat i inlandet, medan norra delen av nord\u00f6n har n\u00e4rmast medelhavsklimat.\n\n\n== historia ==\n\npolynesier bosatte sig p\u00e5 nya zeeland 1250-1300 e.kr. och utvecklade en distinkt m\u0101orikultur. den europeiska kontakten skedde f\u00f6rst 1642 e.kr. inf\u00f6randet av potatis och musk\u00f6ter utl\u00f6ste kaos bland m\u0101orierna tidigt under 1800-talet vilket ledde till musk\u00f6tkrigen mellan olika stammar. \u00e5r 1840 undertecknade britterna och m\u0101orierna waitangif\u00f6rdraget, vilket gjorde nya zeeland till en koloni inom brittiska imperiet. det kraftigt \u00f6kande antalet immigranter utl\u00f6ste nyzeel\u00e4ndska krigen, som resulterade i att mycket av m\u0101oriernas mark konfiskerades i mitten av nord\u00f6n. ekonomiska depressioner f\u00f6ljdes av perioder av politisk reform, med omr\u00f6stning om kvinnlig r\u00f6str\u00e4tt under 1890-talet, och en v\u00e4lf\u00e4rdspolitik som fastslogs p\u00e5 1930-talet.\nnya zeeland blev en oavh\u00e4ngig dominion den 26 september 1907. full oavh\u00e4ngighet gavs av det brittiska parlamentet med westminsterstatuten \u00e5r 1931. denna ratificerades av det nyzeel\u00e4ndska parlamentet \u00e5r 1947. sedan dess har nya zeeland varit en sj\u00e4lvst\u00e4ndig konstitutionell monarki inom det brittiska samv\u00e4ldet. nya zeeland har nationaldag den 6 februari.\nefter andra v\u00e4rldskriget ansl\u00f6t sig nya zeeland tillsammans med australien och usa till s\u00e4kerhetsf\u00f6rdraget anzus, \u00e4ven om usa senare upph\u00e4vde f\u00f6rdraget eftersom nya zeeland f\u00f6rbj\u00f6d k\u00e4rnvapen. nya zeeland hade en av de h\u00f6gsta levnadsstandarderna i v\u00e4rlden p\u00e5 1950-talet, men p\u00e5 1970-talet hade landet en djup l\u00e5gkonjunktur, f\u00f6rv\u00e4rrad av oljekriserna och storbritanniens intr\u00e4de i europeiska ekonomiska gemenskapen (eeg). landet genomgick stora ekonomiska f\u00f6r\u00e4ndringar under 1980-talet som f\u00f6rvandlade staten fr\u00e5n en protektionistisk ekonomi till en liberaliserad frihandelsekonomi. marknaden f\u00f6r nya zeelands export av jordbruksprodukter har varierat kraftigt sedan 1970-talet. den en g\u00e5ng s\u00e5 dominerade exporten av ull har blivit passerad av mejeriprodukter, k\u00f6tt och mer nyligen, av vin.\n\n\n== statsskick och politik ==\nnya zeeland \u00e4r en parlamentarisk demokrati som bygger p\u00e5 westminstermodellen och \u00e4r ett samv\u00e4ldesrike. charles iii \u00e4r nya zeelands kung och representeras i landet av nya zeelands generalguvern\u00f6r.\n\n\n=== politisk organisation ===\nnya zeelands parlament har bara en kammare, representanthuset, som normalt sett hyser 120 parlamentsmedlemmar. val i nya zeeland h\u00e5lls vart tredje \u00e5r och landet till\u00e4mpar proportionerlig representation. nya zeelands konstitution \u00e4r inte nedskriven, men konstitutionsakten fr\u00e5n 1986 beskriver landets konstitutionella struktur. generalguvern\u00f6ren har befogenhet att tills\u00e4tta och avs\u00e4tta nya zeelands premi\u00e4rminister, samt att uppl\u00f6sa hela parlamentet. generalguvern\u00f6ren \u00e4r \u00e4ven ledare f\u00f6r det s\u00e5 kallade verkst\u00e4llande r\u00e5det, en formell kommitt\u00e9 best\u00e5ende av kronans ministrar. medlemmar i detta r\u00e5d m\u00e5ste vara medlemmar i parlamentet, och de flesta sitter \u00e4ven med i regeringen. regeringen leds av premi\u00e4rministern, som enligt tradition \u00e4ven brukar vara partiledare f\u00f6r det st\u00f6rsta partiet i regeringen.\n\n\n=== politik ===\nnya zeeland var i b\u00f6rjan av 2006 det enda landet i v\u00e4rlden d\u00e4r samtliga h\u00f6ga politiska positioner innehades av kvinnor, det vill s\u00e4ga drottning elizabeth ii, generalguvern\u00f6r silvia cartwright, premi\u00e4rminister helen clark, talman margaret wilson samt h\u00f6gsta domstolens ordf\u00f6rande sian elias.i parlamentsvalet den 8 november 2008 f\u00f6rlorade socialdemokratiska new zealand labour party, som styrt landet sedan 1999, regeringsmakten till nya zeelands nationella parti under ledning av john key. det nationella partiet st\u00f6ddes av act, ufnz och maoripartiet. sedan john key i december 2016 meddelat sin avg\u00e5ng som premi\u00e4rminister \u00f6vergick premi\u00e4rministerposten till bill english fr\u00e5n samma parti. \nefter valet i september 2017, d\u00e4r labour gick fram\u00e5t \u00e4ven om det nationella partiet fick fler r\u00f6ster, bildades h\u00f6sten 2017 en minoritetskoalitionsregering med labour under ledning av premi\u00e4rminister jacinda ardern tillsammans med det nationalistiska new zealand first (nya zeeland f\u00f6rst, nzf), som har st\u00f6d av det gr\u00f6na partiet.nya zeelands nationella parti, som sedan valet 2017 tillh\u00f6r oppositionen, leds sedan februari 2018 av simon bridges.\nsommaren 2020 var de flesta av de ledande politiska positionerna \u00e5ter f\u00f6rvaltade av kvinnor. vid sidan av premi\u00e4rministern jacinda ardern och stats\u00f6verhuvudet elizabeth ii var patsy reddy generalguvern\u00f6r (sedan 2016) och helen winkelmann hd-ordf\u00f6rande (sedan mars 2019, som eftertr\u00e4dare till sian elias). talmannen var dock man \u2013 trevor mallard (sedan 2017).\n\n\n=== lokala myndigheter ===\nde tidiga europeiska bos\u00e4ttarna delade in nya zeeland i provinser. dessa avskaffades av ekonomiska sk\u00e4l 1876 och regeringen centraliserades. som resultat av detta har nya zeeland inga separata administrativa indelningar s\u00e5som provinser, delstater eller territorier, f\u00f6rutom de lokala myndigheterna. sedan 1876 har lokala myndigheter administrerat nya zeelands olika regioner. 1989 omorganiserades de lokala myndigheterna drastiskt, och delades upp i regionala r\u00e5d och territoriella myndigheter.\n\n\n==== regioner ====\n\njanuari 2018 har nya zeeland 17 regioner: \nnord\u00f6n: northland, auckland, waikato, bay of plenty, gisborne, hawke's bay, taranaki, manawatu-wanganui, wellington\nsyd\u00f6n: tasman, marlborough, nelson, west coast, canterbury, otago, southland, chatham\u00f6arna (ligger egentligen inte p\u00e5 s\u00f6dra \u00f6n, utan utg\u00f6rs av en \u00f6grupp som med sina cirkaa 650 inv\u00e5nare \u00e4r nya zeelands minsta territorium.)regionr\u00e5den sk\u00f6ter administrationen av katastrof- och civilf\u00f6rsvarsberedskap och m\u00e5nga milj\u00f6fr\u00e5gor, samt hamnar och kollektivtrafik.\n\n\n==== territorier ====\n11 av dessa 17 regioner \u00e4r uppdelade i tv\u00e5 eller flera mindre omr\u00e5den, territorier. dessa kallas p\u00e5 engelska \u00e4ven 'district councils' eller 'city councils' (om territoriet har minst 50 000 inv\u00e5nare och till st\u00f6rsta del utg\u00f6rs av stadsbebyggelse). ett 'district council' och ett 'city council' har samma befogenheter och ansvarsomr\u00e5den. det finns totalt 61 territoriella myndigheter som administrerar milj\u00f6fr\u00e5gor samt katastrof- och civilf\u00f6rsvarsberedskapsfr\u00e5gor p\u00e5 lokal niv\u00e5. de ansvarar ocks\u00e5 f\u00f6r hamnar, v\u00e4gar, byggplanering/bygglov samt vatten- och avloppssystem.\n\n\n==== \"unitary councils\" ====\nsex regioner \u00e4r inte indelade i territorier. i dessa regioner v\u00e4ljs en f\u00f6rsamling som har till ansvar att sk\u00f6ta b\u00e5de de fr\u00e5gor som normalt \u00e5ligger en region och de fr\u00e5gor som normalt \u00e5ligger ett territorium. dessa \"dubbelr\u00e5d\" kallas \"unitary councils\", enhetsr\u00e5d. de \u00e4r: auckland, gisborne, tasman, nelson, marlborough och chatham islands.\n\n\n==== samarbeten med n\u00e4rliggande l\u00e4nder ====\nsom en st\u00f6rre stat i stilla havet \u00e4r nya zeeland en n\u00e4ra samarbetspartner med m\u00e5nga andra stillahavsstater, och bibeh\u00e5ller sin politiska anknytning till cook\u00f6arna, niue och tokelau\u00f6arna.\n\n\n=== f\u00f6rsvar ===\n\nnya zeelands f\u00f6rsvarsmakt \u00e4r en yrkesarm\u00e9 med 9 000 heltidsanst\u00e4llda och 2 000 deltidsanst\u00e4llda soldater i arm\u00e9n, flottan och flygvapnet.[n\u00e4r?]\n\n\n==== st\u00e5ende f\u00f6rband ====\n1 l\u00e4tt pansarskyttebataljon\n1 skyttebataljon\n1 artilleribataljon\n2 tr\u00e4ngbataljoner\n\n\n==== stridsflyg ====\n6 lockheed p-3 orion\n5 kaman sh-2g seasprite helikoptrar (anv\u00e4nds av marinen)\n3 beechcraft king air\n2 boeing 757 (transportversionen)\n5 c-130h hercules\n14 uh-1h iroquois\n13 pacific aerospace ct-4e airtrainer\n5 bell 47 sioux helikoptrar\n\n\n==== stridsfartyg ====\n2 fregatter\n2 ub\u00e5tar [k\u00e4lla beh\u00f6vs]\n\n\n== ekonomi ==\n\n\n=== \u00f6versikt ===\nnya zeeland har en modern och fri marknadsekonomi, och landet rankades 2021 p\u00e5 trettonde plats i human development index. det \u00e4r ett h\u00f6ginkomstland och hade 2020 en ber\u00e4knad bnp per capita p\u00e5 motsvarande drygt 36 000 usd. valutan \u00e4r nyzeel\u00e4ndsk dollar, informellt k\u00e4nd som \"kiwi-dollar\"; valutan \u00e4r ocks\u00e5 giltigt betalningsmedel i cook\u00f6arna, niue, tokelau och pitcairn\u00f6arna.landet hade 2006 en k\u00f6pkraftsjusterad bruttonationalprodukt (bnp) p\u00e5 106 miljarder usd. bnp per person \u00e4r 29 698 usd, vilket betyder att levnadsstandarden \u00e4r j\u00e4mf\u00f6rbar med spaniens. bnp \u00e4r dock klart l\u00e4gre \u00e4n i australien och de flesta oecd-l\u00e4nder (se alla l\u00e4nder). \n\n\n=== historik ===\nhistoriskt har olika typer av r\u00e5varuutvinning starkt bidragit till landets ekonomi, och vid skilda tider har s\u00e4ljakt, valf\u00e5ngst, linodling, guld, kaurigummi och inhemskt virke varit de viktigaste r\u00e5varorna. den f\u00f6rsta skeppslasten av kylt k\u00f6tt avgick 1882 fr\u00e5n nya zeeland, och exporten av k\u00f6tt och mejerivaror till i f\u00f6rsta hand storbritannien v\u00e4xte under de kommande decennierna. den expansiva exporten av jordbruksprodukter till storbritannien och usa gav nyzeel\u00e4ndarna ett \u00f6kat v\u00e4lst\u00e5nd, och p\u00e5 1950- och 1960-talet hade nya zeeland en h\u00f6gre levnadsstandard \u00e4n b\u00e5de australien och v\u00e4steuropa.1973 reducerades nya zeelands exportmarknad, i och med att storbritannien blev medlem av eu, och tv\u00e5 oljekriser under decenniet bidrog till en sv\u00e5r ekonomisk depression i landet. 1982 hade nya zeeland den l\u00e4gsta inkomsten per capita av l\u00e4nderna som listades av v\u00e4rldsbanken. i mitten av 1980-talet avreglerade landet sin jordbrukssektor, genom att under en tre\u00e5rsperiod fasa ut statliga produktionsbidrag. sedan 1984 har olika regeringar gjort satsningar p\u00e5 makroekonomisk niv\u00e5, vilket omvandllat nya zeeland fr\u00e5n en protektionistisk och i h\u00f6g grad reglerad ekonomi till en liberaliserad frihandelsekonomi.1991/1992 n\u00e5dde arbetsl\u00f6sheten en topp p\u00e5 drygt 10 procent, vilket fram till 2007 hade sjunkit till 3,7 procent. den globala finanskrisen 2007\u20132008 drabbade dock landet h\u00e5rt, med krympande bnp fem \u00e5r i rad. arbestl\u00f6sheten var  i slutet av 2014 p\u00e5 5,8 procent.nya zeeland har sedan 1970-talet upplevt en serie av \"brain drains\". n\u00e4rmare en fj\u00e4rdedel av den h\u00f6gutbildade delen av arbetskraften bor utomlands \u2013 mestadels i australien och i storbritannien \u2013 vilket \u00e4r den st\u00f6rsta andelen i n\u00e5got industriland. p\u00e5 senare \u00e5r har dock vinden delvis v\u00e4nt, men ett infl\u00f6de av v\u00e4lutbildade yrkesarbetare fr\u00e5n europa och olika utvecklingsl\u00e4nder. under 2010-talet k\u00e4nnetecknades den nyzeel\u00e4ndska ekonomin av en stark innovationskraft.landet karakt\u00e4riseras \u00e4ven av \u00f6kande ekonomiska inkomstklyftor. rikedomen i landet \u00e4r starkt koncentrerat, d\u00e4r 1 procent av befolkningen \u00e4ger 16 procent av f\u00f6rm\u00f6genheten och de rikaste 5 procenten 38 procent.\n\n\n=== handel och tj\u00e4nster ===\nnya zeeland \u00e4r starkt beroende p\u00e5 handel med utlandet, inte minst vad g\u00e4ller jordbruksprodukter. 2021 stod exporten f\u00f6r hela 24 procent av landets bnp, n\u00e5got som g\u00f6r landet k\u00e4nslig f\u00f6r prisfluktuationer p\u00e5 internationella handelsvaror och globala konjunktursv\u00e4ngningar. 2014 stod jordbruksprodukter f\u00f6r 55 procent av det samlade exportv\u00e4rdet, och d\u00e4refter kom ull med 7 procent. 2018 var kina, australien, eu, usa och japan de fem viktigaste handelspartnerna 2008 undertecknade nya zeeland ett frihandelsavtal med kina, det f\u00f6rsta s\u00e5dana som kina ing\u00e5tt med ett industriland. 2023 ingick nya zeeland och eu ett frihandelsavtal som eliminerade tullar p\u00e5 ett antal varor som handlas dem emellan.ull var i slutet av 1800-talet nya zeelands st\u00f6rsta jordbruksrelaterade exportprodukt. s\u00e5 sent som p\u00e5 1960-talet stod ull f\u00f6r \u00f6ver en tredjedel av de sammanlagda exportinkomsterna. d\u00e4refter har mj\u00f6lkprodukter \u00f6kat i relativ betydelse, och mellan 1990 och 2007 f\u00f6rdubblades antalet kor i landet.tj\u00e4nsten\u00e4ringen \u00e4r den st\u00f6rsta sektorn i landets ekonomi, f\u00f6ljd av tillverkning och byggnadsindustrin, och d\u00e4refter jordbruk och r\u00e5varuutvinning. turismen spelar en betydelsefull roll i ekonomin, och 2016 bidrog den med 5,6 procent av landets totala bnp. i den legala tj\u00e4nsten\u00e4ringen ing\u00e5r \u00e4ven olika former av sexarbete/prostitution, vilket avkriminaliserades 2003. 2018 stod mj\u00f6lkprodukter f\u00f6r knappt 18 procent av det totala exportv\u00e4rdet, och det \u00e5ret stod f\u00f6retaget fonterra ensamt f\u00f6r en tredjedel av denna andel. p\u00e5 senare \u00e5r har \u00e4ven m\u00e4ngden ving\u00e5rdar \u00f6kat till det dubbla, och vinexporten har d\u00e4refter g\u00e5tt om ullexporten i betydelse.\n\n\n=== transporter ===\nnya zeeland har ett v\u00e4gn\u00e4t av statliga v\u00e4gar med totalt knappt 11 000 km l\u00e4ngd, varav 170 km motorv\u00e4g. dessutom finns cirka 80 000 km lokala allm\u00e4nna v\u00e4gar. v\u00e4nstertrafik r\u00e5der. det finns ett j\u00e4rnv\u00e4gsn\u00e4t p\u00e5 cirka 3 800 km. det n\u00e5r alla huvuddelar av landet.\nmellan nord\u00f6n och syd\u00f6n finns ingen fast f\u00f6rbindelse, men det finns en f\u00e4rjef\u00f6rbindelse som tar passagerare, v\u00e4gfordon och j\u00e4rnv\u00e4gsfordon. f\u00e4rjan tar cirka tre timmar mellan hamnarna. det finns ingen bilf\u00e4rja fr\u00e5n andra l\u00e4nder, \u00e4ven om det g\u00e5r fraktfartyg.\nn\u00e4stan alla bes\u00f6kare fr\u00e5n andra l\u00e4nder kommer med flyg, vilket ocks\u00e5 \u00e4r viktigt f\u00f6r inrikes resor, framf\u00f6rallt mellan de tv\u00e5 huvud\u00f6arna.\n\n\n== demografi ==\nnya zeeland har 4,9 miljoner inv\u00e5nare. omkring tre miljoner bor p\u00e5 nord\u00f6n, och 70 procent av befolkningen \u00e4r av europeisk b\u00f6rd. nya zeeland-f\u00f6dda europ\u00e9er kallas ofta p\u0101keha, och vissa maorier anv\u00e4nder termen f\u00f6r samtliga icke-maoriska nyzeel\u00e4ndare. de flesta av de europeiska nyzeel\u00e4ndarna \u00e4r av brittisk, irl\u00e4ndsk eller nederl\u00e4ndsk b\u00f6rd. maorier utg\u00f6r den andra st\u00f6rsta etniska gruppen, och omfattar 14,7 procent av befolkningen. 6,6 procent av befolkningen \u00e4r asiater och 6,5 procent fr\u00e5n andra \u00f6ar i oceanien. nya zeeland st\u00e4ller sig positivt till invandring och satsar p\u00e5 att \u00f6ka sin befolkning med en procent per \u00e5r. immigranter fr\u00e5n storbritannien st\u00e5r idag[n\u00e4r?] f\u00f6r 30 procent av invandringen, men allt fler invandrare kommer fr\u00e5n \u00f6stasien.\nkristendom \u00e4r huvudreligionen p\u00e5 nya zeeland, \u00e4ven om n\u00e4ra 30 procent av befolkningen inte bek\u00e4nner sig till n\u00e5gon religion. de flesta kristna \u00e4r anglikaner (24 procent), presbyterianer (18 procent), katoliker (15 procent) och metodister (5 procent). det finns ocks\u00e5 ett antal baptister (2 procent), pingstv\u00e4nner och mormoner (2 procent). den nyzeel\u00e4ndska kyrkan ratana \u00e4r vanlig fr\u00e4mst hos maorierna. minoritetsreligioner inkluderar hinduism, buddhism och islam. organisationen islam i nya zeeland organiserar 36 000 muslimer i nya zeeland.\n\n\n=== utbildning ===\n\n\u00e5r 1877 inf\u00f6rdes obligatorisk och avgiftsfri utbildning f\u00f6r alla barn mellan sju och 13 \u00e5r. sedan \u00e4ndrades detta till alla barn mellan sex och 16 \u00e5r, men det finns \u00e4ven barn som b\u00f6rjar vid fem \u00e5rs \u00e5lder. 9 av 10 barn forts\u00e4tter efter h\u00f6gstadiet till gymnasiet. nittionio procent av befolkningen \u00f6ver 15 \u00e5r kan l\u00e4sa och skriva.[k\u00e4lla beh\u00f6vs]\n\n\n== kultur ==\n\n\n=== sport ===\nsport har en viktig roll i nya zeelands kultur, den inofficiella nationalsporten rugby union \u00e4r s\u00e4rskilt inflytelserik. andra popul\u00e4ra sporter i nya zeeland \u00e4r cricket, bowls, netball, fotboll, motorsport, golf, simning och tennis. nya zeeland har landslag i flera sporter, bland andra rugby union, rugby league, netball, cricket, och softboll. landet \u00e4r internationellt k\u00e4nda f\u00f6r att f\u00e5 bra resultat och m\u00e5nga medaljer vid olympiska spelen och samv\u00e4ldesspelen i f\u00f6rh\u00e5llande till antalet inv\u00e5nare (till exempel 18 medaljer vid sommar-os 2016).\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r nya zeeland.\nnyzeel\u00e4ndska regeringens webbportal (engelska)"