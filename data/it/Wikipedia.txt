"wikipedia (pronuncia: vedi sotto) \u00e8 un'enciclopedia online a contenuto libero, collaborativa, plurilingue e gratuita, nata nel 2001, sostenuta e ospitata dalla wikimedia foundation, un'organizzazione non a scopo di lucro statunitense.\nlanciata da jimmy wales e larry sanger il 15 gennaio 2001, inizialmente nell'edizione in lingua inglese, nei mesi successivi ha aggiunto edizioni in numerose altre lingue. sanger ne sugger\u00ec il nome, una parola macedonia nata dall'unione della radice wiki al suffisso pedia (da enciclopedia).\netimologicamente wikipedia significa \"cultura veloce\", dal termine hawaiano wiki (veloce), con l'aggiunta del suffisso -pedia, dal greco antico \u03c0\u03b1\u03b9\u03b4\u03b5\u03af\u03b1 (paideia, formazione). con pi\u00f9 di 55 milioni di voci in oltre 300 lingue, \u00e8 l'enciclopedia pi\u00f9 grande mai scritta. \u00e8 tra i dieci siti web pi\u00f9 visitati al mondo e costituisce l'opera di riferimento generalista pi\u00f9 grande e pi\u00f9 consultata su internet.\n\n\n== storia ==\n\nwikipedia prese il via come progetto complementare di nupedia, un progetto per la creazione di un'enciclopedia libera online le cui voci erano scritte da esperti volontari attraverso un processo formale di revisione. nupedia venne fondata il 9 marzo 2000 dalla societ\u00e0 bomis, proprietaria dell'omonimo portale di ricerca. le figure principali erano jimmy wales, allora ceo della bomis, e larry sanger, redattore capo di nupedia e successivamente di wikipedia.per il concetto di wiki wales e sanger dichiararono di essersi ispirati ai siti wikiwikiweb o portland pattern repository di ward cunningham.\nwikipedia, che esisteva gi\u00e0 come servizio di nupedia.com dal 10 gennaio 2001, fu formalmente lanciata il 15 gennaio 2001 sul sito wikipedia.com, in inglese. a maggio giunsero i primi utenti registrati; nel corso dell'anno si svilupparono le edizioni in francese, tedesco, inglese, catalano, spagnolo, svedese, portoghese e a fine anno in italiano.\nalla fine del suo primo anno di esistenza l'enciclopedia arriv\u00f2 a contare quasi 20 000 voci, su 18 edizioni in lingue differenti. raggiunse 26 edizioni in lingua alla fine del 2002, 46 alla fine del 2003 e 161 alla fine del 2004. nupedia e wikipedia coesistettero finch\u00e9 i server della prima furono chiusi definitivamente nel 2003 e i suoi testi incorporati in wikipedia (nupedia aveva sofferto un tasso di crescita estremamente lento, a causa dei complicati processi di revisione, riuscendo a pubblicare solo 24 voci); sanger usc\u00ec di scena, e un gruppo di utenti attu\u00f2 una biforcazione della wikipedia in spagnolo per costituire l'enciclopedia libre.\nda wikipedia e nupedia nacque nel 2003 la wikimedia foundation, l'organizzazione non profit che sostiene wikipedia e i progetti fratelli (il primo dei quali fu in memoriam: september 11 wiki) che si sono aggiunti nel tempo. ognuno \u00e8 specializzato in un determinato ambito del sapere. la wikimedia foundation, infatti, diede successivamente vita a progetti complementari, tra i quali wikizionario, wikibooks, wikisource, wikispecies, wikiquote, wikinotizie, wikiversit\u00e0 e wikivoyage. wales cedette tutti i diritti alla fondazione da lui promossa, che tuttora gestisce i marchi e l'infrastruttura informatica, garantendo che la gestione dei contenuti rimanga affidata alla comunit\u00e0 degli utenti.\nse nei primi due anni cresceva alla velocit\u00e0 di poche centinaia o meno di nuove voci al giorno (nel gennaio 2003 l'edizione in inglese raggiunse il traguardo delle 100 000 voci), nel 2004 sub\u00ec un'esplosione, raddoppiando le dimensioni in un anno, con un aumento da 1 000 a 3 000 voci al giorno. wikipedia raggiunse la sua milionesima voce, tra le 105 edizioni in lingua all'epoca presenti, il 20 settembre 2004.\na partire dal 2004 inizi\u00f2 a costituirsi una rete di associazioni nazionali collegate alla wikimedia foundation (chiamate \"capitoli ufficiali\"), tra le quali wikimedia italia, fondata nel 2005. nel settembre dello stesso anno l'edizione in italiano super\u00f2 le 100 000 voci.\nraggiunto un considerevole numero di voci e di utilizzatori, wikipedia divent\u00f2 un tipico fenomeno del web 2.0, grazie anche alla sua particolarit\u00e0 di essere rapidamente modificabile e aggiornabile da chiunque. nel settembre 2007 l'edizione in inglese tagli\u00f2 lo storico traguardo di 2 milioni di voci, divenendo la pi\u00f9 vasta enciclopedia mai scritta e superando l'enciclopedia yongle (1407), che aveva detenuto tale primato per 600 anni esatti. nel guinness dei primati del 2008 wikipedia \u00e8 riportata come la pi\u00f9 grande enciclopedia al mondo. il 27 marzo 2008, con oltre 250 edizioni locali, raggiunse 10 milioni di voci, raddoppiate il 18 novembre 2011 e triplicate nel giro dei tre anni successivi; nel 2015 superavano 35 milioni.\na settembre 2015 le edizioni di wikipedia con pi\u00f9 di 100 000 voci erano divenute 53, scritte in altrettante lingue, di cui 12 superavano il milione.\n\n\n== descrizione ==\n\nl'obiettivo di wikipedia \u00e8 creare un'enciclopedia libera, ovvero liberamente accessibile, a contenuto libero, aperto e universale in termini di ampiezza di argomenti trattati. wikipedia \u00e8 stata descritta da jimmy wales, uno dei suoi fondatori, come \nnelle intenzioni di wales, nel lungo termine wikipedia doveva raggiungere una qualit\u00e0 pari o migliore dell'enciclopedia britannica ed essere pubblicata anche su carta. il progetto, ambizioso ma realistico, si colloca dunque nell'ambito della condivisione della conoscenza e della cultura partecipativa sfruttando la cosiddetta intelligenza collettiva sulla base delle regole d'uso e di contribuzione, espresse dall'enciclopedia stessa.\nin quanto enciclopedia a carattere universale (o \"generalista\"), wikipedia tratta molti argomenti diversi. le voci sono organizzate in categorie tematiche; i temi generali sono di solito illustrati da portali e coordinati tramite progetti. \nl'enciclopedia \u00e8 completamente gratuita e priva di pubblicit\u00e0, in linea con i suoi principi base; il suo sostentamento avviene unicamente tramite libere donazioni degli utenti, grazie ad una raccolta fondi avviata ogni anno dalla wikimedia foundation. il logo ufficiale di wikipedia \u00e8 una sfera quasi completa costruita con pezzi di puzzle che riportano caratteri di vari alfabeti (\u057e, \u179c\u17b7, \u30a6\u30a3, \u12cd, \u0989, \u03c9, w, \u0648, \u0935\u093f, \u7dad, \u0438, \uc704, \u10d5, \u0cb5\u0cbf, \u05d5, \u0e27\u0e34, \u0f5d\u0f72, \u0bb5\u0bbf), a simboleggiare il mondo e una conoscenza globale in costruzione, a disposizione di tutti.\nsu internet esistono o sono esistiti molti altri progetti enciclopedici. in genere dispongono di una linea editoriale stabilita e adottano le tradizionali politiche sulla propriet\u00e0 intellettuale dei contenuti, come per esempio l'enciclopedia stanford di filosofia, compilata da esperti. siti web pi\u00f9 informali, come h2g2 o everything2, servono come guide generali le cui voci sono scritte e controllate da persone comuni. progetti come wikipedia, susning.nu e la enciclopedia libre sono invece wiki le cui voci sono sviluppate da numerosi autori e in cui non esiste alcun processo formale di revisione. wikipedia \u00e8 il primo e pi\u00f9 grande di questi wiki enciclopedici per numero di voci. a differenza delle enciclopedie che l'hanno preceduta, il contenuto di wikipedia \u00e8 distribuito con una licenza libera.\nwikipedia \u00e8 pubblicata in 329 lingue diverse (di cui 318 attive) e contiene voci sia sugli argomenti propri di una tradizionale enciclopedia sia su quelli di almanacchi, dizionari geografici e specialistici. lo scopo \u00e8 quello di raccogliere dati, informazioni e descrizioni, creando e distribuendo al pubblico un'enciclopedia libera, gratuita e sempre pi\u00f9 ricca di contenuti. le varie edizioni in lingua sono sviluppate indipendentemente l'una dall'altra, ovvero non sono vincolate ai contenuti presenti nelle altre, ma sono tenute unicamente al rispetto delle linee guida generali del progetto come il punto di vista neutrale.\ntuttavia, i testi delle voci e i contenuti multimediali sono spesso condivisi tra le varie edizioni: i primi grazie alle traduzioni, i secondi attraverso il progetto condiviso chiamato wikimedia commons. le voci tradotte rappresentano una percentuale relativamente piccola. l'edizione in tedesco, quella in italiano e una selezione di voci tratte dalla versione in inglese sono state distribuite anche su compact disc e dvd, mentre di molte edizioni sono stati creati dei mirror online o progetti derivati.\nad agosto 2015 wikipedia conteneva pi\u00f9 di 35 milioni di voci - in totale oltre 135 milioni di pagine, modificate oltre 2 miliardi di volte - e contava oltre 55 milioni di utenti registrati. nel 2015 wikipedia si posizionava tra il sesto e il settimo posto nella classifica dei siti pi\u00f9 visitati: riceve infatti oltre 374 milioni di visitatori unici al mese (a settembre 2015). le voci di wikipedia sono spesso citate dai mass media tradizionali e da istituti accademici.\n\n\n=== caratteristiche ===\n\nla caratteristica primaria di wikipedia \u00e8 il fatto che d\u00e0 la possibilit\u00e0 a chiunque di collaborare, utilizzando un sistema di modifica e pubblicazione aperto che si appoggia su una piattaforma wiki (mediawiki). in altri termini, essa \u00e8 curata da volontari: le pagine possono essere modificate da chiunque e non c'\u00e8 un comitato di redazione n\u00e9 alcun controllo preventivo sul contenuto inviato. in particolare, si basa sul diritto di citazione come testimonianza di attendibilit\u00e0 dei contenuti che riportino la fonte di origine, classificandosi dunque come fonte terziaria. la registrazione non \u00e8 obbligatoria, ma consigliata. a causa della sua natura aperta, vandalismi e imprecisioni sono problemi riscontrabili in wikipedia. il miglioramento dell'enciclopedia \u00e8 dovuto unicamente al continuo apporto di contributi sia in termini di nuovi contenuti che di revisioni degli stessi, della forma e della formattazione secondo le linee guida da parte di tutti gli utenti volontari.caratteristica delle voci di wikipedia sono inoltre i numerosi collegamenti ipertestuali ad altre voci dell'enciclopedia che permettono un'agevole navigazione e una facile consultazione di altri argomenti con uno stile che ricorda il web 1.0 (o web statico), mentre di fatto la piattaforma mediawiki appartiene al web 2.0 (o web dinamico). tutte le voci sono comunemente rintracciabili tramite ricerca web con google, che solitamente le indicizza tra le prime posizioni, ma l'enciclopedia pu\u00f2 essere vista come un vero e proprio portale web, a cui si accede dalla pagina principale che fornisce in primo piano una voce del giorno, una voce di qualit\u00e0, ricorrenze del giorno, un motore di ricerca interno, ecc. le foto provengono dal progetto wikimedia commons, su cui vengono caricate e poi richiamate nelle voci di wikipedia. \nper garantire tale progresso, wikipedia si fonda su cinque pilastri, sulle linee guida, volte ad identificare i tipi di informazione adatti a esservi inseriti, e su un codice di comportamento detto wikiquette. vi si fa spesso riferimento nelle dispute per decidere se un particolare contenuto deve essere aggiunto, rivisto, trasferito ad un progetto affine o rimosso. uno dei principi alla base di wikipedia \u00e8 il \"punto di vista neutrale\", secondo il quale, ad esempio, le opinioni presentate da personaggi importanti o da opere letterarie vengono riassunte senza tentare di determinare una verit\u00e0 oggettiva. le edizioni di wikipedia contengono spesso anche uno ''sportello informazioni'' in cui la comunit\u00e0 risponde alle domande tecniche degli utenti.\n\n\n=== contenuto libero e aperto ===\n\noriginariamente pubblicata sotto la licenza libera gfdl, dal 15 giugno 2009 \u00e8 migrata alla licenza creative commons by-sa 3.0, pi\u00f9 compatibile con gli scopi e gli usi di wikipedia e in generale dei progetti wikimedia (le licenze creative commons non esistevano nel 2001, alla nascita del progetto). il cambiamento di licenza \u00e8 stato sottoposto a votazione della comunit\u00e0.la licenza sotto la quale le voci di wikipedia sono rese disponibili \u00e8 una delle molte licenze di copyright di tipo permissivo (ma dal copyleft di tipo \"forte\"), in quanto permette la redistribuzione, la creazione di opere derivate e l'uso commerciale del contenuto a condizione che si mantenga l'attribuzione agli autori e che il contenuto rimanga disponibile sotto la stessa licenza. quando un utente contribuisce al progetto con materiale originale, i diritti d'autore rimangono in suo possesso, ma egli acconsente a concedere la propria opera sotto la licenza libera. il materiale di wikipedia pu\u00f2 quindi essere distribuito a fonti o incorporato da fonti che a loro volta usano questa licenza. del contenuto di wikipedia sono stati creati numerosi mirror o progetti derivati a partire da copie dei database.\nsebbene tutti i testi siano disponibili sotto la stessa licenza, una percentuale significativa di immagini e suoni in wikipedia non sono liberi: elementi come loghi aziendali, saggi, testi di canzoni o foto giornalistiche protette da copyright sono usati con una rivendicazione di fair use (tuttavia, in alcuni paesi il concetto di fair use non \u00e8 presente nel corpo legislativo, e quindi opere che contengono questi elementi potrebbero essere inammissibili). wikipedia riceve anche del materiale concesso a condizione che non si possano produrre lavori derivati o che possa essere usato solo all'interno di wikipedia. alcune edizioni comunque accettano solo contenuti multimediali liberi da copyright.\n\n\n=== software e hardware ===\n\nwikipedia condivide le risorse software e hardware con gli altri progetti della wikimedia foundation, in particolare il motore che interpreta il markup delle pagine (mediawiki) e i server su cui sono salvati i database che contengono le pagine dell'enciclopedia.\n\n\n=== edizioni linguistiche ===\n\na ottobre 2021 sono presenti 325 diverse edizioni linguistiche di wikipedia, di cui 314 attive. \n\n\n==== wikipedia in italiano e le lingue minori ====\n\nla versione in lingua italiana di wikipedia \u00e8 soprannominata it.wiki ed \u00e8 nata a maggio del 2001, sotto il nome a dominio di terzo livello it.wikipedia.org.\nnel 2003 nascono le wikipedia in latino e in occitano. ad aprile 2004 nasce la wikipedia in sardo, a ottobre la wikipedia in siciliano, a gennaio 2005 la wikipedia in friulano, nel corso del 2005 le versioni in corso, napoletano, romancio, veneto e lombardo. nel 2006 escono le edizioni in ligure, piemontese, francoprovenzale e tarantino; nel 2007 in emiliano e romagnolo.\nla creazione della wikipedia in lingua ladina \u00e8 stata in fase di test fino al 2020, quando \u00e8 stata resa operativa.\n\n\n=== pronuncia di wikipedia ===\n\n\n==== in italiano ====\nil nome wikipedia \u00e8 composto dal prefisso wiki- (dall'hawaiano wiki, veloce) e dal suffisso -pedia (dal greco antico paideia, formazione). il progetto non prevede una pronuncia ufficiale del suo nome proprio, ma lascia libert\u00e0 di pronunciarlo secondo le proprie preferenze.\nla pronuncia vichiped\u00eca sarebbe preferibile in quanto linguisticamente pi\u00f9 integrata, considerando la pronuncia consolidata in lingua italiana del suffisso -ped\u00eca (-ped\u00eca /pe\u02c8dia/, come in enciclopedia) e la pronuncia consolidata della lettera w di wiki (v\u00ecchi /\u02c8viki/, come in wafer o walter). anche l'accademia della crusca si \u00e8 espressa analogamente in pi\u00f9 occasioni.le pronunce anglicizzanti (o inglesi italianizzate), meno integrate nel sistema linguistico dell'italiano, sono tuttavia diffuse. il dizionario di pronuncia italiana di luciano canepari, uniformandosi alla pronuncia inglese, riporta /wiki\u02c8p\u025bdja/ (uichip\u00e8dia) come forma primaria, /wiki\u02c8pidja/ (uichip\u00ecdia) come accettabile e /wikipe\u02c8dia/ (uichiped\u00eca) come pronuncia intenzionale \u00abper fare sfoggio\u00bb.\n\n\n==== in inglese ====\nin inglese si dice comunemente [\u02ccw\u026aki\u02c8pi\u02d0di\u0259] o [\u02ccwi\u02d0ki\u02c8pi\u02d0di\u0259], ma non esiste una pronuncia ufficiale.\n\n\n== redazione ==\nwikipedia non \u00e8 regolata da alcun comitato di redazione centrale: le voci sono scritte spontaneamente da centinaia di migliaia di volontari non remunerati n\u00e9 iscritti ad associazioni, che si organizzano autonomamente stabilendo da soli le regole interne e lo svolgimento degli argomenti nelle voci. wikipedia, infatti, \u00e8 costruita sulla convinzione che la collaborazione tra gli utenti possa nel tempo migliorare le voci, pi\u00f9 o meno nello stesso spirito con cui viene sviluppato il software libero. nel caso del software, se \u00e8 libero, chiunque pu\u00f2 prelevarne i sorgenti, modificarli e ridistribuirli, eppure solitamente i programmatori si limitano a proporre alcune modifiche agli autori, i quali le adottano o meno a loro insindacabile giudizio.\nle voci sono sempre aperte alle modifiche (tranne quando vengono protette a tempo determinato a causa di vandalismi o edit war) e non si dichiara mai conclusa la stesura di una voce. alcuni utenti provano a inserire informazioni malevole o goliardiche ma enciclopedicamente irrilevanti, che di solito vengono rimosse prontamente da altri utenti. in gergo questo tipo di modifiche \u00e8 chiamato vandalismo.\nwikipedia mantiene un approccio ottimistico sulla bont\u00e0 delle modifiche proposte: tutti hanno la possibilit\u00e0 di creare o modificare una voce e vedere pubblicate all'istante le modifiche. gli autori delle voci, che non devono avere necessariamente alcuna competenza o qualifica formale sugli argomenti trattati ma devono basare le proprie pubblicazioni su fonti autorevoli, sono per\u00f2 avvertiti che i loro contributi possono essere cancellati o modificati e redistribuiti da chiunque, nei termini della licenza e delle linee guida interne a wikipedia. le voci sono controllate dalla comunit\u00e0 con il supporto di un gruppo di amministratori che svolgono alcune azioni tecniche. le decisioni sul contenuto e sulle politiche editoriali di wikipedia sono ottenute di norma per consenso e in alcuni casi per votazione, sebbene per alcuni anni jimmy wales si fosse riservato decisioni in alcuni casi nell'edizione in inglese.\ngrazie al software wiki, tutte le modifiche alle voci di wikipedia sono archiviate in una cronologia delle versioni accessibile a chiunque. wikipedia perci\u00f2 \u00e8 anche la prima tra le grandi enciclopedie che permette a tutti di osservare il processo di sviluppo nel tempo di una voce e di verificare se, come e dove il contenuto \u00e8 stato oggetto di controversie. persino le cancellazioni e gli altri vandalismi che subisce una pagina sono di norma visibili a tutti. tutti i punti di vista contestati, espressi in un dato momento e successivamente cancellati, rimangono consultabili e forniscono informazioni complementari sull'argomento di cui \u00e8 oggetto la voce e sul suo grado di controversia, aggiungendovi inoltre la dimensione temporale. \noltre all'editor classico che utilizza un linguaggio di markup estremamente semplificato (ad es. molto pi\u00f9 semplice dell'html), il software mediawiki mette a disposizione anche un editor visuale, chiamato visualeditor.\n\n\n=== autori ===\nnel gergo di wikipedia gli autori - cio\u00e8 quegli utenti che collaborano attivamente all'inserimento dei contenuti - sono chiamati \"wikipediani\" e formano un'ampia e variegata comunit\u00e0 di pratica. l'attivit\u00e0 di wikipediano \u00e8 riconosciuta come \"profilo professionale\" dall'iwa (international webmasters association).su wikipedia non vi sono distinzioni formali tra chi collabora al progetto: le decisioni sono idealmente prese raggiungendo il consenso tra coloro che sono coinvolti. a giugno 2015 gli utenti attivi (cio\u00e8 quelli che avevano contribuito a wikipedia con almeno cinque interventi) erano 71 000 (oltre 40 000 nell'ambito delle tre edizioni maggiori, ovvero quelle in lingua inglese, tedesca e giapponese). il gruppo pi\u00f9 attivo, composto da quasi 10 000 utenti (di cui circa il 50% lavorava nelle tre edizioni maggiori), ha fornito 100 contributi o pi\u00f9 a testa nel corso del mese. secondo wikimedia, un quarto del traffico di wikipedia proviene da utenti non registrati, che difficilmente diventeranno collaboratori stabili.\ni lavori di manutenzione sono svolti da un gruppo di volontari che sono chiamati, a seconda del ruolo, sviluppatori, steward, check user, oversight, burocrati e amministratori; nel complesso alcune migliaia di persone. gli amministratori (sysop) sono i pi\u00f9 numerosi (oltre quattromila al 2015) e sono loro attribuite alcune funzioni tecniche aggiuntive che, in caso di necessit\u00e0, servono ad impedire la modifica di singole voci, cancellare e ripristinare le voci o togliere (in modo temporaneo o permanente) ad alcuni utenti la facolt\u00e0 di modificare wikipedia, seguendo quanto stabilito dalle linee guida della comunit\u00e0. non essendo gli amministratori dei moderatori, il controllo e l'eliminazione dei vandalismi sono a carico di tutta la comunit\u00e0 degli utenti. gli atti di vandalismo o le infrazioni pi\u00f9 lievi alle linee guida possono comportare un avvertimento o un blocco temporaneo, mentre i blocchi a lungo termine o permanenti in conseguenza di infrazioni prolungate e gravi sono in genere decisi dalla comunit\u00e0 o, in alcune edizioni, da un comitato arbitrale.l'ex redattore capo di wikipedia larry sanger afferma che avere la licenza libera gfdl come \"garanzia di libert\u00e0 \u00e8 una forte motivazione a lavorare in un'enciclopedia libera\". in uno studio su wikipedia come comunit\u00e0, il docente di economia andrea ciffolilli sostiene che il basso costo di transazione nella partecipazione ad un software wiki crea un catalizzatore per lo sviluppo collaborativo e che un approccio alla \"costruzione creativa\" incoraggia la partecipazione. wikipedia \u00e8 vista come un esperimento sociale di democrazia. il suo fondatore ha replicato che non \u00e8 stata pensata come tale, ma piuttosto ne \u00e8 una conseguenza. in una pagina a proposito del fare ricerche con wikipedia i suoi autori spiegano che wikipedia \u00e8 importante come comunit\u00e0 sociale: agli autori di voci pu\u00f2 venir chiesto di difendere o spiegare il loro operato e le discussioni sono immediatamente visibili.\n\n\n=== comunit\u00e0 ===\nwikipedia possiede una comunit\u00e0 di utenti che sono in proporzione pochi, ma molto attivi. william g. emigh e susan c. herring (2005) affermano che \u00abpochi utenti attivi, quando agiscono in concerto con norme stabilite all'interno di un sistema redazionale aperto, possono raggiungere il controllo totale sul contenuto prodotto nel sistema, cancellando letteralmente diversit\u00e0, controversie e inconsistenze e omogeneizzando le voci dei collaboratori.\u00bb i redattori di wikinfo, un progetto derivato da wikipedia, sostengono analogamente che i contributori nuovi o controversi di wikipedia sono spesso ingiustamente etichettati troll o utenti problematici e viene loro impedito di apportare modifiche. la comunit\u00e0 di wikipedia \u00e8 stata anche criticata per il fatto di rispondere alle lamentele riguardo alla qualit\u00e0 di una voce consigliando a chi si lamenta di correggere la voce.\n\n\n=== linee di condotta ===\nwikipedia richiede ai propri collaboratori di osservare un punto di vista neutrale quando scrivono e di non inserire alcuna ricerca originale, dal momento che un'enciclopedia \u00e8 una fonte terziaria. questa condotta, se rigorosamente applicata, mette al sicuro l'enciclopedia da eventuali minacce legali per reati di diffamazione e al contempo le conferisce obiettivit\u00e0 e affidabilit\u00e0.\nil punto di vista neutrale, di per s\u00e9 una linea di condotta non negoziabile, rende chiaro che l'obiettivo dell'enciclopedia \u00e8 quello di presentare le dispute e descriverle piuttosto che impegnarsi per esse. qualora fosse completamente raggiunto, wikipedia non si troverebbe ad essere scritta sulla base di un singolo punto di vista \"oggettivo\", ma a presentare in modo imparziale tutti gli aspetti di una questione, attribuendoli in modo neutrale ai propri sostenitori. questa politica impone che ciascun punto di vista debba ricevere una trattazione adeguata al suo seguito. le opinioni e teorie inedite sono considerate \"ricerche originali\" e non sono pubblicabili in wikipedia, dato che sono incompatibili con il concetto di enciclopedia (che \u00e8 un'opera compilativa) e non possono essere presentate secondo un punto di vista neutrale e con fonti indipendenti.\ni collaboratori di wikipedia mantengono in pi\u00f9 una variet\u00e0 di politiche e linee guida minori. al contrario di altri progetti basati su wiki, come il portland pattern repository di ward cunningham (considerato l'inventore del wiki), i wikipediani usano le cosiddette pagine di discussione per discutere le modifiche alle voci, piuttosto che farlo all'interno delle voci stesse. i collaboratori di wikipedia spesso modificano, spostano e cancellano le voci che sono considerate inadatte a un'enciclopedia, come le definizioni da dizionario (per cui esistono progetti appositi come il wikizionario) o testi da fonti originali. le varie edizioni di wikipedia, facenti capo a comunit\u00e0 distinte su base linguistica, stabiliscono autonomamente le proprie convenzioni stilistiche.\n\n\n== distribuzione ==\nil contenuto di wikipedia viene distribuito in diversi modi. oltre alla distribuzione nella forma originale online, attraverso i siti ufficiali o i molti mirror creati su altri server web, hanno ottenuto popolarit\u00e0 anche le versioni stampate o pronte alla stampa.\ni cosiddetti wikireader (pubblicazioni su carta con selezioni di voci) sono stati lanciati dalla wikipedia tedesca a febbraio 2004 con il primo wikireader sulla svezia di thomas karcher. hanno fatto seguito altri wikireader nel formato pdf o con le versioni stampate in preparazione per la vendita. l'esempio tedesco \u00e8 stato ripreso altrove e sono nati altri progetti wikireader ad opera degli utenti cinesi, inglesi, francesi e polacchi. wikipress ha messo in vendita un libro in brossura dell'edizione 2005-2006 comprensivo di un dvd.\nnel 2009  \u00e8 stata aggiunta a wikipedia un'estensione con la quale ogni utente pu\u00f2 raccogliere pi\u00f9 voci dell'enciclopedia in \"libri\" che possono essere consultati offline e distribuiti come e-book gratuiti o anche stampati in volume grazie ad un servizio online a pagamento.\nsono disponibili anche cd e dvd di wikipedia. il progetto tedesco di wikipedia \u00e8 stato il primo a distribuire una versione su questi supporti nel 2004; attualmente \u00e8 giunto alla seconda edizione.\na settembre 2007 anche l'edizione in italiano di wikipedia \u00e8 stata pubblicata in una versione in dvd, la seconda ad essere distribuita su tale supporto.\n\n\n=== wikipedia mobile ===\ni contenuti di wikipedia sono consultabili anche tramite dispositivi mobili (cellulari, palmari, smartphone, ecc.). esiste infatti una versione mobile del sito, che consente di accedere alle voci di wikipedia presentandole in una veste grafica semplificata, adatta per questo tipo di dispositivi. il servizio qrpedia consente di generare codici qr contenenti particolari link che permettono di accedere alla versione di wikipedia mobile di una data voce, puntando automaticamente alla pagina nella stessa lingua del dispositivo in uso. sono disponibili inoltre applicazioni dedicate, ad esempio wikipedia mobile per iphone e wikipedia mobile per android.\n\n\n== reputazione ==\n\nla reputazione di wikipedia quale mezzo di consultazione \u00e8 soggetta a discussioni di opposti orientamenti: da una parte elogiata per la sua libera distribuzione, libera compilazione e ampia gamma di argomenti trattati, dall'altra criticata per presunti pregiudizi sistemici (secondo cui vengono privilegiate le voci di interesse dei singoli contributori indipendentemente dalla loro oggettiva importanza), lacune su alcuni argomenti e mancanza di responsabilit\u00e0 e autorit\u00e0 in rapporto alle enciclopedie tradizionali.\nanche il concetto di \"enciclopedia\" di wikipedia \u00e8 oggetto di dibattito, a maggior ragione da quando essa ha incrementato la sua importanza. le critiche pi\u00f9 frequenti riguardano una mancanza di affidabilit\u00e0, conoscenza e autorevolezza. la critica pi\u00f9 forte riguarda l'affidabilit\u00e0 di contenuti. ferma restando la natura work in progress dell'opera, ovvero la continua tendenza al miglioramento nel tempo della completezza e affidabilit\u00e0 dei contenuti, uno studio della rivista nature del 2008, che ha confrontato la versione inglese di wikipedia con la famosa enciclopedia britannica, ha evidenziato una differenza minima tra le due in termini di errori (4 in media per ciascuna voce di wikipedia e 3 per la britannica). addetti ai lavori del mondo cartaceo (bibliotecari, accademici, redattori ed editori di enciclopedie classiche) considerano invece wikipedia di scarsa o nulla utilit\u00e0 quale mezzo di consultazione.\nper contro, altri ritengono wikipedia di qualit\u00e0 sufficiente in almeno alcune aree, sostenuti dal fatto che essa ha vinto un test comparativo proposto da c't, rivista tedesca di informatica. molti degli elogi le sono attribuiti per il fatto di essere sia a contenuto libero sia aperta alle modifiche di chiunque. i redattori stessi di wikipedia sono stati piuttosto attivi nel valutare, sia positivamente sia negativamente, l'enciclopedia.\nnel 2007 una forte critica \u00e8 stata mossa da robert cailliau \u2014 uno degli ideatori del web \u2014 che ha affermato che wikipedia \u00ab\u2026rappresenta proprio ci\u00f2 che non volevamo che diventasse il web\u00bb; questo perch\u00e9 wikipedia concentra in un solo \"luogo\" un gran numero di informazioni, invece nelle menti degli ideatori vi era una struttura a rete, in cui la parte tecnica, ma anche le informazioni fossero distribuite equamente sui suoi nodi, in modo che se venisse a mancare uno di questi nodi non si formasse una voragine d'informazione. di fatto wikipedia funziona molto efficacemente come un aggregatore di informazioni e notizie provenienti da numerose fonti primarie (cartacee e web) di fronte all'enorme numero di informazioni disperse nel web, cresciute con il web stesso, stimolando allo stesso tempo la condivisione del sapere in rete e il senso di responsabilit\u00e0. allo stesso tempo i difensori e fruitori ne esaltano la \"portabilit\u00e0\" rispetto alle enciclopedie cartacee, ovvero la disponibilit\u00e0 a portata di un \"click\", sebbene molte delle principali enciclopedie classiche abbiano reso disponibili edizioni virtuali.\nper questo wikipedia \u00e8 stata usata dai media, da membri della comunit\u00e0 accademica e da altri come fonte informativa principale o secondaria. alcuni organi d'informazione hanno citato le voci di wikipedia come fonte o le hanno segnalate tra le informazioni aggiuntive disponibili sul web, anche in modo reiterato. secondo gli elenchi tenuti dai contributori di wikipedia, le sue voci sono state citate con maggiore frequenza nei media di contenuto informativo, pi\u00f9 raramente in studi accademici, libri, conferenze e aule giudiziarie. ad esempio, il sito del parlamento del canada cita la voce inglese di wikipedia sui matrimoni gay tra le letture consigliate riguardo al proprio progetto di legge c-38. alcuni utenti mantengono liste (incomplete) dei casi in cui wikipedia \u00e8 stata citata come fonte.\n\n\n=== osservazioni, critiche e apprezzamenti ===\ni critici sostengono che l'accesso in scrittura a chiunque renda wikipedia un prodotto inaffidabile.\nwikipedia non contiene alcun processo formale e sistematico di revisione e, dunque, di controllo dei fatti: gli stessi contributori potrebbero non essere esperti negli argomenti di cui scrivono.\nil bibliotecario e consulente per internet philip bradley nel 2004 dichiar\u00f2 al britannico guardian di non avere intenzione di utilizzare wikipedia e di non essere \u00aba conoscenza di un solo bibliotecario che lo farebbe. il problema principale \u00e8 la mancanza di autorevolezza. per le pubblicazioni stampate, gli editori devono garantire che i loro dati siano attendibili in quanto il loro sostentamento dipende da questo. ma con qualcosa come questo, tutto ci\u00f2 perde di significato\u00bb.analogamente il direttore responsabile dell'enciclopedia britannica ted pappas disse al guardian: \u00abil presupposto di wikipedia \u00e8 che il continuo miglioramento porter\u00e0 alla perfezione. tale presupposto non \u00e8 assolutamente dimostrato\u00bb.\nnel discutere su wikipedia come fonte accademica danah boyd, ricercatrice presso la school of information management and systems (sims) dell'universit\u00e0 della california a berkeley, scrisse nel 2005 che \u00ab[wikipedia] non sar\u00e0 mai un'enciclopedia, ma conterr\u00e0 una vasta conoscenza piuttosto valida per diversi scopi\u00bb.\nalcuni articoli accademici sottoposti a revisione paritaria, come quelli pubblicati sulla rivista scientifica science, hanno riportato riferimenti a voci di wikipedia.\nl'atteggiamento del mondo scientifico verso wikipedia come strumento di consultazione non \u00e8 stato solo negativo. le voci di wikipedia sono state citate nelle enhanced perspectives (abstract delle pi\u00f9 recenti ed entusiasmanti ricerche scientifiche) disponibili on line sul sito di science.\nil primo di tali abstract ad avere un link a wikipedia fu a white collar protein senses blue light (linden, 2002), e da allora altre ne seguirono.\ntali collegamenti, tuttavia, sono proposti al lettore solo come letture supplementari e non come fonti usate dall'autore dell'articolo, e le enhanced perspectives non sono pensate per servire, esse stesse, da materiale di riferimento.\nin un articolo del 2004, the faith-based encyclopedia (l'enciclopedia basata sulla fiducia), l'ex direttore della britannica robert mchenry critic\u00f2 l'approccio wiki, sostenendo che \u00ab\u2026per quanto vicina \u2014 in qualche momento della sua vita \u2014 al raggiungimento della credibilit\u00e0, una voce di wikipedia \u00e8 sempre aperta a qualche ficcanaso poco informato o semi acculturato\u2026 l'utente che visita wikipedia per apprendere qualche argomento, per confermare qualche dato di fatto, \u00e8 piuttosto nella posizione dell'avventore di un bagno pubblico. potrebbe essere palesemente sporco, cos\u00ec che egli sa di dover fare molta attenzione, o potrebbe sembrare discretamente pulito, cos\u00ec che egli potrebbe farsi cullare dal falso senso di sicurezza. ci\u00f2 che certamente non pu\u00f2 sapere \u00e8 chi ha usato i servizi prima di lui\u00bb.\nper rispondere a tale critica, sono stati proposti metodi per indicare l'origine del materiale nelle voci di wikipedia.\nl'idea \u00e8 di fornire una provenienza della fonte su ciascun intervallo del testo di una voce e una provenienza temporale per indicarne l'annata. in questo modo il lettore pu\u00f2 conoscere \u00abchi ha usato i servizi prima di lui\u00bb e quanto tempo la comunit\u00e0 ha impiegato per elaborare e giudicare le informazioni contenute in una voce allo scopo di fornire una calibratura sul \"senso di sicurezza\". comunque, queste proposte riguardanti la provenienza sono abbastanza controverse.\nuno degli ideatori del progetto, larry sanger, nel 2004 critic\u00f2 wikipedia per la sua presunta filosofia anti-elitaria di attivo disprezzo per la competenza. il processo di redazione di wikipedia presuppone che l'esposizione di una voce a molti utenti conduca, con il tempo di per s\u00e9, all'accuratezza. facendo riferimento alla legge di linus sullo sviluppo open source, in passato sanger aveva sostenuto che \u00abdati sufficienti occhi, tutti gli errori sono superficiali\u00bb. j\u014dichi it\u014d, personaggio di spicco del mondo tecnologico, a proposito dell'autorit\u00e0 in wikipedia ha poi scritto che \u00absebbene dipenda un po' dall'argomento, l'interrogativo \u00e8 se una cosa sia con tutta probabilit\u00e0 vera quando proviene da una fonte il cui curriculum suona autorevole oppure da una fonte che sia stata esaminata da centinaia di migliaia di persone (con la capacit\u00e0 di commentare) e sia sopravvissuta\u00bb. al contrario, in un test informale sulla capacit\u00e0 di wikipedia di individuare informazioni errate, l'autore sottoline\u00f2 che il processo usato in wikipedia \u00abnon \u00e8 realmente un meccanismo in grado di verificare i fatti tanto quanto lo sarebbe un meccanismo di voto\u00bb e che un materiale che non apparisse palesemente falso verrebbe accettato come vero.\nwikipedia \u00e8 stata accusata di insufficienza nella conoscenza a causa della sua natura volontaria e di riflettere i pregiudizi sistemici dei suoi collaboratori. il redattore capo della britannica dale hoiberg ha commentato che \u00able persone scrivono di cose alle quali sono interessate, perci\u00f2 molti argomenti non vengono coperti e le notizie di attualit\u00e0 sono trattate con molto dettaglio. nell'edizione inglese di wikipedia la voce sull'uragano frances \u00e8 lunga cinque volte quella sull'arte cinese e la voce sulla soap opera coronation street \u00e8 lunga il doppio di quella sul primo ministro inglese tony blair.\u00bb l'ex redattore capo di nupedia larry sanger afferm\u00f2 nel 2004 che \u00abquando si tratta di argomenti relativamente specializzati (al di fuori degli interessi di molti collaboratori), la credibilit\u00e0 del progetto \u00e8 molto irregolare\u00bb.\nwikipedia \u00e8 stata elogiata poich\u00e9, come wiki, permette alle voci di essere aggiornate o create in risposta ad avvenimenti di attualit\u00e0. per esempio, la voce sul maremoto dell'oceano indiano nella sua edizione inglese \u00e8 stata citata spesso dalla stampa poco dopo l'episodio. i suoi redattori hanno anche affermato che wikipedia come sito web \u00e8 capace di includere voci su un numero di argomenti pi\u00f9 ampio di quanto potrebbe fare un'enciclopedia stampata.\nla rivista di informatica tedesca c't nell'ottobre 2004 ha fatto un confronto tra le enciclopedie brockhaus premium, microsoft encarta e wikipedia. alcuni esperti hanno valutato 66 voci in varie discipline. nel punteggio complessivo wikipedia ha ottenuto 3,6 punti su 5, la brockhaus premium 3,3 e microsoft encarta 3,1.\nin un'analisi sulle enciclopedie online, i professori della indiana university emigh e herring hanno poi sostenuto che \u00abwikipedia apporta miglioramenti alle tradizionali fonti di informazione, specialmente per le aree in cui \u00e8 forte, come tecnologia e avvenimenti d'attualit\u00e0\u00bb.\nalla fine del 2005 \u00e8 sorta una controversia dopo che il giornalista john seigenthaler sr. aveva notato che la sua biografia era stata vandalizzata inserendo informazioni false. ci\u00f2 ha portato alla decisione di restringere \u2013 nell'edizione di wikipedia in inglese \u2013 la possibilit\u00e0 di creare nuove voci ai soli utenti registrati.\nla rivista scientifica nature nel 2005 riportava (anche in risposta al caso seigenthaler) i risultati di uno studio comparato, secondo cui le voci scientifiche in wikipedia erano comparabili in accuratezza a quelle presenti nell'enciclopedia britannica (sull'edizione inglese di wikipedia furono riscontrati una media di 4 errori per voce contro i 3 della britannica). la ricerca di nature ha fatto notevole scalpore nei media, dai quali \u00e8 stata spesso citata come dimostrazione dell'efficacia dei progetti basati sul crowdsourcing. secondo un nuovo studio condotto nel 2012 dalla societ\u00e0 epic e da alcuni ricercatori dell'universit\u00e0 di oxford, wikipedia \u00e8 divenuta pi\u00f9 precisa, documentata e aggiornata rispetto alla britannica.tra il 28 dicembre 2005 e il 10 gennaio 2006 l'edizione in lingua italiana di wikipedia \u00e8 stata sottoposta a un esperimento da parte del settimanale l'espresso, che ha inserito volutamente quattro errori in altrettante voci dell'enciclopedia (\u00e1lvaro recoba, ugo foscolo, giovanni spadolini, georg hegel) e una voce del tutto inventata su un inesistente poeta di nome carlo zamolli. la voce \u00e1lvaro recoba \u00e8 stata corretta in poco pi\u00f9 di un'ora. la voce georg hegel dopo dieci giorni. le altre due voci contenenti gli inserimenti errati e la voce inventata sono state corrette solo dopo l'uscita del settimanale nelle edicole. come ulteriore esempio, una voce intitolata elia spallanzani, del tutto inventata, inserita l'8 gennaio 2005, non \u00e8 stata corretta fino al 19 maggio 2006; nel corso della procedura di cancellazione la voce \u00e8 stata modificata in modo da chiarire che si trattava di una biografia immaginaria.\nnel suo pamphlet sulla specializzazione, frammentazione e disgregazione del sapere lucio russo conclude:\n\n\n=== premi e riconoscimenti ===\na maggio 2004 wikipedia ha vinto due premi importanti: il primo \u00e8 un golden nica per le comunit\u00e0 digitali all'interno del prix ars electronica di linz in austria, in cui annualmente sono consegnati premi nel campo dell'arte elettronica ed interattiva, dell'animazione al computer, della cultura digitale e della musica. questo premio fu accompagnato da un finanziamento di 10.000 euro e da un invito a presenziare al pae cyberarts festival di quell'anno. il secondo \u00e8 il webby award (premio annuale per i migliori siti web) proposto dalla giuria per la categoria \"comunit\u00e0\". wikipedia \u00e8 anche stata nominata per il premio della categoria \"migliori attivit\u00e0\". nel settembre 2004 l'edizione giapponese di wikipedia ha ottenuto un premio per la creazione web dall'associazione inserzionisti del giappone. questo premio, normalmente consegnato a singole persone che si sono distinte per il loro contributo al web in giapponese, \u00e8 stato ritirato per conto del progetto da un collaboratore di lunga data.\nwikipedia ha ricevuto plausi da fonti giornalistiche quali bbc news, usa today, the economist, newsweek, businessweek, il chicago sun-times, time magazine e wired magazine.\na dicembre 2005 la wikipedia in italiano ha ricevuto due premi nell'ambito del premio www 2005, organizzato da il sole 24 ore:\n\ncome miglior sito nella categoria istruzione e lavoro;\nil premio speciale internet educational assegnato in collaborazione con il ministero per l'innovazione e le tecnologie con la motivazione: \"\u00e8 un'enciclopedia libera, frutto di un'intelligenza collettiva che esalta la condivisione del sapere e il suo libero accesso. wikipedia \u00e8 una fonte informativa in continuo divenire che consente il superamento della staticit\u00e0 dei tradizionali supporti enciclopedici cartacei e che \u00e8 sottoposta ad una costante opera di monitoraggio/revisione effettuata dagli utenti stessi.\"nell'edizione 2007 dello stesso premio si \u00e8 aggiudicata la categoria portali, siti di informazione & community.nel 2008 a wikipedia \u00e8 stato conferito il premio quadriga.\nnel 2009 il lancio di wikipedia (avvenuto nel 2001) \u00e8 stato inserito da webby awards nei 10 momenti pi\u00f9 importanti per internet nell'ultimo decennio (2000-2009).wikipedia \u00e8 riconosciuta dal guinness world records (guinness dei primati) come la pi\u00f9 grande enciclopedia online e come la pi\u00f9 grande enciclopedia in assoluto.\n\n\n== onorificenze ==\n\n\n== note ==\n\n\n== bibliografia ==\nin italianopeter burke, dall'enciclop\u00e9die a wikipedia, il mulino, 2013, isbn 978-88-15-24457-4\n jane koblas, oltre wikipedia. i wiki per la collaborazione e l'informazione, sperling & kupfer, 2007, isbn 88-200-4277-0.\n andrew lih la rivoluzione di wikipedia, 2010, codice edizioni, isbn 978-88-7578-151-4.\n cristina ortolani, wikipedia. l'enciclopedia sul web, ialweb, 2007, isbn 88-89563-22-2.\n wikipedia: il caos e l'ordine, in n+1, giugno 2006.\n luciano paccagnella, la gestione della conoscenza nella societ\u00e0 dell'informazione: il caso di wikipedia, in rassegna italiana di sociologia, il mulino, 2007,  pp. 653-680.\n colleen reilly, teaching wikipedia as a mirrored technology, in first monday, vol. 16, n. 1, 3 gennaio 2011.\ndon tapscott, anthony d. williams. wikinomics. la collaborazione di massa che sta cambiando il mondo, etas, collana economia e storia economica, 2007, isbn 978-88-453-1384-4in altre lingue(en) phoebe ayers, charles matthews, how wikipedia works: and how you can be a part of it, no starch press, settembre 2008,  p. 507, isbn 978-1-59327-176-3 (archiviato dall'url originale il 5 febbraio 2009).\n(en) john broughton, wikipedia: the missing manual, o'reilly media, marzo 2008,  p. 502, isbn 978-0-596-51516-4.\n(en)  l. buriol, c. castillo, d. donato, s. leonardi, s. millozzi.  temporal analysis of the wikigraph (pdf), in proc. of the web intelligence conference, hong kong, 2006 (archiviato dall'url originale il 15 giugno 2007).\n(en)  a. capocci, v. servidio, f. colaiori, l. buriol, d. donato, s. leonardi, g. caldarelli. preferential attachment in the growth of social networks: the case of wikipedia (pdf), phys. rev. e, 74:036116, 2006\n(en)  jim giles. internet encyclopaedias go head to head, nature, 438:900\u2013901, 2005\n(de)  kurt jansson. wikipedia. die freie enzyklop\u00e4die. lettura al 19 chaos communications congress (19c3), berlino, 27 dicembre 2002.\n(en)  a. lih. wikipedia as participatory journalism: reliable sources? (pdf), in proc. 5th international symposium on online journalism, austin, texas, 2004\n(en)  oded nov. what motives wikipedians?, in communications of the acm, november 2007/vol. 50, no. 11\n(fr) guillaume paumier, florence devouard, wikip\u00e9dia, d\u00e9couvrir, utiliser, contribuer, presses universitaires de grenoble, gennaio 2009,  p. 80, isbn 978-2-7061-1495-3.\n(en)  melanie remy. wikipedia: the free encyclopedia. online information review. v.26, n.6, 2002, pp. 434.\n(en)  larry sanger,  the early history of nupedia and wikipedia: a memoir, in slashdot. url consultato il 23 maggio 2007.\n(en)  b. stvilia, m. b. twidale, l. c. smith, l. gasser.  assessing information quality of a community-based encyclopedia (pdf) (pdf), in proc. iciq 2005, cambridge, 2005,  pp. 442-454 (archiviato dall'url originale il 20 agosto 2007), ma\n(en)  f. b. viegas, m. wattenberg e k. dave. studying cooperation and conflict between authors with history flow visualizations (pdf). in proceedings of sigchi, pages 575\u2014582, vienna, austria, 2004. acm press.\n(en)  j. voss. measuring wikipedia (pdf), in proc. issi 2005, stoccolma, 2005\n(en)  d. m. wilkinson e b. a. huberman, assessing the value of cooperation in wikipedia (pdf), laboratori hewelett packard, palo alto, california, 22 febbraio 2007\n(en)  antonella elia, cogitamus ergo sumus. web 2.0 encyclopaedi@s: the case of wikipedia, roma, aracne, 2008. isbn 978-88-548-1719-7\n(en)  axel bruns, blogs, wikipedia, second life and beyond: from production to produsage, new york, lang, 2008. isbn 978-0-8204-8866-0\n(de)  thomas wozniak, j\u00fcrgen nemitz, uwe rohwedder, wikipedia und geschichtswissenschaft, walter de gruyter gmbh & co kg, 2015\n\n\n== voci correlate ==\n\n\n== altri progetti ==\n\n wikisource contiene una pagina dedicata a wikipedia\n wikiquote contiene citazioni di o su wikipedia\n wikizionario contiene il lemma di dizionario \u00abwikipedia\u00bb\n wikimedia commons contiene immagini o altri file su wikipedia wikinotizie contiene l'articolo intervista a jimbo wales a proposito di wikipedia, 22 febbraio 2006 wikinotizie contiene l'articolo wikipedia cambia licenza, 5 novembre 2008 wikinotizie contiene l'articolo regno unito: censurata wikipedia per un album del 1976, 8 dicembre 2008 wikinotizie contiene l'articolo wikilove approda su wikipedia, render\u00e0 l'enciclopedia un po' pi\u00f9 \"social\", 25 giugno 2011 wikinotizie contiene l'articolo wikipedia chiusa per protesta contro il ddl intercettazioni, 4 ottobre 2011\n\n\n== collegamenti esterni ==\n\n(mul) sito ufficiale, su wikipedia.org. \n wikipedia, su treccani.it \u2013 enciclopedie on line, istituto dell'enciclopedia italiana. \n wikipedia, su sapere.it, de agostini. \n(en) wikipedia, su enciclopedia britannica, encyclop\u00e6dia britannica, inc. \n(en) opere riguardanti wikipedia, su open library, internet archive. \n(en) sito di segnalazione bug, su phabricator.wikimedia.org. \n(en) wikipedia, su imdb, imdb.com. \nwikimedia foundation\nmeta-wiki\n(en) articoli scientifici che parlano di wikipedia, su it.citeulike.org (archiviato dall'url originale il 19 maggio 2011).\n(en) edit anonimi da parte di organizzazioni note, in wikiscanner (archiviato dall'url originale l'8 aprile 2012)."