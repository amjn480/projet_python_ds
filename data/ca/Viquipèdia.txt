"la viquip\u00e8dia (angl\u00e8s: wikipedia) \u00e9s una enciclop\u00e8dia lliure mantinguda per la fundaci\u00f3 wikimedia, una organitzaci\u00f3 sense \u00e0nim de lucre. va ser creada el gener del 2001 per jimmy wales i larry sanger, i actualment \u00e9s l'obra de refer\u00e8ncia m\u00e9s gran i popular a internet. els seus articles (dels quals 6.397.461 en angl\u00e8s i 740.793 en catal\u00e0 el 24 de desembre del 2023) han estat escrits col\u00b7laborativament per usuaris d'arreu del m\u00f3n, i la majoria poden ser editats per qualsevol persona que pugui accedir a la web.les cr\u00edtiques a la viquip\u00e8dia se centren en el fet que per sistema cont\u00e9 prejudicis i inconsist\u00e8ncies i la seva norma d'afavorir el consens per damunt de les credencials en el seu proc\u00e9s editorial. tamb\u00e9 se centren en la seva fiabilitat. algunes altres cr\u00edtiques se centren en la seva susceptibilitat al vandalisme o que s'hi afegeixi informaci\u00f3 no verificada. tanmateix, altres treballs defensen que el vandalisme normalment es rectifica r\u00e0pidament.jonathan dee, del new york times, i andrew lih, en el 5\u00e8 simposi internacional sobre el periodisme en l\u00ednia, han citat la import\u00e0ncia de la viquip\u00e8dia, no nom\u00e9s com a refer\u00e8ncia enciclop\u00e8dica sin\u00f3 tamb\u00e9 com a font de not\u00edcies actualitzada regularment.\nquan la revista time va donar el premi \"persona de l'any 2006\" a \"you\", va recon\u00e8ixer la reeixida de la col\u00b7laboraci\u00f3 en l\u00ednia, va citar la viquip\u00e8dia com un dels tres exemples dels serveis \"web 2.0\", juntament amb youtube i myspace.l'edici\u00f3 en catal\u00e0 / valenci\u00e0 de l'enciclop\u00e8dia lliure m\u00e9s gran del m\u00f3n va ser la tercera a crear-se, el 16 de mar\u00e7 de 2001, i t\u00e9 l'honor de ser la primera que va contenir articles en llengua no anglesa. la viquip\u00e8dia alemanya, per exemple, es va crear minuts abans, per\u00f2 no va disposar d'articles en el seu idioma fins mesos despr\u00e9s. actualment hi ha versions de la viquip\u00e8dia en m\u00e9s de 325 lleng\u00fces, per\u00f2 nom\u00e9s 314 estan actives (febrer 2022), i el conjunt de viquip\u00e8dies tenen m\u00e9s de 36.190.141 articles (octubre 2015) i reben m\u00e9s de 8.000 milions de visites cada mes (dades del 2014).\n\n\n== etimologia ==\nla paraula wikipedia, nom propi encunyat originalment pels creadors de la versi\u00f3 en angl\u00e8s a comen\u00e7ament de 2001 i adaptat al catal\u00e0 com a viquip\u00e8dia, \u00e9s un neologisme a partir del hawai\u00e0 wiki i el grec pedia, literalment \u00abeducaci\u00f3 r\u00e0pida\u00bb, amb el significat d'enciclop\u00e8dia amb sistema wiki o enciclop\u00e8dia d'actualitzaci\u00f3 r\u00e0pida.\nel nom pels sistemes wiki es va adoptar per primera vegada a wikiwikiweb per similitud amb world wide web i wiki-wiki bus, l'autob\u00fas llan\u00e7adora de l'aeroport de honolulu. wiki en hawai\u00e0 vol dir \u00abr\u00e0pid\u00bb i la duplicaci\u00f3 en les lleng\u00fces polin\u00e8sies \u00e9s un augmentatiu, \u00abmolt r\u00e0pid\u00bb. el sufix \u00ab-p\u00e8dia\u00bb s'utilitza en formacions de paraules cultes com enciclop\u00e8dia, logop\u00e8dia o ortop\u00e8dia. prov\u00e9 del grec cl\u00e0ssic paideia (\u03c0\u03b1\u03af\u03b4\u03b5\u03b9\u03b1) que vol dir \u00abeducaci\u00f3\u00bb o \u00abensenyament\u00bb.\naltres lleng\u00fces que tamb\u00e9 van usar el nom wikipedia van ser, entre altres: alemany, asturi\u00e0, bret\u00f3, castell\u00e0, cors, dan\u00e8s, euskera, filip\u00ed, finland\u00e8s, gallec, neerland\u00e8s, indonesi, island\u00e8s, itali\u00e0, nauru\u00e0, noruec, polon\u00e8s, roman\u00e8s, sicili\u00e0, somali, suahili i suec.\n\n\n== hist\u00f2ria ==\nel 9 de mar\u00e7 de 2000 jimmy wales va crear nupedia, un projecte d'enciclop\u00e8dia lliure basat en un ambici\u00f3s proc\u00e9s de revisi\u00f3 per parells, dissenyat per fer els seus articles d'una qualitat comparable a la de les enciclop\u00e8dies professionals gr\u00e0cies a la participaci\u00f3 d'erudits (principalment doctorands i acad\u00e8mics), als quals es proposava de col\u00b7laborar de manera no remunerada. la p\u00e0gina web va tenir la col\u00b7laboraci\u00f3 de l'empresa recaptadora bomis, a m\u00e9s de richard stallman, qui va proposar el canvi a la llic\u00e8ncia p\u00fablica general de gnu, des de l'antiga nupedia open content license.a causa del lent avan\u00e7ar del projecte, el 2001 es va crear un wiki (anomenat usemod) lligat a nupedia, la finalitat inicial de la qual era agilitar la creaci\u00f3 d'articles de forma paral\u00b7lela, abans que aquests passessin al sistema de revisi\u00f3 per a experts. existeix una certa pol\u00e8mica entre els fundadors de nupedia sobre qui va proposar originalment la idea d'utilitzar un wiki a jimmy wales si larry sanger o b\u00e9 una tercera persona, per\u00f2 el cas \u00e9s que l'\u00e8xit d'aquell \"petit projecte paral\u00b7lel\" (wikipedia) va acabar eclipsant la nupedia, que va deixar de funcionar el 2003.\nel projecte viquip\u00e8dia es va engegar el 15 de gener de 2001. l'article m\u00e9s antic que es pot trobar a wikipedia \u00e9s uuu del 16 de gener de 2001 a la versi\u00f3 anglesa; consistia en tres enlla\u00e7os cap a tres articles sobre el regne unit, estats units i uruguai. se'n poden consultar els detalls a l'historial de la p\u00e0gina corresponent de la viquip\u00e8dia anglesa.\nlarry sanger, editor responsable de la nupedia, va passar a col\u00b7laborar amb la viquip\u00e8dia i va treballar activament amb l'organitzaci\u00f3 i directrius del projecte, marxant-ne el 2002. aquell any, la viquip\u00e8dia abastava 26 idiomes, 46 el 2003 i 161 a final de 2004. viquip\u00e8dia i nupedia coexistiren fins a l'extinci\u00f3 de la segona, l'any 2003.el 20 de setembre de 2004, la viquip\u00e8dia va aconseguir un mili\u00f3 d'articles en 100 idiomes. el 2007, la versi\u00f3 en angl\u00e8s va superar els 2 milions d'articles, convertint-se en l'enciclop\u00e8dia amb major nombre d'articles de la hist\u00f2ria i superant en aquest aspecte a la yongle dadian de l'any 1407, en xin\u00e8s, que va sostenir el r\u00e8cord durant diversos segles. a causa de la seva popularitat i senzillesa, l'oxford english dictionary va acceptar el terme wiki a principi del 2007.s'han iniciat diversos altres projectes d'enciclop\u00e8dia amb format wiki, en gran part sota una filosofia diferent de l'obertura i el model editorial del \u00abpunt de vista neutral\u00bb desenvolupat per la viquip\u00e8dia. per exemple, wikinfo, un portal web, no requereix un punt de vista neutral i permet la investigaci\u00f3 original. tamb\u00e9 hi va haver nous projectes inspirats en wikipedia - com ara citizendium, scholarpedia, conservapedia, i knol de google - on alguns dels aspectes que s\u00f3n fonamentals en la viquip\u00e8dia s'aborden de manera diferent, com les pol\u00edtiques de revisi\u00f3 per parells, la recerca original, i la publicitat comercial.\n\n\n=== antecedents ===\nla viquip\u00e8dia \u00e9s una versi\u00f3 electr\u00f2nica de les enciclop\u00e8dies en paper. els primers passos en la utilitzaci\u00f3 de ginys autom\u00e0tics que superessin la impremta com a mitj\u00e0 m\u00e9s flexible i pr\u00e0ctic d'acc\u00e9s als continguts enciclop\u00e8dics es produeixen en la d\u00e8cada dels anys trenta amb la novel\u00b7la de ficci\u00f3 d'h. g. wells el cervell del m\u00f3n (1937) i la visi\u00f3 futurista memex, de vannevar bush, d'utilitzar microfilms per a emmagatzemar tota la informaci\u00f3 rellevant d'una persona (idea exposada posteriorment en la seva obra de 1945 as we may think). una altra feta important va ser el projecte xanadu (1960) de ted nelson.\namb el desenvolupament d'internet s'han produ\u00eft molts intents de desenvolupament d'enciclop\u00e8dies en l\u00ednia. el l\u00edder del moviment de programari lliure, richard stallman, va proposar el 1999 la creaci\u00f3 d'una \"enciclop\u00e8dia lliure i universal\" i va qualificar el naixement de la viquip\u00e8dia com una not\u00edcia emocionant. des del portal de la fundaci\u00f3 del programari lliure es convida els usuaris a visitar i contribuir a la viquip\u00e8dia.\n\n\n== marca corporativa ==\n\n\n=== evoluci\u00f3 inicial del logo de la viquip\u00e8dia ===\nla primera imatge utilitzada a la viquip\u00e8dia va ser la bandera nord-americana, posada per jimbo wales de manera prec\u00e0ria i sense intenci\u00f3 que la mateixa assum\u00eds la condici\u00f3 de logo del projecte. de tota manera, el fet va aixecar algunes cr\u00edtiques sobre etnocentrisme.pocs dies despr\u00e9s es va dissenyar el primer logotip de la viquip\u00e8dia, conegut com el wiki logo nupedia, que marcaria el desenvolupament del projecte, com una eina auxiliar de nupedia. atribu\u00eft err\u00f2niament a stephen gilbert, el seu autor en realitat no est\u00e0 identificat. el logotip es va instal\u00b7lar el mar\u00e7 del 2001.\naquell logo est\u00e0 fet mitjan\u00e7ant la superposici\u00f3 d'una frase de l'escriptor i matem\u00e0tic angl\u00e8s lewis carroll sobre un cercle, usant l'efecte d'ull de peix per a simular una esfera. la frase \u00e9s una cita en angl\u00e8s presa de euclid and his modern rivals (euclides i els seus rivals moderns) de lewis carroll (prefaci, p\u00e0g. x), que diu:\n\n\n=== la wikiesfera ===\ndes dels seus inicis el 2001, la viquip\u00e8dia ha utilitzat diferents marques corporatives. l'element com\u00fa en totes \u00e9s una esfera inscrita com a forma central, que simbolitza el m\u00f3n i el coneixement.\nel 2003, es va adoptar mitjan\u00e7ant una votaci\u00f3 internacional l'\u00fas d'una esfera incompleta, coneguda com a wikiesfera, composta per peces d'un trencaclosques amb fragments d'escriptura en diferents idiomes, simbolitzant la condici\u00f3 d'\u00abobra en construcci\u00f3\u00bb que t\u00e9 la viquip\u00e8dia. el disseny en forma de trencacaps esf\u00e8ric incomplet va patir posteriorment algunes modificacions, com la substituci\u00f3 dels fragments d'escriptura per lletres i altres signes de diferents alfabets.\n\nla den\u00fancia de diversos errors i inconsist\u00e8ncies en els s\u00edmbols inclosos en la wikiesfera i la possibilitat de dissenyar una imatge animada o fotorealista va impulsar diversos editors de la viquip\u00e8dia a obrir un debat sobre la possibilitat de realitzar modificacions en l'element gr\u00e0fic. com a conseq\u00fc\u00e8ncia, i despr\u00e9s de la tasca realitzada a trav\u00e9s d'una iniciativa de la fundaci\u00f3 wikimedia costat de milers de voluntaris per a modificar la interf\u00edcie de l'enciclop\u00e8dia, el dibuix de la wikiesfera va ser reempla\u00e7at en 2010 per un renderitzat d'una esfera tridimensional, en qu\u00e8 alguns s\u00edmbols de les peces de trencacaps van ser reempla\u00e7ats per altres i es van afegir s\u00edmbols de m\u00e9s idiomes, alhora que es va canviar la tipografia de l'element denominatiu (\u00abviquip\u00e8dia, l'enciclop\u00e8dia lliure\u00bb) a linux libertine.cada viquip\u00e8dia \u00e9s aut\u00f2noma i t\u00e9 facultats per a triar la marca que la identifiqui. a partir de 2003, totes han adoptat b\u00e0sicament la mateixa, amb l'element denominatiu \u00abwikipedia, the free encyclopedia\u00bb (\u00abviquip\u00e8dia, l'enciclop\u00e8dia lliure\") tradu\u00eft a l'idioma en qu\u00e8 s'escriu cadascuna. les marques han estat realitzades volunt\u00e0riament i gratu\u00eftament per usuaris de la viquip\u00e8dia, i els seus drets pertanyen a la fundaci\u00f3 wikimedia.\n\n\n== caracter\u00edstiques ==\nel lema de la viquip\u00e8dia \u00e9s \u00abl'enciclop\u00e8dia lliure que qualsevol pot editar\u00bb i, segons paraules del seu cofundador jimmy wales, el projecte constitueix \"un esfor\u00e7 per a crear i distribuir una enciclop\u00e8dia lliure, de la m\u00e9s alta qualitat possible, a cada persona del planeta, en el seu idioma\", per a aconseguir \"un m\u00f3n en el qual cada persona del planeta tingui acc\u00e9s lliure a la suma de tot el saber de la humanitat\". el lloc web wikipedia.org es desenvolupa fent \u00fas d'un programari wiki (terme originalment usat per al wikiwikiweb), i t\u00e9 un llibre d'estil amb directrius a seguir per a mantenir una certa qualitat i coher\u00e8ncia en els articles. una d'aquestes directrius \u00e9s, per exemple, que el t\u00edtol de l'article ha d'apar\u00e8ixer en negreta a la primera oraci\u00f3 d'aquest. quan cal establir noves directrius, els usuaris proposen les diverses possibilitats i en parlen fins a arribar a un consens. aleshores, la nova decisi\u00f3 s'inclou en el llibre d'estil.\nsegons un estudi de la revista nature el 2007, \u00abviquip\u00e8dia assoleix l'enciclop\u00e8dia brit\u00e0nica\u00bb en qualitat, encara que hi ha controv\u00e8rsia sobre aquest subjecte, l'enciclop\u00e8dia brit\u00e0nica va rebutjar la manera d'avaluar el contingut de totes dues enciclop\u00e8dies emprada per nature i aquesta revista va respondre que el sistema d'avaluaci\u00f3 s'havia anunciat clarament: estudiants independents van analitzar una selecci\u00f3 d'articles i van triar-ne els millors sense saber-ne la proced\u00e8ncia.existeixen tres caracter\u00edstiques essencials del projecte viquip\u00e8dia que defineixen conjuntament la seva funci\u00f3 en la web:\n\n\u00e9s una enciclop\u00e8dia, entesa com a suport que permet la compilaci\u00f3, l'emmagatzematge i la transmissi\u00f3 de la informaci\u00f3 de manera estructurada.\n\u00e9s un wiki, de manera que, amb petites excepcions, pot ser editada per qualsevol.\n\u00e9s de contingut obert.les contribucions an\u00f2nimes s\u00f3n poques en comparaci\u00f3 amb les contribucions dels usuaris registrats.\nen un estudi de la universitat carnegie mellon i el palo alto research center sobre les grans categories d'articles a la viquip\u00e8dia en angl\u00e8s des de juliol de 2006 fins a maig de 2010, els resultats van ser els seg\u00fcents:\ncultura i art 30%\nbiografies i personatges: 15%\ngeografia i llocs: 14%\nsociologia: 12%\nhist\u00f2ria i esdeveniments: 11%\nnaturalesa i psicologia: 9%\ntecnologia i ci\u00e8ncies aplicades: 4%\nreligi\u00f3: 2%\nsalut: 2%\nmatem\u00e0tiques: 1%\npensament i filosofia: 1%un estudi publicat el 2014 trob\u00e0 que els articles sobre la regi\u00f3 nord-africana i d'orient mitj\u00e0 estan infrarepresentats a la viquip\u00e8dia fins i tot a la viquip\u00e8dia en \u00e0rab.alguns projectes, com el de la stanford encyclopedia of philosophy, o el de l'ara abandonada nupedia, han usat normes editorials tradicionals i d'autoria d'articles tipus \u00abescriptura per a experts\u00bb. ocasionalment es troben llocs web com h2g2 o everything2 que segueixen unes regles generals preestablertes, on els articles nom\u00e9s poden ser redactats i controlats per cada persona de forma individual.\nprojectes com viquip\u00e8dia, susning.nu i l'enciclop\u00e8dia libre s\u00f3n wikis en els quals els articles s\u00f3n desenvolupats per nombrosos autors, i no hi ha un criteri de revisi\u00f3 formal. viquip\u00e8dia \u00e9s l'enciclop\u00e8dia m\u00e9s gran quant a nombre d'articles o paraules mai escrites. al contrari del que passa amb moltes altres, el seu contingut est\u00e0 alliberat sota llic\u00e8ncies de contingut obert.\nviquip\u00e8dia disposa d'un conjunt de normes d'admissibilitat que ajuden a discriminar quina informaci\u00f3 s'hi pot incloure o no. aquestes regles s'utilitzen per a resoldre disputes relatives a afegir, revisar, transferir a un projecte germ\u00e0, o esborrar articles.\n\n\n=== contingut multim\u00e8dia ===\nmalgrat que la fundaci\u00f3 wikimedia prefereix que el contingut multim\u00e8dia es carregue a la p\u00e0gina web de wikimedia commons, permet que tamb\u00e9 es fa\u00e7a a les p\u00e0gines de les diferents viquip\u00e8dies. per a afavorir el fet que aquests continguts estiguen disponibles m\u00e9s f\u00e0cilment per als projectes en qualsevol llengua, la viquip\u00e8dia en catal\u00e0 ja no permet que s'hi carreguin arxius que s'acceptarien a commons (arxius de contingut lliure). d'altra banda, hi ha viquip\u00e8dies, com l'anglesa, que permeten l'\u00fas d'il\u00b7lustracions amb drets d'autor gr\u00e0cies al fair use (\u00fas raonable), perm\u00e8s en la legislaci\u00f3 dels estats units d'am\u00e8rica. la viquip\u00e8dia en catal\u00e0 \u00e9s m\u00e9s restrictiva, i accepta els continguts no lliures quan no hi ha cap altra opci\u00f3 similar i aquests continguts s\u00f3n necessaris per a comprendre una explicaci\u00f3. no s'accepten si l'objectiu \u00e9s purament decoratiu i s'eviten en el cas de persones vives.\n\n\n=== lleng\u00fces en qu\u00e8 s'edita ===\nl'agost de 2016, la viquip\u00e8dia englobava 291 edicions \u00abactives\u00bb en diferents idiomes. les cinc edicions amb m\u00e9s articles s\u00f3n, en ordre descendent, angl\u00e8s, cebu\u00e0, suec, alemany i franc\u00e8s. en total, a l'inici de 2021 la viquip\u00e8dia t\u00e9 306 edicions actives i 10 inactives de lleng\u00fces en diversos estats de desenvolupament, i que totalitzen m\u00e9s de 40 milions d'articles.cada edici\u00f3 treballa de manera independent, no est\u00e0 obligada a incloure el contingut d'edicions en altres idiomes i nom\u00e9s ha de respectar normes globals com ara la de mantenir un \u00abpunt de vista neutral\u00bb. tanmateix, alguns articles i imatges es comparteixen entre les diverses edicions de la viquip\u00e8dia o mitjan\u00e7ant el dip\u00f2sit a wikimedia commons, i es demanen traduccions organitzades d'articles d'edicions en altres idiomes. els articles tradu\u00efts representen nom\u00e9s una petita part del total en qualsevol dels idiomes.\nla llista seg\u00fcent presenta les vint edicions m\u00e9s grans, ordenades per nombre d'articles. les xifres d'articles s\u00f3n actuals, mentre la llista de les edicions va ser actualitzada el 14 de gener de 2021.\nmoltes edicions de la viquip\u00e8dia utilitzen bots per a la creaci\u00f3 autom\u00e0tica d'esbossos, de manera que el nombre d'articles no \u00e9s necess\u00e0riament una refer\u00e8ncia v\u00e0lida pel que fa al seu estat o qualitat. una categoritzaci\u00f3 diferent seria la mitjana de mida per article, aix\u00ed, una viquip\u00e8dia amb nombrosos articles de tot just uns pocs octets seria situada per sota d'una altra amb menys entrades per\u00f2 m\u00e9s treballades. tamb\u00e9 cal tenir en compte que moltes viquip\u00e8dies, com ara la russa, la japonesa, la xinesa i l'hebrea usen alfabets no llatins, sil\u00b7labaris o sistemes d'ideogrames, cosa que augmenta la mida de les bases de dades.\n\n\n=== edici\u00f3 ===\nla viquip\u00e8dia va ser creada amb la idea que la col\u00b7laboraci\u00f3 entre usuaris permet\u00e9s la millora dels articles, i aix\u00ed produir textos de qualitat, de manera similar que altres projectes de desenvolupament d'aplicacions lliures. en l'edici\u00f3 en catal\u00e0, qualsevol persona t\u00e9 la possibilitat de crear un article nou i gaireb\u00e9 qualsevol visitant pot editar-ne el contingut, a excepci\u00f3 dels articles que es troben protegits. nogensmenys, en l'anglesa els usuaris no registrats no poden comen\u00e7ar articles des de zero.\nels canvis realitzats en un article s\u00f3n visibles de manera instant\u00e0nia sense passar una revisi\u00f3, per la qual cosa poden contenir errors o contrasentits. les edicions alemanya i hongaresa s\u00f3n, per\u00f2, una excepci\u00f3. l'edici\u00f3 alemanya est\u00e0 provant actualment un sistema per a presentar \"versions estables\" als lectors, d'aquesta manera nom\u00e9s es veu l'\u00faltima edici\u00f3 revisada. la viquip\u00e8dia en angl\u00e9s tamb\u00e9 es proposa de desenvolupar un sistema similar. en comptes de prohibir de crear als usuaris an\u00f2nims o als nous l'edici\u00f3 d'articles amb tend\u00e8ncia a ser vandalitzats, jimmy wales va dir a la british broadcasting corporation que la viquip\u00e8dia en angl\u00e8s permetria \"l'edici\u00f3 d'articles que estan protegits o semiprotegits des de fa anys\". el sistema de \"canvis pendents\" es va introduir el 15 de juny, i s'aplica nom\u00e9s a alguns articles propensos al vandalisme. un editor confirmat de la viquip\u00e8dia en angl\u00e8s ha de confirmar aquestes edicions abans de publicar-les. wales va dir que aquest sistema selectiu \u00e9s preferible al que s'aplica en la viquip\u00e8dia en alemany, que no \u00e9s \"ni necessari ni desitjable\". va afegir que els administradors de la viquip\u00e8dia en alemany \"veuran de prop el funcionament del sistema de la viquip\u00e8dia en angl\u00e8s, i estic segur que finalment es proposaran d'adoptar el mateix sistema si els resultats s\u00f3n bons\".els canvis en els articles s\u00f3n visibles en el seu historial d'edicions. habitualment, una part de les edicions s\u00f3n vand\u00e0liques - de contingut no relacionat amb la viquip\u00e8dia o amb informaci\u00f3 falsa -, i de vegades editors amb punts de vista oposats produeixen guerres d'edicions. aquestes es produeixen quan dos o m\u00e9s editors entren en un cicle de reversions m\u00fatues a causa de disputes causades per difer\u00e8ncies d'opini\u00f3 sobre el contingut de l'article. cal no confondre vandalisme (que sovint afecta una sola vegada un article o articles) amb guerra d'edicions, la qual afecta repetides vegades un mateix article en un breu per\u00edode.\ncada edici\u00f3 t\u00e9 un grup d'administradors, la principal funci\u00f3 dels quals \u00e9s tant de fer manteniment com d'esborrar articles, blocar v\u00e0ndals i altres funcions. l'edici\u00f3 amb m\u00e9s administradors \u00e9s l'anglesa, amb un total de m\u00e9s de 1700 a l'octubre del 2010. els administradors de la viquip\u00e8dia poden prendre diverses mesures per a evitar el vandalisme, com ara protegir els articles per a permetre que nom\u00e9s els usuaris registrats puguen modificar-los.\n\n\n== normes ==\nla viquip\u00e8dia t\u00e9 una s\u00e8rie de normes que s\u00f3n establertes pels mateixos participants en el projecte. cada edici\u00f3 de la viquip\u00e8dia adopta les seves pr\u00f2pies pol\u00edtiques, encara que algunes s\u00f3n comuns a totes. tan bon punt la comunitat aconsegueix el consens sobre l'aplicaci\u00f3 d'una norma, tots els editors estan obligats a respectar-la.\nalgunes d'aquestes pol\u00edtiques s\u00f3n:\n\na causa de la diversitat i nombre de participants i ideologies, provinents de totes les parts del m\u00f3n, viquip\u00e8dia intenta de construir els seus articles de la manera m\u00e9s exhaustiva possible. l'objectiu no \u00e9s escriure articles des d'un \u00fanic punt de vista, sin\u00f3 presentar obertament cada postura sobre un cert tema.\nse segueix una s\u00e8rie de convencions pel que fa al nomenament d'articles, triant preferentment la versi\u00f3 m\u00e9s comunament utilitzada en la seva respectiva llengua.\nles discussions sobre el contingut i edici\u00f3 d'un article s'esdevenen a les p\u00e0gines de discussi\u00f3 i no en l'article mateix.\nhi ha un nombre de temes que resulten exclosos de la viquip\u00e8dia per a no constituir articles enciclop\u00e8dics estrictament parlant. per exemple, la viquip\u00e8dia no cont\u00e9 definicions de diccionari (com ara verbs, adjectius, etc.), que s\u00ed que podr\u00edeu trobar al viccionari.\n\n\n=== neutralitat del contingut ===\nla neutralitat \u00e9s un dels cinc pilars de la viquip\u00e8dia. \u00e9s un fet com\u00fa que algunes persones es vegin de certa manera ofeses per posicionaments pol\u00edtics o punts de vista que contrasten o xoquen amb les seves opinions formades. aquest \u00e9s el motiu pel qual es mira de fomentar entre els editors de la viquip\u00e8dia l'esfor\u00e7 per a mantenir la neutralitat en el contingut dels articles. els articles que poden ser controvertits o abordats des de diversos punts de vista han de ser neutrals i exposar \"de manera equ\u00e0nime tots els punts de vista, segons la seva import\u00e0ncia\". en aquests casos cal tenir encara m\u00e9s cura citant fonts fiables i independents, evitar les opinions personals i deixar clar, si escau, \"el que \u00e9s fet acceptat, i el que \u00e9s opini\u00f3, creen\u00e7a, o hip\u00f2tesi no verificada\".a m\u00e9s, les llic\u00e8ncies de contingut lliure garanteixen que l'esmentat contingut pugui ser reeditat el nombre de vegades que sigui necessari i per qualsevol persona si el prop\u00f2sit de l'edici\u00f3 n'\u00e9s la millora.\n\n\n=== llic\u00e8ncia dels continguts ===\nel contingut textual est\u00e0 sota les llic\u00e8ncies gnu i creative commons, la darrera versi\u00f3 de les quals es va actualitzar per mitj\u00e0 d'una votaci\u00f3 entre el 12 d'abril i el 3 de maig de 2009. mitjan\u00e7ant el lema l'enciclop\u00e8dia lliure s'entenia, a la manera del programari lliure, com un producte de distribuci\u00f3 gratu\u00efta i sense restriccions. aix\u00ed, tamb\u00e9 es considera programari per la codificaci\u00f3 de mediawiki, sota gpl. aquesta redistribuci\u00f3 presenta el requisit que ha de ser acreditada, \u00e9s a dir, cal esmentar la seva atribuci\u00f3. a m\u00e9s a m\u00e9s, com que la llic\u00e8ncia inclou el terme \"comparteix igual\", cal conservar aquesta llic\u00e8ncia (o una altra semblant) per a evitar la seva protecci\u00f3 de distribuci\u00f3. tanmateix, s'havia estat treballant en el canvi a llic\u00e8ncies creative commons, perqu\u00e8 la gfdl, inicialment dissenyada per a manuals de programari, no \u00e9s adequada per a treballs de refer\u00e8ncia en l\u00ednia i perqu\u00e8 les dues llic\u00e8ncies s\u00f3n incompatibles.a cada autor, editor o il\u00b7lustrador que contribueix a l'enciclop\u00e8dia sempre se li atribueixen els drets d'autor segons la convenci\u00f3 de berna. un autor tamb\u00e9 pot copiar contingut d'un altre amb el perm\u00eds corresponent (sobretot en el cas de contingut amb llic\u00e8ncia lliure), per\u00f2 no podr\u00e0 utilitzar un contingut que en prohibeix la distribuci\u00f3, reproducci\u00f3 o modificaci\u00f3 d'una manera il\u00b7l\u00edcita, perqu\u00e8 aix\u00f2 en limitaria la utilitzaci\u00f3 amb seguretat i comportaria problemes amb les pol\u00edtiques. per aix\u00f2, en la viquip\u00e8dia en angl\u00e8s pot apar\u00e8ixer qualsevol imatge il\u00b7lustrativa sempre que ho faci de manera l\u00edcita.\n\n\n=== protecci\u00f3 de dades ===\nsegons la fundaci\u00f3, la privacitat de la informaci\u00f3 \u00e9s tan important com la prevenci\u00f3 de vandalisme. creative commons, per la seva part, no garanteix el contingut pels drets d'imatge. a wikipedia s'ha pres la mesura d'eliminar informaci\u00f3 per via de supressors que disposen d'eines per a eliminar informaci\u00f3 confidencial publicada il\u00b7l\u00edcitament. d'aquesta manera s'eliminen les edicions insultants o il\u00b7l\u00edcites i s'eviten sobrec\u00e0rregues confuses en l'historial de l'article.\n\n\n== cr\u00edtiques ==\ndos dels principals motius pels quals la viquip\u00e8dia \u00e9s criticada pel que fa a l'exactitud i fiabilitat dels seus continguts s\u00f3n la persist\u00e8ncia de detalls erronis dif\u00edcils de detectar (imprecisions no necess\u00e0riament malintencionades, per\u00f2 que poden romandre en un article molt de temps), i la tend\u00e8ncia a contenir m\u00e9s articles i de m\u00e9s qualitat relacionats amb l'actualitat o amb \u00e0rees de coneixement afins al perfil sociot\u00e8cnic dels seus participants. per\u00f2 un tercer i no menys important factor relatiu a les problem\u00e0tiques de contingut que experimenta la viquip\u00e8dia \u00e9s el vandalisme (modificacions inapropiades o ofensives dels articles de l'enciclop\u00e8dia, que entorpeixen el desenvolupament del projecte). la soluci\u00f3 a llarg termini no passa per una millora constant de la qualitat ni per la incorporaci\u00f3 o ampliaci\u00f3 progressiva d'articles, com succeeix en els altres dos casos. mentre que les inexactituds de contingut i les tend\u00e8ncies de creixement irregular seran previsiblement esmenades a mesura que segueixi evolucionant el projecte i augmentin les edicions d'articles, el vandalisme representa una amena\u00e7a constant i que \u00e9s previsible que s'incrementi en proporci\u00f3 al creixement exponencial de la viquip\u00e8dia. en aquest sentit, per exemple, l'exposici\u00f3 a una major aflu\u00e8ncia de visites dels articles en diferents portals d'inici implica un percentatge molt alt de vandalisme.\nun exemple recent i paradigm\u00e0tic de vandalisme massiu es va produir a conseq\u00fc\u00e8ncia de la crida a la participaci\u00f3 de stephen colbert, un conegut humorista i presentador de la televisi\u00f3 nord-americana, en una secci\u00f3 del seu programa the colbert report que va titular wikiality: despr\u00e9s d'alguns gags referint-se a la possibilitat de canviar la ubicaci\u00f3 d'estats i pa\u00efsos en les seves respectives definicions de la viquip\u00e8dia, va animar els teleespectadors a modificar l'entrada elefant perqu\u00e8 const\u00e9s que, en lloc de disminuir, la poblaci\u00f3 de l'elefant afric\u00e0 s'havia triplicat. com a resultat immediat, fins a vint entrades de la viquip\u00e8dia en angl\u00e8s que feien refer\u00e8ncia a elefants van ser bloquejades pels seus administradors, o b\u00e9 van passar a estat de semiprotegides (nom\u00e9s modificables per usuaris registrats amb un m\u00ednim d'antiguitat).\njonathan dee, de the new york times, i andrew lih, en el 5th international symposium on online journalism (2004), van citar la import\u00e0ncia de la viquip\u00e8dia no nom\u00e9s com a enciclop\u00e8dia de consulta sin\u00f3 tamb\u00e9 com a font d'informaci\u00f3 actualitzada a causa a la rapidesa amb qu\u00e8 apareixen els articles sobre esdeveniments recents.\nquan la revista time va nomenar \"you\" (en catal\u00e0 vost\u00e8) com a \"persona de l'any\" el 2006, reconeixent l'\u00e8xit accelerat de la col\u00b7laboraci\u00f3 en l\u00ednia i de la interacci\u00f3 entre milions d'usuaris de tot el m\u00f3n, va citar la viquip\u00e8dia com un dels tres exemples de serveis web 2.0, juntament amb youtube i myspace.els traductors tenen generalment una bona opini\u00f3 de viquip\u00e8dia com a ferramenta terminol\u00f2gica.a banda de les mesures correctores dutes a terme en forma de reversi\u00f3, av\u00eds o bloqueig, la comunitat de viquipedistes crea i mant\u00e9 (igual que succeeix entre programadors voluntaris en entorns de programari lliure) tot un seguit d'eines i implementacions t\u00e8cniques destinades a actuar contra el vandalisme, des de f\u00f2rums i canals espec\u00edfics d'irc fins a programes paral\u00b7lels de detecci\u00f3 i av\u00eds, passant per usuaris que s\u00f3n en realitat programes bot la missi\u00f3 dels quals \u00e9s exclusivament combatre els actes vand\u00e0lics.\n\n\n== implicats ==\nmilers de persones a tot el m\u00f3n editen la viquip\u00e8dia de manera cont\u00ednua. a excepci\u00f3 de 39 persones remunerades, la resta, coneguts com a viquipedistes, actuen sempre de manera gratu\u00efta i volunt\u00e0ria. hi ha diverses formes de col\u00b7laborar: a m\u00e9s de crear o ampliar articles, es poden modificar aquells que no compleixin les convencions d'estil establertes (incloent-hi correccions ling\u00fc\u00edstiques), classificar articles per mat\u00e8ria, retirar texts amb drets d'autor, etc\u00e8tera. actualment a la viquip\u00e8dia en catal\u00e0 hi ha 29 administradors i 199 s\u00f3n sistemes de manteniment robot que fan tasques de manteniment com ara afegir els enlla\u00e7os interwiki als articles (enlla\u00e7os a l'article en altres lleng\u00fces) o realitzen retocs d'estil (canvi de \"l.l\" per \"l\u00b7l\", de km\u00b2\" per \"km\u00b2\", etc.)\nper a col\u00b7laborar no \u00e9s necessari registrar-s'hi. per aquest motiu, els contribuents que no es registren, coneguts com a usuaris an\u00f2nims, apareixen identificats en les seves edicions amb el n\u00famero de la seva adre\u00e7a ip en comptes d'amb un \u00e0lies. els usuaris an\u00f2nims tenen restringides certes accions, com ara la de votar a les preses de decisions per a aprovar noves regles, esborrar p\u00e0gines que no compleixin els requisits, etc\u00e8tera.\nel passat 29 de novembre de 2009, el diari espanyol el pa\u00eds va publicar que la viquip\u00e8dia va patir \u00abun descens notable d'editors\u00bb en totes les seves versions ling\u00fc\u00edstiques durant l'any 2009 segons les an\u00e0lisis de l'investigador espanyol felipe ortega, del grup libresoft, de la universitat rei joan carles de madrid. aquesta afirmaci\u00f3 \u00e9s discutida, i jimmy wales la va desmentir.\n\n\n== acc\u00e9s ==\n\n\n=== viquip\u00e8dia m\u00f2bil ===\nl'agost de 2009, la fundaci\u00f3 wikimedia va llan\u00e7ar una aplicaci\u00f3 oficial de la viquip\u00e8dia per a l'iphone i l'ipod touch que es pot descarregar de l'app store. aquesta aplicaci\u00f3 \u00e9s lliure, gratu\u00efta i sol funciona en l'iphone 3 g o en versions m\u00e9s recents. si b\u00e9 aquesta \u00e9s la primera aplicaci\u00f3 oficial, ja existien aplicacions per accedir a la viquip\u00e8dia des de m\u00f2bils (com wapedia).\na m\u00e9s, la viquip\u00e8dia compta amb la seva pr\u00f2pia versi\u00f3 m\u00f2bil del lloc, disponible en l\u00ednia: http://ca.m.wikipedia.org.\n\n\n=== la viquip\u00e8dia fora de l\u00ednia ===\naltres versions publicades per la fundaci\u00f3 wikimedia van ser les distribucions en disc compacte (2003) i dvd (2005), en les quals s'inclo\u00efen les versions en alemany, polon\u00e8s, portugu\u00e8s i angl\u00e8s. aquest \u00faltim ha estat administrat pel programari lliure kiwix com a distribu\u00efdor, que a m\u00e9s permet la seva instal\u00b7laci\u00f3 directa. aquestes caracter\u00edstiques van ser usades per a computadores sense connexi\u00f3 a internet, permetent la interactivitat i comunicaci\u00f3 entre diferents llocs com ara centres infantils.\n\n\n=== restriccions d'acc\u00e9s ===\nl'octubre de 2005, la xina va bloquejar l'acc\u00e9s a la viquip\u00e8dia, ja que el govern bloqueja habitualment l'acc\u00e9s als llocs web que considera subversius i filtra les p\u00e0gines d'internet amb termes que considera delicats. un any despr\u00e9s, la viquip\u00e8dia va ser desbloquejada al territori xin\u00e8s, encara que la censura es va mantenir parcialment amb els termes \"sensibles\", com ara al tibet o falun gong.\n\n\n=== estad\u00edstiques sobre visites ===\nestad\u00edstiques fetes per alexa, sobre les viquip\u00e8dies m\u00e9s visitades i sobre els pa\u00efsos que m\u00e9s visiten wikipedia:\n\na la part superior del portal www.wikipedia.org, es poden observar les 10 viquip\u00e8dies amb m\u00e9s edicions.\nal web stats.wikimedia.org s'hi pot veure el nombre de visites mensuals de cada projecte.\n\n\n== cultura popular ==\nl'impacte que ha tingut la viquip\u00e8dia a internet ha provocat par\u00f2dies com les historietes humor\u00edstiques de skeletor, que apareix vandalitzant l'article de he-man.\ns'han produ\u00eft diversos casos en els quals dirigents pol\u00edtics, o persones pr\u00f2ximes a ells, van modificar articles de wikipedia interessadament.\n\n\n== maratons d'edici\u00f3 ==\n\nuna viquimarat\u00f3 (en angl\u00e8s, edit-a-thon) \u00e9s un esdeveniment on editors de viquip\u00e8dia es reuneixen en un mateix espai per editar i millorar un tema o grup d'articles de la viquip\u00e8dia, que t\u00edpicament inclou una petita formaci\u00f3 en edici\u00f3 wiki b\u00e0sica per a nous editors. s'han realitzat viquimaratons en diverses institucions culturals com museus, arxius o biblioteques, i s'han centrat en temes tan diversos com la hist\u00f2ria de l'art, el feminisme o la ci\u00e8ncia. tamb\u00e9 s'han fet viquimaratons sobre la llengua del projecte, o b\u00e9 centrades en un lloc, com per exemple un municipi.\n\n\n== noms alternatius ==\na continuaci\u00f3 es mostra una llista de tots els noms que t\u00e9 la viquip\u00e8dia en les diferents lleng\u00fces:\n\n\n== programari i maquinari ==\nel funcionament de la viquip\u00e8dia dep\u00e8n de mediawiki, un programari wiki lliure i de codi obert escrit en php i constru\u00eft sobre la base de dades mysql. el programari incorpora caracter\u00edstiques de programaci\u00f3 com macros, variables, un sistema de transclusi\u00f3 de plantilles, i redirecci\u00f3 d'urls. mediwiki est\u00e0 llicenciat sota la llic\u00e8ncia p\u00fablica general de gnu i s'utilitza en tots els projectes de la fundaci\u00f3 wikimedia, a part d'altres projectes wiki. originalment, la viquip\u00e8dia s'executava en usemodwiki escrit en perl per clifford adams (fase i), que requeria inicialment camelcase pels enlla\u00e7os dels articles; el sistema actual de doble par\u00e8ntesi fou incorporat despr\u00e9s. la fase ii va comen\u00e7ar el gener del 2002, llavors la viquip\u00e8dia es va executar en un sistema de wiki php amb una base de dades mysql; aquest programari va ser creat per la viquip\u00e8dia per magnus manske. aquesta fase ii es va modificar per incrementar el rendiment a causa de la demanda creixent. a la fase iii, el juliol del 2002, la viquip\u00e8dia va canviar al programari mediawiki, escrit originalment per lee daniel crocker.\nla viquip\u00e8dia funciona actualment gr\u00e0cies a cl\u00fasters de servidors de linux (principalment ubuntu), amb alguns opensolaris per zfs. el febrer del 2008, hi havia 300 servidors a florida, 26 a amsterdam, 23 en servidors de yahoo! a se\u00fcl. la viquip\u00e8dia utilitzava un sol servidor fins al 2004, quan es va ampliar el nombre de servidors. el gener del 2005, el projecte utilitzava 39 servidors dedicats de florida.\nla viquip\u00e8dia rep entre 25.000 i 60.000 peticions per segon, depenent de cada hora del dia. dos cl\u00fasters m\u00e9s grans als pa\u00efsos baixos i corea actualment reben bona part del tr\u00e0nsit.\n\n\n== fundaci\u00f3 wikimedia ==\n\n\u00e9s una organitzaci\u00f3 sense \u00e0nim de lucre institu\u00efda sota les lleis de florida (estats units). la seva exist\u00e8ncia va ser oficialment anunciada pel director general de bomis i cofundador de wikipedia, jimbo wales, el 20 de juny de 2003.\n\n\n=== projectes germans ===\nwikipedia t\u00e9 diversos projectes germans que complementen a l'enciclop\u00e8dia. tots ells s\u00f3n multiling\u00fces, lliures, recolzats en la tecnologia wikii administrats per la fundaci\u00f3 wikimedia. inclouen els seg\u00fcents:\n\nviccionari: \u00e9s el projecte de la fundaci\u00f3 wikimedia per a la construcci\u00f3 d'un diccionari lliure. t\u00e9 una funci\u00f3 complement\u00e0ria a la viquip\u00e8dia, ja que un gran nombre d'articles, pel seu car\u00e0cter no enciclop\u00e8dic, es destinen al diccionari.\nviquillibres: t\u00e9 per objectiu posar a disposici\u00f3 de qualsevol persona llibres de text, manuals, tutorial \u00e9s o altres textos pedag\u00f2gics de contingut lliure i d'acc\u00e9s gratu\u00eft.\nviquiversitat: recolzada en l'anterior, es proposa com una plataforma educativa en l\u00ednia, lliure i gratu\u00efta, on \u00e9s possible crear projectes d'aprenentatge a qualsevol nivell educatiu, participar en un grup d'aprenentatge, crear continguts did\u00e0ctics com ara ex\u00e0mens, exercicis de pr\u00e0ctiques, etc.\nviquidites: \u00e9s un compendi obert en l\u00ednia de frases c\u00e8lebres en tots els idiomes, incloent-hi les fonts (quan aquestes es coneixen).\nviquinot\u00edcies: \u00e9s una font de not\u00edcies de contingut lliure.\nviquitexts: \u00e9s una biblioteca en l\u00ednia de textos originals que hagin estat publicats amb una llic\u00e8ncia gfdl o es troben en domini p\u00fablic.\nwikimedia commons: tamb\u00e9 rep els noms de commons o la comuna, \u00e9s un dip\u00f2sit com\u00fa d'imatges i contingut multim\u00e8dia per als projectes germans de la fundaci\u00f3 wikimedia. abans de la seva exist\u00e8ncia, per utilitzar una imatge en una certa wikipedia calia pujar a l'edici\u00f3 corresponent, amb la qual cosa \u00e9s clonada el mateix contingut diverses vegades, alguna cosa realment ineficient. per a aix\u00f2 s'usaven scripts de c\u00e0rrega massiva, que ara han caigut en des\u00fas per l'exist\u00e8ncia de commons.\nmeta-wiki: \u00e9s un lloc web de suport per als projectes de la fundaci\u00f3 wikimedia.\nviquiesp\u00e8cies: \u00e9s un repertori obert i lliure d'esp\u00e8cies biol\u00f2giques. es cobreixen animals, plantes, fongs, bacteris, unicel\u00b7lulars i tota forma de vida.\nwikidata: \u00e9s una base de dades editada de manera col\u00b7laborativa amb l'objectiu de proporcionar una font comuna per a certs tipus de dades, com dates de naixement, que poden ser usats per projectes wikimedia com viquip\u00e8dia.\n\n\n== premis i reconeixements ==\n2004 - golden nica for digital communities (prix ars electronica)\n2004 - webby award, en la categoria de comunitat.\n2008 - premi quadriga\n2015 - premi erasmus.\n2015 - premi princesa d'ast\u00faries de cooperaci\u00f3 internacional\n\n\n== notes ==\n\n\n== refer\u00e8ncies ==\n\n\n== bibliografia ==\ndevouard, florence; paumier, guillaume. viquip\u00e8dia: descobrir, utilitzar, contribuir. matar\u00f3: edicions dels a.l.i.ll, 2010 isbn 978-84-613-9279-7 (catal\u00e0)\nbroughton, john (2008). wikipedia - the missing manual. o'reilly media. isbn 0-596-51516-2. (angl\u00e8s)\nbroughton, john (2008). wikipedia reader's guide. sebastopol: pogue press. isbn 0-596-52174-x. (angl\u00e8s)\ndalby, andrew (2009). the world and wikipedia: how we are editing reality. siduri. isbn 978-0-9562052-0-9. (angl\u00e8s)\nlih, andrew (2009). the wikipedia revolution. new york: hyperion. isbn 1-4013-0371-4. (angl\u00e8s)\nphoebe ayers, charles matthews, and ben yates (september 2008). how wikipedia works: and how you can be a part of it. san francisco: no starch press. isbn 978-1-59327-176-3. (angl\u00e8s)\ncasassas canals, xavier (2010). wikipedias versus blogs. la creaci\u00f3n colectiva y el acceso universal al conocimiento. arxivat 2010-09-12 a wayback machine. bubok. isbn 978-84-9916-853-1. (castell\u00e0)\ngourdain, pierre. la revoluci\u00f3n wikipedia.  alianza editorial, 2008. isbn 978-84-206-8236-5.  (castell\u00e0)\n\n\n== vegeu tamb\u00e9 ==\nviquimarat\u00f3\nnupedia\nconservapedia\nwikiminiatlas\nwikitruth\ngnupedia\nwikireader\n\n\n== enlla\u00e7os externs ==\n\u00abdocumental del 30 minuts - viquipedistes\u00bb.   televisi\u00f3 de catalunya.\n\u00abla viquip\u00e8dia: l'enciclop\u00e8dia lliure en catal\u00e0\u00bb.   softcatal\u00e0.\n\u00abportal multiling\u00fce\u00bb.   wikipedia."