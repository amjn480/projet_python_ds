P [pe] är den sextonde bokstaven i det moderna latinska alfabetet.


== Betydelser ==


=== Versalt P ===
På vägmärke betyder det parkeringsplats.
Nationalitetsbeteckning för motorfordon från Portugal.
På tyska registreringsskyltar för motorfordon från Potsdam.
Kemiskt tecken för grundämnet fosfor. Se även periodiska systemet.
I komplexitetsteori, en del av datavetenskapen, betecknar det mängden av alla beslutsproblem som kan lösas i polynomisk tid av en Turingmaskin.
Symbol för peta, SI-prefix för faktorn 1015.
Inom bibliotekens klassifikationssystem SAB är P signum för teknik, se SAB:P.
Tidigare länsbokstav för det dåtida Älvsborgs län.
Beteckning inom fysik för Effekt (från engelska Power)
Inom mängdläran betecknar P(M) potensmängden av M.
Vid bedömning av företags värde används ofta ett mått "price versus earnings", P/E
Inom sannolikhet används sannolikhetsmåttet P, P(E)


=== Gement p ===
Symbol för piko, SI-prefix för faktorn 10–12.
Beteckning inom fysik för tryck (från engelska pressure)
Beteckning inom partikelfysik för proton
Musikalisk styrkegradsbeteckning för piano - svagt.
Anger spårvidden 891 mm i svenska litterabeteckningar på järnvägsfordon. Som spårviddsbokstav placeras den sist i dessa.
Internationella fonetiska alfabetets symbol för tonlös bilabial klusil.
I uttrycket sätta p för något, känt i svenskan sedan 1676, i tyskan från 1539, ursprungligen en förkortning för pest. Hus som drabbats av pesten märktes med ett p som varning. Senare uppkom uttrycket sätta p för ett hus i den bildliga betydelsen att man ogärna återvänder dit, där man blivit illa bemött. I den nuvarande, mer allmänt ogillande eller förhindrande betydelse lånades uttrycket till svenskan på 1600-talet.
<p> - ett HTML-element för textstycken (engelska: paragraph).


== Historia ==
Bokstavens fonetiska motsvarighet i det grekiska alfabetet är pi, medan utseendet är detsamma som för rho. Den feniciska bokstaven "pe" föreställde ursprungligen ett hörn ("pi't"), men föreställde sedan en mun ("pe").


== Datateknik ==
I datorer lagras P samt förkomponerade bokstäver med P som bas och vissa andra varianter av P med följande kodpunkter:

I ASCII-baserade kodningar lagras P med värdet 0x50 (hexadecimalt) och p med värdet 0x70 (hexadecimalt).
I EBCDIC-baserade kodningar lagras P med värdet 0xD7 (hexadecimalt) och p med värdet 0x97 (hexadecimalt).
Övriga varianter av P lagras med olika värden beroende på vilken kodning som används, om de alls kan representeras.


== Se även ==
P-märke
P-piller


== Källor ==