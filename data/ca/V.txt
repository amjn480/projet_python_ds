"la v (pronunciat [v]) \u00e9s la vint-i-dosena lletra de l'alfabet catal\u00e0 i dissetena de les consonants. el nom \u00e9s ve o ve baixa.\nprov\u00e9 de la lletra u de l'alfabet llat\u00ed. per aix\u00f2 en l'escriptura catalana prenormativa es confonien sovint aquestes dues lletres (dauid).\n\n\n== fon\u00e8tica ==\nen catal\u00e0 representa el fonema fricatiu labiodental sonor ([v]) i encara \u00e9s ben viu en algunes zones on es conserva. tamb\u00e9 hi ha zones on ha desaparegut el fonema suara esmentat i es pronuncia amb el fonema oclusiu bilabial sonor ([b]), \u00e9s a dir, beta i veta es pronuncien igual.\n\n\n== significats de v ==\nsocietat: simbolitza via catalana 2014, la concentraci\u00f3 en forma de v de la diada nacional de catalunya de 2014 a favor de la independ\u00e8ncia.\nsimbologia: fer una v amb els dits de la m\u00e0 significa vict\u00f2ria.\neducaci\u00f3: es posa en els treballs escolars per indicar \"vist pel professor\" sense m\u00e9s qualificacions.\nf\u00edsica: pot indicar volum, el voltatge o velocitat, tamb\u00e9 \u00e9s el s\u00edmbol en el sistema internacional de la unitat volt.\nling\u00fc\u00edstica: representa el verb.\nl\u00f2gica: indica disjunci\u00f3.\nmatem\u00e0tiques: en la numeraci\u00f3 romana, signe que representa el nombre 5. les lletres u, v i w s'utilitzen sovint a matem\u00e0tiques com a components de vectors o variables d'equacions.\nqu\u00edmica: v \u00e9s el s\u00edmbol de l'element qu\u00edmic vanadi.\nbioqu\u00edmica: en maj\u00fascula \u00e9s el s\u00edmbol de la valina.\nentreteniment: el protagonista de v de vendetta.\ntelevisi\u00f3: v \u00e9s el t\u00edtol d'una s\u00e8rie sobre extraterrestres de 1984 i 2009.\ngimn\u00e0stica (pas en v): moviment de gimn\u00e0stica, molt utilitzat en l'aer\u00f2bic i en diversos passos de ball, que consisteix b\u00e0sicament a dibuixar una v amb el moviment dels peus.\n\n\n== s\u00edmbols derivats o relacionats ==\n\n\n== refer\u00e8ncies ==\n\nviccionari"