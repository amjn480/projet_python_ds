"muammar abu minyar al-gaddafi (\u00e4ven transkriberat till svenska som kaddafi, khaddafi, khadaffi eller qaddafi; arabiska:  \u0645\u064f\u0639\u064e\u0645\u064e\u0651\u0631 \u0627\u0644\u0642\u064e\u0630\u064e\u0651\u0627\u0641\u0650\u064a  \u2009), f\u00f6dd 7 juni 1942 n\u00e4ra sirt, d\u00f6d 20 oktober 2011 strax utanf\u00f6r sirt, var en libysk milit\u00e4r, politiker och sedermera diktator, tillh\u00f6rande gaddafastammen. vid en milit\u00e4rkupp den 1 september 1969 st\u00f6rtade han som ledare f\u00f6r en grupp milit\u00e4rer libyens d\u00e5varande makthavare, kung idris i, och etablerade sig som landets obestridlige ledare. kuppmakarna grundade sedan libyska arabrepubliken, fr\u00e5n 1977 ersatt med jamahiriya, ett t\u00e4nkt folkstyre baserat p\u00e5 gaddafis gr\u00f6na bok, samtidigt som gaddafi enligt egen utsago tr\u00e4dde tillbaka fr\u00e5n alla offentliga poster till f\u00f6rm\u00e5n f\u00f6r en ceremoniell ledarroll.\nm\u00e4nniskor\u00e4ttsorganisationer kritiserade dock libyens regim f\u00f6r att vara en h\u00e5rd diktatur och under gaddafis styre st\u00e4mplades libyen som en paria-stat av l\u00e4nder i v\u00e4st. under 2000-talet etablerade gaddafi pl\u00f6tsligt n\u00e4rmare relationer med v\u00e4stv\u00e4rlden; detta bland annat 2003 d\u00e5 libyen betalade ut kompensation och utl\u00e4mnade de misst\u00e4nkta f\u00f6r terroraktionen lockerbieaff\u00e4ren, och under \u00e5r 2006, efter irakkriget och saddam husseins fall, d\u00e5 den libyske diktatorn v\u00e4lkomnade inspektion av landets k\u00e4rnvapenprogram. fn lyfte d\u00e5 sina sanktioner och en viss ekonomisk liberalisering och n\u00e4rmande mot v\u00e4stv\u00e4rlden, f\u00f6rkroppsligat av gaddafis son saif al-islam gaddafi, tog sin b\u00f6rjan. libyens anseende kunde d\u00e4rmed f\u00f6rb\u00e4ttras och dess isolering delvis h\u00e4vas, men f\u00f6rblev samtidigt en av v\u00e4rldens h\u00e5rdaste diktaturer med omfattande kontroll av medborgare, offentliga avr\u00e4ttningar och massakrer av oppositionella, bland annat i abu salimf\u00e4ngelset 1996.\nsom en del av arabiska v\u00e5ren 2011 utbr\u00f6t i februari massiva protester i libyen mot gaddafis styre, vilka besvarades med kraftigt v\u00e5ld fr\u00e5n arm\u00e9n och av gaddafi anlitade legosoldater. protesterna, snart underst\u00f6dda av revolterande arm\u00e9f\u00f6rband och tj\u00e4nstem\u00e4n, utvecklades snart till ett inb\u00f6rdeskrig, d\u00e4r en motregering under det nationella \u00f6verg\u00e5ngsr\u00e5det (ntc) i benghazi med kontroll \u00f6ver cyrenaicaregionen och hamnstaden misrata bildades. en framg\u00e5ngsrik motoffensiv hejdades i mars genom nato-ingripande med flygunderst\u00f6d varefter rebellerna \u00f6vertog initiativet. i augusti t\u00e5gade ntc:s styrkor in i tripoli och gaddafi flydde till sirt, efterlyst av den internationella brottm\u00e5lsdomstolen f\u00f6r brott mot m\u00e4nskligheten. sedan detta sista f\u00e4ste fallit i rebellernas h\u00e4nder tillf\u00e5ngatogs gaddaffi den 20 oktober 2011 i samband med ett flygangrepp mot en milit\u00e4rkonvoj p\u00e5 v\u00e4g ut ur staden och dog kort d\u00e4refter under en ambulanstransport.\n\n\n== tidiga \u00e5r ==\ngaddafi f\u00f6ddes som yngsta barn i en nomadiserande familj av berbisk h\u00e4rkomst inom stammen qadhadhfa i trakten av sirte. efter studier vid libyens milit\u00e4rh\u00f6gskola gick han med i arm\u00e9n i benghazi \u00e5r 1963 d\u00e4r han snart uts\u00e5gs till kapten. han studerade vid milit\u00e4rskolor i storbritannien och aten (\u03c3\u03c4\u03c1\u03b1\u03c4\u03b9\u03c9\u03c4\u03b9\u03ba\u03ae \u03c3\u03c7\u03bf\u03bb\u03ae \u03b5\u03c5\u03b5\u03bb\u03c0\u03af\u03b4\u03c9\u03bd) och f\u00f6resatte sig tidigt, tillsammans med andra milit\u00e4rer, att st\u00f6rta det egna landets monarkistyre. den unge gaddafi vistades ocks\u00e5 mycket i egypten d\u00e4r han tog djupt intryck av dess ledare gamal abdel nassers visioner om en speciell form av islamsk socialism, nationalism och panarabism - detta i andan av afrikansk koloniell frig\u00f6relse. [k\u00e4lla beh\u00f6vs] han dr\u00f6mde om att sj\u00e4lv bli \"den nye che guevara\" och att f\u00e5 leda en omfattande befrielsekamp mot det han uppfattade som f\u00f6rtryck av olika slag.[k\u00e4lla beh\u00f6vs]\n\n\n== statskupp ==\nden 1 september 1969 genomf\u00f6rde gaddafi och andra unga officerare en oblodig statskupp mot libyens kung idris i, som d\u00e5 befann sig i den grekiska semesterorten kamena vourla d\u00e4r han erh\u00f6ll medicinsk behandling.. kuppmakarna hade d\u00e5 redan satt kungens brorson, kronprinsen sayyid hasan ar-rida al-mahdi as-sanussi i husarrest. de avskaffade monarkin och proklamerade den nya libyska arabiska republiken.. kung idris i gick i exil i egypten.\nett \"revolution\u00e4rt styrr\u00e5d\" bildades med gaddafi som premi\u00e4rminister 1970, men redan tv\u00e5 \u00e5r senare avsade han sig denna post, d\u00e5 han inte \u00f6nskade inneha n\u00e5got traditionellt, specifikt makt\u00e4mbete eller h\u00f6gre rang, d\u00e5 hans vision var att landet skulle \"styras direkt av folket\". \u00f6verste f\u00f6rblev hans titel. han kallade sig d\u00e4refter ocks\u00e5 \"broderlig ledare\" och \"den socialistiska revolutionens guide\".\n\n\n== makthavandet ==\n\n\n=== den gr\u00f6na revolutionen och statsstyret ===\np\u00e5 profeten muhammeds f\u00f6delsedag 1973 h\u00f6ll gaddafi ett ber\u00f6mt \"fem-punkts-tal\" d\u00e4r han officiellt inf\u00f6rde sharia. revolten kallades \"den gr\u00f6na revolutionen\" och gaddafi ben\u00e4mnde sj\u00e4lv sin politik islamisk socialism: en blandning av arabisk nationalism, v\u00e4lf\u00e4rdspolitik och direkt folkdemokrati.. sin vision beskrev han i den gr\u00f6na boken \u2013 l\u00f6sningen p\u00e5 demokratins problem d\u00e4r han f\u00f6respr\u00e5kade ett socialistiskt samh\u00e4lle baserat p\u00e5 islams principer, med respekt f\u00f6r j\u00e4mst\u00e4lldhet och r\u00e4ttigheter. i hans \"gr\u00f6na vision\" ingick ocks\u00e5 j\u00e4mst\u00e4lldhet mellan m\u00e4n och kvinnor.[k\u00e4lla beh\u00f6vs] gaddafi tyckte inte om det ateistiska inslaget i kommunism vilket visade sig i att sm\u00e5 privata f\u00f6retag till\u00e4ts men att staten skulle kontrollera alla stora f\u00f6retag. v\u00e4lf\u00e4rd, \"frig\u00f6rande\" (eller \"emancipation\") och utbildning understr\u00f6ks. gaddafi inf\u00f6rde ocks\u00e5 ett islamiskt moralsystem som f\u00f6rbj\u00f6d alkohol och hasardspel. sommaren 1973 st\u00e4lldes sommarskollovet in f\u00f6r att gaddafis teologi skulle kunna undervisas.i samband med systemombildningen f\u00f6rstatligades st\u00f6rre f\u00f6retag, framf\u00f6rallt inom oljeindustrin som tidigare till stor del kontrollerades av utl\u00e4ndska oljebolag. mindre f\u00f6retag och privat \u00e4gande till\u00e4ts forts\u00e4tta. libyen stod (2011) f\u00f6r tv\u00e5 procent av v\u00e4rldens oljeproduktion med en ber\u00e4knad f\u00f6rs\u00e4ljning av ca 1,7 miljon fat per dag. (denna process \u00e4ndrades dock 2003 i samband med libyens avskaffande av sina k\u00e4rnvapen och p\u00e5tagande av skulden f\u00f6r den s\u00e5 kallade lockerbieaff\u00e4ren, d\u00e5 utl\u00e4ndska oljebolag \u00e5terigen sl\u00e4pptes in att till\u00e5tas verka i landet efter m\u00e5ng\u00e5riga internationella sanktioner mot landet h\u00e4vts.)[k\u00e4lla beh\u00f6vs]\n\n\n=== republiken uppl\u00f6st - p\u00e5 papperet ===\n\u00e5r 1977 uppl\u00f6ste muammar al-gaddafi republiken och ersatte den med jamahiriya, ett \"folkets direktstyre\". gaddafi menade att libyen var en direktdemokrati, d\u00e4r alla medborgare hade sin plats i det parlamentariska systemet och d\u00e4rmed kollektivt avs\u00e5gs styra \u00f6ver landet. observat\u00f6rer som human rights watch, \namnesty och freedom house menade dock att libyen var en mycket h\u00e5rd diktatur. 1979 avsade sig gaddafi alla officiella maktposter, varp\u00e5 landet sedan dess inte heller hade n\u00e5gon formell statschef. han kvarstod dock s\u00e5som \"revolutionens ledare\" och i praktiken var gaddafis makt suver\u00e4n.fast\u00e4n all makt i jamahiriyya sades tillh\u00f6ra folket var organiserad opposition uttryckligen f\u00f6rbjuden. i den gr\u00f6na boken sades att folket direkt skulle styra landets politik och ekonomi, men libyen var \u00e4ven efter \"bokens\" inf\u00f6rande ett toppstyrt och exkluderande politiskt system d\u00e4r beslutandeprocessen begr\u00e4nsades till en mindre samling r\u00e5dgivare och f\u00f6rtrogna. det fanns ingen insyn och inga organ som kontrollerade makten, s\u00e5 kallade \"checks and balances\". om inte landets ledare klart till\u00e4t det fanns det ingen allm\u00e4n kontroll eller ansvarsb\u00f6rda. parlamentet (allm\u00e4nna folkkongressen) kontrollerade varken landets s\u00e4kerhetsorgan eller r\u00e4ttssystem och inom de icke-formella institutionerna bland de olika s\u00e4kerhetsorganen fattade revolution\u00e4ra ledningsr\u00e5det alla beslut, och de var inte ansvariga inf\u00f6r n\u00e5gon. sedan 1977, trots deklarationer som sade motsatsen, och fram till regimens fall 2011, innehade revolutionens ledare den suver\u00e4na makten i jamahiriyya.muammar al-gaddafis regim anv\u00e4nde under \u00e5rens lopp v\u00e5ld f\u00f6r att kv\u00e4sa opposition. de revolution\u00e4ra kommitt\u00e9erna kr\u00e4vde att dissidenter som bodde i andra l\u00e4nder skulle m\u00f6rdas. amnesty international har listat 25 s\u00e5dana l\u00f6nnmord mellan 1980 och 1987.[k\u00e4lla beh\u00f6vs]. n\u00e4r gaddafi talade om libyer i exil 1982 sade han. \"det \u00e4r det libyska folkets ansvar att likvidera det avskum som f\u00f6rvr\u00e4nger bilden av libyen utomlands\".gaddafi har ocks\u00e5 f\u00f6rfattat boken escape to hell and other stories (1988) samt en debattartikel i the new york times (2009) som f\u00f6resl\u00e5r en enstatsl\u00f6sning f\u00f6r israel och palestina.\n\n\n=== inhemskt f\u00f6rtryck ===\ngaddafi etablerade s\u00e5 kallade revolution\u00e4ra kommitt\u00e9er som strikt kontrollerade avvikande \u00e5sikter och f\u00f6rbj\u00f6d politisk opposition, strejker och demonstrationer i lag 1973. politiska konversationer med utl\u00e4nningar var straffbart med tre \u00e5r i f\u00e4ngelse. vem som helst som startade ett politiskt parti kunde komma att avr\u00e4ttas. enligt freedom of the press var libyen under gaddafi det mest censurerade landet i mellan\u00f6stern och nordafrika. usa:s utrikesdepartement (state department) uppgav att 10 till 20 procent av libyerna \u00f6vervakade andra p\u00e5 uppdrag av gaddafis kommitt\u00e9er, vilket proportionellt var p\u00e5 samma niv\u00e5 som saddam husseins irak och kim jong-ils nordkorea. bevakningen \u00e4gde rum inom den statliga sektorn, p\u00e5 fabriker samt i utbildningssektorn. dissidenter avr\u00e4ttades och stympades offentligt och i s\u00e4ndningar p\u00e5 den statliga tv-kanalen.\n\n\n=== utrikes avr\u00e4ttningar ===\nfr\u00e5n tid till annan besvarade gaddafi opposition i utlandet med v\u00e5ldshandlingar. han anv\u00e4nde sitt n\u00e4tverk med diplomater och rekryter f\u00f6r att l\u00f6nnm\u00f6rda kritiker. amnesty international rapporterade minst 25 avr\u00e4ttningar mellan 1980 och 1987.[k\u00e4lla beh\u00f6vs] gaddafi sa 1982 att \"det \u00e4r det libyska folkets ansvar att likvidera s\u00e5dant avskum som f\u00f6rvrider bilden av libyen utomlands.[k\u00e4lla beh\u00f6vs]\nlibyska agenter har likviderat dissidenter i usa, europa, och mellan\u00f6stern. gaddafi uttalade sig \u00e4ven kring enskilda individer s\u00e5som salman rushdie och ion pacepa, menande att dessa borde avr\u00e4ttas med utf\u00e4stelse om bel\u00f6ning f\u00f6r den som utf\u00f6rde uppdraget.\n\n\n=== gadaffis f\u00f6rs\u00f6k att n\u00e4rma sig v\u00e4stv\u00e4rlden ===\n\n\n==== samarbete med fn kring massf\u00f6rst\u00f6relsevapen ====\nefter saddam hussein avs\u00e4ttning 2003 meddelade muammar al-gaddafi omv\u00e4rlden att libyen hade ett aktivt massf\u00f6rst\u00f6relsevapenprogram och att han var villig att samarbeta med internationella inspekt\u00f6rer f\u00f6r att avveckla detta; ett erbjudande han ocks\u00e5 hade framf\u00f6rt i hemliga samtal med usa redan 1999. inspekt\u00f6rer fr\u00e5n usa och storbritannien fann flera ton kemiska vapen i libyen, samt ett aktivt k\u00e4rnvapenprogram. inspekt\u00f6rer fr\u00e5n organisationen f\u00f6r f\u00f6rbud mot kemiska vapen (opcw) bekr\u00e4ftade i mars 2004 att libyen hade 23 ton senapsgas och mer \u00e4n 1,300 ton f\u00f6rberedelsekemikalier. samma m\u00e5nad bes\u00f6kte storbritanniens premi\u00e4rminister tony blair libyen och blev d\u00e4rmed en av de f\u00f6rsta v\u00e4sterl\u00e4ndska ledarna p\u00e5 \u00e5rtionden som bes\u00f6kte landet och m\u00f6tte gaddafi. han ber\u00f6mde dennes nyliga g\u00e4rningar och sa att han hoppades p\u00e5 att libyen skulle bli en stark allierad i det internationella kriget mot terrorn. storbritanniens ambassad\u00f6r i tripoli, anthony layden, f\u00f6rklarade de politiska f\u00f6r\u00e4ndringarna i landet:\n\n\n==== nya f\u00f6rbindelser med ny diplomati ====\nunder 2006, n\u00e4r libyens kemiska vapen f\u00f6rst\u00f6rdes, fortsatte gaddafi att f\u00f6rb\u00e4ttra sitt samarbete med internationella inspektionsorganisationer. frankrike ingick ett avtal med libyen om att utveckla ett betydelsefullt k\u00e4rnkraftsprogram. usa \u00e5teruppr\u00e4ttade fulla diplomatiska relationer med libyen och tog bort landet fr\u00e5n sin lista om nationer som st\u00f6der terrorism. condoleezza rice blev usa:s f\u00f6rsta secretary of state (utrikesminister) som bes\u00f6kte libyen och gaddafi sedan 1953. dock kritiserade gaddafi 2008 den d\u00e5varande presidentkandidaten barack obama f\u00f6r att han sagt att jerusalem borde f\u00f6rbli israels odelade huvudstad: \"uttalanden av v\u00e5r kenyanska broder med amerikanskt medborgarskap, obama, om jerusalem... visar att han antingen ignorerar internationell politik och inte studerade mellan\u00f6sternkonflikten, eller att det \u00e4r en kampanjl\u00f6gn.\"\n\n\n==== kompensation till lockerbieoffer ====\n\nunder st\u00f6rre delen av 1990-talet stod libyen under ekonomiska och sociala sanktioner. detta som en konsekvens av att gaddafi v\u00e4grade l\u00e4mna ut (till usa eller storbritannien) tv\u00e5 libyer som var anklagade f\u00f6r att ha placerat en bomb p\u00e5 pan am flight 103 som 1988 havererade \u00f6ver orten lockerbie i skottland. genom medling av bland andra sydafrikas president nelson mandela som bes\u00f6kte gaddafi 1997, och fn:s generalsekreterare kofi annan gick gaddafi 1999 med p\u00e5 en kompromiss och \u00f6verl\u00e4mnade de svarande f\u00f6r domstolsf\u00f6rhandlingar under skotsk lag vid en uppr\u00e4ttad skotsk domstol i nederl\u00e4nderna.. fn:s sanktioner suspenderades d\u00e4rmed men usa:s sanktioner uppr\u00e4tth\u00f6lls utan justeringar. i augusti 2003 skrev libyen till fn och accepterade formellt ansvar f\u00f6r lockerbiebombningen. gaddafi gick med p\u00e5 att betala kompensation om ett belopp p\u00e5 h\u00f6gst 2,7 miljarder dollar, eller 10 miljoner var, till de 270 offrens familjer. samma m\u00e5nad h\u00e4vde fn sanktionerna mot libyen. kompensationskraven fr\u00e5n usa h\u00e4vdes av president bush som ocks\u00e5 med executive order 13477 \u00e5teruppr\u00e4ttade den libyska regeringens immunitet fr\u00e5n terror-relaterade st\u00e4mningar. gaddafi \u00e5drog sig dock senare stor kritik fr\u00e5n v\u00e4sterl\u00e4ndska ledare n\u00e4r han 2009 hyllade den d\u00f6mde bombaren abdelbaset al-megrahi d\u00e5 denna \u00e5terv\u00e4nde till libyen efter att ha sl\u00e4ppts fr\u00e5n f\u00e4ngelset i skottland av humanit\u00e4ra sk\u00e4l.\n\n\n==== samarbetsavtal med l\u00e4nder i europa ====\n\u00e5r 2004 inledde den brittiske premi\u00e4rministern tony blair, som f\u00f6rste v\u00e4stf\u00f6retr\u00e4dare, en serie samtal med gaddafi om samarbete och f\u00f6rsoning. blair sade sig se gaddafi som en m\u00f6jlig god allierad i kampen mot den internationella terrorismen. ett exportembargo mot libyen h\u00e4vdes senare samma \u00e5r. vapenexporten till libyen fr\u00e5n europa har sedan dess varit st\u00f6rst fr\u00e5n l\u00e4nderna italien, tyskland och storbritannien.i juli 2007 bes\u00f6kte frankrikes president nicolas sarkozy libyen och skrev ett antal bilaterala och multilaterala eu-avtal med gaddafi. han diskuterade enligt uppgift med rysslands vladimir putin m\u00f6jligheten att etablera en rysk milit\u00e4rbas i libyen. gaddafi meddelade 4 mars 2008 att han skulle avveckla landets f\u00f6rvaltningsstruktur och f\u00f6rdela oljeint\u00e4kter direkt till folket. planen inkluderade uppl\u00f6sandet av alla ministerier, f\u00f6rutom f\u00f6rsvaret, s\u00e4kerhetspolisen, utrikesdepartementet och de som implementerade strategiska projekt. den italienska premi\u00e4rministern silvio berlusconi och gaddafi skrev ett omfattande s\u00e4kerhetsavtal i augusti samma \u00e5r. italien gick med p\u00e5 att betala fem miljarder amerikanska dollar till libyen, som kompensation f\u00f6r den tidigare milit\u00e4ra ockupationen. i utbyte skulle libyen vidta \u00e5tg\u00e4rder f\u00f6r att f\u00f6rhindra olovlig immigration till italien fr\u00e5n den libyska kusten, samt \u00f6ka investeringarna i italienska f\u00f6retag. avtalet ratificerades av italien 6 februari 2009 och av libyen 2 mars n\u00e4r berlusconi bes\u00f6kte tripoli. gaddafi bes\u00f6kte rom f\u00f6rsta g\u00e5ngen i juni, d\u00e4r han igen m\u00f6tte berlusconi, samt senatens president renato schifani. tv\u00e5 politiska partier motsatte sig bes\u00f6ket och flera protester anordnades runt om i landet. gaddafi deltog ocks\u00e5 i det 35:e g8 m\u00f6tet i l'aquila som representant f\u00f6r afrikanska unionen. han skakade h\u00e4r hand med den amerikanske presidenten barack obama, den f\u00f6rsta g\u00e5ngen en sittande amerikansk president hade h\u00e4lsat p\u00e5 honom. berlusconi best\u00e4mde i sista minuten att gaddafi skulle sitta p\u00e5 hans v\u00e4nstra sida under kv\u00e4llens middag, med obama till h\u00f6ger.\n\n\n==== internationellt engagemang ====\n\nmuammar al-gaddafi st\u00f6ttade genom \u00e5ren ett antal politiska organisationer (\u00e4ven s\u00e5 kallade befrielsegrupper) v\u00e4rlden \u00f6ver, s\u00e5som den palestinska nationalistgruppen plo.[k\u00e4lla beh\u00f6vs] han hade, med liten framg\u00e5ng,[k\u00e4lla beh\u00f6vs] propagerat f\u00f6r internationell samverkan, panislamism, panarabism och panafrikanism. vid ett m\u00f6te i venezuela \u00e5r 2009 f\u00f6reslog han bildandet av en allians mellan afrika och latinamerika, ett slags sydatlantisk motsvarighet till nato f\u00f6r \"kampen mot den v\u00e4sterl\u00e4ndska imperialismen\". han l\u00e4t ocks\u00e5 i libyen bygga en parlamentsbyggnad f\u00f6r afrikanska unionen, som dock inte har accepterat erbjudandet.[k\u00e4lla beh\u00f6vs]\u00e5r 1988 instiftade han i schweiz gaddafipriset f\u00f6r m\u00e4nskliga r\u00e4ttigheter, p\u00e5 250.000 amerikanska dollar. prisets f\u00f6rste mottagare var nelson mandela (1989) och 2004 emottog venezuelas president hugo ch\u00e1vez samma pris. andra sydamerikanska ledare som mottog priset var daniel ortega, fidel castro och evo morales. priset delades ocks\u00e5 ut till barnen i bosnien och hercegovina (1993) under bosnienkriget samt till barnen i irak (1999), under fn:s sanktioner mot landet.\n\n\n==== nationella investeringar ====\nden stora konstgjorda floden (the great man-made river) \u00e4r ett n\u00e4tverk med r\u00f6rledningar som tillhandah\u00e5ller 6,500,000 kubikmeter f\u00e4rskvatten varje dag, fr\u00e5n under en akvif\u00e4r i sahara\u00f6knen till st\u00e4der i norra delen av landet, inklusive tripoli, benghazi och sirt. projektet som uppges kosta 20 miljarder dollar inkluderar fler \u00e4n 1 000 k\u00e4llor, de flesta mer \u00e4n 500 meter djupa. libyer kallar det \"v\u00e4rldens \u00e5ttonde underverk\" och gaddafi presenterade projektet som en g\u00e5va till tredje v\u00e4rlden.[k\u00e4lla beh\u00f6vs].\ngaddafi best\u00e4llde ett teleskop (libyan national telescope project) som kostar n\u00e4ra 10 miljoner euros, och uttryckte d\u00e5 sin passion f\u00f6r astronomi. det robotiserade teleskopet skulle bli tv\u00e5 meter i diameter och fj\u00e4rrkontrolleat, skapat av reosc, den optiska delen av sagemgruppen. teleskopet skulle finnas i en luftkonditionerad byggnad omg\u00e4rdad av ett n\u00e4tverk med v\u00e4derstationer f\u00f6r att varna f\u00f6r ankommande sandstormar som skulle kunna skada teleskopets k\u00e4nsliga optik. en plats i \u00f6knen valdes, 2200 meter ovanf\u00f6r havsniv\u00e5n, n\u00e4ra kufra, f\u00f6r att husera nordafrikas st\u00f6rsta astronomiska observatorium.[k\u00e4lla beh\u00f6vs]\n\n\n=== kontroversiella relationer, uttalanden och beteenden ===\nmuammar al-gaddafi var k\u00e4nd f\u00f6r sina underliga uttalanden och kommentatorer var ofta os\u00e4kra p\u00e5 vad som var sarkasm och vad som bara var osammanh\u00e4ngande tal.\n\n\n==== st\u00f6djare av terrorism ====\ngaddafi betraktades som underst\u00f6djare av terroristorganisationer och fn inf\u00f6rde sanktioner mot libyen med krav p\u00e5 (bland annat) att allt st\u00f6d till terrorism skulle upph\u00f6ra. gaddafiregimen var under 1970-talet \u00e4ven involverade i omst\u00f6rtande aktiviteter i b\u00e5de arabiska och icke-arabiska l\u00e4nder. under det s\u00e5 kallade kalla krigets dagar, i mitten av 1980-talet, anklagade usa och andra l\u00e4nder libyen f\u00f6r att vara huvudfinansi\u00e4r f\u00f6r internationell terrorism och f\u00f6r direkt inblandning i r\u00f6relsen svarta september som genomf\u00f6rde m\u00fcnchenmassakern under de olympiska sommarspelen 1972. enligt usa ansvarade libyen f\u00f6r diskotekbombningen i berlin 1986 som d\u00f6dade tre personer och skadade fler \u00e4n 200, varav flera var amerikanska milit\u00e4rer.sp\u00e4nningar uppstod 1981 mellan usa och libyen r\u00f6rande usa:s tillg\u00e5ng till den oljerika sidrabukten utanf\u00f6r libyens kust som milit\u00e4rt \u00f6vningsomr\u00e5de. usa sk\u00f6t under perioden ner tv\u00e5 libyska stridsflyg. efter ronald reagans makttilltr\u00e4de beordrade denne ett intr\u00e5ng i bukten, som libyen h\u00e4vdade vara deras territorialvatten, f\u00f6ljt av bombningar av huvudstaden tripoli i operation el dorado canyon 15 april 1986. ytterligare nedskjutning av libyska plan skedde 1989. ronald reagan kallade gaddafi \"mellan\u00f6sterns galna hund\".egyptens f\u00f6rre president anwar sadat kallade gaddafi \"obalanserad och omogen\", en \"ondskefull kriminell, 100 procent sjuk och besatt av demonen\". \u00e5r 1981, n\u00e4r sadat l\u00f6nnm\u00f6rdats, appl\u00e5derade gaddafi mordet och menade att det var ett straff. sudans president gaafar mohamad numeiry menade att gaddafi led av \"en delad personlighet - b\u00e5da onda\" och presidenten i grannlandet tchad, hissene habre, h\u00e4nvisade till \"sjukdomen som kallas gaddafi\".\n\n\n==== tr\u00e4nade ledare ====\ngaddafis world revolutionary center n\u00e4ra benghazi blev ett tr\u00e4ningscenter f\u00f6r organisationer som st\u00f6ddes av gaddafi. \"utexaminerade\" makthavare inkluderade bland annat burkina fasos blaise compaor\u00e9 och tchads ledare idriss d\u00e9by. gaddafi tr\u00e4nade och st\u00f6ttade dessutom liberias diktator charles taylor som i specialdomstolen f\u00f6r sierra leone \u00e5talades f\u00f6r bland annat krigsbrott och brott mot m\u00e4nskligheten under konflikten i sierra leone. foday sankoh, grundaren av revolutionary united front, tr\u00e4nades ocks\u00e5 av gaddafi. enligt washington posts f\u00f6rre chef f\u00f6r v\u00e4stafrika, douglas farah, var \"amputerandet av armar och ben p\u00e5 m\u00e4n, kvinnor och barn en del av den br\u00e4nda jordens taktik-kampanj som syftade till att \u00f6verta omr\u00e5dets rika diamantf\u00e4lt och som st\u00f6ddes av gaddafi som rutinm\u00e4ssigt \u00f6vers\u00e5g deras framg\u00e5ngar och tillhandah\u00f6ll vapen\".\n\n\n==== ansvar f\u00f6r lockerbie ====\nlibyens relationer i det internationella samfundet f\u00f6rb\u00e4ttrades sedan landets regim 2003 tog ansvar f\u00f6r lockerbieaff\u00e4ren - ett bombd\u00e5d mot ett panam-plan, vilket exploderade ovanf\u00f6r den skotska byn lockerbi] 1988. (libyens justitieminister jalil menade i februari 2011 att gaddafi personligen var ansvarig f\u00f6r attacken) i samband med detta accepterade gaddafi ocks\u00e5 att avskaffa sina k\u00e4rnvapenmissiler och sl\u00e4ppa in ett 40-tal utl\u00e4ndska oljebolag som skulle f\u00e5 verka i landet. \u00e5r 2009 \u00e5ngrade han dock medgivandet och f\u00f6reslog i parlamentet att \u00e5terigen nationalisera oljefyndigheterna samt att distribuera inkomsterna fr\u00e5n oljan direkt till landets medborgare, i st\u00e4llet f\u00f6r till de privata intressenterna.\n\n\n==== kontakt med kokainproducenter ====\ndokument som beslagtogs i en r\u00e4d mot farc 2008 visade att gaddafi (och venezuelas hugo chavez) st\u00f6dde den grupp, som enligt dea d\u00e5 producerade h\u00e4lften av all v\u00e4rldens kokain. gaddafi uppr\u00e4tth\u00f6ll relationer med farc och l\u00e4rde k\u00e4nna dess ledare under m\u00f6ten f\u00f6r revolution\u00e4ra grupper som regelbundet anordnades i libyen.\n\n\n==== kungarnas kung ====\nmuammar al-gaddafi propagerade \u00e4ven f\u00f6r ett ut\u00f6kat panafrikanskt samarbete, och i augusti 2008 kallades han av 200 kungar och traditionella ledare fr\u00e5n afrikanska l\u00e4nder f\u00f6r \"kungarnas kung\" vid ett storm\u00f6te i libyen, d\u00e5 han ville f\u00f6rm\u00e5 dem att samverka i en allafrikansk federation, vilket dock de nationella ledarna i au var mer tveksamma till. efter ett \u00e5r som kontroversiell ordf\u00f6rande p\u00e5 roterande ett\u00e5rsmandat i afrikanska unionen l\u00e4t han afrikanska ledare hylla honom och rekommendera honom som ordf\u00f6rande \u00e4nnu ett \u00e5r, mot regelverket, vilket heller inte godk\u00e4ndes av afrikanska unionen.\n\n\n==== f\u00f6rakt f\u00f6r berber ====\ntrots att gaddafi h\u00e4vdade att han var ber\u00f6rd av sina afrikanska r\u00f6tter uttryckte han ofta uppenbart f\u00f6rakt f\u00f6r berber, ett icke-arabiserat nordafrikanskt folk, och f\u00f6r deras spr\u00e5k. han vidh\u00f6ll att deras existens var en myt som skapats av kolonialister och han f\u00f6rbj\u00f6d berbiska och angrep ofta spr\u00e5ket i sina tal med uttalanden som \"om din mor \u00f6verf\u00f6r detta spr\u00e5k n\u00e4r hon dig med kolonialisternas mj\u00f6lk, f\u00f6der hon dig med deras gift\". (1985).[k\u00e4lla beh\u00f6vs]\n\n\n==== f\u00f6rsvar av pirater och f\u00f6rklaring av sjukdomar ====\ngaddafi f\u00f6rsvarade ocks\u00e5 pirater i somalia: \"det \u00e4r en reaktion p\u00e5 v\u00e4sts giriga l\u00e4nder, som illegalt invaderar och exploaterar somalias vattenresurser. det \u00e4r inte sj\u00f6r\u00f6veri, det \u00e4r sj\u00e4lvf\u00f6rsvar... om de (v\u00e4stl\u00e4nderna) inte vill leva med oss r\u00e4ttvist, det \u00e4r v\u00e5r planet och de kan g\u00e5 till [en] annan planet.\"gaddafi h\u00e4vdade att hiv \u00e4r ett \"fredligt virus, inte ett aggressivt virus\". n\u00e4r afrikanska unionen sammantr\u00e4dde i maputo i juli 2003 f\u00f6rs\u00e4krade han att \"om du \u00e4r straight har du inget att frukta fr\u00e5n aids\". han f\u00f6rklarade ocks\u00e5 att afrikaner inte beh\u00f6vde vara r\u00e4dda f\u00f6r tsetseflugan eller myggor eftersom dessa \u00e4r \"guds arm\u00e9er som kommer att skydda oss fr\u00e5n kolonialister.\" skulle s\u00e5dana fienden komma till afrika \"f\u00e5r de malaria och s\u00f6mnsjuka\".\n\n\n==== till serbiens f\u00f6rsvar och f\u00f6r schweiz' uppl\u00f6sande ====\nefter att kosovo 17 februari 2008 deklarerade sin sj\u00e4lvst\u00e4ndighet uttalade gaddafi att han aldrig skulle erk\u00e4nna kosovo som sj\u00e4lvst\u00e4ndig stat, utan att kosovo ist\u00e4llet borde inf\u00f6rlivas i serbien. forna jugoslavien, och sedermera nuvarande serbien, hade ett n\u00e4ra samarbete med gaddafi om bland annat milit\u00e4rt utbyte.n\u00e4r sonen hannibal i gen\u00e8ve \u00e5r 2009 arresterades f\u00f6r misshandel, menade gaddafi under det 35:e g8-m\u00f6tet att staten schweiz borde uppl\u00f6sas och dess territorium delas mellan frankrike, italien och tyskland.\n\n\n==== fn-talet 2009 ====\nden 23 september 2009 talade muammar al-gaddafi inf\u00f6r fn:s generalf\u00f6rsamlings 64:e m\u00f6te, i new york, under sitt f\u00f6rsta bes\u00f6k i usa. talet, som behandlade en rad omr\u00e5den och slog vilt \u00e5t flera h\u00e5ll, varade i 1 timme och 36 minuter. en kopia av talet, fr\u00e5n jamahiriya news agency (jana, libyens officiella nyhetsbyr\u00e5), finns att hitta p\u00e5 internet. gaddafi var positiv till fn-stadgans f\u00f6rord men f\u00f6rkastade flera andra delar. han kritiserade organisationen f\u00f6r att ha misslyckats med att f\u00f6rhindra 65 krig och f\u00f6reslog att generalf\u00f6rsamlingen skulle utreda de krig som fn:s s\u00e4kerhetsr\u00e5d inte godk\u00e4nt och att de ansvariga f\u00f6r krigen skulle f\u00f6ras till internationella brottm\u00e5lsdomstolen (icc). gaddafi f\u00f6rkastade ocks\u00e5 usa:s invasion av afghanistan d\u00e5 han menade att usama bin laden varken var taliban eller afghan och f\u00f6rsvarade de somaliska piraternas h\u00e4rjningar med att dessa var ett svar p\u00e5 v\u00e4stv\u00e4rldens girighet. han h\u00e4vdade vidare att utl\u00e4ndsk milit\u00e4r var ansvarig f\u00f6r spridningen av f\u00e5gelinfluensa-viruset h1n1 och att israel l\u00e5tit l\u00f6nnm\u00f6rda john f. kennedy. han f\u00f6reslog en enstats-l\u00f6sning f\u00f6r palestina och israel, ben\u00e4mnde usa:s president barack obama som \"afrikas son\" och kallade fn:s s\u00e4kerhetsr\u00e5d f\u00f6r \"terrorr\u00e5det\".\n\n\n==== wikileaks bakom arabiska v\u00e5ren ====\ngaddafi menade att det var wikileaks l\u00f6gner som skapade revolutionerna i de arabiska l\u00e4nderna \u00e5r 2011.\n\n\n==== utl\u00e4ndska hedersbetygelser ====\npakistan uppkallade p\u00e5 1970-talet en stad efter muammar gaddafi, liksom landets fr\u00e4msta arena f\u00f6r cricket, gaddafi stadion. \u00e5r 2009 gav hugo ch\u00e1vez venezuelas h\u00f6gsta hedersutm\u00e4rkelse till gaddafi och j\u00e4mf\u00f6rde den libyske ledaren med sim\u00f3n bol\u00edvar.\n\n\n==== udda beteende ====\nbeduinen gaddafi f\u00f6redrog vid vissa tillf\u00e4llen att bo i t\u00e4lt i \u00f6knen, \u00e4ven vid utl\u00e4ndska resor och statsbes\u00f6k, vilket ibland skapade f\u00f6rundran och kontroverser. han hade \u00e4ven en kvinnlig livvaktsstyrka, k\u00e4nda som amazonerna.\n\n\n== inb\u00f6rdeskrig 2011 ==\n\nden 17 februari 2011 inleddes omfattande politiska protester i flera st\u00e4der i libyen, inspirerade av liknande uppror i tunisien och egypten och i andra l\u00e4nder i arabv\u00e4rlden. fr\u00e5n och med 26 februari 2011 rapporterades att gaddafi hade f\u00f6rlorat kontrollen av stora delar av landet.\n\n\n=== internationella reaktioner ===\nflertalet stater och internationella organisationer f\u00f6rd\u00f6mde gaddafis bruk av milit\u00e4r personal, legosoldater och framf\u00f6r allt milit\u00e4ra flygstridskrafter mot civilbefolkningen.\ninternational federation for human rights menade 27 februari 2011 att: \"gaddafi anv\u00e4nder sig av den br\u00e4nda jordens taktik. det finns sk\u00e4l att befara att han faktiskt har beslutat att till stor del likvidera, d\u00e4r han fortfarande kan, libyska medborgare som reste sig mot hans regim, och vidare, att systematiskt och urskillningsl\u00f6st kuva civilbefolkningen. handlingarna kan betecknas som brott mot m\u00e4nskligheten, definierat i artikel 7 i den internationella brottm\u00e5lsdomstolens romstadga.\"12 latinamerikanska l\u00e4nder f\u00f6rd\u00f6mde v\u00e5ldet som anv\u00e4ndes f\u00f6r att sl\u00e5 ner civilpersoners demonstrationer med krav p\u00e5 gaddafis avg\u00e5ng. venezuelas president hugo ch\u00e1vez skrev p\u00e5 twitter \"att libyen st\u00e5r inf\u00f6r ett inb\u00f6rdeskrig\"; som f\u00f6ljdes av \"jag kommer inte att f\u00f6rd\u00f6ma honom (gadhafi)\", \"det vore fegt av mig att f\u00f6rd\u00f6ma n\u00e5gon som har varit min v\u00e4n\", i ett tal p\u00e5 tv. han st\u00f6dde inte invasioner eller massakrer men menade att en kampanj med l\u00f6gner f\u00f6rdes mot libyen. d\u00e5 flera l\u00e4nder f\u00f6rd\u00f6mde v\u00e5ldet mot demonstranter menade chavez att dessa \"kanske har information som vi saknar\". nicaraguas president daniel ortega uttryckte att regimen s\u00f6kte dialog men f\u00f6rsvarade landets enighet s\u00e5 att det inte skulle splittras s\u00e5 att inte anarki uppst\u00e5r; \"nicaragua, min regering... och v\u00e5rt folk \u00e4r med dig i dessa strider.\" fidel castro f\u00f6rd\u00f6mde v\u00e5ldet mot civilpersoner och menade att \"illvilliga rykten om hans uttalanden spridits \u00f6ver v\u00e4rlden\".tysklands f\u00f6rbundskansler angela merkel sa att \u00f6verste gaddafis tv-tal 22 februari 2011 var \"mycket, mycket skr\u00e4mmande\" och \"detsamma som att han f\u00f6rklarar krig mot sitt eget folk\".shaykh y\u00fbsuf al-qarad\u00e2w\u00ee utf\u00e4ste 21 februari 2011 en fatwa som p\u00e5kallade att gaddafi skulle d\u00f6das. gaddafi sades ha hyrt in utl\u00e4ndska legosoldater f\u00f6r att f\u00f6rsvara sitt styre.\n\n\n=== gaddafis respons ===\nunder det inb\u00f6rdeskrig som f\u00f6ljde under 2011 anklagade gadaffi sina motst\u00e5ndare f\u00f6r att vara under p\u00e5verkan av hallucinogen i drycker och piller; s\u00e4rskilt skulle substanserna ha funnits i mj\u00f6lk, kaffe och nescaf\u00e9. gaddafi h\u00e4vdade att usama bin ladin och al-qaida distribuerade dessa droger. han klandrade ocks\u00e5 alkohol och usa f\u00f6r upproren i libyen. revolten var enligt gaddafi ocks\u00e5 en kolonialistisk sammansv\u00e4rjning av andra l\u00e4nder, fr\u00e4mst usa, frankrike och storbritannien, f\u00f6r att er\u00f6vra landets olja och f\u00f6rslava det libyska folket. han svor att han hus efter hus skulle rensa libyen tills han krossat upproret och v\u00e5ld skulle anv\u00e4ndas i enlighet med libysk och internationell lag. han uppmanade folk att s\u00e4kra gatorna och att inte l\u00e5ta ungdomarna fyllna till och bli f\u00f6rda bakom ljuset: \"dessa g\u00e4ng, liksom kackerlackor, representerar ingen, de \u00e4r inget, bara en handfull som f\u00f6rs\u00f6ker imitera vad som hade h\u00e4nt i egypten och tunisien efter de blivit drogade\". gaddafi deklarerade att de som inte \"\u00e4lskar\" honom \"f\u00f6rtj\u00e4nar inte att leva\".\n\n\n== gaddafis d\u00f6d ==\nmuammar gaddafi tillf\u00e5ngatogs och d\u00f6dades den 20 oktober 2011 efter slaget vid sirte. gaddafi hittades v\u00e4ster om sirte efter att hans konvojer attackerats av natos flygplan. han tillf\u00e5ngatogs sedan av national transitional council (ntc) styrkor och d\u00f6dades kort d\u00e4refter.ntc h\u00e4vdade initialt att gaddafi dog av skador som han fick i en skjutning n\u00e4r lojalistiska styrkor f\u00f6rs\u00f6kte befria honom, \u00e4ven om en grafisk video av hans sista \u00f6gonblick visar rebellkrigare som sl\u00e5r honom och en av dem hugger honom i anus med en bajonett innan han sk\u00f6ts flera g\u00e5nger. mordet p\u00e5 gaddafi kritiserades som ett brott mot internationell lag.\n\n\n== krigsbrott ==\nfn:s s\u00e4kerhetsr\u00e5d beslutade enh\u00e4lligt den 26 februari 2011 (resolution 1970) att h\u00e4nskjuta muammar al-gaddafi till den internationella domstolen icc p\u00e5 grund av \"vitt spridda och systematiska attacker\" p\u00e5 libyska medborgare, som protesterade mot regeringen under de f\u00f6rsta veckorna av revolutionen 2011. det var f\u00f6rsta g\u00e5ngen ett enh\u00e4lligt s\u00e4kerhetsr\u00e5d h\u00e4nsk\u00f6t ett stats\u00f6verhuvud till icc och andra g\u00e5ngen som s\u00e4kerhetsr\u00e5det h\u00e4nsk\u00f6t ett land till icc. r\u00e5det beslutade ocks\u00e5 att f\u00f6rbjuda vapenhandel med libyen, att frysa gaddafi-familjens tillg\u00e5ngar utomlands samt inf\u00f6ra ett internationellt resef\u00f6rbud f\u00f6r 16 libyska ledare. samma vecka v\u00e4nde sig flera av landets diplomater och ambassad\u00f6rer mot gaddafis styre. den tillf\u00f6rordnade ambassad\u00f6ren till fn, ibrahim dabbashi, sade att hans stab fr\u00e5n och med d\u00e5 arbetade f\u00f6r det libyska folket och inte f\u00f6r regimen. han anklagade gaddafi f\u00f6r folkmord och uppmanade v\u00e4rldens ledande makter att f\u00f6rbjuda flygtrafik \u00f6ver libyen. icc beslutade den 2 mars att starta en utredning om brott mot m\u00e4nskligheten i libyen. syftet var att ut\u00f6va p\u00e5tryckningar mot ledande personer i gaddafis omgivning s\u00e5 att de noga skulle t\u00e4nka efter innan de f\u00f6ljde gaddafi i handlingar som kunde utg\u00f6ra krigsbrott. interpol utf\u00e4rdade den 4 mars \"en internationell varning g\u00e4llande libyens ledare muammar khaddafi, hans familj och n\u00e4rmaste medarbetare\" f\u00f6r att gaddafi och andra i hans omgivning \"ans\u00e5gs vara inblandade i planeringen av attacker, inkluderande luftbombningar, p\u00e5 civilbefolkningen\". gaddafi-regimens attacker p\u00e5 demonstranter uppskattades den 5 mars 2011 av italiens utrikesminister franco frattini ha d\u00f6dat 1000 m\u00e4nniskor, skadat flera tusen samt tvingat tiotusentals att fly fr\u00e5n landet. \u00e5klagaren vid icc, luis moreno-ocampo, sade den 6 april att \"det finns bra bevis som visar att d\u00f6dandet av civila skedde efter [en av gaddafi] f\u00f6rutbest\u00e4md plan\", f\u00f6rberedd sedan januari.den 16 maj 2011 utf\u00e4rdade moreno-ocampo en formell beg\u00e4ran till icc att muammar al-gaddafi, sonen saif al-islam gaddafi och s\u00e4kerhetschefen abdullah al-sanussi skulle arresteras och st\u00e4llas inf\u00f6r r\u00e4tta f\u00f6r brott mot m\u00e4nskligheten.icc menade 9 juni 2011 att det fanns bevis f\u00f6r att muammar al-gaddafi hade beordrat sina soldater till massv\u00e5ldt\u00e4kter av libyska kvinnor. domstolen hade funnit bevismaterial f\u00f6r att soldater hade blivit tilldelade viagra f\u00f6r att uppmuntra v\u00e5ldt\u00e4kter som straffmetod. \u00e5klagaren luis moreno-ocampo menade att v\u00e5ldt\u00e4kt var en ny taktik, \"vi hade tvivel till att b\u00f6rja med men \u00e4r nu \u00f6vertygade\".the observer hade (18 juni 2011) tagit del av dokument som visade att gaddafis generaler beordrat att misrata skulle bombas och att befolkningen d\u00e4r skulle sv\u00e4ltas och att skadade rebeller jagas, vilket stred mot gen\u00e8vekonventionerna. krigsbrottsutredare h\u00e4vdade att ett av de tusentals dokumenten var en order fr\u00e5n gaddafi med meningen att \"misrata ska utpl\u00e5nas och att det bl\u00e5 havet ska g\u00f6ras r\u00f6tt med inv\u00e5narnas blod\". advokater i misrata som var motst\u00e5ndare till regimen uttalade att de st\u00e4mplade och signerade dokumenten skulle \u00f6verl\u00e4mnas till icc.den 27 juni 2011 utf\u00e4rdade icc arresteringsorder f\u00f6r muammar al-gaddafi, saif al-islam gaddafi och abdulla al-sanussi g\u00e4llande tv\u00e5 brott mot m\u00e4nskligheten; mord och f\u00f6rf\u00f6ljelser, fr\u00e5n 15 februari 2011 och fram\u00e5t. libyen hade dock inte ratificerat romstadgan och erk\u00e4nde d\u00e4rmed inte domstolens auktoritet. enligt libyens justitieminister mohammad al-qamood hade icc:s \u00e5tal ingen b\u00e4ring p\u00e5 \"revolutionens ledare och hans son\" eftersom de \"inte har n\u00e5gra officiella poster i den libyska regeringen\". domstolen menade att gaddafi som \"libyens erk\u00e4nda och obestridda ledare hade absolut, slutgiltigt och oifr\u00e5gasatt styrt statsapparatens maktgrenar, inklusive s\u00e4kerhetsstyrkorna.\" domaren i m\u00e5let, sanji monageng, sa att det fanns sk\u00e4lig grund att tro att gaddafi och saif al-islam var \"straffr\u00e4ttsligt ansvariga som medskyldiga\" i mordet p\u00e5 civilbefolkningen. \"de utformade och iscensatte en plan f\u00f6r att motverka och st\u00e4vja, med alla medel, civila demonstrationer.\" senussi ska ha utnyttjat sin position f\u00f6r att f\u00e5 attackerna utf\u00e4rdade.\n\n\n== namn ==\nd\u00e5 det finns stora skillnader mellan olika arabiska dialekter samtidigt som det inte finns n\u00e5got vedertaget s\u00e4tt att transkribera arabiska s\u00e5 finns det stora variationer i hur gaddafis namn transkriberas till det latinska alfabetet. enligt den internationella translittereringsstandarden f\u00f6r arabiska b\u00f6r namnet stavas al-qadhdhafi; 'q' st\u00e5r f\u00f6r en tonl\u00f6s uvular klusil (ett \"bakre\" k) och 'dh' st\u00e5r f\u00f6r en tonande dental frikativa (som i engelskans the). d\u00e5 det sistn\u00e4mnda ljudet dessutom \u00e4r l\u00e5ngt dubbeltecknas konsonanten.gaddafi \u00e4r ett \u00e5tergivande av det libyska uttalet av namnet, medan kaddafi \u00e4r en n\u00e4ra approximering av standardarabiskan p\u00e5 de flesta europeiska spr\u00e5k. transkriberingen gaddafi dominerar internationellt. vidare brukar i v\u00e4sterl\u00e4ndska media den best\u00e4mda artikeln al- falla bort, men i v\u00e5rdad arabiska b\u00f6r den alltid vara med. en annan variant p\u00e5 namnet som \u00e4r vanligt f\u00f6rekommande \u00e4r khaddafi.\n\n\n== familj ==\ngadaffis gifte sig med sin f\u00f6rsta hustru, fatiha, i ett arrangerat \u00e4ktenskap. efter sex m\u00e5nader skilde de sig. hon \u00e4r mor till hans \u00e4ldste son.gadaffis andra hustru som han var gift med till sin d\u00f6d, safia farkash, \u00e4ger ett eget flygbolag buraq air i konkurrens med det \"folk\u00e4gda\" nationella libyska flygbolaget och har f\u00e5tt monopol p\u00e5 att flyga pilgrimer till mecka fr\u00e5n libyen. hennes personliga f\u00f6rm\u00f6genhet uppskattas till 30 miljarder dollar.gaddafi hade \u00e5tta barn, en son med sin f\u00f6rsta hustru fatiha, sex s\u00f6ner och en dotter med safia, samt en adoptivdotter, som uppges ha omkommit i usa:s bombanfall mot libyen 1986.\n\u00e4ldste sonen och gaddafis ende son med sin f\u00f6rsta hustru, muhammad gaddafi, var chef f\u00f6r libyens olympiska kommitt\u00e9 och ordf\u00f6rande i styrelsen f\u00f6r det libyska statliga telekommonopolet.\"mohammed al-gaddafi has been given the tickets in his role as the head of the libyan olympic committee \u2013 which the international olympic committee has refused to expel, in spite of the country\u2019s domestic civil war-\". under inb\u00f6rdeskriget 2011, efter att f\u00f6rst ha givit sig till rebellstyrkor, lyckades muhammad tillsammans med mor och syskon fly till algeriet.\nsaif al-islam gaddafi \u00e4r konstn\u00e4r och driver v\u00e4lg\u00f6renhetsorganisationer f\u00f6r internationella gisslanf\u00f6rhandlingar i muslimska l\u00e4nder, samt milj\u00f6v\u00e5rd. 2006 tvingades han l\u00e4mna libyen d\u00e5 han riktat skarp kritik mot fadern, men togs \u00e5ter till n\u00e5der och \u00e5terv\u00e4nde hem. d\u00e4r deltog han i medlingsf\u00f6rhandlingarna r\u00f6rande g\u00e4starbetande l\u00e4kare och sjuksk\u00f6terskor som d\u00f6mdes till d\u00f6dsstraff efter att 426 libyska barn blivit smittade av hiv via f\u00f6rorenade blodtransfusioner. dessa sl\u00e4pptes senare fria och fick l\u00e4mna landet 2007. saif al-islam ans\u00e5gs vara sin faders eftertr\u00e4dare. n\u00e4r protesterna i libyen b\u00f6rjade i februari 2011 varnade saif al-islam p\u00e5 nationell tv att revolution\u00e4rer skulle m\u00f6ta v\u00e5ldsamt motst\u00e5nd. vid samma tidpunkt uppdagades att hans doktorsexamen i filosofi fr\u00e5n universitetet lse var plagierad.al-saadi gaddafi har varit fotbollsspelare i italien, var ledare f\u00f6r libyens nationella fotbollsfederation[k\u00e4lla beh\u00f6vs], har producerat hollywoodfilm och s\u00e4gs ha tj\u00e4nat en f\u00f6rm\u00f6genhet p\u00e5 investeringar i oljeindustrin.mutasim-billah gaddafi var \u00f6verstel\u00f6jtnant i arm\u00e9n och h\u00f6gste chef f\u00f6r nationens s\u00e4kerhet. \u00e5r 2008 kr\u00e4vde han av det statliga oljebolagets ordf\u00f6rande 1,2 miljarder dollar i kontanter och olja. han tvingades fly landet en tid, d\u00e5 han anklagades f\u00f6r att vara en av huvudm\u00e4nnen bakom p\u00e5st\u00e5dda egyptiskstyrda kupplaner mot fadern, men togs \u00e5ter till n\u00e5der och kunde \u00e5terv\u00e4nda hem.. mutasim avled av skador han f\u00e5tt under strider samma dag hans far d\u00f6dats av rebellstyrkor, 20 oktober 2011.\nsonen hannibal har bott i europa en l\u00e4ngre tid. han har vid tv\u00e5 tillf\u00e4llen arresterats f\u00f6r att ha misshandlat sin gravida flickv\u00e4n, senare hustru. hannibal och hans gravida hustru arresterades i gen\u00e8ve 2008 f\u00f6r att p\u00e5 ett hotell i samma stad ha misshandlat sitt tj\u00e4nstefolk. paret sl\u00e4pptes efter tv\u00e5 dagar i h\u00e4kte mot en borgen p\u00e5 motsvarande drygt tre miljoner kronor och schweiz bad om urs\u00e4kt \u00e5ret efter f\u00f6r gripandet. n\u00e4r tv\u00e5 schweiziska medborgare hindrades fr\u00e5n att l\u00e4mna libyen, sade den schweiziska staten upp de normaliserade relationerna med den libyska regimen.dottern, ayesha gaddafi, \u00e4r advokat och deltog i f\u00f6rsvaret av iraks f\u00f6rre diktator, saddam hussein.. under inb\u00f6rdeskriget 2011 flydde hon landet.\n\n\n== se \u00e4ven ==\ngaddafipriset f\u00f6r m\u00e4nskliga r\u00e4ttigheter\nlibyens historia efter sj\u00e4lvst\u00e4ndigheten\nlibyska inb\u00f6rdeskriget 2011\nlista \u00f6ver libyens stats\u00f6verhuvuden\nlista \u00f6ver libyens premi\u00e4rministrar\nlista \u00f6ver libyens utrikesministrar\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r muammar al-gaddafi.\ufeff\n\ngr\u00f6na boken (the green book, the solution of the problem of democracy). h\u00e4mtat fr\u00e5n the wayback machine (arkiverat 3 december 2008).\nswitzerland should be dissolved as a state, spiegel interview with libyan leader moammar gadhafi 2010-05-03."