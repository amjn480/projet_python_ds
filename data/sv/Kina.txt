"kina, officiellt namn folkrepubliken kina, \u00e4r det till ytan st\u00f6rsta landet i \u00f6stasien och var fram till 2023 v\u00e4rldens folkrikaste land med drygt 1,4 miljarder inv\u00e5nare.kina har landgr\u00e4ns mot mongoliet, ryssland, nordkorea, vietnam, laos, myanmar, indien, bhutan, nepal, pakistan, afghanistan, tadzjikistan, kirgizistan, och kazakstan, och har havsgr\u00e4ns mot sydkorea, japan, taiwan, filippinerna, malaysia, brunei och vietnam.\nlandet \u00e4r en folkrepublik, som  styrs av kinas kommunistiska parti under ett enpartisystem vars politiska linje \u00e4r socialism med kinesiska s\u00e4rdrag, och ut\u00f6var jurisdiktion \u00f6ver 22 provinser, 5 autonoma regioner (inre mongoliet, tibet, xinjiang, ningxia och guangxi), 4 st\u00e4der (peking, tianjin, shanghai och chongqing) och 2 s\u00e4rskilda administrativa regioner (hongkong och macao). peking \u00e4r landets huvudstad.\nkina \u00e4r en ekonomisk och milit\u00e4r stormakt och har ett permanent s\u00e4te i fn:s s\u00e4kerhetsr\u00e5d. den kinesiska civilisationen \u00e4r en av v\u00e4rldens \u00e4ldsta och uppstod kring gula floden i nord\u00f6stra kina. folkrepubliken kina grundades den 1 oktober 1949, efter att kinas kommunistiska parti och dess v\u00e4pnade gren folkets befrielsearm\u00e9 f\u00e5tt \u00f6vertaget i det kinesiska inb\u00f6rdeskriget (1927\u20131950). den tidigare brittiska kronkolonin hongkong inf\u00f6rlivades i folkrepubliken kina \u00e5r 1997, och det tidigare portugisiska omr\u00e5det macao \u00e5r 1999.\n\n\n== etymologi ==\n\nnamnet kina tros ha sitt ursprung i ordet qin, den f\u00f6rsta kejserliga dynastin i kina.\n\n\n== historia ==\n\n\n=== huvudst\u00e4der ===\n\nkinas huvudst\u00e4der har bytts ett flertal g\u00e5nger under landets historia. under vissa perioder d\u00e5 kina varit splittrat mellan olika samtida dynastier har mer \u00e4n en stad gjort anspr\u00e5k p\u00e5 att vara kinas huvudstad. de st\u00e4der som utm\u00e4rker sig med att ha varit huvudstad b\u00e5de m\u00e5nga g\u00e5nger, och l\u00e5nga tider \u00e4r luoyang, xi'an, nanjing och peking. luoyang har varit huvudstad under 8 dynastier. luoyang och xi'an har ocks\u00e5 under zhoudynastin, handynastin, suidynastin och tangdynastin verkat som alternativa sekund\u00e4ra huvudst\u00e4der \u00e5t varandra. peking har fr\u00e5n och med \u00e5r 1153 varit kinas huvudstad, med avbrott \u00e5ren 1214\u20131267, 1368\u20131421 och 1928\u20131949.\n\n\n=== xinhairevolutionen 1911 och republiken kinas grundande 1912 ===\n\ndet dynastiska kejsard\u00f6met qing, under ledning av en manchurisk klan som h\u00e4rskat i kina sedan 1644, gick under vid den republikanska revolutionen vintern 1911 och avskaffades officiellt \u00e5ret d\u00e4rp\u00e5. i den kalender som d\u00e5 inf\u00f6rdes, och fortfarande \u00e4r i bruk i republiken kina (taiwan), \u00e4r 1912 \"republikens f\u00f6rsta \u00e5r\". guomindangpartiet (traditionell kinesiska: \u570b\u6c11\u9ee8; f\u00f6renklad kinesiska: \u56fd\u6c11\u515a, svenska: nationalistpartiet), en i augusti 1912 bildad koalition av flera av de grupperingar som varit drivande bakom st\u00f6rtandet av kejsard\u00f6met, segrade i det f\u00f6rsta kinesiska valet, i vilket dock bara mellan fem och sex procent av befolkningen i landet deltog.\n\n\n=== kinesiska inb\u00f6rdeskriget, 1927\u20131950 ===\n\nkinas kommunistiska parti (kkp) grundades i shanghai 1921 av bland andra mao zedong. under de f\u00f6rsta \u00e5ren av sin existens hade det endast n\u00e5got hundratal medlemmar. partiet var vid grundandet medlem av den moskva-baserade internationella kommunistiska samarbetsorganisationen komintern, som ocks\u00e5 var representerat vid bildandet. \u00e5r 1931 utropade kkp den \"kinesiska sovjetrepubliken\" i provinsen jiangxi. ett utdraget inb\u00f6rdeskrig mot guomindangregeringen f\u00f6ljde, och fr\u00e5n 1937 \u00e4ven mot japan (andra sino-japanska kriget), som genomf\u00f6rde en storskalig invasion av kina. japans m\u00e5l var att, inspirerat av de v\u00e4sterl\u00e4ndska kolonialmakterna, skaffa sig egna kolonier f\u00f6r att kunna f\u00f6rs\u00f6rja japanska industrin med r\u00e5varor.\nmao zedong, en av de ledande personerna inom kinas kommunistiska parti, ledde under denna tidsperiod en framg\u00e5ngsrik gerillar\u00f6relse som genom okonventionell krigf\u00f6ring lyckades f\u00f6rsvaga b\u00e5de de japanska och den kinesiska guomindang-regeringens konventionella trupper. mao zedong sammanfattade sina milit\u00e4ra erfarenheter i boken om l\u00e5ngvarigt krig (\u8bba\u6301\u4e45\u6218, 1938) en handbok i gerillakrigf\u00f6ring. detta verk har senare kommit att inspirera ett stort antal andra gerillar\u00f6relser i hela v\u00e4rlden under 1900-talet, bland annat det vietnamesiska kommunistpartiets gerillakrig mot usa under vietnamkriget, farc (en kommunistisk gerillagrupp i colombia), sendero luminoso (en kommunistisk gerillagrupp i peru) och pkk (en kurdisk kommunistisk gerillagrupp i turkiet).\nkommunisterna fick det slutliga \u00f6vertaget efter andra v\u00e4rldskrigets slut 1945, n\u00e4r sovjetunionen l\u00e4mnade \u00f6ver manchuriet till kkp. innan det industriellt relativt v\u00e4l utvecklade manchuriet \u00f6verl\u00e4mnades till de kinesiska kommunisterna, hade dock de sovjetiska trupperna monterat ner de flesta av de viktiga industrierna, och s\u00e4nt dem med t\u00e5g till det n\u00e4rliggande sovjetiska sibirien, d\u00e4r de \u00e5teruppbyggdes.\n\n\n=== folkrepubliken kina, 1949\u2013 ===\n\np\u00e5 grund av den svaga och h\u00e5rt reglerade ekonomin i de omr\u00e5den som kontrollerades av guomindang-regeringen, kombinerat med milit\u00e4rt och ekonomiskt st\u00f6d fr\u00e5n sovjetunionen till de kinesiska kommunisterna under ledning av mao zedong, vann dessa st\u00e4ndigt mark. den 1 oktober 1949 kunde den kommunistiska folkrepubliken kina utropas av mao p\u00e5 himmelska fridens torg i peking. den nya centralmakten skickade \u00e5ret d\u00e4rp\u00e5 s\u00e5 kallade fredsbevarande styrkor till tibet och enheter ur folkets befrielsearm\u00e9 har alltsedan dess varit stationerade i regionen.\nguomindangregeringen tog sin tillflykt till \u00f6n taiwan i \u00f6stkinesiska havet; med sig dit tog de hela den kinesiska statens guldreserv, samt stora delar av landets kulturarv i form av de kejserliga samlingarna fr\u00e5n f\u00f6rbjudna staden i peking (dessa f\u00f6rvaras nu i nationella palatsmuseet i taipei). i taibei, \u00f6ns st\u00f6rsta stad, uppr\u00e4ttade man en exilregering, som en forts\u00e4ttning p\u00e5 republiken kinas regering. under sina f\u00f6rsta decennier i exil uppr\u00e4tth\u00f6ll regeringen en mycket stor st\u00e5ende arm\u00e9, i avsikt att invadera fastlandet och \u00e5terta regeringsmakten d\u00e4r. guomindangregeringen i taipei erk\u00e4ndes av f\u00f6renta nationerna som hela kinas lagliga regering fram till 1972. formellt \u00e4r de tv\u00e5 rivaliserande kinesiska staterna folkrepubliken kina och republiken kina (taiwan) fortfarande i krig. det r\u00e5der dock vapenvila mellan de b\u00e5da de facto-staterna, vilka indirekt bedriver omfattande handel med varandra, fr\u00e4mst via det kinesiska territoriet hongkong.\nfolkrepubliken kinas regering, under mer \u00e4n tjugofem \u00e5r ledd av premi\u00e4rministern och l\u00e4nge tillika utrikesministern zhou enlai, samarbetade till en b\u00f6rjan n\u00e4ra med sovjetunionen som i folkmun och propaganda kom att kallas f\u00f6r den socialistiske \u201dstorebrodern\u201d. efter nikita chrusjtjovs makttilltr\u00e4de och hans avst\u00e5ndstagande fr\u00e5n den s\u00e5 kallade personkulten kring stalin, vilken inleddes vid det sovjetiska kommunistpartiets tjugonde kongress 1956, surnade dock relationerna. kina och sovjet br\u00f6t visserligen aldrig de diplomatiska f\u00f6rbindelserna, men mellan de b\u00e5da l\u00e4ndernas respektive kommunistpartier upph\u00f6rde alla kontakter i b\u00f6rjan av sextiotalet. denna splittring dem emellan fick ocks\u00e5 \u00e5terverkningar i andra l\u00e4nder, exempelvis sverige d\u00e4r den ledde till bildandet av det radikala kfml.\nmao, som visserligen aldrig haft n\u00e4ra band till \u2013 utan faktiskt ofta internt kritiserat \u2013 den 1953 bortg\u00e5ngne stalin, var djupt oroad av chrusjtjovs \u00f6ppna kritik av sin f\u00f6reg\u00e5ngare. ett sk\u00e4l till detta l\u00e4r ha varit att mao s\u00e5g framf\u00f6r sig hur han sj\u00e4lv mycket v\u00e4l skulle kunna komma att bli utsatt f\u00f6r liknande och \u00e4nnu mer svidande kritik och f\u00f6rd\u00f6manden efter sin egen d\u00f6d. under maos femton sista \u00e5r vid makten, och \u00e4ven under n\u00e5gra \u00e5r efter hans d\u00f6d, beskyllde kinas kommunistparti sovjetunionens f\u00f6r att best\u00e5 av idel \"revisionister\" och \"social-imperialister\".\nefter mao zedongs d\u00f6d \u00e5r 1976 \u00e4ndrades den politiska kursen, och sedan 1978 har stora liberaliseringar av ekonomin genomf\u00f6rts, vilket p\u00e5 senare \u00e5r har gjort att kinas ekonomiska tillv\u00e4xt i en internationell j\u00e4mf\u00f6relse \u00e4r mycket h\u00f6g.\ndet kinesiska kommunistpartiet h\u00e5ller \u00e4nnu ett politiskt j\u00e4rngrepp om landet. kkp:s inflytande har inte minskat i takt med den ekonomiska liberaliseringen. partiet har lyckats anpassa sig efter de f\u00f6r\u00e4ndringar som skett i det kinesiska samh\u00e4llet, till exempel genom att framst\u00e5ende aff\u00e4rsm\u00e4n nu till\u00e5ts bli medlemmar i partiet. den \u00f6kande anv\u00e4ndningen av internet (235 miljoner inv\u00e5nare hade tillg\u00e5ng till internet 2008) i kina har lett till att fler kineser har m\u00f6jlighet att uttrycka sina \u00e5sikter offentligt, men har ocks\u00e5 gett den kinesiska staten \u00f6kade m\u00f6jligheter till kontroll av medborgarna. den kinesiska staten har byggt upp ett av v\u00e4rldens mest avancerade och omfattande system f\u00f6r censur och kontroll av material p\u00e5 internet och blockerar ett mycket stort antal utl\u00e4ndska webbplatser.\n\n\n==== xi jinping vid makten sedan 2013 ====\nxi jinping blev vald till presidentposten den 14 mars 2013 under den tolfte nationella folkkongressen. president xi kom till makten med l\u00f6ften om ekonomiska reformer, korruptionsbek\u00e4mpning och minskad andel extrem fattigdom, med s\u00e4rskild inriktning p\u00e5 landsbygden. efter tv\u00e5 \u00e5r vid makten hade 100 000 olika politiker och aff\u00e4rsm\u00e4n utretts f\u00f6r korruption, d\u00e4ribland general guvern\u00f6ren f\u00f6r fujian provinsen. kommunistpartiets kontroll \u00f6ver samh\u00e4llet och milit\u00e4ren har st\u00e4rkts och f\u00f6rtrycket har \u00f6kat med sk\u00e4rpt censur och gripanden av olikt\u00e4nkande och m\u00e4nniskor\u00e4ttsadvokater.[k\u00e4lla beh\u00f6vs] efter att gr\u00e4nsen p\u00e5 tv\u00e5 mandatperioder slopats f\u00f6r presidentposten har xi bef\u00e4st sin position som den m\u00e4ktigaste kinesiske ledaren sedan mao zedong. han har \u00e4ven utvecklat en omfattande personlighetskult med populistiska drag, n\u00e5got som, i samband med anti-korruptions arbete och fattigdomsbek\u00e4mpning tros ha bidragit till hans h\u00f6ga popularitet bland den fattigare landsbygden och segment av den intellektuella v\u00e4nstern inom kina.\n\n\n== geografi ==\nkina \u00e4r ett stort land; landytan \u00e4r aningen mindre \u00e4n europa. landet har m\u00e5nga olika naturtyper. de \u00f6stra delarna av landet \u00e4r mycket t\u00e4tbefolkade medan de v\u00e4stra omr\u00e5dena, s\u00e4rskilt tibet, qinghai och xinjiang, \u00e4r glest befolkade med stora \u00f6demarker, bergsomr\u00e5den och \u00f6knar. i norr avgr\u00e4nsas kina av gobi\u00f6knen och bergsomr\u00e5den. i v\u00e4st ligger bergskedjan tianshan som \u00e4r f\u00f6rbunden med himalaya i s\u00f6der. norr om himalaya ligger den tibetanska h\u00f6gplat\u00e5n. i sydost ligger sydkinesiska havet, i \u00f6ster \u00f6stkinesiska havet och i nordost havsbukten gula havet, samtliga utg\u00f6r delar av stilla havet. de tv\u00e5 st\u00f6rsta floderna i kina \u00e4r gula floden och yangtzefloden (p\u00e5 modern kinesiska changjiang, \"l\u00e5nga floden\").\nfr\u00e5n kunlun utg\u00e5r en rad berg genom mellersta kina som bildar vattendelare mellan gula floden och yangtze-floden och utg\u00f6r en viktig klimatgr\u00e4ns mellan norra och s\u00f6dra kina. bergen brukar sammanfattas under namnet qinlingshan och kallas \u00e4ven beiling (de norra bergen). de \u00e4r sv\u00e5ra att bestiga, \u00e4ven om inga av dem n\u00e5r sn\u00f6gr\u00e4nsen, deras h\u00f6gsta topp \u00e4r 3 350 m \u00f6.h. en g\u00e5ng verkar havet ha n\u00e5tt fram till deras \u00f6stra fot, men de stora flodernas avlagringar har bildat den stora sl\u00e4tt som nu skiljer dem fr\u00e5n havet. dessa berg delar det egentliga kina i tv\u00e5 mycket olika delar, nordkina och sydkina.\n\n\n=== nordkina ===\ni nordkina kan man s\u00e4rskilja tv\u00e5 regioner: den stora sl\u00e4tten i \u00f6ster, innefattande 445 000 km\u00b2, vilken omfattar \u00e4ven yangtzeflodens delta och \u00e4r t\u00e4ckt av gula flodens och yangtzeflodens avlagringar, samt berglandet i v\u00e4ster. detta \u00e4r delat i flera omr\u00e5den. l\u00e4ngst i nordv\u00e4st ligger qilianbergen, skilda fr\u00e5n gansus och shaanxis plat\u00e5er genom en s\u00e4nka p\u00e5 lanzhous meridian, vilken utg\u00f6r \u00e5terstoden av en av de m\u00e5nga vikarna i \"hanhai\", det asiatiska medelhavet under terti\u00e4rtiden, vars vik str\u00e4ckte sig l\u00e4ngs den nuvarande floden danjiangs dal \u00e4nda till foten av kunlun. de n\u00e4mnda plat\u00e5erna har en h\u00f6jd p\u00e5 1 300\u20131 800 m \u00f6.h. och \u00e4r delvis rika p\u00e5 stenkol. \u00e4nnu st\u00f6rre stenkolslager hyser shanxis och hebeis berg, vilka har en nord-sydlig riktning och terrassformigt s\u00e4nker sig till kustsl\u00e4tten.\nsom en isolerad \u00f6 h\u00f6jer sig fr\u00e5n denna shandongs bergland i \u00f6stra delen av norra kinas plat\u00e5er och berg \u00e4r t\u00e4ckta av v\u00e4ldiga l\u00f6ssjordlager \u00e4nda till 600 meters djup, \u00e4ven norra delen av stora sl\u00e4tten \u00e4r ett gult l\u00f6ssjordlandskap. l\u00f6ssjorden best\u00e5r av sand, lera och kolsyrad kalk och \u00e4r genomdragen av fina r\u00f6r, som uppkommit av v\u00e4xtr\u00f6tter och suger upp vatten som en svamp. d\u00e4rf\u00f6r klyver sig l\u00f6ssjorden vertikalt och bildar vid flodstr\u00e4nderna alldeles tv\u00e4rbranta v\u00e4ggar. den fyller dalarna mellan bergen och nivellerar d\u00e4rigenom landet, som f\u00e5r mjuka former. berggrunden \u00e4r vanligen paleozoisk; endast shandong och en del av shanxi har urberg. den viktigaste floden \u00e4r gula floden med den stora bifloden wei, l\u00e4ngre mot norr utflyter bland annat luanhe i gula havet och s\u00f6der om gula floden den betydliga huaifloden.\n\n\n=== sydkina ===\nsydkina \u00e4r mycket mer bergigt och h\u00f6gre \u00e4n det norra samt starkt veckat. dess v\u00e4stligaste del, sichuan, \u00e4r i sin v\u00e4stra del ett vilt alpland, fyllt av de fr\u00e5n norr till s\u00f6der g\u00e5ende yunlingbergen med toppar p\u00e5 \u00f6ver 5 000 meters h\u00f6jd. s\u00f6der om yangtzefloden genomkorsas kina av en stor m\u00e4ngd parallella, fr\u00e5n sydv\u00e4st till nord\u00f6st strykande bergskedjor, som best\u00e5r av gnejs, urkalksten, sibiriska och devoniska skiffrar och sandsten; d\u00e4r\u00f6ver ligger jurabildningar och r\u00f6d sandsten, sannolikt av trias-\u00e5lder, som ofta kr\u00f6ner bergens h\u00f6gsta delar. dalarna mellan bergen \u00e4r inst\u00f6rtningsb\u00e4cken, ofta t\u00e4ckta av r\u00f6d sandsten eller r\u00f6d lera. den st\u00f6rsta \u00e4r sichuans \"r\u00f6da b\u00e4cken\" nordv\u00e4st om yangtzefloden, en vid, fruktbar sl\u00e4tt, i vilken s\u00e5v\u00e4l yangtze som dess biflod jialingfloden gr\u00e4vt sig djupt ned. av de m\u00e5nga bergen s\u00f6der om yangtze \u00e4r nanling mest bekant. i sydkina f\u00f6rekommer inte l\u00f6ssbildningar, men d\u00e4remot har laterit en stor utbredning d\u00e4r. huvudfloden \u00e4r yangtzefloden, som upptar vattnet fr\u00e5n landets st\u00f6rsta sj\u00f6ar som dongting, poyangsj\u00f6n och taihu. i det sydligaste kina flyter den stora xifloden.\n\n\n=== klimat ===\nde \u00f6stra delarna av kina har ett varmtempererat klimat f\u00f6rutom l\u00e4ngst i norr, d\u00e4r det \u00e4r kalltempererat. de v\u00e4stra delarna har tundraklimat i s\u00f6der och kall\u00f6kenklimat i norr. i januari varierar medeltemperaturen fr\u00e5n +22\u2009\u00b0c vid s\u00f6dra kusten och \u221220 till \u221225\u2009\u00b0c p\u00e5 manchuriska sl\u00e4tten, l\u00e4ngst i nord\u00f6st. julitemperaturen \u00e4r betydligt j\u00e4mnare med 29\u2009\u00b0c i s\u00f6der och cirka 20\u2009\u00b0c i norr.nederb\u00f6rdsm\u00e4ngden \u00e4r ungef\u00e4r 2 000 mm/\u00e5r i syd\u00f6stra kina och avtar mot norr till cirka 1 000 mm/\u00e5r. l\u00e4ngre v\u00e4sterut regnar det betydligt mindre och varierar starkt fr\u00e5n \u00e5r till \u00e5r. det \u00e4r sommarmonsunen fr\u00e5n stilla havet som ger merparten av nederb\u00f6rden, eftersom den f\u00f6r in varm och fuktig luft \u00f6ver landet. vintermonsunen kommer fr\u00e5n norr och f\u00f6r ner kall luft fr\u00e5n sibirien och \u00e4r mycket torr och kall.i huvudstaden peking \u00e4r medelnederb\u00f6rden per m\u00e5nad 3 mm i januari och 176 mm i juli. medeltemperaturen i peking \u00e4r -5 \u00b0c i januari och +26 \u00b0c i juli.typiska f\u00f6r kina \u00e4r vidare tropiska orkaner, tyfoner eller taifuner. de drabbar fr\u00e4mst kustomr\u00e5dena och f\u00f6rorsakar stor skada.\n\n\n=== v\u00e4xt- och djurliv ===\n\n\n==== flora ====\nkina \u00e4r i botaniskt avseende ett \u00f6verg\u00e5ngsland mellan norra och s\u00f6dra asien d\u00e4r de norra och mellersta delarna ing\u00e5r i palearktiska regionen medan de syd\u00f6stra delarna ing\u00e5r i orientaliska regionen. i s\u00f6dra kina v\u00e4xer sockerr\u00f6r och potatis p\u00e5 samma f\u00e4lt, och ek och bambu f\u00f6rekommer i samma skogar. naturlig spridning av tropiska v\u00e4xter har underl\u00e4ttats genom att de sydkinesiska dalarna f\u00f6ljer en nord-sydlig riktning, och f\u00f6rst i qinlingbergen f\u00f6rekommer det en geografisk barri\u00e4r, som hindrar vidare utbredning. omr\u00e5dena norr om detta berg \u00e4r fattigt p\u00e5 tr\u00e4d medan den s\u00f6dra delen har stora skogar. i norra kina \u00e4r bergen kala, sl\u00e4tterna bevuxna med vete, bomull och baljv\u00e4xter. i s\u00f6dra delen av kina har vegetationen en subtropisk karakt\u00e4r med st\u00e4dsegr\u00f6na tr\u00e4d och buskar, ris-, te-, silke och sockerr\u00f6rsodling, medan vete och baljv\u00e4xter \u00e4r mindre vanliga. i de t\u00e4tast befolkade omr\u00e5dena, s\u00e4rskilt p\u00e5 den stora sl\u00e4tten och utmed hela kusten, har skogarna f\u00f6rsvunnit, och \u00f6verhuvudtaget karakt\u00e4riseras v\u00e4xtlighet h\u00e4r av odlade v\u00e4xter.\nspecifikt f\u00f6r kinas fauna framh\u00e5lls ofta tr\u00e4dv\u00e4xternas stora artrikedom framf\u00f6r \u00f6rtv\u00e4xterna. i norra kina \u00e4r de vanligaste tr\u00e4den vitbarkig kinesisk tall (pinus bungeana), pinus massoniana, h\u00e4stkastanj (aesculus chinensis), popplar, kejsartr\u00e4dssl\u00e4ktet (paulownia), almar, vide och mullb\u00e4rstr\u00e4d, samt broussonetia papyrifera och tetrapanax papyrifer som b\u00e5da anv\u00e4nds till pappersproduktion. p\u00e5 kullarna v\u00e4xer t\u00f6rnbuskar av flera slag. det nordv\u00e4stra l\u00f6sslandet \u00e4r n\u00e4stan alldeles kalt.\ns\u00f6dra kina \u00e4r rikt p\u00e5 st\u00e4dsegr\u00f6na buskar, i synnerhet magnolior och kamelior, men \u00e4ven kamfertr\u00e4d och andra lagerv\u00e4xter, st\u00e4dsegr\u00f6na ekar, buxbom med flera. det f\u00f6rekommer \u00e4ven palmer, som v\u00e4derkvarnspalm, och s\u00f6der om 30\u00b0 f\u00f6rekommer tr\u00e4dormbunkar och l\u00e4ngst i s\u00f6der rottingpalmen (calamus rotang). i yunnans och sichuans berglandskap best\u00e5r skogarna av barrv\u00e4xter och flera slags l\u00f6vtr\u00e4d. i yunnans regnskogar, som utsatts f\u00f6r massiv sk\u00f6vling, finns h\u00e4lften av kinas fauna och flora.den viktigaste vilda v\u00e4xten f\u00f6r den kinesiska ekonomin \u00e4r bambun,[k\u00e4lla beh\u00f6vs] som v\u00e4xer \u00f6verallt och av kineserna anv\u00e4nds p\u00e5 otaliga s\u00e4tt. etta annat exempel \u00e4r lacktr\u00e4det (rhus vernicifera), och ett flertal rhododendronarter f\u00f6rekommer, delvis som epifyter, \u00e4nda upp till tr\u00e4dgr\u00e4nsen p\u00e5 3 000\u20133 500 meter \u00f6ver havet. ginseng, anv\u00e4nd som universall\u00e4kemedel, v\u00e4xer vild i manchuriet och odlas \u00e4ven p\u00e5 m\u00e5nga st\u00e4llen.\ntypiska gr\u00f6dor som odlas i kina \u00e4r granat\u00e4pple, persika, banan, druvor, k\u00f6rsb\u00e4r, korn, vete, majs, \u00e4rter, bomull, tobak, vitbeta, b\u00f6nor, k\u00e5l, sallad samt l\u00f6k, te och ris. tebusken skall ha introducerats fr\u00e5n assam och f\u00f6rekommer till gula flodens sydligaste lopp.[k\u00e4lla beh\u00f6vs] riset fordrar riklig bevattning och odlas d\u00e4rf\u00f6r mest i floddalarna. dess v\u00e4stra gr\u00e4ns sammanfaller ungef\u00e4r med tebuskens och silkesfj\u00e4rilens, men det f\u00f6rekommer i norr till samma breddgrad som peking och n\u00e5got l\u00e4ngre \u00e4n silkesfj\u00e4rilen. \u00e4nnu nordligare utbredningen har bomullsbusken. av andra nyttov\u00e4xter b\u00f6r n\u00e4mnas ramie, sockerr\u00f6r, flera olje- och fernisstr\u00e4d, gall\u00e4pple, kamfertr\u00e4d samt rabarber.\napelsinen h\u00e4rstammar fr\u00e5n kina och inf\u00f6rdes p\u00e5 1500-talet till europa under ben\u00e4mningen \"kina-\u00e4pple\". andra v\u00e4xter som h\u00e4rstammar fr\u00e5n kina \u00e4r mandarinen vilken f\u00f6rst introducerades till sydeuropa i mitten av 1800-talet, samt m\u00e5nga prydnadsv\u00e4xter, som aster, krysantemum, kamelia, liljor, l\u00f6jtnantshj\u00e4rta, kinesisk nejlika, pioner, perilla, primula-arter, rhododendron-arter, flera rosor, stockrosen, porslinsblommor, wisterian med flera.\n\n\n==== fauna ====\nkvarlevor av kinas ursprungliga fauna f\u00f6rekommer bara i de allra v\u00e4stligaste delarna av landet, d\u00e5 m\u00e4nniskans p\u00e5verkan p\u00e5 naturen, \u00e4nda sedan h\u00f6gkulturerna, resulterat i att merparten f\u00f6rsvunnit i resten av landet. kina omfattar \u00f6ver 4400 arter av ryggradsdjur, med \u00f6ver 1250 arter av f\u00e5glar, mer \u00e4n 430 d\u00e4ggdjur, \u00f6ver 200 reptiler och mer \u00e4n 2300 fiskar. endemiska d\u00e4ggdjur f\u00f6r kina \u00e4r trubbn\u00e4sapor, panda, kattbj\u00f6rn, m\u00e5rdhund, solgr\u00e4vlingsarten melogale moschata, mullvadsarten scaptochirus moschatus endemisk f\u00f6r kina, den i vilt tillst\u00e5nd utd\u00f6da davidshjorten, de hornl\u00f6sa hjortarterna vattenr\u00e5djur och tofshjort samt myskhjort. dessutom f\u00f6rekommer vildsvin, kinesisk \u00f6kenkatt, gibboner med flera. det fanns tidigare ett livskraftigt best\u00e5nd av sydkinesisk tiger, men denna art utrotades n\u00e4stan helt under 1960-talet och \u00e4r idag akut hotad.\nf\u00e5gelfaunan best\u00e5r av \u00f6ver 1250 arter av h\u00e4ckf\u00e5glar och f\u00f6rbipasserande flyttf\u00e5glar. av dessa \u00e4r 63 endemiska f\u00f6r kina (75 om man r\u00e4knar med tibet). speciellt f\u00f6rekommer det m\u00e5nga endemiska f\u00e4lth\u00f6ns i landet som brunstrupig kungsh\u00f6na, l\u00f6ssbergh\u00f6na, sichuans\u00e5ngh\u00f6na, vitpannad s\u00e5ngh\u00f6na, fujiantragopan och flera fasanarter. den h\u00f6gsta artrikedomen f\u00f6rekommer i bergsomr\u00e5dena i sydv\u00e4stra kina med cirka 36 procent av landets alla arter. cirka 540 arter av kinas h\u00e4ckf\u00e5glar \u00e4r flyttf\u00e5glar. det finns tre huvudsakliga flyttkorridorer genom kina som nyttjas av migrerande f\u00e5glar. utmed kinas \u00f6stkust flyttar h\u00e4ckf\u00e5glar till s\u00f6dra kina och yangtzeomr\u00e5det, fr\u00e5n nord\u00f6stra och norra kina, men \u00e4ven h\u00e4ckf\u00e5glar fr\u00e5n ryssland, korea och mongoliet. vissa flyttar s\u00e5 l\u00e5ngt s\u00f6derut som till japan, malaysia och australien under vintern. den andra flyttkorridoren g\u00e5r \u00f6ver bergskedjorna taihangshan och l\u00fcliang shan, och vidare \u00f6ver qinling och daba shan i mellersta kina, till sichuanb\u00e4ckenet, och nyttjas av h\u00e4ckf\u00e5glar i \u00f6stra och nord\u00f6stra kina, och fr\u00e5n mellersta inre mongoliet. vissa av dessa flyttar till nedre delarna av yangtzefloden eller till och med till s\u00f6dra kina. den tredje flyttkorridoren str\u00e4cker sig fr\u00e5n gr\u00e4s- och \u00f6kenomr\u00e5dena i inre mongoliet, qinghai och ningxia, via animachen, bayankalabergen, bergskedjorna qionglai shan och hengduan till sichuanb\u00e4ckenet, yunguiplat\u00e5n och till och med indien. enigmatiska h\u00e4ckf\u00e5glar \u00e4r guldfasanen som i vilt tillst\u00e5nd \u00e4r endemisk f\u00f6r kina (f\u00f6rutom introducerade, vildlevande best\u00e5nd i bland annat storbritannien), samt silverfasan, kungsfasan, och bland andf\u00e5glar kan n\u00e4mnas mandarinand. skarvar anv\u00e4ndes traditionellt vid fiske.\ndet finns \u00f6ver 200 arter av reptiler i kina. bland giftiga ormar m\u00e4rks bandad krait och monokelkobra. den kinesiska j\u00e4ttesalamandern kategoriseras som akut hotad. av fiskar kan n\u00e4mnas karpfiskar, och fisket f\u00f6der miljoner m\u00e4nniskor. guldfisken domesticerades i kina under jindynastin.av husdjur \u00e4r de vanligaste svin, h\u00e4star, \u00e5snor och vattenbufflar. h\u00e4starna \u00e4r vitt spridda i landet, och f\u00f6rekommer i sex olika raser. den vilda tv\u00e5puckliga kamelen f\u00f6rekommer mycket s\u00e4llsynt i v\u00e4stra kina, i synnerhet i inre mongoliet, ningxia, xinjiang och provinsen gansu, d\u00e4r uppemot 95 procent av hela f\u00f6rekomsten finns. tamformen \u00e4r emellertid mycket vanligare; i inre mongoliet uppskattas antalet till 100 000 individer, vilket utg\u00f6r en tredjedel av alla kameler i kina. traditionellt har husdjur spelat en mindre viktig roll \u00e4n i europa, och boskapssk\u00f6tsel i st\u00f6rre skala f\u00f6rekom f\u00f6rr fr\u00e4mst i inre mongoliet, d\u00e4r nomader fortfarande h\u00e5ller stora hjordar av f\u00e5r och n\u00f6tkreatur. vaxsk\u00f6ldlusen ericerus pela l\u00e4mnar ett vax, som i kina begagnas som bivax.\n\n\n== politik ==\n\n\n=== nationell politik ===\n\n\u00e4ven om folkrepubliken kina genomg\u00e5tt tv\u00e4ra kast sedan dess grundande, s\u00e5 har den grundl\u00e4ggande strukturen varit liknande sedan 1949. folkrepubliken \u00e4r en kommunistisk enpartidiktatur under ledning av kinas kommunistiska parti. \nmaktstrukturen bygger p\u00e5 tre fundament: kinas kommunistiska parti, det statsb\u00e4rande partiet, folkets centralregering, den civila regeringen, och folkets befrielsearm\u00e9, landets v\u00e4pnade styrkor, vilka lyder under kommunistpartiet och inte under landets civila regering. kinas h\u00f6gste ledare xi jinping f\u00f6renar de tre fundamenten i sina roller som generalsekreterare f\u00f6r kommunistpartiet, landets president och ordf\u00f6rande i den centrala milit\u00e4rkommissionen.\nfolkrepubliken kinas statsr\u00e5d \u00e4r landets regering som formellt utses av folkkongressen och leds av premi\u00e4rminister li qiang. han bitr\u00e4ds i sitt arbete av ministrarna i statsr\u00e5det samt av fyra vice premi\u00e4rministrar, ding xuexiang, liu guozhong, he lifeng och zhang guoqing som har specialiserade arbetsomr\u00e5den.\nnationella folkkongressen \u00e4r ben\u00e4mningen p\u00e5 landets formellt h\u00f6gsta lagstiftande organ som sammantr\u00e4der en g\u00e5ng varje \u00e5r. mellan sammantr\u00e4dena sk\u00f6ts folkkongressens arbete av dess st\u00e4ndiga utskott som leds av zhao leji. det \u00e4r ocks\u00e5 nationella folkkongressen som nominellt v\u00e4ljer president och utser centralregeringen d\u00e4r den verkst\u00e4llande makten formellt ligger.\nkinesiska folkets politiskt r\u00e5dgivande konferens \u00e4r en r\u00e5dgivande f\u00f6rsamling, liknande ett \u00f6verhus. den sammantr\u00e4der varje \u00e5r samtidigt som folkkongressen och leds av wang huning.\nkommunistpartiet kallar i regel vart femte \u00e5r till en nationell kongress och utser d\u00e5 en centralkommitt\u00e9, som i sin tur utser en politbyr\u00e5. den verkliga makten i partiet ut\u00f6vas dock av politbyr\u00e5ns st\u00e4ndiga utskott, som best\u00e5r av sju ledam\u00f6ter som representerar olika funktioner inom stat och parti.\n\n\n=== administrativ indelning ===\n\nfolkrepubliken kina \u00e4r indelad i administrativa enheter p\u00e5 fyra niv\u00e5er under centralregeringen: den f\u00f6rsta niv\u00e5n utg\u00f6rs av enheter p\u00e5 provinsniv\u00e5, den andra utg\u00f6rs av enheter p\u00e5 prefekturniv\u00e5, den tredje utg\u00f6rs av enheter p\u00e5 h\u00e4radsniv\u00e5 och den fj\u00e4rde av enheter p\u00e5 sockenniv\u00e5. under dessa finns byar och grannskapsenheter som kan s\u00e4gas utg\u00f6ra en femte administrativ niv\u00e5. p\u00e5 alla niv\u00e5er finns flera typer av enheter.\n\n\n==== provinser ====\n\u7701 (sheng)\ndet finns 23 provinser i kina.\n\nanhui (\u5b89\u5fbd)\nfujian (\u798f\u5efa)\ngansu (\u7518\u8083)\nguangdong (\u5e7f\u4e1c)\nguizhou (\u8d35\u5dde)\nhainan (\u6d77\u5357)\nhebei (\u6cb3\u5317)\nheilongjiang (\u9ed1\u9f99\u6c5f)\nhenan (\u6cb3\u5357)\nhubei (\u6e56\u5317)\nhunan (\u6e56\u5357)\njiangsu (\u6c5f\u82cf)\njiangxi (\u6c5f\u897f)\njilin (\u5409\u6797)\nliaoning (\u8fbd\u5b81)\nqinghai (\u9752\u6d77)\nshaanxi (\u9655\u897f)\nshandong (\u5c71\u4e1c)\nshanxi (\u5c71\u897f)\nsichuan (\u56db\u5ddd)\nyunnan (\u4e91\u5357)\nzhejiang (\u6d59\u6c5f)\ntaiwan (\u53f0\u6e7e) \u00e4r officiellt (b\u00e5de i folkrepubliken kina och i republiken kina) en provins men den har aldrig kontrollerats av folkrepubliken kina och fungerar i praktiken som en sj\u00e4lvst\u00e4ndig stat.\n\n\n==== autonoma omr\u00e5den ====\n\u81ea\u6cbb\u533a (zizhiqu)\n\nguangxi (\u5e7f\u897f)\ninre mongoliet (\u5185\u8499\u53e4, n\u00e8i m\u011bngg\u01d4)\nningxia (\u5b81\u590f)\nxinjiang (\u65b0\u7586)\ntibet (\u897f\u85cf, x\u012bz\u00e0ng)\n\n\n==== storstadsomr\u00e5den direkt under centralregeringen ====\n\u76f4\u8f96\u5e02 (zhixiashi)\n\npeking (\u5317\u4eac, b\u011bij\u012bng)\ntianjin (\u5929\u6d25)\nshanghai (\u4e0a\u6d77)\nchongqing (\u91cd\u5e86)\n\n\n==== s\u00e4rskilda administrativa regioner ====\n\u7279\u522b\u884c\u653f\u533a (tebie xingzhengqu)\n\nhongkong (\u9999\u6e2f, xi\u0101ngg\u01ceng)\nmacao (\u6fb3\u95e8, \u00e0om\u00e9n)\n\n\n=== omstridda land- och sj\u00f6omr\u00e5den ===\nfolkrepubliken kina har arbetat aktivt f\u00f6r att l\u00f6sa gr\u00e4nskonflikter med nordkorea, ryssland, kazakstan, kirgizistan och tadzjikistan. kina har ol\u00f6sta gr\u00e4nskonflikter vad g\u00e4ller landgr\u00e4nser med pakistan och indien och vad g\u00e4ller havsgr\u00e4nser med japan, taiwan (republiken), filippinerna, malaysia, brunei och vietnam.\n\n\n==== aksai chin ====\nkina anser att aksai chin, en sv\u00e5rtillg\u00e4nglig del av norra kashmir, tillh\u00f6r kina. \u00e4ven pakistan och indien g\u00f6r anspr\u00e5k p\u00e5 detta omr\u00e5de. vidare ans\u00e5g kina fram till 2003 att den indiska provinsen sikkim var en sj\u00e4lvst\u00e4ndig stat och d\u00e4rigenom ett av kinas grannl\u00e4nder.\n\n\n==== arunachal pradesh ====\nman anser \u00e4ven att den indiska provinsen arunachal pradesh \u00e4r en del av kina. arunachal pradesh kallas i kina officiellt f\u00f6r \"sydv\u00e4stra tibet\". kina och indien har utk\u00e4mpat tv\u00e5 krig om omr\u00e5det under 1960-talet. sedan 1962 har relationer mellan de tv\u00e5 staterna varit kyliga p\u00e5 grund av konflikten i arunachal pradesh.f\u00f6rhandlingar p\u00e5g\u00e5r mellan indien och kina om de omtvistade gr\u00e4nsomr\u00e5dena. f\u00f6rhandlingarna f\u00f6rsv\u00e5ras av indiens st\u00f6d f\u00f6r den tibetanska exilregeringen under ledning av dalai lama i indiska dharamsala och av kinas ekonomiska, politiska och milit\u00e4ra st\u00f6d till pakistan. kina betraktar pakistan som en \"strategisk partner\". indien och pakistan \u00e4r sedan flera decennier tillbaka inbegripna i en konflikt om herrav\u00e4ldet \u00f6ver kashmir, ett omr\u00e5de som gr\u00e4nsar till kina.\n\n\n==== senkaku/diaoyu-\u00f6arna ====\n\nkina och japan \u00e4r i en territoriell tvist om senkaku\u00f6arna efter att japan 1895 i samband med f\u00f6rsta kinesisk-japanska kriget inkorporerat \u00f6arna till det japanska territoriet. kina h\u00e4vdar p\u00e5 historiska grunder r\u00e4tten till \u00f6arna. japan h\u00e4vdar att \u00f6arna var obebodda och utan sp\u00e5r av kinesiskt styre. konflikten intensifierades efter att m\u00f6jliga ekonomiskt viktiga oljefynd gjordes i \u00f6stkinesiska havet 1968.\n\n\n==== taiwan ====\nstaten taiwan (republiken kina) betraktas av kina som en utbrytarprovins, se vidare taiwans politiska status. det kinesiska inb\u00f6rdeskriget var ett ca tv\u00e5 decennier l\u00e5ngt inb\u00f6rdeskrig mellan republiken kinas regering, dominerad av nationalistpartiet, och en kommunistisk gerillagrupp kallad kinas kommunistiska parti. kinas kommunistiska parti vann inb\u00f6rdeskriget och lyckades driva landets regering, nationalistpartiet, och dess trupper p\u00e5 flykt till \u00f6n taiwan. kommunistpartiet grundade en ny stat i de omr\u00e5den av republiken kina de sj\u00e4lva kontrollerade, kallad folkrepubliken kina, 1949. nationalistpartiet fortsatte att styra \u00f6n taiwan under namnet \"republiken kina\". folkrepubliken kina har sedan dess kr\u00e4vt att \u00e4ven taiwan ska inf\u00f6rlivas i folkrepubliken kina. republiken kina p\u00e5 taiwan har likaledes sedan dess kr\u00e4vt att de omr\u00e5den folkrepubliken kina kontrollerar ska \u00e5terf\u00f6ras till republiken kina.\n\n\n==== sydkinesiska havet ====\nkina betraktar merparten av sydkinesiska havet, n\u00e4rmare best\u00e4mt ett omr\u00e5de begr\u00e4nsat av den s\u00e5 kallade \"niopunktslinjen\" (\u4e5d\u6bb5\u7ebf, ji\u01d4du\u00e0n xi\u00e0n), som tillh\u00f6rande kina. omr\u00e5det inkluderar paracel\u00f6arna och spratly\u00f6arna och \u00e4r strategiskt viktigt d\u00e5 merparten av all fartygstrafik mellan stilla havet och indiska oceanen flyter igenom omr\u00e5det. ytterligare fem l\u00e4nder och territorier har anspr\u00e5k p\u00e5 hela eller delar av omr\u00e5det (vietnam, filippinerna, malaysia, brunei och \u00f6n taiwan), vilket tros h\u00e4rb\u00e4rgera stora naturrikedomar av naturgas och olja. usa har en stor flottbas, \u00f6n guam, i n\u00e4rheten av omr\u00e5det.\n\n\n=== r\u00e4ttsv\u00e4sen ===\nunder folkrepubliken kinas f\u00f6rsta sex \u00e5r byggde kommunistpartiet upp ett r\u00e4ttsv\u00e4sende delvis efter sovjetiska f\u00f6rebilder. 1954 antogs landets f\u00f6rsta konstitution, vilken uppr\u00e4ttade folkets h\u00f6gsta domstol, folkets h\u00f6gsta \u00e5klagar\u00e4mbete, ett justitieministerium. i samband med \"kampanjen mot h\u00f6geravvikelser\" 1957 avstannade dock lagstiftningsarbetet och 1959 avskaffades justitieministeriet helt och ministeriet f\u00f6r offentlig s\u00e4kerhet i kina tog \u00f6ver stora delar av r\u00e4ttskipningen. kulturrevolutionen 1966\u20131976 innebar ytterligare ett h\u00e5rt slag mot r\u00e4ttsv\u00e4sendet, som blev alltmer politiserat.\nefter maos d\u00f6d 1976 och reformperiodens b\u00f6rjan i slutet p\u00e5 1970-talet \u00e5teruppr\u00e4ttades r\u00e4ttsv\u00e4sendet och en ny period av lagstiftningsarbete inleddes. 1982 antogs en ny konstitution som fortfarande g\u00e4ller. enligt s\u00e5v\u00e4l amnesty international som human rights watch kr\u00e4nks grundl\u00e4ggande m\u00e4nskliga r\u00e4ttigheter varje dag. 2010 tilldelade den norska nobelkommitt\u00e9n nobels fredspris till den regimkritiske liu xiaobo \"f\u00f6r hans l\u00e5nga och v\u00e5ldsfria kamp f\u00f6r centrala m\u00e4nskliga r\u00e4ttigheter i kina\". han deltog i den fredliga protesterna och massakern p\u00e5 himmelska fridens torg 1989 den 4 juni, d\u00e5 dessa slogs ned med v\u00e5ldsam kraft och med ett ok\u00e4nt antal d\u00f6dade som f\u00f6ljd. han har ett flertal tillf\u00e4llen varit frihetsber\u00f6vad och f\u00f6rlorat sin tj\u00e4nst som l\u00e4rare. hans hustru drabbades av regimen genom beslut om husarrest.\n\n\n==== m\u00e4nskliga r\u00e4ttigheter ====\nmedan de ekonomiska och sociala kontrollerna har varit mycket begr\u00e4nsade i kina sedan 1970-talet, \u00e4r den politiska friheten fortfarande strikt begr\u00e4nsad. i folkrepubliken kinas konstitution fastsl\u00e5s de grundl\u00e4ggande r\u00e4ttigheterna f\u00f6r medborgarna, vilka bland annat innefattar yttrandefrihet, tryckfrihet, r\u00e4tten till en r\u00e4ttvis r\u00e4tteg\u00e5ng, religionsfrihet, allm\u00e4n r\u00f6str\u00e4tt och \u00e4gander\u00e4tt. d\u00e4remot ger dessa best\u00e4mmelser inte n\u00e5got signifikant skydd i praktiken mot \u00e5tal av staten.i och med de kinesiska ekonomiska reformerna och dess framsteg har de tiotals miljoner kineser som l\u00e4mnat landsbygden och flyttat till st\u00e4derna kommit att behandlas som en andra klassens medborgare av kinas f\u00f6r\u00e5ldrade registreringssystem av hush\u00e5ll, som styr statliga f\u00f6rm\u00e5ner det s\u00e5 kallade hukou. skyddet f\u00f6r egendom och \u00e4gander\u00e4tt \u00e4r svagt, och missbruket av expropriation av b\u00f6ndernas mark har drabbat m\u00e5nga b\u00f6nder i kina.\ncensur av politiska tal och information, bland annat p\u00e5 internet, sker helt \u00f6ppet och anv\u00e4nds rutinm\u00e4ssigt f\u00f6r att tysta kritik av regeringen och det styrande kinesiska kommunistpartiet. kommunistpartiet har haft blandad framg\u00e5ng i hanteringen av information: en mycket stark kontroll av datamedier st\u00e4lls inf\u00f6r mycket starka marknadskrafter, en allt mer utbildad befolkning, och kulturella f\u00f6r\u00e4ndring som g\u00f6r kina mer \u00f6ppet, s\u00e4rskilt vad avser milj\u00f6fr\u00e5gor. kontroversen med googles och dess s\u00f6ktj\u00e4nster i kina och fr\u00e5gan om frivillig censur har satt fokus p\u00e5 dessa fr\u00e5gor.\n\u00e5r 2005 rankade reportrar utan gr\u00e4nser kina 159 (av 167 staterna) i sin \u00e5rliga world press freedom index. regeringen har slagit ned flera demonstrationer som genomf\u00f6rts av organisationer, vilka regeringen betraktat som ett potentiellt hot mot \"social stabilitet\" och kontroll, vilket var fallet med protesterna fr\u00e5n 1989 p\u00e5 den himmelska fridens torg. ett antal utl\u00e4ndska regeringar och frivilligorganisationer kritiserar rutinm\u00e4ssigt kina f\u00f6r de omfattande brotten mot de medborgerliga fri- och r\u00e4ttigheterna, inklusive systematisk anv\u00e4ndning av l\u00e5nga frihetsber\u00f6vanden utan r\u00e4tteg\u00e5ng, framtvingande av bek\u00e4nnelser, tortyr, misshandel av f\u00e5ngar, inskr\u00e4nkningar av yttrandefrihet, m\u00f6tesfrihet, f\u00f6reningsfrihet, religion, press, och fackliga r\u00e4ttigheter. andra grova brott mot m\u00e4nskliga r\u00e4ttigheter i kina som det rapporterats om \u00e4r framtvingade aborter och steriliseringar. kina till\u00e4mpade 1979-2015 en s\u00e5 kallad ettbarnspolitik (ettbarnspolitiken s\u00e5g dock inte likadan ut i hela kina)) som dock b\u00f6rjade fasas ut under 2010-talet och som 2016 ersattes med en tv\u00e5barnspolitik.\nkina avr\u00e4ttar fler m\u00e4nniskor \u00e4n n\u00e5got annat land, motsvarande 72 procent av v\u00e4rldens totala under 2009, \u00e4ven om det inte \u00e4r den st\u00f6rsta b\u00f6deln per capita. \nden kinesiska regeringen har svarat genom att h\u00e4vda att begreppet m\u00e4nskliga r\u00e4ttigheter b\u00f6r ta h\u00e4nsyn till ett lands nuvarande niv\u00e5 av ekonomisk utveckling, och fokusera mer p\u00e5 m\u00e4nniskors r\u00e4tt till f\u00f6rs\u00f6rjning och utveckling i fattigare l\u00e4nder. den \u00f6kande levnadsstandarden och \u00f6kande l\u00e4skunnighet samt en h\u00f6jd f\u00f6rv\u00e4ntad livsl\u00e4ngd f\u00f6r den genomsnittlige kinesen har under de senaste tre decennierna setts av regeringen som konkreta framsteg f\u00f6r de m\u00e4nskliga r\u00e4ttigheterna. arbetet under det senaste decenniet f\u00f6r att bek\u00e4mpa d\u00f6dliga naturkatastrofer, s\u00e5som \u00e5terkommande \u00f6versv\u00e4mningar yangtzefloden, och arbetsrelaterade olyckor beskrivs ocks\u00e5 i kina som ett framsteg i m\u00e4nskliga r\u00e4ttigheter f\u00f6r en stor del av det fortfarande fattiga landet.\nkina har ocks\u00e5 blivit kritiserat f\u00f6r f\u00f6rf\u00f6ljelsen av falungongut\u00f6vare. det uppskattas att falungonganh\u00e4ngare utg\u00f6ra en majoritet av f\u00e5ngarna p\u00e5 flera kinesiska arbetsl\u00e4ger. kilgour-matas rapporten som publicerades i 2006 visade att den kinesiska staten har avr\u00e4ttat en stor m\u00e4ngd falungongut\u00f6vare. denna rapport f\u00f6rklarade \u00e4ven att organen fr\u00e5n 41 500 organtransplantationer som gjorts p\u00e5 kinesiska sjukhus kan ha kommit fr\u00e5n dessa avr\u00e4ttade f\u00e5ngar.\n\n\n==== censur ====\nden kinesiska staten har byggt upp ett av v\u00e4rldens mest avancerade och omfattande system f\u00f6r censur och kontroll av material p\u00e5 internet och blockerar ett mycket stort antal utl\u00e4ndska webbplatser. wikipedia \u00e4r ett exempel p\u00e5 en hemsida som inte kan l\u00e4sas i kina. den brandv\u00e4gg som filtrerar vilka delar av internet som kan n\u00e5s fr\u00e5n kinesiska datorer kallas \"the great firewall of china\" (svenska: \"kinas stora brandv\u00e4gg\"), vilket \u00e4r en ordvits som syftar p\u00e5 den kinesiska muren. brandv\u00e4ggen inneb\u00e4r att inkommande trafik p\u00e5 n\u00e4tet filtreras och inneh\u00e5ll som anses ol\u00e4mpligt s\u00e5llas bort. det kan handla om allt fr\u00e5n politisk information till sociala medier. eftersom sociala medier s\u00e5 som facebook censureras i kina har det uppst\u00e5tt flera kinesiska motsvarigheter. ett s\u00e5dant exempel \u00e4r sina weibo. kinas stora brandv\u00e4gg filtrerar ocks\u00e5 inl\u00e4gg p\u00e5 kinesiska sociala medier om dessa kritiserar det kinesiska kommunistiska partiet. exempel p\u00e5 censurerade \u00e4mnen \u00e4r demokrati, falungong samt massakern p\u00e5 himmelska fridens torg 1989.\n\n\n=== f\u00f6rsvar ===\n\nfolkets befrielsearm\u00e9 \u00e4r det officiella namnet p\u00e5 folkrepubliken kinas milit\u00e4ra styrkor. den grundades av kinas kommunistiska parti 1927 och lyder under partiets centrala milit\u00e4rkommission. folkets befrielsearm\u00e9 har k\u00e4rnvapen och \u00e4r en av v\u00e4rldens st\u00f6rsta milit\u00e4ra styrkor. folkets befrielsearm\u00e9 \u00e4r organisatoriskt skild fr\u00e5n folkets bev\u00e4pnade polis, som emellertid ocks\u00e5 lyder under centrala milit\u00e4rkommissionen.\nfolkets befrielsearm\u00e9 \u00e4r formellt underordnad kommunistpartiets centrala milit\u00e4rkommission, och inte till landet kina. p\u00e5 detta vis skiljer sig folkets befrielsearm\u00e9 fr\u00e5n den typ av f\u00f6rsvar som finns i demokratiska l\u00e4nder som exempelvis sverige och usa. en identisk kommission finns inom statsmakten, men den har ingen tydlig funktion. den centrala milit\u00e4rkommissioner har betydligt mer makt \u00e4n f\u00f6rsvarsministeriet vilket g\u00f6r att kommunistpartiet h\u00e5ller makten \u00f6ver folkets befrielsearm\u00e9.folkets befrielsearm\u00e9 delas upp i marktrupper, flottan, flygvapnet och andra artillerik\u00e5ren (strategiska robotar).\n\n\n==== milit\u00e4r ====\n\nfolkrepubliken kinas milit\u00e4r utg\u00f6rs av folkets befrielsearm\u00e9, folkets bev\u00e4pnade polis samt reserver och milis. folket befrielsearm\u00e9 delas upp i marktrupper, flottan, flygvapnet och andra artillerik\u00e5ren (strategiska missiler). den ska sk\u00e4ras ned med 1,8 miljoner man till 2008. f\u00f6r tillf\u00e4llet best\u00e5r den av cirka 2,3 miljoner man. \u00e5r 2003 hade man 1,5 miljoner man i paramilit\u00e4ra styrkorna . kina har sedan mitten av 1960-talet sina egna k\u00e4rnvapen och \u00e4r en av de fem officiella k\u00e4rnvapenmakterna.\nfolkrepubliken kinas regering och f\u00f6rsvarsministerium har ingen egentlig makt \u00f6ver folkets befrielsearm\u00e9. folkets befrielsearm\u00e9 lyder ist\u00e4llet direkt under kinas kommunistiska parti och dess organ centrala milit\u00e4rkommissionen.\n\n\n== ekonomi och n\u00e4ringsliv ==\n\nfolkrepubliken kina hade fr\u00e5n 1953 fram till 1978 en planekonomi efter sovjetisk modell, d\u00e4r stats\u00e4gda f\u00f6retag dominerade ekonomin och d\u00e4r statsplanekommissionen hade ansvar f\u00f6r att utarbeta fem\u00e5rsplaner f\u00f6r den kinesiska ekonomin. deng xiaoping initierade 1978 marknadsorienterade reformer som uppmuntrade b\u00f6nder p\u00e5 landsbygden att starta industrier. inv\u00e5narna i st\u00e4derna uppmuntrades att starta privata f\u00f6retag vilket medf\u00f6rde en framv\u00e4xt av m\u00e5nga nya f\u00f6retag inom tj\u00e4nstesektorn. man v\u00e4lkomnade ocks\u00e5 utl\u00e4ndska investeringar. trots reformpolitiken s\u00e5 har fem\u00e5rsplanerna och de stats\u00e4gda f\u00f6retagen bibeh\u00e5llit en viktig roll i ekonomin.\nkinas ekonomi \u00e4r en av de snabbast v\u00e4xande globalt sett och \u00e4r idag v\u00e4rldens andra st\u00f6rsta ekonomi efter usa. \u00e5ren 2001\u20132006 passerade kinas ekonomi italien, frankrike, storbritannien och tyskland i storlek. givet storleken p\u00e5 landets befolkning har landet potential att bygga en ekonomi flera g\u00e5nger st\u00f6rre \u00e4n usa:s.\nenligt \u00f6hrlings pricewaterhousecoopers ber\u00e4kningar v\u00e4xer kina om usa och blir v\u00e4rldens st\u00f6rsta ekonomi redan \u00e5r 2025 och 2050 kommer kinas ekonomi att vara 30 procent st\u00f6rre \u00e4n usa:s. samtidigt kommer indiens ekonomi vid samma tidpunkt att ha n\u00e5tt en storlek motsvarande ca 90 procent av usa:s ekonomi, enligt \u00f6hrlings pricewaterhousecoopers.enligt en rapport fr\u00e5n goldman sachs f\u00f6resp\u00e5s kina \u00f6verta usa:s roll som v\u00e4rldens st\u00f6rsta ekonomi \u00e5r 2040. det enda land som efter denna tidpunkt kan konkurrera med folkrepubliken kina i ekonomisk storlek, v\u00e4ntas bli indien.\nskillnaderna i levnadsstandarden \u00e4r stor mellan b\u00f6nder och stadsbor. den ekonomiska liberaliseringen under 1980-talet medf\u00f6rde en snabb h\u00f6jning av k\u00f6pkraft och standard i landsbygdsomr\u00e5den i fr\u00e4mst s\u00f6dra och \u00f6stra kina, men omkring 1990 var medelinkomsten i st\u00e4derna fortfarande dubbelt s\u00e5 h\u00f6g som p\u00e5 landet. v\u00e4lst\u00e5ndsskillnaderna blir \u00e4ven mindre mellan till exempel statliga anst\u00e4llda med fast l\u00f6n (s\u00e4mre betalda), anst\u00e4llda i kooperativa f\u00f6retag och egna f\u00f6retagare.\nsedan 1978, och framf\u00f6r allt sedan b\u00f6rjan av 1990-talet har kinas ekonomi vuxit kraftigt, efter att tidigare ha utgjort en obetydlig del i v\u00e4rldens ekonomi. enorma penningfl\u00f6den fr\u00e5n v\u00e4stv\u00e4rlden till kina utgjorde den st\u00f6rsta faktorn till den hastigt \u00f6kande ekonomin.\nkinas v\u00e4xande ekonomi kr\u00e4ver alltmer st\u00e5l, betong, cement och olja till sin v\u00e4xande industri. denna faktor orsakade att v\u00e4rldspriset p\u00e5 dessa produkter \u00f6kat kraftigt. det var fr\u00e4mst stora metropoler som (shanghai, peking och guangzhou) som fick uppleva boomen \u2013 antalet medelklasskineser \u00f6kade som aldrig f\u00f6rr, samtidigt som b\u00f6nderna i inlandet f\u00f6rblivit relativt fattiga.\n\u00e5r 2009 hade kina en bruttonationalprodukt (k\u00f6pkraftsparitet) p\u00e5 8 511 092 000 000 internationella dollar. landets bnp (ppp) per capita l\u00e5g samma \u00e5r p\u00e5 6 379 internationella dollar. kinas folkbank innehar mer finansiella tillg\u00e5ngar \u00e4r n\u00e5got annat offentligt organ i hela v\u00e4rlden.\n\n\n=== handel ===\nkina har under 2000- talet ocks\u00e5 haft den snabbaste \u00f6kningen av utrikeshandel. exporten har \u00f6kat kraftigt under 2000-talet, exporten uppg\u00e5r till 30 procent av kinas bnp. textilier, kl\u00e4der, leksaker och skor har varit viktiga exportvaror. under 2000-talet s\u00e5 har ocks\u00e5 elektronik och maskiner dominerat exporten.\nmycket stor del av exporten utg\u00f6rs av varor som tillverkats, eller satts samman av importerande komponenter, p\u00e5 fabriker som f\u00e5tt st\u00f6d av utl\u00e4ndska investeringar eller har utl\u00e4ndska huvud\u00e4gare. f\u00f6r att kina ska kunna ha n\u00e5gon m\u00f6jlighet att framst\u00e4lla avancerande tekniska produkter kr\u00e4vs ocks\u00e5 import av maskiner och elektronik men ocks\u00e5 st\u00e5l. olja \u00e4r ocks\u00e5 en v\u00e4ldig importvara som kina har importerat in allt mer. importen av livsmedel har ocks\u00e5 \u00f6kat under 2000-talet. importen i uppg\u00e5r till 26 procent av bnp.handel har gjort kina till st\u00f6rsta handelspartner med eu och med l\u00e4nderna i sydostasien och afrika. och \u00e4r n\u00e4st st\u00f6rsta handelspartner med latinamerika och usa. det som lockar kina att investera i asien, afrika och latinamerika \u00e4r de stora r\u00e5varutillg\u00e5ngarna. i afrika handlar kina med hela 49 av afrikas 54 l\u00e4nder. n\u00e4stan en miljon kineser redan har flyttat till afrika. kina satsar allts\u00e5 mycket p\u00e5 afrika, fr\u00e4mst f\u00f6r att f\u00e5 tillg\u00e5ng till olja, naturgas och mineraler men de f\u00f6rs\u00f6ker ocks\u00e5 f\u00e5 de afrikanska l\u00e4nderna att producera mat till en v\u00e4xande kinesisk befolkning.\ntill skillnad fr\u00e5n v\u00e4stl\u00e4nderna st\u00e4ller kina inga krav om demokrati och m\u00e4nskliga r\u00e4ttigheter f\u00f6r samarbete och utvecklingsbist\u00e5nd. det \u00e4r en stor f\u00f6rdel i konkurrensen med usa och v\u00e4st om att f\u00e5 samarbeta med de afrikanska l\u00e4nderna. detta bidrar n\u00e4mligen till att s\u00e4kra kinas tillg\u00e5ng p\u00e5 viktiga r\u00e5varor och v\u00e4xande ekonomier.\n\n\n=== naturresurser ===\nkina har mycket naturresurser som kol, olja, koppar och m\u00e5nga andra mineraler. kina \u00e4r v\u00e4rldens st\u00f6rsta producent av kol. b\u00e5de f\u00f6r industrin och hemmet i st\u00e4derna \u00e4r kol den vanligaste energik\u00e4llan. det mesta kolet hittar man i norra kina. oljan h\u00e5ller p\u00e5 att bli viktigare i kina som br\u00e4nsle. oljan m\u00e5ste transporteras via r\u00f6rledningar till orter d\u00e4r den beh\u00f6vs. det mesta av oljan ligger i avl\u00e4gsna och obefolkade omr\u00e5den, som \u00f6knarna i nordv\u00e4st. en annan v\u00e4xande energik\u00e4lla i kina \u00e4r vattenkraft. det har redan byggts hundratals dammar i landets floder. men det finns \u00e4ven p\u00e5 landsbygden m\u00e4nniskor som fortfarande litar p\u00e5 v\u00e4xtdelar och ved f\u00f6r att f\u00e5 br\u00e4nsle.\nviktiga naturresurser i kina \u00e4r: kol, j\u00e4rnmalm, olja, naturgas, kvicksilver, tenn, volfram, antimon, mangan, molybden, aluminium, bly, zink, uran och koppar.\n\n\n== demografi ==\n\nkinas befolkning \u00e4r \u00f6ver 1,4 miljarder och d\u00e4rmed v\u00e4rldens st\u00f6rsta. i kina bor n\u00e4rmare en femtedel av jordens totala befolkning.\nkina har 55 officiella, av centralregeringen i peking erk\u00e4nda, folkgrupper och minoriteter. hankineser \u00e4r den st\u00f6rsta befolkningsgruppen och utg\u00f6r 92 procent av den totala befolkningen. vid slutet av den kejserliga eran 1911 hade hankineserna kommit att beskrivas av bland annat sun yat-sen och andra republikanska revolution\u00e4rer som den st\u00f6rsta och viktigaste av de fem stora etniska kategorierna (\u201dnationaliteterna\u201d) som sades utg\u00f6ra det kinesiska folket: de andra var manchuer, mongoler, hui och tibetaner. folkrepubliken \u00f6vergav officiellt suns tolkning av nationalitetsbegreppet. dagens hankinesiska majoritet \u00e4r i sig mycket heterogen i fr\u00e5ga om s\u00e5v\u00e4l traditioner som spr\u00e5k. inom den hankinesiska gruppen talas olika regionala varianter av kinesiska, vilka ofta \u00e4r minst lika olika fr\u00e5n varandra som de germanska eller romanska spr\u00e5ken. politiskt sett saknar dessa regionala spr\u00e5k dock officiell status, varf\u00f6r de i dagligt tal ofta kallas f\u00f6r \"dialekter\". de st\u00f6rsta minoritetsgrupperna \u00e4r zhuang, manchu, hui, miao och uigurer. det finns ytterligare minoritetsgrupper, exempelvis tuviner och dolaner, kammuer och kuconger, som inbegrips i de officiella kategorierna eller r\u00e4knas till \u201dobest\u00e4mda folk\u201d.vid folkr\u00e4kningen \u00e5r 1964 registrerades inte mindre \u00e4n 183 etniska grupper, vilket visar att det d\u00f6ljer sig en stor m\u00e5ngfald i de officiellt redovisade kategorierna.av de av regeringen i peking officiellt erk\u00e4nda 55 minoriteterna, har tre stycken f\u00f6rskrivits till den sj\u00e4lvstyrande \u00f6n taiwan. enligt myndigheterna p\u00e5 \u00f6n har taiwan ist\u00e4llet minst tolv minoriteter.\n\n\n=== spr\u00e5k ===\ndet kinesiska spr\u00e5ket \u00e4r starkt dominerande och talas av ungef\u00e4r 95 procent av befolkningen. vidare finns cirka 60 miljoner talare av mer \u00e4n 250 minoritetsspr\u00e5k. dessa talare \u00e4r i huvudsak tv\u00e5spr\u00e5kiga och anv\u00e4nder kinesiska som skriftspr\u00e5k. mandarinkinesiska \u00e4r lingua franca mellan de olika spr\u00e5kliga grupperna, och enligt lagen \u00e4r det statens enda officiella spr\u00e5k.de andra sinotibetanska spr\u00e5ken i kina inkluderar tibetanska. \u00fc-tsang, som talas i centrala tibet, \u00e4r den st\u00f6rsta varianten av tibetanska. kham-varianten talas i sichuan och amodo-varianten i qinghai. spr\u00e5kskiftet fr\u00e5n tibetanska till kinesiska i skolorna i tibet har v\u00e4ckt oro om spr\u00e5kets framtid.altaiska spr\u00e5k talas av cirka 14 miljoner i norra kina. de viktigaste spr\u00e5ken \u00e4r mongoliska (cirka 3\u2009miljoner) och uiguriska (cirka 8\u2009miljoner). uiguriskan har hotats av dem kinesiska myndigheter som trycker uigurer att anv\u00e4nda kinesiska f\u00f6r att bevisa lojalitet till kina, och spr\u00e5ket har raderats fr\u00e5n bland annat trafikm\u00e4rken. ocks\u00e5 kazakiska talas i ili kazakiska autonoma prefektur d\u00e4r det har en officiell status. mongoliskan i kina skrivs fortfarande med det traditionella skriftsystemet varemot i mongoliet anv\u00e4nds tillsvidare kyrilliska.koreanskan talas av ungef\u00e4r 2 miljoner vid gr\u00e4nsen mot korea i provinsen jilin d\u00e4r spr\u00e5ket har officiell status i yanbian koreansk autonom prefektur. det kinesiska spr\u00e5ket har ocks\u00e5 haft en stor inverkan p\u00e5 koreanska. den inkluderar bland annat lexikon och skriftsystemet (hanzi) som anv\u00e4ndes innan hangul togs i bruk.\nden st\u00f6rsta gruppen av minoritetsspr\u00e5k i kina \u00e4r tai\u2013kadaispr\u00e5ken, som \u00e4r besl\u00e4ktade med huvudspr\u00e5ket thai. de talas av sammanlagt 22 miljoner. en mindre spr\u00e5kfamilj \u00e4r hmong-mienspr\u00e5ken med 7\u2009miljoner talare. zhuang, som talas i guangxi, skrivs med latinska alfabetet. den austroasiatiska spr\u00e5kfamiljen representeras i kina av ett tiotal spr\u00e5k med sammanlagt 500 000 talare.de etablerade fr\u00e4mmande spr\u00e5k, engelska och portugisiska, talas i kinas s\u00e4rskilda administrativa regioner, hongkong och macao, p\u00e5 grund av koloniala historian.\n\n\n=== religion ===\n\nkinesisk religion \u00e4r en samlingsterm f\u00f6r de religioner som ut\u00f6vats eller ut\u00f6vas i kina. dessa inkluderar kristendom, islam och judendom, liksom inhemska kinesiska religioner som schamanism, f\u00f6rf\u00e4dersdyrkan, konfucianism, daoism och olika former av buddhism.\ntre stora religioner har ut\u00f6vat stor p\u00e5verkan p\u00e5 kinas kultur: konfucianismen, daoismen och buddhismen. de h\u00e4r kallas oftast f\u00f6r tre l\u00e4rdomar (\u4e09\u6559, san jiao). det r\u00e5der delade meningar huruvida konfucianismen ska r\u00e4knas som en religion, d\u00e5 denna tankeriktning har st\u00f6rre likheter med filosofi och politisk ideologi \u00e4n med en traditionell religion.\nfolkrepubliken kinas regering i peking erk\u00e4nner idag fem officiella religioner:\nbuddhism\ndaoism\nislam\nkristendom - protestantism och katolicismkonfucianismen \u00e4r till\u00e5ten, men betraktas inte som en religion.\nislam n\u00e5dde kina relativt tidigt bland annat via handel \u00f6ver sidenv\u00e4gen. redan under 600-talet e.kr. kom kristendomen liksom islam till kina. flera framst\u00e5ende personligheter ur kinas historia har varit muslimer, bland annat zheng he som tillh\u00f6rde den muslimska kinesiska minoritetsgruppen hui-folket och ledde en mycket stor kinesisk flotta p\u00e5 en expeditioner till mellan\u00f6stern och afrika i b\u00f6rjan av 1400-talet. i samband med denna expedition genomf\u00f6rde zheng he pilgrimsf\u00e4rder till mecka p\u00e5 den arabiska halv\u00f6n.\nkinas ledande kommunistiska partiet \u00e4r officiellt ateistiskt och det har f\u00f6rs\u00f6kt kontrollera alla religioner i landet genom sinifiering av religionerna.\n\n\n=== utbildning ===\nf\u00f6re bildandet av folkrepubliken 1949 var den stora majoriteten av kinas befolkning analfabeter. det kinesiska kommunistpartiet prioriterade utbildning h\u00f6gt, \u00e4ven om enigheten tidvis vacklat. hellre r\u00f6d \u00e4n expert! l\u00f6d ett slagord under kulturrevolutionen. under kulturrevolutionen angreps hela utbildningssystemet, och den h\u00f6gre utbildningen avskaffades i stort sett helt. under 1980-talet minskades de ideologiska inslagen i utbildningen och betydelsen av fackkunskaper och forskning f\u00f6r att modernisera kina betonades. den obligatoriska skolg\u00e5ngen f\u00f6rl\u00e4ngdes.i dag g\u00e4ller skolplikt fr\u00e5n 7 \u00e5rs \u00e5lder och 99 procent av alla barn i grundskolan. kina uppn\u00e5r sedan 2011 fn-m\u00e5let att ge alla barn m\u00f6jlighet att g\u00e5 i den nio\u00e5riga grundskolan. men f\u00f6rh\u00e5llandena ser olika ut i olika delar av landet. i storst\u00e4derna \u00e4r l\u00e4skunnigheten h\u00f6gre och l\u00e4rarna fler och h\u00f6gre utbildade. ett viktigt m\u00e5l f\u00f6r kinas ledning har d\u00e4rf\u00f6r under 2010-talet varit att f\u00f6rdela resurserna b\u00e4ttre och n\u00e5 ut med mer st\u00f6d till de mindre samh\u00e4llena.cirka 2\u2009procent av kinas bnp gick 2005 till utbildningssektorn.1986 antog den nationella folkkongressen en lag om 9-\u00e5rig obligatorisk skolg\u00e5ng, som skulle vara genomf\u00f6rd inf\u00f6r millennieskiftet. det var en omfattande reform som genomf\u00f6rdes stegvis. 2001 utformades en ny l\u00e4roplan f\u00f6r grundskolan med 18 skol\u00e4mnen. d\u00e5 uppgraderades \u00e4mnet idrott, som tidigare haft l\u00e5g status i kinesisk skola. \u00e4ven vid universiteten blev det d\u00e5 obligatoriskt med idrottsundervisning. genomf\u00f6randet av nio\u00e5rig grundskolan gick l\u00e5ngsamt och 2003 flyttades m\u00e5let fram till 2008. f\u00f6re grundskolan ligger en tre\u00e5rig f\u00f6rskola, som i stor utstr\u00e4ckning \u00e4r genomf\u00f6rd i st\u00e4derna. de f\u00f6rsta sex \u00e5ren av grundskolan studerar eleverna kinesiska, matematik, naturvetenskapliga \u00e4mnen, geografi, historia, musik samt konst och bild. av eleverna g\u00e5r 98\u2009procent vidare till det tre\u00e5riga h\u00f6gstadiet, och tv\u00e5 tredjedelar forts\u00e4tter till gymnasierna efter intr\u00e4desprov. av gymnasierna \u00e4r vissa specialiserade mot ingenj\u00f6rsvetenskaper, medicin, jordbruk, f\u00f6retagsekonomi eller juridik. till de b\u00e4sta universiteten \u00e4r det extremt h\u00e5rd konkurrens. under 2010-talet har antalet h\u00f6gre l\u00e4ros\u00e4ten \u00f6kat kraftigt.1990 var 182 miljoner kineser analfabeter, men 2003 endast 85 miljoner. enligt en uppskattning av fn var d\u00e5 nio av tio kineser \u00e4ldre \u00e4n 15 \u00e5r l\u00e4s- och skrivkunniga. det s\u00e5gs som en mycket h\u00f6g andel f\u00f6r att vara i ett utvecklingsland. de regionala skillnaderna var dock stora.2006 meddelade staten att skolavgifterna i grundskolan skulle tas bort f\u00f6r 150 miljoner landsbygdselever. det som en form av ekonomiskt st\u00f6d \u00e5t fattiga bondehush\u00e5ll. i de flesta st\u00e4der \u00e4r skolavgifterna mycket h\u00f6ga f\u00f6r barn till migrantarbetare, som d\u00e4rf\u00f6r oftast l\u00e5ter barnen stanna kvar hos mor- eller farf\u00f6r\u00e4ldrarna n\u00e4r de flyttar till industri- och servicearbeten i expansiva delar av landet.\n\n\n==== utbildningsstatistik ====\nandel barn som b\u00f6rjar grundskolan (2000): 94 procent\nantal elever per l\u00e4rare (2000): 22\nl\u00e4s- och skrivkunnighet bland kvinnor (2001): 79 procent\nl\u00e4s- och skrivkunnighet bland m\u00e4n (2001): 93 procent\nl\u00e4s- och skrivkunnighet (2001): 86 procent\nutbildningskostnadernas andel av bnp (2000): 2,9 procent\n\n\n== kultur ==\n\nkinas kultur \u00e4r en av v\u00e4rldens \u00e4ldsta. landet hade ett utvecklat samh\u00e4llssystem redan f\u00f6r 4 000 \u00e5r sedan och det \u00e4r i kina som m\u00e5nga stora uppfinningar sett dagens ljus, exempelvis pappret, boktryckarkonsten, porslin, krut och kompassen.\nskriften (de kinesiska tecknen) utvecklades dock avsev\u00e4rt senare i kina \u00e4n i andra tidiga kulturer. de \u00e4ldsta bevisen f\u00f6r bevarad skrift i kina \u00e4r ca 3 200 \u00e5r gamla, att j\u00e4mf\u00f6ra med grekland (3 500 \u00e5r), pakistan (5 200 \u00e5r) och egypten (5 200 \u00e5r).kejsardynastierna varade i drygt 2 100 \u00e5r (221 f.kr. - 1911 e.kr.) och omfattade b\u00e5de epoker av stabilitet och av omv\u00e4lvande f\u00f6r\u00e4ndring.\n\n\n=== sport och spel ===\nkina har en av de \u00e4ldsta sportkulturerna i hela v\u00e4rlden, som str\u00e4cker sig igenom flera \u00e5rtusenden. det finns i sj\u00e4lva verket bevis f\u00f6r att en form av fotboll spelades i kina redan p\u00e5 antiken, dock utan relation till dagens fotboll. f\u00f6rutom fotboll, finns det m\u00e5nga andra popul\u00e4ra sporter i kina, bland annat kampsport och bordtennis. br\u00e4dspel som till exempel go (weiqi), och xiangqi (kinesiskt schack) och schack \u00e4r \u00e4ven popul\u00e4rt i kina.\n\n\n== det kinesiska k\u00f6ket ==\n\n\n=== historia ===\ndet kinesiska samh\u00e4llet v\u00e4rderade gastronomi mycket och utvecklade omfattande studier av \u00e4mnet baserat p\u00e5 traditionell kinesisk medicin. kinesisk kultur ut\u00f6vades ursprungligen p\u00e5 de norra kinesiska sl\u00e4tterna. de f\u00f6rsta odlade gr\u00f6dorna tycks ha varit kavlen och vipphirs, medan ris odlades i s\u00f6der. \u00e5r 2000 f.kr. hade vete kommit fr\u00e5n v\u00e4stra asien. vetet anv\u00e4ndes vanligtvis till varma nudelsoppor, ist\u00e4llet f\u00f6r att bakas till br\u00f6d som i europa. adeln jagade olika vilda djur och \u00e5t k\u00f6tt av f\u00e5r, gris och hund, allteftersom dessa djur blev t\u00e4mjda. spannm\u00e5l lagrades mot hungersn\u00f6d och \u00f6versv\u00e4mningar och k\u00f6ttet bevarades med salt, vin\u00e4ger eller j\u00e4sning. k\u00f6ttets smak f\u00f6rb\u00e4ttrades genom att man stekte det i animaliska fetter, men denna praxis var mestadels begr\u00e4nsad till de rika.\n\n\n=== de olika kinesiska k\u00f6ken ===\nde fyra mest omtyckta kinesiska k\u00f6ken \u00e4r chuan, lu, yue och huaiyang, som representerar v\u00e4stra, norra, s\u00f6dra och \u00f6stra kina. det modern kinas \u00e5tta k\u00f6k \u00e4r anhui (\u5fbd\u83dc; hu\u012bc\u00e0i), kantonesiska k\u00f6ket (\u7ca4\u83dc; yu\u00e8c\u00e0i), fujian (\u95fd\u83dc; m\u01d0nc\u00e0i), hunan (\u6e58\u83dc; xi\u0101ngc\u00e0i), jiangsu (\u82cf\u83dc; s\u016bc\u00e0i), shandong (\u9c81\u83dc; l\u01d4c\u00e0i), sichuan (\u5ddd\u83dc; chu\u0101nc\u00e0i) och zhejiang (\u6d59\u83dc; zh\u00e8c\u00e0i) k\u00f6ken.\n\n\n== internationella rankningar ==\n\n\n== se \u00e4ven ==\n\nsveriges ambassad i peking\nkinas ambassad i stockholm\nlista \u00f6ver postkoder i kina\nlista \u00f6ver blockerade webbplatser i kina\n\n\n== referenser ==\n\n\n=== noter ===\n\n\n=== k\u00e4llor ===\nden h\u00e4r artikeln \u00e4r helt eller delvis baserad p\u00e5 material fr\u00e5n nordisk familjebok, kina, 1904\u20131926.hallgren, c., patron-klient-relationer och motsatta v\u00e4rdesystem i kina. 1972. ill.\njournal of contemporary asia. vol. 8 (1978), s. 355-373 (sudama, t., analysis of classes by mao tse tung, 1923-39)\nwilkinson, endymion porter. (2012) (p\u00e5 engelska). chinese history: a new manual. harvard-yenching institue monograph series ; 84 ([rev. ed.].). cambridge, ma: harvard university asia center. libris 13753255. isbn 978-0-674-06715-8 \n\n\n== externa l\u00e4nkar ==\n\n kartor i wikimedia atlas relaterade till kinachina.org.cn - folkrepubliken kinas regerings officiella webbplats (engelska)"