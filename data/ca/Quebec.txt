"el quebec (en franc\u00e8s qu\u00e9bec pronunciat /ke.b\u025bk/; en angl\u00e8s quebec, conegut tamb\u00e9 com \u00abla belle province\u00bb) \u00e9s una prov\u00edncia canadenca amb una poblaci\u00f3 de 8 milions d'habitants i l'\u00fanica prov\u00edncia del canad\u00e0 reconeguda com a naci\u00f3 per la cambra dels comuns del canad\u00e0; la major part dels quebequesos parlen franc\u00e8s i aix\u00f2 fa del quebec l'\u00fanic territori de llengua francesa majorit\u00e0ria de l'am\u00e8rica del nord, juntament amb l'arxip\u00e8lag franc\u00e8s de saint-pierre i miquelon, i alguns pocs indrets a am\u00e8rica.\nel seu idioma, la seva cultura i les seves institucions, formen del quebec una naci\u00f3 dins del canad\u00e0. la capital del quebec \u00e9s la ciutat de quebec. la ciutat m\u00e9s poblada del quebec \u00e9s mont-real, que \u00e9s la segona ciutat m\u00e9s gran del m\u00f3n on es parla franc\u00e8s. el franc\u00e8s gaudeix de protecci\u00f3 legal i fins i tot la prov\u00edncia compta amb inspectors ling\u00fc\u00edstics que revisen i controlen el seu \u00fas. el zel dels quebequesos per la seva llengua i el seu estatus de minoria ling\u00fc\u00edstica a l'am\u00e8rica del nord ha arribat a certs extrems pol\u00edtics, per\u00f2 tamb\u00e9 en la seva hist\u00f2ria el poble quebequ\u00e8s va sofrir per\u00edodes de repressi\u00f3 i assimilaci\u00f3 anglesa.\nel refer\u00e8ndum d'independ\u00e8ncia del quebec de 1980 va tenir lloc el 20 de maig d'aquest mateix any i els independentistes liderats per ren\u00e9 l\u00e9vesque van obtenir el 40,5 % dels sufragis. en canvi, en el refer\u00e8ndum d'independ\u00e8ncia del quebec de 1995, els independentistes es van quedar a menys d'un punt percentual d'aconseguir-ho amb el 49,6% dels vots.\nel 27 de novembre de 2006 el parlament canadenc, amb el suport del partit governant, va recon\u00e8ixer als quebequesos com una naci\u00f3 dins d'un canad\u00e0 unit en un intent d'aplacar els desitjos secessionistes dels partits independentistes, encara que va ser en un sentit cultural i social per\u00f2 no legal.en les eleccions generals del quebec de 2012, el partit independentista, el partit quebequ\u00e8s, liderat per pauline marois, va guanyar la majoria dels seients de l'assemblea nacional del quebec, formant un govern minoritari. en el discurs del dia de les eleccions, la guanyadora va plantejar la possibilitat de convocar un nou refer\u00e8ndum per la independ\u00e8ncia en expressar el seu desig que el quebec es converteixi en un pa\u00eds independent i la seva convicci\u00f3 que aix\u00f2 succeir\u00e0: \u00abvolem un pa\u00eds i el tindrem.\u00bb\n\n\n== hist\u00f2ria ==\n\n\n=== nova fran\u00e7a ===\n\nel primer explorador franc\u00e8s al quebec va ser jacques cartier, que en 1534 va establir en gasp\u00e9 una gran creu de fusta amb tres flors de lis, prenent possessi\u00f3 d'aquelles terres en nom de fran\u00e7a. cartier va descobrir el riu sant lloren\u00e7. en 1608, samuel de champlain va donar naixement a la nova fran\u00e7a fundant en la riba nord del riu sant lloren\u00e7, en un lloc que els indis anomenaven kebek (\u00abestret\u00bb), la ciutat de quebec. la ciutat es tornar\u00e0 aix\u00ed el punt de partida de les exploracions franceses a l'am\u00e8rica del nord. despr\u00e9s de 1627, el rei de fran\u00e7a llu\u00eds xiii va concedir el monopoli de la colonitzaci\u00f3 als cat\u00f2lics. la nova fran\u00e7a es va tornar una col\u00f2nia real en 1663, sota el regnat de llu\u00eds xiv.\n\n\n=== am\u00e8rica del nord brit\u00e0nica ===\n\nla gran bretanya va prendre possessi\u00f3 de nova fran\u00e7a a conseq\u00fc\u00e8ncia del tractat de par\u00eds, el 1763. llu\u00eds xv i els seus consellers s'estimen m\u00e9s conservar l'illa de guadeloupe, productora de sucre que el quebec, ja que aquest era considerat com un gran territori de gel sense cap import\u00e0ncia per al regne de fran\u00e7a. tot i aix\u00f2, fran\u00e7a perd l'imperi colonial que havia bastit a l'am\u00e8rica del nord.\nel 1774 amb la llei del quebec, londres donava reconeixement oficial als drets del poble franc\u00e8s del quebec: l'\u00fas de la llengua francesa, la pr\u00e0ctica de la religi\u00f3 cat\u00f2lica i l'\u00fas del dret rom\u00e0 en lloc del jurisprudencial anglosax\u00f3. abans d'aquesta data, la situaci\u00f3 de la religi\u00f3 cat\u00f2lica era molt fr\u00e0gil i les possibilitats per als cat\u00f2lics, molt limitades.\ncom a resposta a les agitacions de les col\u00f2nies americanes, la corona brit\u00e0nica va instaurar l'acta del quebec el 1774, que restaurava el codi civil franc\u00e8s i el sistema de propietat territorial, garantia la pr\u00e0ctica del catolicisme per\u00f2 mantenia el codi criminal angl\u00e8s. durant la revoluci\u00f3 americana, la ciutat de mont-real va ser presa i els revolucionaris americans va intentar de guanyar els canadencs a llur causa. aquests darrers van romandre m\u00e9s aviat neutrals durant el conflicte, seguint les recomanacions de l'esgl\u00e9sia cat\u00f2lica, que es va declarar a favor dels brit\u00e0nics.\n\nrere la independ\u00e8ncia americana, els qui havien donat suport la causa anglesa s'instal\u00b7laren al quebec. insatisfets dels nombrosos privilegis concedits als canadencs, van demanar reformes i van obtenir el que volien a l'acta constitucional de 1791. el 1791 la llei constitucional del canad\u00e0 va establir dues prov\u00edncies al voltant del riu ottawa: l'alt canad\u00e0 (l'actual prov\u00edncia d'ont\u00e0rio), de majoria angl\u00f2fona, i el baix canad\u00e0 (l'actual prov\u00edncia del quebec), prov\u00edncia majorit\u00e0riament franc\u00f2fona. les dues poblacions van descobrir el parlamentarisme brit\u00e0nic i van adonar-se, molt r\u00e0pidament, dels l\u00edmits d'aquest sistema colonial.\nles grans idees del liberalisme de l'\u00e8poca van acabar provocant un al\u00e7ament armat al baix canad\u00e0 i a l'alt canad\u00e0 el 1837; la revolta va tenir lloc rere el ref\u00fas de londres a prendre en consideraci\u00f3 les peticions del partit dels patriotes de louis-joseph papineau. el 1867, la signatura de la llei d'am\u00e8rica del nord brit\u00e0nica va consagrar la federaci\u00f3 de les prov\u00edncies del canad\u00e0, que constava llavors del quebec, ont\u00e0rio, nova brunsvic i nova esc\u00f2cia.\n\n\n=== revoluci\u00f3 tranquil\u00b7la ===\n\nl'exclusi\u00f3 econ\u00f2mica dels francoparlants del quebec va ser considerada sempre un problema al quebec fins a les reformes dels anys 1960, l'anomenada revoluci\u00f3 tranquil\u00b7la (r\u00e9volution tranquille). el primer ministre del quebec, jean lesage, va proposar la nacionalitzaci\u00f3 de la producci\u00f3 d'electricitat. el govern va crear empreses i bancs nacionals, i despr\u00e9s va imposar la legislaci\u00f3 per recon\u00e8ixer el dret de treballar en franc\u00e8s.\nel 1948 es va aprovar l'actual bandera del quebec com a oficial i la llengua francesa seria cooficial al costat de l'angl\u00e8s a tot el canad\u00e0 des de 1968. el 1976 va guanyar les eleccions el nacionalista partit quebequ\u00e8s de ren\u00e9 l\u00e9vesque que promulgaria la llei 101 per la qual el franc\u00e8s seria l'\u00fanica llengua oficial del quebec, de treball i de l'ensenyament no universitaris (amb l'excepci\u00f3 dels alumnes de fam\u00edlies angl\u00f2fones). el 1980 el refer\u00e8ndum d'independ\u00e8ncia va sortir negatiu amb un 59,6% de vots en contra. de nou en el poder el 1995, el partit quebequ\u00e8s convocaria un nou refer\u00e8ndum el 30 d'octubre de 1995 on el no a la independ\u00e8ncia va guanyar per tan sols 54.000 vots i un 50,4% de sufragis, amb una participaci\u00f3 que va superar el 90% del cens electoral. segons les enquestes poc m\u00e9s d'un ter\u00e7 dels quebequesos (i 40% dels franc\u00f2fons) segueix desitjant constituir-se en estat independent.el 27 de novembre de 2006 el parlament canadenc, amb el suport del partit del govern, va recon\u00e8ixer als quebequesos (qu\u00e9b\u00e9cois, en franc\u00e8s) com a naci\u00f3 dins d'un canad\u00e0 unit en un intent d'aplacar els desitjos secessionistes dels partits independentistes, encara que en sentit cultural i social, no legal.\naix\u00ed mateix, la prov\u00edncia del quebec t\u00e9 unes altres 10 nacions d'indis i inuits, reconegudes com a tals per la seva assemblea nacional a l'\u00e8poca de ren\u00e9 l\u00e9vesque, i s\u00f3n tamb\u00e9 reconegudes pel govern federal (les primeres nacions). altres nacions de la prov\u00edncia del quebec podrien eventualment ser reconegudes, com els \u00abmetis\u00bb, els angloquebequesos.\n\n\n== idiomes ==\n\nl'idioma oficial de la prov\u00edncia \u00e9s el franc\u00e8s; \u00e9s l'\u00fanica prov\u00edncia canadenca on la majoria de la poblaci\u00f3 \u00e9s franc\u00f2fona. l'angl\u00e8s no \u00e9s reconegut com a llengua oficial per les lleis de la prov\u00edncia, per\u00f2 segons la llei constitucional del canad\u00e0 de 1867 tant el franc\u00e8s com l'angl\u00e8s poden ser usats en l'assemblea nacional del quebec i en judicis. alguns documents oficials tamb\u00e9 han d'estar en ambd\u00f3s idiomes.\nsegons el cens de l'any 2001 la llengua majorit\u00e0ria \u00e9s el franc\u00e8s, parlada pel 81,2% de la poblaci\u00f3. el 10,0% parla una llengua no oficial (els anomenats al\u00b7l\u00f2fons), el 8,0% \u00e9s angl\u00f2fon i nom\u00e9s s\u00f3n biling\u00fces el 0,8% de la poblaci\u00f3. a l'\u00e0rea metropolitana de mont-real el percentatge de franc\u00f2fons \u00e9s del 68,0%, mentre que el 18,5% s\u00f3n al\u00b7l\u00f2fons, el 12,5% angl\u00f2fons i l'1,0% biling\u00fces. a les altres ciutats el percentatge de franc\u00f2fons supera el 90%.\n\n\n== pol\u00edtica i govern ==\nel tinent governador del canad\u00e0 representa el rei carles iii del regne unit i actua simb\u00f2licament com a cap d'estat. el cap de govern \u00e9s el primer ministre, que \u00e9s el president del partit que m\u00e9s escons ocupa a l'assemblea nacional del quebec. els partits m\u00e9s forts s\u00f3n el federalista partit liberal del quebec (parti lib\u00e9ral du qu\u00e9bec) de centredreta i el nacionalista partit quebequ\u00e8s (parti qu\u00e9b\u00e9cois) de centreesquerra.\n\n\n== demografia ==\nel 2004 la prov\u00edncia del quebec tenia 7.542.800 habitants, la majoria dels quals residien a l'\u00e0rea metropolitana de mont-real, que t\u00e9 3.607.200 habitants, la segona ciutat en habitants del canad\u00e0 i la segona metr\u00f2poli franc\u00f2fona del m\u00f3n occidental despr\u00e9s de par\u00eds. altres \u00e0rees metropolitanes de m\u00e9s de 100.000 habitants s\u00f3n les de ciutat de quebec (710.800), sherbrooke (172.300), saguenay (154.200) i trois-rivi\u00e8res (141.200). l'\u00e0rea de gatineau (277.700), enfront d'ottawa, forma al costat d'aquesta una \u00e0rea metropolitana d'1.050.800 habitants. la poblaci\u00f3 urbana el 2004 era d'un 80,4% i el percentatge d'immigrants es xifra en un 12% de la poblaci\u00f3 total. l'esperan\u00e7a de vida \u00e9s de 81,9 anys per a les dones i 76,3 anys per als homes.\n\n\n== les regions administratives ==\nel quebec est\u00e0 dividit en 17 regions administratives:\n\nbas-saint-laurent\nsaguenay-lac-saint-jean\ncapitale-nationale\nmauricie\nestrie\nmont-real\noutaouais\nabitibi-t\u00e9miscamingue\nc\u00f4te-nord\nnord-du-qu\u00e9bec\ngasp\u00e9sie\u2013\u00eeles-de-la-madeleine\nchaudi\u00e8re-appalaches\nlaval\nlanaudi\u00e8re\nlaurentides\nmont\u00e9r\u00e9gie\ncentre-du-qu\u00e9bec\n\n\n== geografia ==\nel quebec est\u00e0 situat a l'est del canad\u00e0, envoltat per la prov\u00edncia d'ont\u00e0rio i la badia de hudson a l'oest, per les prov\u00edncies de terranova i labrador i de nova brunsvic a l'est, els estats units (els estats de maine, nou hampshire, vermont i nova york) al sud i l'oce\u00e0 \u00e0rtic al nord.\nel quebec \u00e9s la prov\u00edncia m\u00e9s extensa del canad\u00e0, \u00e9s un vast territori, aproximadament 2,8 vegades l'estat franc\u00e8s, la major part del qual es troba poc poblat. m\u00e9s del 90% de la superf\u00edcie del quebec forma part de l'escut canadenc, un gran territori que, hist\u00f2ricament, es deia la regi\u00f3 d'ungava. al temps de la nova fran\u00e7a, el quebec consistia en una franja de terra habitable d'algunes desenes de quil\u00f2metres d'ampl\u00e0ria que vorejava les dues ribes del riu sant lloren\u00e7. va ser aqu\u00ed que els primers colons francesos van instal\u00b7lar-se per conrear-hi la terra, despr\u00e9s d'haver-la romput.\nel 1912, un gran tros de la regi\u00f3 canadenca d'ungava va ser tret dels territoris del nord-oest per ser integrat al quebec de resultes d'una llei del parlament del canad\u00e0 aprovada per londres. aquesta vasta regi\u00f3 del nord, gaireb\u00e9 inhabitada, va crear l'enorme prov\u00edncia del quebec tal com hom la coneix avui. aquest afegit\u00f3 inclo\u00efa la badia james, on es troben alguns dels projectes hidroel\u00e8ctrics m\u00e9s grans del quebec.\nel territori quebequ\u00e8s \u00e9s extremadament ric en recursos naturals a conseq\u00fc\u00e8ncia dels boscos de con\u00edferes, dels llacs i dels rius. el paper, la fusta i la hidroelectricitat figuren com a les ind\u00fastries m\u00e9s importants de la prov\u00edncia. l'extrem nord del quebec es troba format per una regi\u00f3 sub\u00e0rtica anomenada nunavik, la terra dels inuits. el mont d'iberville, a les muntanyes torngat, amb 1.652 metres, \u00e9s el punt culminant del quebec.\n\n\n=== fronteres ===\nel quebec comparteix una frontera terrestre amb quatre estats del nord-est dels estats units (maine, nou hampshire, nova york i vermont) i tres prov\u00edncies canadenques (nova brunsvic, ont\u00e0rio i terranova i labrador). en el golf de sant lloren\u00e7, la frontera \u00e9s la l\u00ednia d'equidist\u00e0ncia entre les riberes del quebec i l'illa del pr\u00edncep eduard, nova brunsvic, nova esc\u00f2cia i terranova i labrador. al nord i al nord-oest, la frontera mar\u00edtima amb el territori de nunavut segueix les ribes de la pen\u00ednsula de labrador.\nuna disputa fronterera segueix en relaci\u00f3 amb la propietat de labrador (la frontera no est\u00e0 expressament reconeguda pel quebec). d'altra banda, ja que els l\u00edmits mar\u00edtims varien amb les marees, les illes costaneres de la badia de hudson i la badia d'ungava del quebec nom\u00e9s ho s\u00f3n durant la marea baixa. aix\u00ed, m\u00e9s del 80% de les fronteres del quebec segueixen sent incertes.\n\n\n=== hidrografia ===\nel principal riu \u00e9s el sant lloren\u00e7, art\u00e8ria navegable que comunica la regi\u00f3 dels grans llacs amb l'oce\u00e0 atl\u00e0ntic. travessa les ciutats de mont-real i quebec, entre altres, i roman gelat des de novembre fins a mar\u00e7. el clima \u00e9s continental amb temperatures suaus a l'estiu i molt fredes a l'hivern, precipitacions abundants (en forma de neu bona part de l'any). a mont-real la temperatura mitjana anual \u00e9s de 6,1 \u00b0c (20,9 \u00b0c al juliol, -10,4 \u00b0c al gener), a quebec \u00e9s de 4,0 \u00b0c (19,2 \u00b0c al juliol, -12,8 \u00b0c al gener).\nla vall del riu sant lloren\u00e7 \u00e9s una regi\u00f3 f\u00e8rtil on es conreen fruites i cereals aix\u00ed com productes lleters, xarop d'erable, del qual el quebec \u00e9s el productor m\u00e9s important del m\u00f3n, i bestiar. el riu sant lloren\u00e7 conflueix amb el riu sant maurici a la ciutat de trois-rivi\u00e8res, en el punt de conflu\u00e8ncia es troba l'illa de sant quint\u00ed.\n\n\n=== fauna ===\ndins dels mam\u00edfers estan l'ant, el llop, el puma, l'os negre, el c\u00e9rvol, el carib\u00fa, el porc esp\u00ed, la marmota, la guineu, l'esquirol, el carcay\u00fa. aus com la guacharaca, l'\u00f2liba muntanyenca i el colibr\u00ed. r\u00e8ptils com les serps s\u00f3n abundants. amfibis com les granotes i els gripaus. i entre els invertebrats abunden els insectes, ar\u00e0cnids i escorpins.\n\n\n=== vegetaci\u00f3 ===\nsobre el contorn (per\u00edmetre) de la badia d'ungava i de l'estret de hudson es troba la tundra, la flora de la qual es resumeix en una vegetaci\u00f3 herb\u00e0cia i arbustiva baixa i de l\u00edquens. m\u00e9s en el sud, el clima es torna propici al creixement del bosc boreal, el l\u00edmit nord del qual \u00e9s la taig\u00e0.\nla superf\u00edcie del bosc quebequ\u00e8s \u00e9s estimada en 750.300 km\u00b2. abitibi-t\u00e9miscamingue, a la costa-nord, aquest bosc essencialment \u00e9s constat per con\u00edferes com l'avet baumier, el pi gris, l'espineta (caponera) blanca, l'espineta negra i el l\u00e0rix laricin. apropant-se del riu cap al sud, s'afegeixen gradualment el bedoll groc i altres de fulles grans. la vall del sant lloren\u00e7 \u00e9s constat pel bosc laurentienne amb con\u00edferes tals el pi blanc d'am\u00e8rica i la teva d'occident (cedre) aix\u00ed com de fulles grans.\n\n\n== clima ==\npel que fa al clima, hi ha difer\u00e8ncies importats per la gran extensi\u00f3 territorial. la zona sud i la vall del riu sant lloren\u00e7 t\u00e9 un clima continental, \u00e9s a dir, un hivern fred i un estiu calor\u00f3s. la part central del quebec t\u00e9 un clima sub\u00e0rtic caracteritzat per uns hiverns m\u00e9s llargs i m\u00e9s freds. la part nord del quebec t\u00e9 un clima \u00e0rtic. finalment a les illes de la madelena el mar t\u00e9 una gran influ\u00e8ncia sobre el clima.\nel quebec t\u00e9 tres regions de clima principals:\n\nel quebec meridional i occidental, on es concentren la majoria de ciutats i la densitat de poblaci\u00f3 \u00e9s m\u00e9s alta; el clima continental \u00e9s humit (classificaci\u00f3 clim\u00e0tica de k\u00f6ppen dfb) amb estius c\u00e0lids i humits i hiverns freds i amb alta densitat de neu. les interaccions clim\u00e0tiques principals provenen de l'oest i del nord del canad\u00e0, que es desplacen cap a l'est i dels estats units meridionals i centrals que es desplacen cap al nord. a causa de la influ\u00e8ncia dels nuclis tempestuosos d'am\u00e8rica del nord i de l'oce\u00e0 atl\u00e0ntic, les precipitacions s\u00f3n abundants al llarg de l'any, amb una densitat de precipitacions de m\u00e9s de 1.000 mil\u00b7l\u00edmetres, incloent m\u00e9s de 300 cent\u00edmetres de neu. durant l'estiu poden presentar-se fen\u00f2mens clim\u00e0tics severs, principalment tornados i tempestes el\u00e8ctriques.el quebec central t\u00e9 un clima sub\u00e0rtic (k\u00f6ppen dfc). els hiverns s\u00f3n llargs i uns dels m\u00e9s freds del canad\u00e0, mentre que els estius s\u00f3n c\u00e0lids, encara que molt curts a causa d'una latitud m\u00e9s alta i a la major influ\u00e8ncia de les masses d'aire \u00e0rtiques. les precipitacions s\u00f3n una mica menors que a l'\u00e0rea meridional, excepte en les cotes altes.les regions n\u00f2rdiques del quebec tenen un clima \u00e0rtic (k\u00f6ppen et), amb hiverns molt freds i estius una mica m\u00e9s c\u00e0lids. les influ\u00e8ncies prim\u00e0ries en aquesta zona s\u00f3n els corrents de l'oce\u00e0 \u00e0rtic (per exemple el corrent de labrador) i les masses d'aire continentals del pol \u00e0rtic.\n\n\n== economia ==\nla prov\u00edncia del quebec est\u00e0 molt industrialitzada i al territori abunden els recursos naturals, entre els quals destaquen els minerals, grans boscos de con\u00edferes que nodreixen una important ind\u00fastria fustera, o els llacs, rius i altres corrents d'aigua que produeixen energia hidroel\u00e8ctrica, no nom\u00e9s per a consum intern sin\u00f3 tamb\u00e9 per a la seva exportaci\u00f3 als estats units.\n\nla vall de sant lloren\u00e7 \u00e9s una regi\u00f3 agr\u00edcola molt f\u00e8rtil. en comptar amb una gran cabanya ramadera, produeix l\u00e0ctics variats i carn, i en els seus camps es cullen excel\u00b7lents fruites i verdures. destaca particularment la producci\u00f3 de xarop i sucre d'aur\u00f3, que \u00e9s un producte gastron\u00f2mic t\u00edpic, del qual la prov\u00edncia de quebec esdev\u00e9 el primer productor mundial.\n\n\n== religi\u00f3 ==\nel quebec \u00e9s l'\u00fanica prov\u00edncia canadenca on la poblaci\u00f3 \u00e9s majorit\u00e0riament cat\u00f2lica. aquest \u00e9s un llegat de l'\u00e8poca colonial, quan nom\u00e9s als cat\u00f2lics romans se'ls va permetre establir-se a la nova fran\u00e7a.\nel cens de l'any 2001 va mostrar que el 83,2 % de la poblaci\u00f3 eren cristians cat\u00f2lics romans; el 4,7 % cristians protestants (inclosos 1,2 % anglicans, 0,7 % de l'esgl\u00e9sia unida, i el 0,5 % baptistes); l'1,4 % cristians ortodoxos (incloent el 0,7 % de grecs ortodoxos), i el 0,8 % altres cristians, aix\u00ed com l'1,5 % musulmans, 1,3 % jueus; 0,6 % budistes, 0,3 % hind\u00fas i sikhs el 0,1 %. un 5,8 % de la poblaci\u00f3 va dir que no tenia cap afiliaci\u00f3 religiosa (incl\u00f2s el 5,6 % que va dir que no tenien cap religi\u00f3 en absolut).\ncal destacar que la majoria de les expressions vulgars de la llengua quotidiana utilitzen termes habituals de l'esgl\u00e9sia cat\u00f2lica i considerats sagrats per aquesta: calise (calze), tabarnac-tabarnacle (tabarnacle), ciboire (cop\u00f3), hostie (h\u00f2stia). vegeu bon cop bad cop (pel\u00b7l\u00edcula on s'explica l'\u00fas d'aquestes expressions). aquestes expressions s\u00f3n de vegades considerades com a part de la identitat del dialecte quebequ\u00e8s enfront del franc\u00e8s europeu. vegeu par\u00f2dia de l'anunci de televisi\u00f3 de molson feta pel canal edge102: i am not canadian\n\n\n== educaci\u00f3 ==\ncom les altres prov\u00edncies del canad\u00e0, el quebec t\u00e9 la plena autoritat del seu sistema educatiu.\nla pres\u00e8ncia a l'escola \u00e9s obligat\u00f2ria entre els 5 i 16 anys.\nseguint el rapport parent, el ministeri d'educaci\u00f3 va crear un nivell entre l'educaci\u00f3 secund\u00e0ria i el sistema universitari: l'educaci\u00f3 postsecund\u00e0ria col\u00b7legial (cegep).\ncomparacions entre els sistemes educatius de catalunya i del quebec (des de l'educaci\u00f3 prim\u00e0ria)\n\n\n== regions tur\u00edstiques ==\nabitibi-t\u00e9miscamingue\nbaie-james\nbas-saint-laurent\ncantons-de-l'est\ncentre-du-qu\u00e9bec\ncharlevoix\nchaudi\u00e8re-appalaches\nduplessis\ngasp\u00e9sie\n\u00eeles-de-la-madeleine\nlanaudi\u00e8re\nlaurentides\nlaval\nmanicouagan\nmauricie\nmont\u00e9r\u00e9gie\nmont-real\nnunavik\noutaouais\nsaguenay\u2013lac-saint-jean\nmont b\u00e9lair\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== vegeu tamb\u00e9 ==\ngens du pays\nfrancoameric\u00e0\ncarta de la llengua francesa\neleccions generals quebequeses de 2007\ncoup de la brink's\nmont boisjoli\nmont brome\nmont gosford\n\n\n== enlla\u00e7os externs ==\ngovern del quebec (franc\u00e8s)\nagora: enciclop\u00e8dia d'expressi\u00f3 francesa basada al quebec(franc\u00e8s)\nenciclop\u00e8dia del quebec(franc\u00e8s)"