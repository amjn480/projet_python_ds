"i biologisk systematik \u00e4r ett sl\u00e4kte (synonym: genus, pluralis: genera) en grupp inom en familj. sl\u00e4kte \u00e4r allts\u00e5 ett sn\u00e4vare begrepp \u00e4n familj, vilket kan vara lite f\u00f6rvirrande eftersom det oftast uppfattas tv\u00e4rtom n\u00e4r det g\u00e4ller sl\u00e4kt och familj hos m\u00e4nniskor. ett sl\u00e4kte best\u00e5r av en eller flera arter. de sl\u00e4kten som endast best\u00e5r av en enda art kallas ibland monotypiska.i det tv\u00e5delade vetenskapliga namnet p\u00e5 en art \u00e4r den f\u00f6rsta delen sl\u00e4ktets namn. ett exempel p\u00e5 ett sl\u00e4kte \u00e4r granar (genus picea), som i sin tur inneh\u00e5ller ett antal arter, d\u00e4ribland r\u00f6dgran (picea abies), vitgran (picea glauca), svartgran (picea mariana) och sitkagran (picea sitchensis). namn p\u00e5 sl\u00e4kten inleds alltid med stor bokstav, medan artepitetet alltid har liten begynnelsebokstav.\n\n\n== kursivering ==\nnamn p\u00e5 sl\u00e4kten och arter ska alltid kursiveras: det \u00e4r praxis inom all biologisk nomenklatur. detsamma g\u00e4ller namn p\u00e5 taxon med \u00e4nnu l\u00e4gre taxonomisk rang, som underarter och varieteter. det \u00e4r inte lika vanligt att vetenskapliga namn p\u00e5 taxon med h\u00f6gre rang \u00e4n sl\u00e4kte \u2013 till exempel familjer och ordningar \u2013 kursiveras. ett undantag g\u00e4ller alla virus, vars vetenskapliga namn alltid kursiveras oavsett rang. p\u00e5 liknande s\u00e4tt har kursiveringar \u00f6ver sl\u00e4ktesniv\u00e5 blivit vanligare inom mykologin.\n\n\n== se \u00e4ven ==\ntyp (biologi)\nbinomial nomenklatur\n\n\n== k\u00e4llor =="