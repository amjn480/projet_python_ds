"zagreb (uttal: [z\u01ce\u02d0\u0261reb], f\u00f6re \u00e5r 1918 internationellt och p\u00e5 svenska fr\u00e4mst k\u00e4nt under sitt tyska namn agram) \u00e4r huvudstad och st\u00f6rsta stad i kroatien.  staden \u00e4r bel\u00e4gen mellan berget medvednicas sluttningar och floden sava i den v\u00e4stra delen av det pannoniska b\u00e4ckenet. vid den senaste folkr\u00e4kningen \u00e5r 2011 uppgick stadens inv\u00e5narantal till 790 017 inv\u00e5nare varav 688 163 inv\u00e5nare bodde i t\u00e4torten.  \nden kroatiska huvudstaden \u00e4r landets politiska, ekonomiska, kulturella och vetenskapliga centrum samt en viktig trafikknutpunkt f\u00f6r kroatien och regionen i \u00f6vrigt. zagreb \u00e4r en industristad med tillverkning fr\u00e4mst inom den mekaniska sektorn samt ett betydande utbildningscentrum i landet. staden hyser bland annat ett av syd\u00f6stra europas st\u00f6rsta och \u00e4ldsta universitet (zagrebs universitet) som grundades \u00e5r 1669.\n\n\n== etymologi ==\nnamnet 'zagrebs' etymologiska ursprung \u00e4r oklart. namnformen 'zagrab' omn\u00e4mns f\u00f6r f\u00f6rsta g\u00e5ngen i ett dokument utf\u00e4rdat \u00e5r 1134 av esztergoms \u00e4rkebiskop felici\u00e1n. i dokumentet omn\u00e4mns zagrebs stift (egentligen 'zagrabs stift') med sitt latinska namn zagrabiensem episcopatum. den moderna kroatiska namnformen zagreb upptr\u00e4dde f\u00f6r f\u00f6rsta g\u00e5ngen i skrift p\u00e5 en karta fr\u00e5n \u00e5r 1689 utf\u00e4rdad av den franske kartografen nicolas sanson. fr\u00e5n dess grundande \u00e5r 1094 anv\u00e4ndes namnet zagrab/zagreb som ben\u00e4mning f\u00f6r stiftet och fr\u00e5n 1600-talet i allt st\u00f6rre utr\u00e4ckning f\u00f6r bos\u00e4ttningarna som ingick i stiftet. i politisk, juridisk och administrativ mening skapades staden zagreb \u00e5r 1850 genom f\u00f6rening av de tv\u00e5 bos\u00e4ttningarna gradec och kaptol och fr\u00e5n \u00e5r 1852 blev namnet zagreb den officiella ben\u00e4mningen f\u00f6r staden.\nd\u00e5 stadsnamnets etymologiska ursprung inte \u00e4r klarlagt finns det olika f\u00f6rklaringsmodeller, hypoteser och legender om dess uppkomst. en folketymologisk f\u00f6rklaring \u00e4r att namnet h\u00e4rstammar fr\u00e5n den lokaldialektala termen \"za breg\" (bakom kullen). enligt denna f\u00f6rklaringsmodell skulle kullen \u00e5syfta savas flodbank som tros ha legat n\u00e4rmare staden f\u00f6rr. en annan folketymologisk f\u00f6rklaring till namnet \u00e4r att det skulle h\u00e4rstamma fr\u00e5n termen \"za grabom\" (bakom vallgraven) d\u00e5 staden tidigt var bef\u00e4st. \n\n\n=== legender ===\ndet kroatiska verbet \"zagrabiti\" (att \u00f6sa) ligger till grund f\u00f6r flera liknande legender om hur staden fick sitt namn. en variant  beskriver en kroatisk ban som leder sina t\u00f6rstiga soldater genom ett \u00f6vergivet omr\u00e5de. i frustration \u00f6ver att vattnet \u00e4r slut sl\u00e5r han sin sabel i marken varp\u00e5 vatten tr\u00e4nger upp. han beordrar d\u00e4refter manskapet \"att \u00f6sa\" upp vattnet. en liknande legend g\u00f6r g\u00e4llande att en utmattad kroatisk ban som precis kommit hem fr\u00e5n en f\u00e4ltslag ber en ung flicka vid namn manda \"att \u00f6sa\" upp vatten till honom ur en k\u00e4lla. enligt denna legend \u00e4r det s\u00e5 font\u00e4nen mandu\u0161evac (den d\u00e5tida k\u00e4llan enligt legenden) vid ban jela\u010di\u0107s torg har f\u00e5tt sitt namn. staden fick heta zagreb efter verbet \"zagrabiti\" d\u00e5 flickan fick \u00f6sa upp vatten till banen.    \n\n\n=== zagreb p\u00e5 andra spr\u00e5k ===\nd\u00e5 zagreb var en provinshuvudstad i \u00f6sterrike-ungern var staden utanf\u00f6r kroatien fr\u00e4mst k\u00e4nd under sitt tyska namn agram. denna namnform f\u00f6rekommer \u00e4ven i \u00e4ldre svensk litteratur.  i den moderna tyskan anv\u00e4nds idag zagreb. det ungerska namnet, d\u00e5 som nu, \u00e4r z\u00e1gr\u00e1b. det latinska namnet f\u00f6r staden \u00e4r zagrabia medan det italienska \u00e4r zagabria. \n\n\n=== smeknamn och slogan ===\nzagreb har flera smeknamn och slogans som anv\u00e4nds inte minst i marknadsf\u00f6ringssk\u00e4l. bland de vanligaste h\u00f6r \"be\u010d u malom\" (wien i det lilla) och \"mali be\u010d\" (lilla wien). dessa och liknade varianter som alla anspelar p\u00e5 wien anv\u00e4nds i regel \u00e4ven av utl\u00e4ndska turistagenter f\u00f6r att locka turister till staden. i kroatien och inte minst av lokalinv\u00e5narna kallas staden stundom \"beli zagreb grad\" (vita zagreb stad p\u00e5 den lokala kajkaviska dialekten) eller \"beli zagreb\" (vita zagreb) som anspelar p\u00e5 en svunnen tid d\u00e5 byggnaderna i det lilla och provinsiella zagreb enligt den lokala byggnadstraditionen var vitkalkade och rena.\n\n\n== historia ==\n\nzagreb har en l\u00e5ng och rik historia. arkeologiska fyndigheter visar att omr\u00e5det d\u00e4r zagreb ligger var befolkat mycket tidigt. redan f\u00f6r 50 000\u201380 000 \u00e5r sedan levde det f\u00f6rhistoriska m\u00e4nniskor p\u00e5 medvednicas sluttningar. utgr\u00e4vningar visar att staden ligger alldeles i n\u00e4rheten av den tidigare romerska bos\u00e4ttningen andautonia fr\u00e5n nollhundratalet.det moderna zagreb har dock sitt ursprung i de tv\u00e5 separata bos\u00e4ttningarna kaptol och gradec som under frankisk \u00f6verh\u00f6ghet v\u00e4xte upp intill varandra p\u00e5 varsin h\u00f6jd separerade av \u00e5n medve\u0161\u010dak i slutet av det f\u00f6rsta \u00e5rhundradet. sedan den kroatiske kungen stjepan ii \u00e5r 1089 avlidit tr\u00e4ngde ungerska styrkor \u00e5r 1091 in i kroatien fr\u00e5n nord\u00f6st och de b\u00e5da bos\u00e4ttningarna kom d\u00e5 under ungerskt inflytande. under det ungerska styret blev kaptol biskopss\u00e4te och centrum f\u00f6r kyrkans makt. bos\u00e4ttningen fick en \u00f6verv\u00e4gande klerikal befolkning medan gradec till stora delar befolkades av hantverkare, k\u00f6pm\u00e4n och b\u00f6nder. \u00e5r 1242 utf\u00e4rdade den ungersk-kroatiske kungen b\u00e9la iv en gyllene bulla som uts\u00e5g staden gradec till kunglig fristad. den nya statusen gav inv\u00e5narna ekonomiska och administrativa f\u00f6rm\u00e5ner. samma \u00e5r skadades gradec och kaptol sv\u00e5rt av mongoliska r\u00e4der. n\u00e4stkommande \u00e5rhundraden pr\u00e4glades av konflikter och rivalitet mellan de b\u00e5da bos\u00e4ttningarna som b\u00e5da var bef\u00e4sta med h\u00f6ga murar, torn och stadsportar.\ni samband med parlamentet i cetin \u00e5r 1527 inlemmades kroatien och zagreb i det habsburgska riket. det var under habsburgarnas \u00f6verh\u00f6ghet som zagrebs status som kroaternas ekonomiska, kulturella och politiska centrum bef\u00e4stes. under 1500-talet blev gradec s\u00e4te f\u00f6r den kroatiska lantadagen och banen och det var h\u00e4r som den kroatiska adeln fattade viktiga beslut r\u00f6rande administrationen av den habsburgska provinsen kroatien. i samband med de muslimska osmanerna framryckning i syd\u00f6stra europa blev zagreb ett viktigt b\u00e5lverk i den s\u00f6dra delen av riket. den drygt 400 \u00e5r l\u00e5nga alliansen med habsburgarna innebar att staden aldrig intogs av osmanerna. det i sin tur inneb\u00e4r att zagreb har bibeh\u00e5llit m\u00e5nga \u00e4ldre byggnader och konstruktioner som raserades av osmanerna annorst\u00e4des.\n\nunder den gryende nationalromantiken p\u00e5 1800-talet blev zagreb centrum f\u00f6r den illyriska r\u00f6relsen. under ledning av ban josip jela\u010di\u0107 f\u00f6renades gradec och kaptol \u00e5r 1850 i en administrativ enhet. samma \u00e5r uts\u00e5gs janko kamauf till den f\u00f6rste borgm\u00e4staren av det f\u00f6renade zagreb. \nefter \u00f6sterrike-ungerns uppl\u00f6sning \u00e5r 1918 blev zagreb huvudstad i den kortlivade slovenernas, kroaternas och serbernas stat som omfattade omr\u00e5den i den uppl\u00f6sta monarkin som haft en \u00f6verv\u00e4gande sydslavisk befolkning. den nyutropade staten vann inte internationellt erk\u00e4nnande och knappt tv\u00e5 m\u00e5nader efter sin tillkomst f\u00f6renades den med kungariket serbien och bildade serbernas, kroaternas och slovenernas kungarike (fr\u00e5n \u00e5r 1929 kallat jugoslavien). \nunder andra v\u00e4rldskriget ockuperades jugoslavien av nazityskland och \u00e5r 1941 utropades den med nazityskland allierade oberoende staten kroatien med zagreb som huvudstad. under kriget flygbombades staden av de allierade med stora materiella skador som f\u00f6ljd. efter andra v\u00e4rldskriget slut \u00e5r 1945 inf\u00f6rlivades zagreb \u00e5ter i jugoslavien och utvecklades d\u00e4refter till ett av landets fr\u00e4msta centrum r\u00f6rande bland annat industri, kultur, utbildning, stora evenemang med mera. zagreb var befolkningsm\u00e4ssigt jugoslaviens n\u00e4st st\u00f6rsta stad. \ni samband med kommunismens sammanbrott i \u00f6st- och centraleuropa kr\u00e4vde allt fler jugoslaviska delrepubliker demokrati och sj\u00e4lvst\u00e4ndighet. som ett resultat av folkomr\u00f6stningen om sj\u00e4lvst\u00e4ndighet \u00e5r 1991 f\u00f6rklarade sig den kroatiska delrepubliken samma \u00e5r sj\u00e4lvst\u00e4ndigt och l\u00e4mnade den sydslaviska federationen. zagreb blev det sj\u00e4lvst\u00e4ndiga kroatiens huvudstad.\n\n\n== geografi och klimat ==\nzagreb \u00e4r bel\u00e4get 122 meter \u00f6ver havet i norra kroatien och ligger p\u00e5 den geografiska positionen 45\u00b049\u2032 latitud och 15\u00b059\u2032 longitud. strax norr om staden dominerar berget medvednica vars h\u00f6gsta topp sljeme n\u00e5r en h\u00f6jd p\u00e5 1 033 meter \u00f6ver havet. i s\u00f6der och syd\u00f6st breder staden ut sig \u00f6ver ett b\u00f6rdigt sl\u00e4ttlandskap d\u00e4r floden sava utg\u00f6r gr\u00e4nsen mellan den \u00e4ldre stadsbebyggelsen i norr och h\u00f6ghusomr\u00e5dena i novi zagreb (nya zagreb) s\u00f6der om floden. i syd\u00f6st f\u00f6rbyts landskapet av \u00e5kermark innan naturskyddsomr\u00e5det lonjsko polje (lonjaf\u00e4ltet) tar vid. i nordv\u00e4st domineras landskapsbilden av \u017eumberak-bergets b\u00f6ljande kullar.zagreb ligger i den tempererade zonen. enligt k\u00f6ppens klimatklassifikation har zagreb kustklimat (cfb) och ligger p\u00e5 gr\u00e4nsen till den klimatklassifikation som betecknas som fuktigt kontinentalt klimat. klimatet karakt\u00e4riseras av fyra distinkta \u00e5rstider och den genomsnittliga \u00e5rliga medeltemperaturen uppg\u00e5r till 11 \u00b0c. v\u00e5rarna \u00e4r vanligtvis milda och behagliga men karakt\u00e4riseras \u00e4ven av frekventa v\u00e4deromslag. v\u00e5rm\u00e5naderna \u00e4r vanligtvis bl\u00e5sigare \u00e4n andra m\u00e5nader. i slutet av maj b\u00f6rjar temperaturerna att stiga vilket brukar \u00e5tf\u00f6ljas av enstaka \u00e5skv\u00e4der. somrarna \u00e4r varma och kortlivade v\u00e4rmeb\u00f6ljor \u00e4r inte ovanliga. under sommarm\u00e5naderna \u00f6verstiger temperaturen 30 \u00b0c i genomsnitt 14,6 dagar. somrarna \u00e4r nederb\u00f6rdsrika och den genomsnittliga medeltemperaturen uppg\u00e5r till 22 \u00b0c. statistiskt sett \u00e4r juni och augusti de tv\u00e5 regnigaste m\u00e5naderna under \u00e5ret medan februari \u00e4r den mest nederb\u00f6rdsfattigaste m\u00e5naden. den tidiga h\u00f6sten \u00e4r vanligtvis mild med en gradvis \u00f6kning av regndagar samt fallande temperaturer mot slutet av \u00e5rstiden. under perioden oktober\u2013januari \u00e4r det vanligt med morgondimma i de norra stadsdelarna som ligger vid berget medvednicas sluttningar medan de s\u00f6dra stadsdelarna vid floden sava inte s\u00e4llan har dimma som dr\u00f6jer sig kvar under st\u00f6rre delen av dagen. vintrarna \u00e4r kalla och det \u00e4r inte ovanligt med sn\u00f6fall. p\u00e5 vintern faller det sn\u00f6 i genomsnitt 29 dagar. de f\u00f6rsta sn\u00f6fallen kommer vanligtvis i b\u00f6rjan av november. januari \u00e4r den kallaste m\u00e5naden under \u00e5ret och under m\u00e5naderna december\u2013februari uppg\u00e5r den genomsnittliga medeltemperaturen till 1 \u00b0c.          \nklimattabell som visar normala temperaturer och nederb\u00f6rd i zagreb:\n\n\n== politik och administration ==\nzagreb, i administrativa sammanhang ben\u00e4mnt zagrebs stad (grad zagreb), \u00e4r en separat administrativ enhet och har samma status som ett l\u00e4n i kroatien.\n\n\n=== administrativ indelning ===\nsedan den 14 december 1999 \u00e4r staden formellt indelad i 17 stadsdelar (gradske \u010detvrti). 11 av stadsdelarna ligger helt inom centralortens urbana gr\u00e4nser medan 4 stadsdelar (novi zagreb\u2013istok, novi zagreb\u2013zapad, pe\u0161\u010denica-\u017eitnjak och gornja dubrava) delvis ligger inom centralorten zagrebs gr\u00e4nser men \u00e4ven omfattar perifera bos\u00e4ttningar och samh\u00e4llen. 2 av stadsdelarna (sesvete och brezovica) som till ytan \u00e4r de st\u00f6rsta stadsdelarna best\u00e5r till st\u00f6rsta del av f\u00f6rorter. bara mindre omr\u00e5den av dessa stadsdelar ing\u00e5r i den urbaniserade centralorten zagreb.stadsdelarna \u00e4r politisk mening indelade i lokaln\u00e4mnder (mjesni odbori). dessa styrs och representeras av stadsdelsr\u00e5det (gradsko vije\u0107e) som best\u00e5r av 11\u201319 medlemmar beroende p\u00e5 stadsdelens inv\u00e5narantal.\n\n\n==== stadsdelar ====\n\n\n==== zagreb storstadsomr\u00e5de ====\nzagreb \u00e4r huvudort i zagrebs stadsagglomeration \u2013 ett storstadsomr\u00e5de best\u00e5ende av den kroatiska huvudstaden och mindre orter och kommuner i stadens n\u00e4rhet som ur geografisk, kulturell, ekonomisk och politisk synpunkt graviterar mot zagreb. storstadsomr\u00e5det har en yta p\u00e5 2 911,3 kvadratmeter och 1 086 528 inv\u00e5nare. drygt en fj\u00e4rdedel av landets befolkning bor i zagrebs storstadsomr\u00e5de vilket g\u00f6r det till landets viktigaste urbana omr\u00e5de. f\u00f6rutom zagreb ing\u00e5r 11 kransst\u00e4der och 19 kranskommuner i zagrebs stadsagglomeration. dessa \u00e4r st\u00e4derna donja stubica, dugo selo, jastrebarsko, oroslavje, samobor, sveta nedelja, sveti ivan zelina, velika gorica, zabok och zapre\u0161i\u0107 samt kommunerna bistra, brckovljani, brdovec, dubravica, gornja stubica, jakovlje, klin\u010da sela, kravarsko, luka, marija bistrica, marija gorica, orle, pisarovina, pokupsko, pu\u0161\u0107a, rugvica, stubi\u010dke toplice, stupnik och veliko trgovi\u0161\u0107e.\n\n\n=== politisk ledning ===\n\n\n==== zagrebs stadsfullm\u00e4ktige ====\n\nzagrebs stadsfullm\u00e4ktige (gradska skup\u0161tina grada zagreba) best\u00e5r av 51 medlemmar och \u00e4r stadens h\u00f6gsta beslutande organ. medlemmarna av stadsfullm\u00e4ktige v\u00e4ljs i direkta val och mandatperioden l\u00f6per \u00f6ver fyra \u00e5r. sedan \u00e5r 2009 v\u00e4ljs \u00e4ven borgm\u00e4staren i direkta val. tidigare uts\u00e5gs borgm\u00e4staren av stadsfullm\u00e4ktige. stadsfullm\u00e4ktige sammantr\u00e4der i gamla stadshuset.\nstadsledningen utg\u00f6r tillsammans med borgm\u00e4staren stadens verkst\u00e4llande makt och best\u00e5r av 11 medlemmar. dessa utses p\u00e5 f\u00f6rslag av borgm\u00e4staren och v\u00e4ljs av stadsfullm\u00e4ktige genom enkel majoritet. borgm\u00e4staren \u00e4r stadsledningens chef. stadsf\u00f6rvaltningen best\u00e5r av 12 stadskontor, 3 stadsbyr\u00e5er och 3 stadsservicekontor som ansvarar inf\u00f6r borgm\u00e4staren och stadsstyrelsen. \nlokalf\u00f6rvaltningen \u00e4r organiserad i 17 stadsdelar som representeras av lokaln\u00e4mnderna vars medlemmar v\u00e4ljs i direkta val.    \n\n\n==== mandatf\u00f6rdelningen i stadsfullm\u00e4ktige ====\n\n\n== ekonomi och infrastruktur ==\n\n\n=== n\u00e4ringsliv ===\nzagreb \u00e4r kroatiens ekonomiska och finansiella centrum. i staden ligger bland annat kroatiska nationalbanken och zagrebb\u00f6rsen. i zagreb har de flesta inhemska och utl\u00e4ndska f\u00f6retagen sina huvudkontor. de mest utvecklade n\u00e4ringsgrenarna i staden \u00e4r metall- elektronik-, textil-, kemi-, l\u00e4kemedels- och livsmedelsindustrin. h\u00e4r finns \u00e4ven tillverkning och f\u00f6r\u00e4dling inom tr\u00e4- och l\u00e4derindustrin.zagrebs strategiska l\u00e4ge i landet och regionen g\u00f6r att staden betraktas som ett nav i handeln mellan central- och \u00f6steuropa samt ett viktigt aff\u00e4rscentrum. den finansiella aktiviteten inneb\u00e4r att ekonomisk statistik f\u00f6r huvudstaden i flera fall uppvisar b\u00e4ttre siffror \u00e4n f\u00f6r landet i \u00f6vrigt. i oktober 2017 uppgick den m\u00e5natliga genomsnittliga nettol\u00f6nen f\u00f6r en zagrebinv\u00e5nare till 6 954 hrk. den genomsnittliga nettol\u00f6nen f\u00f6r hela landet under samma period uppgick till 6 018 hrk. \u00e5r 2013 uppgick stadens arbetsl\u00f6shet till 10,8%, l\u00e4gre en riksgenomsnittet.\n\n\n==== marknadsplatser ====\ndolac i stadens historiska stadsk\u00e4rna \u00e4r zagrebs fr\u00e4msta och mest centrala marknadsplats med f\u00f6rs\u00e4ljning av bland annat k\u00f6tt, fisk, kryddor och souvenirer. vid blommornas torg f\u00f6rekommer fr\u00e4mst blomsterf\u00f6rs\u00e4ljning och vid brittiska torget f\u00f6rekommer bland annat f\u00f6rs\u00e4ljning av antikviteter.    \n\n\n==== varuhus och k\u00f6pcentrum ====\nzagreb har ett stort shoppingutbud. ilica d\u00e4r det f\u00f6rsta moderna shoppingcentret kastner & \u00f6hler (idag nama) \u00f6ppnade i b\u00f6rjan av 1900-talet \u00e4r stadens fr\u00e4msta shoppinggata. sedan kroatiens sj\u00e4lvst\u00e4ndighet \u00e5r 1991 har utbudet av varuhus \u00f6kat och flera shoppingcentrum har \u00f6ppnats b\u00e5de i stadens centrala och perifera delar. till de fr\u00e4msta h\u00f6r city center one, arena centar, avenue mall och west gate. till k\u00f6pcentrum av st\u00f6rre betydelse h\u00f6r \u00e4ven importanne centar, ban centar, branimir centar och centar kaptol. utbudet av lokala och internationella m\u00e4rken \u00e4r stort och flera internationella aff\u00e4rskedjor finns representerade i staden. i augusti \u00e5r 2014 \u00f6ppnade det ditintills f\u00f6rsta ikea-varuhuset i kroatien (och det forna jugoslavien) i zagrebs syd\u00f6stra utkant.\n\n\n==== turism ====\nzagreb var l\u00e4nge en transitstad. riktade satsningar inom turismn\u00e4ringen har dock lett till att turismbranschen sedan b\u00f6rjan av 2000-talet utg\u00f6r en viktig del av den lokala ekonomin. zagreb \u00e4r idag ett weekendresm\u00e5l och \u00e5ret-runt-destination. det \u00f6kande antalet bes\u00f6kare har lett till att flera nya hotell har etablerats i staden. det legendariska esplanade zagreb r\u00e4knas alltj\u00e4mt som ett av stadens b\u00e4sta hotell. \u00e5r 2017 bes\u00f6kte 1,3 miljoner turister zagreb. det var en \u00f6kning med 17 procent fr\u00e5n f\u00f6reg\u00e5ende \u00e5r. \u00e5r 2017 kom de flesta turisterna fr\u00e5n usa, tyskland, italien och kina. evenemanget advent i zagreb har i synnerhet placerat staden p\u00e5 turistkartan. \"european best destinations\" uts\u00e5g evenemanget till europas b\u00e4sta julmarknad \u00e5ren 2016, 2017 och 2018.\n\n\n=== transporter och kommunikationer ===\n\n\n==== bergbana ====\nzagrebs bergbana drivs av zet och f\u00f6rbinder \u00f6vre- och nedre staden. den \u00e4r det \u00e4ldsta allm\u00e4nna kommunikationsmedlet i zagreb som fortfarande \u00e4r i bruk, en turistattraktion och ett viktigt kommunikationsmedel f\u00f6r fotg\u00e4ngare som snabbt vill f\u00f6rflyta sig mellan den \u00f6vre- och nedre staden.\n\n\n==== broar ====\nzagreb har sju broar f\u00f6r fordonstrafik som g\u00e5r \u00f6ver sava. dessa \u00e4r:   \n\n\n==== busstrafik ====\nbusstrafiken \u00e4r mycket omfattande i zagreb. regelbundna linjer f\u00f6rbinder inte bara de olika stadsdelarna utan \u00e4ven zagreb med \u00f6vriga kroatien. det finns \u00e4ven internationella linjer mellan zagreb och \u00f6vriga europa. bussarna h\u00e5ller vanligtvis mycket god standard. det g\u00e4ller i synnerhet bussar som trafikerar internationella linjer eller som g\u00e5r fr\u00e5n zagreb till andra st\u00e4der i kroatien.\n\n\n==== flygtrafik ====\nfranjo tu\u0111mans flygplats, \u00e4ven kallad zagrebs flygplats eller pleso, \u00e4r internationell flygplats med in- och utrikesf\u00f6rbindelser. den \u00e4r kroatiens och en av regionens mest trafikerade flygplatser. flygplatsen \u00e4r bel\u00e4gen drygt 20 kilometer syd\u00f6st om staden och \u00e4r landets viktigaste trafikknutpunkt f\u00f6r person-, post- och godstransporter. mellan flygplatsen och zagreb finns goda kommunikationer best\u00e5ende av busstrafik och taxiservice. flygbussar trafikerar regelbundet rutten mellan flygplatsen och huvudstaden. det nationella flygbolaget croatia airlines har flygplatsen som flygnav och trafikerar flera inrikes linjer fr\u00e5n zagreb till bland annat split, rijeka, osijek och dubrovnik. zagreb \u00e4r via flygplatsen f\u00f6rbunden med hela europa och v\u00e4rlden.\n\n\n==== j\u00e4rnv\u00e4gstrafik ====\nzagreb \u00e4r kroatiens och en av regionens viktigaste j\u00e4rnv\u00e4gsknutar d\u00e4r zagrebs centralstation utg\u00f6r navet. j\u00e4rnv\u00e4garna \u00e4r dock, till skillnad fr\u00e5n det moderna motorv\u00e4gsn\u00e4tet, i behov av stor renovation. j\u00e4rnv\u00e4garna n\u00e5r ut till slovenien, \u00f6sterrike, ungern, bosnien och serbien. som ett arv fr\u00e5n tiden d\u00e5 kroatien var en del av \u00f6sterrike-ungern \u00e4r j\u00e4rnv\u00e4gsn\u00e4tet framf\u00f6rallt f\u00f6rbundet med wien och centraleuropa. fr\u00e5n zagreb n\u00e5r j\u00e4rnv\u00e4garna till split. mellan split och det sydligaste kroatien (dubrovnik) saknas dock j\u00e4rnv\u00e4g. inte heller mellan pula och zagreb finns det en direkt j\u00e4rnv\u00e4g. regeringen har dock uttryckt att framtida investeringar kommer. vagnstandarden \u00e4r god.\nzagreb v\u00e4stra station \u00e4r stadens n\u00e4st st\u00f6rsta j\u00e4rnv\u00e4gsstation. stationen betj\u00e4nar zagrebs pendelt\u00e5g och vissa regionalt\u00e5g.\n\n\n==== linbana ====\n\u00e5ren 1963\u20132007 f\u00f6rband sljeme linbana staden zagreb med berget medvednica. \u00e5r 2019 inleddes arbetena med att \u00e5terinstallera linbanan med 84 nya kabiner. den nygamla linbanan f\u00f6rv\u00e4ntas invigas f\u00f6r allm\u00e4nheten under \u00e5r 2019.\n\n\n==== sp\u00e5rv\u00e4gstrafik ====\nzagreb sp\u00e5rvagnsn\u00e4t \u00e4r utbrett och n\u00e5r ut till stora delar av staden, dock ej till f\u00f6rorterna. stadens sp\u00e5rvagnstrafik sp\u00e5r sina anor fr\u00e5n den 5 september 1891 d\u00e5 den f\u00f6rsta sp\u00e5rvagnslinjen \u00f6ppnades f\u00f6r trafik. f\u00f6retaget zagreba\u010dki elektri\u010dni tramvaj ansvarar f\u00f6r sp\u00e5rvagnstrafiken i staden.   \n\n\n==== v\u00e4gn\u00e4t ====\nzagrebs geografiska l\u00e4ge har gjort staden till en viktig trafikknutpunkt som f\u00f6rbinder centraleuropa med adriatiska kusten och balkanhalv\u00f6n. av ytterst betydelse \u00e4r zagrebs ringled som g\u00e5r v\u00e4ster, s\u00f6der och \u00f6ster om staden. motorv\u00e4garna fr\u00e5n zagreb n\u00e5r ut till hela kroatien. i nordlig och nordv\u00e4stlig riktning b\u00e4r a2 och a3 mot slovenien och \u00f6sterrike. i v\u00e4stlig riktning b\u00e4r a1 mot den adriatiska kusten och i nord\u00f6stlig riktning b\u00e4r a4, a12 och a13 mot ungern. i sydlig riktning b\u00e4r a11 mot velika gorica och industristaden sisak. den syd\u00f6stra l\u00e4nken av a3 b\u00e4r mot serbien som i sin tur har f\u00f6rbindelser till s\u00f6dra balkan (bulgarien, nordmakedonien och grekland).\n\n\n== demografi ==\nzagreb \u00e4r kroatiens st\u00f6rsta stad och hade 790 017 inv\u00e5nare vid folkr\u00e4kningen \u00e5r 2011. av dessa bodde 688 163 inv\u00e5nare i centralorten. av stadens 790 017 inv\u00e5nare var 420 678 kvinnor och 369 339 m\u00e4n \u00e5r 2011. samma \u00e5r hade zagrebs storstadsomr\u00e5de, officiellt kallat zagrebs stadsagglomeration, 1 086 528  inv\u00e5nare vilket motsvarar drygt en fj\u00e4rdedel av landets befolkning.\n\n\n=== befolkningsutveckling ===\n\n\n=== etniska grupper ===\nkroaterna utg\u00f6r en absolut majoritet av befolkningen (93,14 procent) i zagreb. 54 193 inv\u00e5nare (6,86 procent av den totala befolkningen) tillh\u00f6rde n\u00e5gon av de nationella minoriteterna \u00e5r 2011. stadsdelen pe\u0161\u010denica-\u017eitnjak \u00e4r den stadsdel d\u00e4r det bor flest personer med invandrarbakgrund eller tillh\u00f6rande n\u00e5gon av de nationella minoriteterna (13,01 procent). totalt bodde 4 871 personer med utl\u00e4ndskt medborgarskap (exklusive 135 statsl\u00f6sa och 596 personer med ok\u00e4nt medborgarskap) i zagreb \u00e5r 2011.\n\n\n=== religi\u00f6sa grupper ===\n\u00e5r 2011 bek\u00e4nde sig 83,11 procent  av zagrebs befolkning till den romersk-katolska tron. de stora v\u00e4rldsreligionerna och religi\u00f6sa \u00e5sk\u00e5dningarna finns dock representerade i staden. det finns bland annat en serbisk-ortodox \u00e4rkebiskop, en protestantisk biskop, en \u00f6verrabbin och en muslimsk mufti.\n\n\n=== spr\u00e5k och dialekter ===\ni zagreb talas officiellt standardkroatiska som grundar sig p\u00e5 \u0161tokavisk dialekt med ijekaviskt uttal. staden \u00e4r bel\u00e4gen i det kajkaviska dialektomr\u00e5det och historiskt har kajkaviska lokalt varit den dominerande dialekten. zagreb var under m\u00e5nga \u00e5rhundraden en habsburgsk och sedermera \u00f6sterrikisk och \u00f6sterrikisk-ungersk provinshuvudstad. staden graviterade mot och tog intryck fr\u00e5n i synnerhet wien och i n\u00e5got mindre utstr\u00e4ckning budapest. de m\u00e5ng\u00e5riga kulturella och sociala f\u00f6rbindelserna med \u00f6sterrike l\u00e4mnade avtryck p\u00e5 bland annat konsten, litteraturen och arkitekturen men f\u00e4rgade \u00e4ven den lokala dialekten som har m\u00e5nga tyska l\u00e5nord och uttryck. m\u00e5nga framst\u00e5ende kroater utbildade sig i wien och graz och den kroatiska medelklassen och aristokratin i zagreb var fram till 1900-talet i stor utstr\u00e4ckning tv\u00e5spr\u00e5kig. den kajkaviska dialekten talades parallellt med tyskan som d\u00e4rtill anv\u00e4ndes i skolorna, inom teatern och n\u00e4r handel idkades. den lokala kajkaviska dialekten trycktes gradvis undan d\u00e5 allt fler m\u00e4nniskor fr\u00e5n \u0161tokavisk-talande omr\u00e5den i slavonien, dalmatien och bosnien och hercegovina bosatte sig i zagreb. utpr\u00e4glad kajkavisk dialekt talas idag fr\u00e4mst av \u00e4ldre zagreb-bor och m\u00e4nniskor i stadens utkanter. dialekten har dock l\u00e4mnat avtryck p\u00e5 den talade standardkroatiskan i den kroatiska huvudstaden som ibland beskrivs som en kajkavisk-\u0161tokavisk hybrid.\n\n\n== kultur och samh\u00e4lle ==\n\n\n=== arkitektur, stadsbild och byggnadsverk (urval) ===\ni zagreb finns flera arkitektoniska stilar representerade. i stadens historiska k\u00e4rna \u00f6vre staden som utg\u00f6rs av gradec och kaptol finns flera f\u00f6r staden tongivande byggnader. i \u00f6vre staden finns en koncentration av \u00e4ldre byggnader som b\u00e4r stildrag fr\u00e5n barocken till dagens dato. h\u00e4r \u00e5terfinns \u00e4ven stadens \u00e4ldsta byggnadskonstruktioner i form av f\u00f6rsvarsverk och murar. \nmedan \u00f6vre staden representerar \"det gamla zagreb\" utg\u00f6r den nedre staden dess motpol. den l\u00e5gl\u00e4nta nedre staden utformades till stora delar efter den stora jordb\u00e4vningen \u00e5r 1880. kanske mer \u00e4n n\u00e5gon annan satte arkitekten hermann boll\u00e9 sin pr\u00e4gel p\u00e5 zagreb, inte bara i \u00f6vre staden, utan \u00e4ven i nedre staden d\u00e4r flera av byggnaderna b\u00e4r stildrag fr\u00e5n klassicismen, secessionen och modernismen. ut\u00f6ver boll\u00e9 \u00e4r det fler arkitekter som har varit betydelsefulla och l\u00e4mnat avtryck p\u00e5 den kroatiska huvudstaden, d\u00e4ribland franjo klein och viktor kova\u010di\u0107. \nstadsdelen nya zagreb (novi zagreb) uppf\u00f6rdes s\u00f6der om floden sava efter andra v\u00e4rldskriget. arkitekturen i de nya bostadsomr\u00e5dena pr\u00e4glas av den r\u00e5dande tidsandan f\u00f6r perioden d\u00e5 de uppf\u00f6rdes och de \u00e4r d\u00e4rf\u00f6r till st\u00f6rsta del utformade i socialistisk stil. \nunder 2000-talet l\u00e4ttade zagrebs stadsfullm\u00e4ktige p\u00e5 de restriktioner som tidigare g\u00e4llde f\u00f6r uppf\u00f6randet av byggnader h\u00f6gre \u00e4n tio v\u00e5ningar. den nya ordningen innebar att zagreb f\u00f6r f\u00f6rsta g\u00e5ngen fick nya h\u00f6ga byggnader som delvis har f\u00f6r\u00e4ndrat stadsbilden.\n\n\n==== historiska byggnader och palats ====\nakademipalatset \u2013 kulturm\u00e4rkt palats och s\u00e4te f\u00f6r kroatiska vetenskaps- och konstakademien.\nbanpalatset \u2013 historisk byggnad och palats i regeringskvarteren. byggnaden \u00e4r bel\u00e4gen vid sankt markus torg i gradec och har sedan 1800-talet hyst den verkst\u00e4llande makten. ursprungligen banens officiella residens och idag s\u00e4te f\u00f6r kroatiens regering.\ncentralposthuset \u2013 kroatiska postens huvudkontor uppf\u00f6rt i jugendstil och bel\u00e4gen i nedre staden.\ndvercepalatset \u2013 palats och representationsbyggnad i \u00f6vre staden.\nfolkets hus \u2013 kulturm\u00e4rkt byggnad i \u00f6vre staden.\ngamla stadshuset \u2013 zagrebs stadshus och s\u00e4te f\u00f6r stadsfullm\u00e4ktige. byggnaden \u00e4r bel\u00e4gen regeringskvarteren i gradec.\nkallinahuset \u2013 kulturm\u00e4rkt bostadshus i nedre staden och ett av de b\u00e4sta exemplen p\u00e5 byggnader uppf\u00f6rda i wiener sezession-stil i zagreb.\nkaptols kurier \u2013 en serie h\u00f6grest\u00e5ndsvillor bel\u00e4gna i stadsdelen kaptol.\nlotr\u0161\u010daktornet \u2013 f\u00f6rsvarstorn med r\u00f6tter fr\u00e5n 1200-talet.\nmedvedgrad \u2013 medeltida borg p\u00e5 berget medvednicas s\u00f6dra sluttningar.\nparlamentspalatset \u2013 palats i regeringskvarteren och s\u00e4te f\u00f6r kroatiens riksdag.\npresidentpalatset \u2013 den kroatiska presidentens officiella residens bel\u00e4get i kvarteret pantov\u010dak.\npr\u00e4sttornet \u2013 torn fr\u00e5n 1200-talet och tillsammans med lotr\u0161\u010daktornet ett de sista resterna av gradecs forna stadsmur och f\u00f6rsvarssystem.\nrudolfs kasern \u2013 kulturm\u00e4rkt byggnad i nyromansk stil bel\u00e4gen i stadsdelen \u010drnomerec.\nstenporten \u2013 stadsport fr\u00e5n 1200-talet. den enda kvarvarande stadsporten som tidigare ledde till det medeltida  muromg\u00e4rdade gradec.\nvranyczanypalatset \u2013 palats i nedre staden uppf\u00f6rt i historicistisk stil.\n\n\n==== gator och torg ====\nban jela\u010di\u0107s torg\nbrittiska torget\neugen kvaterniks torg\nilica\nkroatiska storheternas torg\nkrvavi most\nmarskalk titos torg\nnikola \u0161ubi\u0107 zrinskis torg\npetar preradovi\u0107s torg\nsankt markus torg\ntkal\u010di\u0107-gatan\n\n\n==== statyer, skulpturer och offentlig konst ====\nantun gustav mato\u0161 staty vid strossmayers promenadstr\u00e5k i \u00f6vre staden f\u00f6rest\u00e4llande antun gustav mato\u0161, av ivan ko\u017eari\u0107\naugust \u0161enoas staty vid vla\u0161ka-gatan f\u00f6rest\u00e4llande august \u0161enoa, av marija ujevi\u0107\nban jela\u010di\u0107s staty, en ryttarstaty p\u00e5 ban jela\u010di\u0107s torg f\u00f6rest\u00e4llande josip jela\u010di\u0107, av anton dominik fernkorn\nden jordade jorden vid bogovi\u0107-gatan (bogovi\u0107eva) \u00e4r en del av installationen nio vyer, av davor preis\nheliga marias kolumn med \u00e4nglar och font\u00e4n vid katedralen, skulpturen av anton dominik fernkorn, font\u00e4nen av hermann boll\u00e9\njosip juraj strossmayers staty vid josip juraj strossmayers torg f\u00f6rest\u00e4llande josip juraj strossmayer, av ivan me\u0161trovi\u0107\nkung tomislavs staty, en ryttarstaty vid centralstationen f\u00f6rest\u00e4llande tomislav i, av robert frange\u0161-mihanovi\u0107\nlivets k\u00e4lla, en font\u00e4n vid nationalteatern, av ivan me\u0161trovi\u0107\nmandu\u0161evac, en font\u00e4n vid ban jela\u010di\u0107s torg\nmarija juri\u0107 zagorkas staty vid tkal\u010di\u0107-gatan f\u00f6rest\u00e4llande marija juri\u0107 zagorka\npetrica kerempuhs staty vid dolacmarknaden, av vanja radau\u0161\npetar preradovi\u0107s staty vid petar preradovi\u0107s torg f\u00f6rest\u00e4llande petar preradovi\u0107, av ivan rendi\u0107\nstatyn sankt g\u00f6ran d\u00f6dar draken vid marskalk titos torg, av anton dominik fernkorn\nstatyn sankt g\u00f6ran och draken vid stenporten, av kompatscher och winder\n\n\n==== religi\u00f6sa byggnader ====\nsankt franciskus kloster och kyrka\nsankt kyrillos och methodios kyrka\nsankt markus kyrka\nsankta katarinas kyrka\nsankta marias kyrka\nkristi f\u00f6rklarings katedral\nzagrebs katedral\nzagrebs mosk\u00e9\nzagrebs synagoga\n\n\n==== skyskrapor och h\u00f6ghus ====\ntill zagrebs h\u00f6gre byggnader och tillika landm\u00e4rken h\u00f6r cibonas torn, eurotower och zagrebtower. \n\n\n==== parker, gr\u00f6nomr\u00e5den och promenadstr\u00e5k ====\nzagreb \u00e4r en gr\u00f6n stad med lummiga gr\u00f6nomr\u00e5den. i den kroatiska huvudstaden finns omkring 30 parker som tillsammans upptar en yta om drygt 402 000 kvadratmeter. stadens parker och gr\u00f6nomr\u00e5den anlades och utformades gradvis fr\u00e5n 1700-talet och fram\u00e5t i enlighet med det f\u00f6r tiden r\u00e5dande europeiska parkanl\u00e4ggningsmodet. flera av parkerna \u00e4r kulturm\u00e4rkta.\nden \u00e4ldsta, st\u00f6rsta och kanske mest f\u00f6rn\u00e4ma gr\u00f6nomr\u00e5det \u00e4r den kulturm\u00e4rkta maksimirparken i stadsdelen maksimir. den \u00f6ppnade \u00e5r 1794 f\u00f6r allm\u00e4nheten och var d\u00e5 en av de mest betydande parkerna i habsburgska riket. vid dess invigning l\u00e5g parken utanf\u00f6r staden men \u00e4r idag helt omgiven av stadsbebyggelse. den brukar d\u00e4rf\u00f6r liknas vid och s\u00e4gas vara zagrebs motsvarighet till central park i new york. parken anses alltj\u00e4mt vara en av de vackraste i europa.lenuzzis h\u00e4stsko, \u00e4ven kallad gr\u00f6na h\u00e4stskon, \u00e4r en u-formad serie av parker i den centrala stadsdelen nedre staden. de anlades stegvis under 1800-talet och utg\u00f6r idag ett landm\u00e4rke som med sina gr\u00f6na ytor och utformning ramar in nedre staden. av de parker som ing\u00e5r i lenuzzis h\u00e4stsko anses zrinjevac allm\u00e4nt vara den mest framtr\u00e4dande. i denna serie av parker ing\u00e5r \u00e4ven zagrebs botaniska tr\u00e4dg\u00e5rd.  \ni \u00f6vre staden och den centrala stadsdelen gornji grad-medve\u0161\u010dak finns flera mindre parker, d\u00e4ribland gri\u010d-parken, ribnjak-parken och opatovina-parken. i stadsdelen ligger \u00e4ven zagrebs centrala kyrkog\u00e5rd (mirogojkyrkog\u00e5rden) som med sin monumentala komposition av arkader, paviljonger och kupoler sammanv\u00e4vda med rik vegetation best\u00e5ende av tr\u00e4ddungar och buskage \u00e4r en sev\u00e4rdhet.    \nbland de mer perifera gr\u00f6nomr\u00e5dena h\u00f6r rekreationsomr\u00e5dena bundek och jarun. drygt en halvtimmas bilk\u00f6rning fr\u00e5n centrum finns vandringsleder p\u00e5 berget medvednica. en del av omr\u00e5det ing\u00e5r i medvednicas naturpark. zagreb och berget var \u00e5ren 1963\u20132007 f\u00f6rbundna med sljeme linbana. \u00e5r 2019 inleddes arbetet med att \u00e5terinstallera linbanan och d\u00e4rmed g\u00f6ra str\u00f6vomr\u00e5dena \u00e4n mer tillg\u00e4ngliga f\u00f6r allm\u00e4nheten.\n\n\n=== kultur och n\u00f6jen ===\ni zagreb finns 19 teatrar, 24 museer och 65 konstgallerier. de fr\u00e4msta av dessa \u00e4r bel\u00e4gna i \u00f6vre- eller nedre staden.\n\n\n==== insignier och symboler ====\ni formell mening representeras staden zagreb av sitt stadsvapen och stadsflagga. f\u00e4rgen bl\u00e5 som ing\u00e5r i stadsvapnet och stadsflaggan associeras vanligtvis med staden. allm\u00e4nna transportmedel s\u00e5som sp\u00e5rvagnar och bussar \u00e4r vanligtvis bl\u00e5 och det lokala fotbollslaget dinamo zagrebs hemmast\u00e4ll \u00e4r bl\u00e5tt. \u0161estine-paraplyet och i synnerhet det m\u00f6nster och f\u00e4rgkombination som finns p\u00e5 paraplyet \u00e4r en informell symbol som f\u00f6rekommer p\u00e5 souvenirer och dekaler. tillverkning av licitarhj\u00e4rtan \u00e4r en tradition som ursprungligen h\u00e4rstammar fr\u00e5n norra kroatien. i zagreb anv\u00e4nds licitarerna som en av stadens informella symboler.     \n\n\n==== museer och konsthallar ====\narkeologiska museet\natelj\u00e9 me\u0161trovi\u0107\nbrustna relationers museum\nhistoriska museet\nklovi\u0107palatset\nkonst- och hantverksmuseet\nkonstpaviljongen\nmuseet f\u00f6r naiv konst\nmimaramuseet\nnaturhistoriska museet\nstadsmuseet\n\n\n==== teatrar ====\nnationalteatern i zagreb \u00e4r en av sex nationalteatrar kroatien och tillika den mest f\u00f6rn\u00e4msta.\n\n\n==== film ====\nsedan 1972 arrangeras animafest zagreb \u00e5rligen i zagreb. animafest zagreb \u00e4r en internationell filmfestival f\u00f6r animerad film. zagrebdox \u00e4r en internationell dokument\u00e4rfilmsfestival som \u00e4ven den arrangeras \u00e5rligen i den kroatiska huvudstaden. \nzagreb film, ett filmbolag internationellt kanske mest k\u00e4nt f\u00f6r tv-serien professor balthazar, har sitt huvudkontor i zagreb.  \n\n\n==== musik ====\nzagrebs filharmoni \u00e4r en symfoniorkester fr\u00e5n zagreb som r\u00e4knas till landets fr\u00e4msta i sitt slag. till zagrebs fr\u00e4msta musikevenemang h\u00f6r inmusic festival, zagrebfestivalen och zagreb musikbiennal. i vatroslav lisinskis konserthus h\u00e5lls konserter av olika typer.\n\n\n==== n\u00f6jesliv ====\nzagreb har ett stort antal barer, pubar och nattklubbar. p\u00e5 tkal\u010di\u0107-gatan i stadens historiska stadsk\u00e4rna finns en stor koncentration av restauranger, pubar och kaf\u00e9er och vid jarun finns flera av stadens mest bes\u00f6kta nattklubbar.     \n\n\n=== idrott och sportut\u00f6vning ===\ni zagreb ut\u00f6vas flera sporter. fotboll \u00e4r den st\u00f6rsta publiksporten i staden.\n\n\n==== sportfaciliteter ====\ntill stadens fr\u00e4msta sportfaciliteter h\u00f6r arena zagreb, dom \u0161portova, dra\u017een petrovi\u0107 basketcenter och maksimirstadion. vid rekreationsomr\u00e5det jarun till\u00e5ts bes\u00f6karna ut\u00f6va olika sporter, d\u00e4ribland vattensporter. likaledes inbjuder rekreationsomr\u00e5det bundek till sportut\u00f6vning.\n\n\n==== sportevenemang ====\ntill de \u00e5rligen \u00e5terkommande sportevenemangen h\u00f6r bland annat pbz zagreb indoors, snow queen trophy och zagreb marathon. \n\n\n==== sportklubbar ====\ntill stadens mer noterbara hemmalag h\u00f6r nk dinamo zagreb, nk hrvatski dragovoljac, khl medve\u0161\u010dak zagreb, rk zagreb, kk cibona, kk zagreb, kk cedevita, nk zagreb, havk mladost med flera.\n\n\n==== tidigare m\u00e4sterskap ====\nzagreb har st\u00e5tt v\u00e4rd f\u00f6r flera internationella m\u00e4sterskap, d\u00e4ribland europam\u00e4sterskapet i fotboll 1976 (tillsammans med belgrad), sommaruniversiaden 1987, sprinteuropam\u00e4sterskapen i kanotsport 1999 och 2012, sprintv\u00e4rldsm\u00e4sterskapen i kanotsport 2005 och v\u00e4rldsm\u00e4sterskapen i bordtennis 2007.\n\n\n=== utbildning och forskning ===\nzagrebs universitet grundades \u00e5r 1669 och \u00e4r det \u00e4ldsta i denna del av europa. national- och universitetsbiblioteket \u00e4r stadens och landets fr\u00e4msta bibliotek. \ni zagreb finns 22 institut, d\u00e4ribland ru\u0111er bo\u0161kovi\u0107-institutet som arbetar med forskning kring atomfysik. kroatiens nationalakademi har sitt s\u00e4te i zagreb.\n\n\n== internationella relationer ==\nzagreb deltar i flera internationella samarbeten, d\u00e4ribland eurocities, och genom bilaterala avtal har staden flera v\u00e4norter i europa och v\u00e4rlden \u00f6ver.\n\n\n=== v\u00e4norter ===\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r zagreb.\n svenskspr\u00e5kiga wikivoyage om zagreb"