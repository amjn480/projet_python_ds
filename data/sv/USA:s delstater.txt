"usa:s delstater omfattar de 50 administrativa enheter som tillsammans utg\u00f6r amerikas f\u00f6renta stater. delstaterna delar sin suver\u00e4nitet med usa:s federala statsmakt; amerikaner \u00e4r d\u00e4rf\u00f6r medborgare b\u00e5de i den federala republiken och i den delstat d\u00e4r de bor.delstaterna styrs tillsammans av respektive delstats guvern\u00f6r, lagstiftande f\u00f6rsamling och domstolsv\u00e4sen, dessa h\u00e4rleder sin auktoritet fr\u00e5n delstatens konstitution och f\u00f6rfattningar som \u00e4r unika f\u00f6r varje delstat. \ni kongressens b\u00e5da kammare f\u00f6retr\u00e4ds varje delstat av tv\u00e5 senatorer i \u00f6verhuset och av ett antal representanter i underhuset, d\u00e4r tilldelningen av platser baseras p\u00e5 delstatens folkm\u00e4ngd och varierar fr\u00e5n wyomings enda till kaliforniens 53 stycken.\nvarje delstat har en egen huvudstad, en egen flagga och flera egna symboler. delstaterna har delvis olika demografi och kultur, men delar amerikansk engelska som de facto-spr\u00e5k, samt grundl\u00e4ggande likheter i och med att alla lyder under usa:s konstitution och dess h\u00f6gsta domstol och f\u00e5r ekonomiskt st\u00f6d fr\u00e5n den federala budgeten.\nkentucky, massachusetts, pennsylvania, och virginia ben\u00e4mner inte sig sj\u00e4lva som delstat utan som samv\u00e4lde (engelska: commonwealth), men det f\u00f6religger ingen substantiv skillnad gentemot andra delstater.\np\u00e5 den amerikanska flaggan representeras de 50 delstaterna av 50 stj\u00e4rnor, medan de tretton r\u00e4nderna representerar de ursprungliga tretton kolonierna.\n\n\n== karta \u00f6ver usa:s delstater ==\n\n\n== administration ==\ndelstaterna styrs genom deras respektive konstitutioner. genom att ratificera usa:s konstitution, \u00f6verf\u00f6rde staterna delar av sin suver\u00e4nitet till usa:s federala statsmakt. enligt det tionde till\u00e4gget till konstitutionen, \u00e4r all makt som inte i konstitutionen \u00e4r tilldelad den federala statsmakten reserverad f\u00f6r delstaterna eller f\u00f6r folket. ledarna f\u00f6r administrationen antingen v\u00e4ljs i allm\u00e4nna val eller utses, beroende p\u00e5 vilken tj\u00e4nst det r\u00f6r sig om.\ndelstaterna delas upp i countyn eller liknande, som har viss lokal sj\u00e4lvbest\u00e4mmander\u00e4tt, men inte \u00e4r suver\u00e4na. strukturen p\u00e5 dessa varierar stort.\nusa:s delstater \u00e4r fria att organisera sina respektive styrande organ, s\u00e5 l\u00e4nge de uppfyller kraven i usa:s konstitution om att vara en republik. i praktiken har alla stater valt ett styress\u00e4tt med tre delar: den verkst\u00e4llande makten, den lagstiftande makten och den d\u00f6mande makten (ett domstolsv\u00e4sen), trots att detta inte \u00e4r ett krav.\n\n\n=== den verkst\u00e4llande makten ===\n\nden verkst\u00e4llande makten i varje delstat leds av en vald guvern\u00f6r (se nedan). de flesta delstater v\u00e4ljer ocks\u00e5 flera andra poster inom den verkst\u00e4llande makten som arbetar j\u00e4mte guvern\u00f6ren. bland dessa poster m\u00e4rks viceguvern\u00f6ren ('lieutenant governor', ofta vald tillsammans med guvern\u00f6ren) och delstats\u00e5klagare, statssekreterare, delstatsrevisorer, delstatskass\u00f6rer, jordbrukskommission\u00e4r, utbildningskommission\u00e4r och f\u00f6rs\u00e4kringskommission\u00e4r. varje delstat \u00e4r dock organiserad efter eget gottfinnande vad g\u00e4ller avdelningar. delstatsstyrets verkst\u00e4llande gren kan inneh\u00e5lla flera olika n\u00e4mnder, styrelser, f\u00f6retag och myndigheter som var och en kan vara underst\u00e4llda enskilda departement eller myndigheter under guvern\u00f6ren eller direkt under guvern\u00f6ren.\n\n\n==== verksamhetsomr\u00e5den ====\nhistoriskt sett har delstaterna sk\u00f6tt polisv\u00e4sende, utbildning, sjukv\u00e5rd, transport och infrastruktur, men samtliga dessa omr\u00e5den f\u00e5r avsev\u00e4rda ekonomiska tillskott fr\u00e5n den federala budgeten, och styrs delvis av federala regler.\nde flesta delstatsstyren handhar f\u00f6ljande verksamhetsomr\u00e5den: \n\n\n=== den lagstiftande makten ===\n\nlagstiftarna i 49 av de 50 delstaterna \u00e4r uppdelade i tv\u00e5 kammare: en l\u00e4gre kammare ('house of representatives', 'state assembly', 'general assembly' eller 'house of delegates') och en mindre \u00f6vre kammare, som alltid kallas senaten. undantaget \u00e4r nebraskas lagstiftande f\u00f6rsamling som enbart har en kammare. sammanlagt fanns det under 2013 \u00e5rs mandatperiod 7383 lagstiftare i de 50 delstatsf\u00f6rsamlingarna. d\u00e4rf\u00f6r finns det s\u00e5v\u00e4l federala senatorer som delstatliga senatorer.\n\n\n=== den d\u00f6mande makten ===\n\ndelstaterna f\u00e5r ocks\u00e5 fritt r\u00e5da \u00f6ver hur den d\u00f6mande makten \u00e4r organiserad, s\u00e5 l\u00e4nge de skyddar medborgarnas r\u00e4ttigheter och har ett republikanskt statsskick enligt usa:s konstitution. varje delstat har en egen konstitution (engelska: state constitution).\nde flesta delstater i usa har ett domstolssystem med tre niv\u00e5er: en distriktsr\u00e4tt, en appellationsr\u00e4tt och en h\u00f6gsta domstol. de flesta bygger sitt r\u00e4ttssystem p\u00e5 engelsk r\u00e4tt (common law), med vissa variationer; dock inte louisiana som delvis baserar sitt system p\u00e5 fransk r\u00e4tt. \ni de m\u00e5l som behandlar konstitutionella fr\u00e5gor g\u00e5r det att \u00f6verklaga till usa:s h\u00f6gsta domstol, men domstolen \u00e4r mycket selektiv med vilka m\u00e5l som den v\u00e4ljer att behandla.\n\n\n=== val ===\ninf\u00f6r val till representanthuset delas usa:s inv\u00e5nare in i 435 kongressdistrikt, ett f\u00f6r varje representant. andelen distrikt inom varje delstat och gr\u00e4nserna f\u00f6r distrikten best\u00e4ms efter varje folkr\u00e4kning, s\u00e5 att det alltid blir 435 kongressdistrikt, \u00e4ven om vissa delstater har \u00e4ndrat gr\u00e4nserna mer \u00e4n en g\u00e5ng per folkr\u00e4kning. det finns ocks\u00e5 ett antal omr\u00e5den som inte f\u00e5r r\u00f6sta, se territorier nedan.\n\n\n=== delstaternas relation till den federala statsmakten ===\nusa:s konstitution har f\u00e5tt ett antal till\u00e4gg och tolkningen och till\u00e4mpningen av dess best\u00e4mmelser har f\u00f6r\u00e4ndrats sedan den instiftades. den \u00f6vergripande tendensen har varit mot centralisering och att delstaterna ska lyda under den federala konstitutionen, s\u00e5 att den federala statsmakten f\u00e5r st\u00f6rre inflytande. usa:s h\u00f6gsta domstol har tolkat handelsparagrafen i konstitutionen s\u00e5 att \u00f6kad federal makt \u00e4r viktigare f\u00f6r handeln \u00e4n delstaternas fulla sj\u00e4lvbest\u00e4mmande. exempelvis kan kongressen lagstifta om t\u00e5gtrafik som passerar delstatsgr\u00e4nser, men \u00e4ven inom enskilda delstater, eftersom trafik inom delstater kan p\u00e5verka handel mellan delstater.\ndet finns en p\u00e5g\u00e5ende diskussion om delstaternas r\u00e4ttigheter, som handlar om hur autonoma delstaterna \u00e4r, vilken makt de har i relation till den federala statsmakten och vilka r\u00e4ttigheter individer har. olikheter i tolkningar av delstaternas r\u00e4ttigheter, exempelvis vad g\u00e4ller slaveri, var en av de utl\u00f6sande faktorerna bakom amerikanska inb\u00f6rdeskriget.\nen k\u00e4lla till kongressens makt \u00e4r dess r\u00e4tt att inf\u00f6ra skatter och f\u00f6rdela pengarna tillbaka till delstaterna, d\u00e4r dessa pengar kan vara \u00f6ronm\u00e4rkta f\u00f6r projekt som kongressen beslutat om, n\u00e5got som inte varit popul\u00e4rt i de delstater som velat styra sig sj\u00e4lva.\nden federala statsmakten garanterar delstaterna milit\u00e4rt och civilt f\u00f6rsvar.\n\n\n=== guvern\u00f6rer, senatorer och presidenter ===\ni alla stater kallas den h\u00f6gste tj\u00e4nsten inom den verkst\u00e4llande makten guvern\u00f6r. guvern\u00f6ren \u00e4r b\u00e5de det ceremoniella stats\u00f6verhuvudet och den administrativa regeringschefen. hittills har \u00f6ver 2 300 personer varit guvern\u00f6rer, varav 17 har blivit usa:s president.varje delstat v\u00e4ljer tv\u00e5 senatorer samt representanter till usa:s representanthus. antalet representanter en delstat skickar till washington, d.c., beror p\u00e5 dess folkm\u00e4ngd, dock minst en. s\u00e5v\u00e4l senatorer som representanter v\u00e4ljs den f\u00f6rsta tisdagen efter den f\u00f6rsta m\u00e5ndagen i november under j\u00e4mna \u00e5r. medan senatorerna sitter i sex \u00e5r, sitter representanterna i tv\u00e5 \u00e5r. hittills har 16 senatorer senare blivit valda till usa:s president. 18 presidenter tj\u00e4nstgjorde tidigare i representanthuset.\n7 presidenter kom fr\u00e5n delstaten ohio, 6 fr\u00e5n new york (7 om grover cleveland r\u00e4knas tv\u00e5 g\u00e5nger, 5 fr\u00e5n virginia (5 av de f\u00f6rsta 10, men inga sedan dess), 4 fr\u00e5n massachusetts, 3 var fr\u00e5n tennessee, kalifornien och texas, och 2 fr\u00e5n illinois. presidenter har kommit fr\u00e5n 10 andra delstater, sammanlagt 18 olika delstater.\nfram till 1965 valdes delstatssenatorerna vanligtvis fr\u00e5n distrikt som inte n\u00f6dv\u00e4ndigtvis var lika stora i antal r\u00f6stande. i vissa fall baserades valdistrikten p\u00e5 countygr\u00e4nser, vilket betydde proportionerligt st\u00f6rre representation till de mer glesbefolkade omr\u00e5dena p\u00e5 landsbygd. genom fallet reynolds v. sims best\u00e4mde usa:s h\u00f6gsta domstol att valdistrikten f\u00f6r delstatssenatorer m\u00e5ste vara baserade p\u00e5 principen \"en person, en r\u00f6st\".\n\n\n=== delstaternas inb\u00f6rdes relationer ===\nrelationen mellan delstater beskrivs i artikel 4 av usa:s konstitution. d\u00e4r avkr\u00e4vs delstaterna att respektera varandras lagar och domstolar, vilket vanligtvis betyder att juridiska avtal och domar fr\u00e5n en delstat \u00e4ven g\u00e4ller i de andra delstaterna. vissa juridiska f\u00f6reteelser, s\u00e5som yrkeslicenser och gifterm\u00e5l (till exempel samk\u00f6nade \u00e4ktenskap), kan dock vara specifika f\u00f6r enskilda delstater och har inte f\u00f6rr\u00e4n 2000-talet g\u00e4llt \u00f6ver delstatsgr\u00e4nser. \u00e4nd\u00e5 har dylika juridiska f\u00f6reteelser \u00e4nd\u00e5 godk\u00e4nts \u00f6ver delstatsgr\u00e4nser enligt h\u00f6vlighetspraxis. delstater \u00e4r dessutom f\u00f6rhindrade fr\u00e5n att diskriminera de m\u00e4nskliga r\u00e4ttigheterna hos inv\u00e5nare fr\u00e5n andra delstater. delstater m\u00e5ste utl\u00e4mna personer i delstaten som har flytt fr\u00e5n \u00e5tal av gr\u00f6vre brott, om den \u00e5talande delstaten beg\u00e4r det. vid polisjakter \u00f6ver delstatsgr\u00e4nser brukar organisationerna och delstaterna samarbeta.med samtycke fr\u00e5n kongressen kan delstater inleda samarbeten \u00f6ver gr\u00e4nserna, till exempel f\u00f6r att hantera en gemensam resurs, s\u00e5som infrastruktur eller vattenr\u00e4ttigheter.\n\n\n=== inval till unionen ===\nenligt usa:s konstitution \u00e4r det usa:s kongress som kan v\u00e4lja in nya delstater. delstater kan dock inte skapas ur en existerande delstats omr\u00e5de, eller genom att sl\u00e5 ihop tv\u00e5 eller flera delstater till en utan b\u00e5de kongressen och alla lagstiftare i de delstater som \u00e4r involverade. i praktiken har de flesta av delstaterna som tillkom efter de f\u00f6rsta tretton kolonierna varit territorier (det vill s\u00e4ga, land under federal suver\u00e4nitet men inte en del av n\u00e5gon delstat) innan de blivit delstater.generellt sett g\u00e5r processen f\u00f6r att bli invald till s\u00e5 h\u00e4r: den organiserade regeringen f\u00f6r ett territorium tar reda p\u00e5 dess inv\u00e5nares \u00e5sikt n\u00e4r det g\u00e4ller fr\u00e5gan om att bli delstat, ofta genom en folkomr\u00f6stning. kongressen ger sedan den regeringen i uppdrag att organisera ett konstituerande m\u00f6te f\u00f6r att skriva en konstitution. n\u00e4r kongressen har godk\u00e4nt den konstitutionen, har kongressen ocks\u00e5 alltid godk\u00e4nt territoriet som en delstat. denna process etablerades 1787, redan innan usa:s konstitution hade ratificerats. kongressen har dock det slutliga beslutet i sina h\u00e4nder och beh\u00f6ver inte f\u00f6lja denna process. ett par delstater som aldrig har varit territorier har blivit godk\u00e4nda:\n\nvermont var en icke erk\u00e4nd men de facto sj\u00e4lvst\u00e4ndig republik tills den godk\u00e4ndes 1791\nkentucky var en del av virginia tills den godk\u00e4ndes 1792\nmaine var en del av massachusetts tills den godk\u00e4ndes 1820\ntexas var en erk\u00e4nd sj\u00e4lvst\u00e4ndig republik tills den godk\u00e4ndes 1845\nkalifornien blev en delstat (som en del av kompromissen 1850) baserat p\u00e5 det oorganiserade territoriet som uttr\u00e4dde fr\u00e5n mexiko 1850, utan att n\u00e5gonsin ha varit ett separat territorium\nwest virginia som under amerikanska inb\u00f6rdeskriget hade tv\u00e5 styren: en unionist och en konfederationslojal. west virginia skapades 1863 av den unionisterna, efter att de konfederationslojala avtr\u00e4dde virginia till amerikas konfedererade stater 1861.kongressen m\u00e5ste heller inte v\u00e4lja in delstater ens n\u00e4r dess inv\u00e5nare \u00f6nskar bli en delstat. exempelvis \u00f6nskade republiken texas att g\u00e5 med i usa 1837, men kongressen fruktade att det skulle kunna bli en konflikt med mexiko. detta f\u00f6rdr\u00f6jde texas intr\u00e4de med nio \u00e5r.n\u00e4r delstaterna v\u00e4l etablerats, tenderar gr\u00e4nserna att f\u00f6rbli stabila. undantag finns, som exempelvis n\u00e4r maryland och virginia avtr\u00e4dde land f\u00f6r att skapa district of columbia 1791. b\u00e4ttre kartor och definitioner har i viss m\u00e5n ocks\u00e5 lett till sm\u00e4rre gr\u00e4nsf\u00f6rflyttningar.det senaste intr\u00e4det skedde 1959, d\u00e5 alaska (den 3 januari) och hawaii (21 augusti) valdes in.\n\n\n=== uttr\u00e4de ur unionen ===\nusa:s konstitution s\u00e4ger inget om huruvida delstater kan l\u00e4mna unionen, men usa:s h\u00f6gsta domstol har beslutat att unilateralt uttr\u00e4de \u00e4r icke-konstitutionellt, delvis p\u00e5 grund av det amerikanska inb\u00f6rdeskriget.\n\n\n== historia ==\n\nde ursprungliga tretton kolonierna br\u00f6t sig fria fr\u00e5n storbritanniens styre 1776. usa hade d\u00e5 en areal p\u00e5 cirka 2 310 629 km\u00b2.\nsedan dess har delstaterna gradvis \u00f6kat i antal, framf\u00f6r allt under 1800-talet. i och med louisianak\u00f6pet (som omfattade 8 av dagens stater, samt delar av ytterligare 7) 1803 ut\u00f6kades arealen med 2 147 000 km\u00b2. 1818 ut\u00f6kades ytan genom den anglo-amerikanska f\u00f6rdraget, d\u00e5 delar av north dakota, south dakota och minnesota k\u00f6ptes av storbritannien och d\u00e5 cirka 119 795 km\u00b2 lades till de tidigare. genom floridak\u00f6pet 1819 f\u00f6rv\u00e4rvades cirka 137 375 km\u00b2, vilket motsvarar den \u00f6stra delen av louisiana, v\u00e4stra och \u00f6stra florida, samt en liten del av colorado. webster\u2013ashburtonf\u00f6rdraget (1842) omfattade cirka 18 130 km\u00b2 av den norra delen av maine och den norra delen av minnesota. efter att texas i mars 1836 frigjort sig fr\u00e5n mexiko och blivit republiken texas, annekterades staten och dess cirka 1 007 935 km\u00b2 (vilket ocks\u00e5 omfattade delar av oklahoma, new mexico, kansas, colorado och wyoming). oregonf\u00f6rdraget innebar att cirka 700 000 km\u00b2 som omfattade dagens washington, oregon, idaho, och delar av montana och wyoming) inf\u00f6rlivades med usa. efter mexikanska kriget 1846-1848 innebar fredsavtalet att usa fick cirka 1 400 000 km\u00b2 av kalifornien, delar av arizona, delar av new mexico, nevada, utah, delar av colorado och delar av wyoming. gadsdenf\u00f6rdraget 1853 omfattade cirka 77 000 km\u00b2 av s\u00f6dra delarna av dagens arizona och new mexico. alaskak\u00f6pet ingicks 1867 och motsvarade cirka 1 481 347 km\u00b2. n\u00e4r kungariket hawaii st\u00f6rtades annekterades 1898 hawaiis 16 649 km\u00b2. k\u00f6pet av amerikanska jungfru\u00f6arna ingicks 1917. arealen omfattade cirka 346 km\u00b2. detta \u00e4r det sista markk\u00f6pet som usa genomf\u00f6rt.\n\n\n=== territorier ===\n\n\u00e5ren 1856 till 1922 annekterade usa en rad mindre \u00f6ar i stilla havet och karibiska havet: puerto rico, filippinerna, kuba och guam. vidare annekterades amerikanska samoa 1899. dessa \u00e4r dock inte del av nationen usa. dess inv\u00e5nare r\u00e4knas i regel som amerikanska medborgare men f\u00e5r inte r\u00f6sta i val till president.\ndet har skett en l\u00e4ngre diskussion om vilken som skulle kunna bli usa:s 51:a delstat. de mest troliga kandidaterna \u00e4r district of columbia och puerto rico.\n\n\n=== icke erk\u00e4nda omr\u00e5den ===\nhistoriskt har det funnits flera omr\u00e5den som har s\u00f6kt delstats-status, men av olika sk\u00e4l nekats detta. \n\ndelstaten franklin existerade i fyra \u00e5r, strax efter slutet av den amerikanska revolutionen, men erk\u00e4ndes aldrig av unionen, som s\u00e5 sm\u00e5ningom erk\u00e4nde north carolinas anspr\u00e5k p\u00e5 omr\u00e5det. en majoritet av delstaterna var beredda att erk\u00e4nna franklin, men antalet ja-r\u00f6ster n\u00e5dde inte upp till den tv\u00e5-tredjedels majoritet som kr\u00e4vs f\u00f6r att ett territorium ska kunna bli en delstat enligt konfederationsartiklarna. omr\u00e5det som utgjorde franklin blev senare en del av delstaten tennessee.\nden f\u00f6reslagna delstaten superior omfattade den norra halv\u00f6n i michigan. f\u00f6rslaget st\u00f6ddes av flera framst\u00e5ende lagstiftare under 1970-talet, utan framg\u00e5ng. om den hade blivit en delstat, hade den haft den minsta folkm\u00e4ngden, motsvarande enbart 60% av wyomings befolkning.\nmormonerna f\u00f6reslog 1849 delstaten deseret i salt lake city. den f\u00f6reslagna delstaten existerade endast under tv\u00e5 \u00e5r. dess territorium inkluderar det mesta av vad som idag \u00e4r utah och nevada.\nunder tidigt 1900-tal m\u00f6ttes cherokeser, choctawer, creeker, chickasawer och seminoler. ur m\u00f6tet f\u00f6ddes id\u00e9n om delstaten sequoyah. f\u00f6rslaget f\u00f6ll i kongressen. ist\u00e4llet inkorporerades omr\u00e5det i den nya delstaten oklahoma 1907.\nmissn\u00f6je med regeringen under den stora depressionen ledde till planer p\u00e5 en ny delstat vid namn absaroka. r\u00f6relsen f\u00f6r att bli accepterad som delstat inleddes 1939. delstaten skulle omfatta stora delar av wyoming, montana och south dakota, inklusive yellowstone nationalpark. trots en inledande popularitet, sj\u00f6nk intresset snart f\u00f6r r\u00f6relsen att bli en delstat.\nvid tre tillf\u00e4llen (1859, 1915 och 1941) kom f\u00f6rslag p\u00e5 en delstat vid namn jefferson.\ndelstaten lincoln har ocks\u00e5 f\u00f6reslagits ett flertal g\u00e5nger, med b\u00f6rjan 1864.\n\n\n== geografi ==\n\n48 av usa:s delstater bildar en sammanh\u00e4ngande enhet. de \u00f6vriga tv\u00e5, hawaii och alaska, ligger frist\u00e5ende: hawaii \u00e4r en \u00f6, medan alaska ligger v\u00e4ster om kanada.\ndet finns flera gr\u00e4nser som baseras p\u00e5 floders lopp. gr\u00e4nserna skapades av kongressen n\u00e4r den skapade nya territorier, delade dem och f\u00f6rvandlade dem till stater n\u00e4r de fick st\u00f6rre befolkning. i de v\u00e4stra delarna f\u00f6rekommer en del raka gr\u00e4nser, baserat p\u00e5 longitud och latitud, p\u00e5 grund av de sm\u00e5 folkm\u00e4ngderna v\u00e4st om floden mississippi.\n\n\n=== huvudst\u00e4der ===\n\nvarje delstat har en egen huvudstad. i 33 av de 50 delstaterna \u00e4r huvudstaden inte den mest folkrika staden. delstaten washingtons huvudstad, olympia, \u00e4r den l\u00e4gst rankade av delstatshuvudst\u00e4derna, med 21 andra st\u00e4der som \u00e4r mer folkrika inom delstaten. (den st\u00f6rsta staden d\u00e4r \u00e4r seattle.) montpelier i vermont \u00e4r med 7 855 inv\u00e5nare (2010) den minsta huvudstaden.\ntrenton i new jersey och carson city i nevada gr\u00e4nsar till andra delstater, medan juneau i alaska gr\u00e4nsar till den kanadensiska provinsen british columbia. de flesta delstater har bytt huvudstad, \u00e5tminstone en g\u00e5ng. exempelvis fick de flesta av de tretton kolonierna sina huvudst\u00e4der ockuperade eller attackerade av britterna under den amerikanska revolutionen, vilket gjorde att delstaternas regeringar flyttade dit det var s\u00e4kert. i m\u00e5nga fall har tidigare huvudst\u00e4der hamnat utanf\u00f6r delstatens nuvarande gr\u00e4nser, s\u00e5som i fallen med saint louis (som var huvudstad i iowa 1805\u20131834, men som numera ligger i missouri) och detroit (som var huvudstad i minnesota 1818\u20131836, men numera ligger i michigan).\n22 delstatshuvudst\u00e4der har varit huvudst\u00e4der l\u00e4ngre \u00e4n delstaterna existerat, eftersom de fungerade som huvudstad f\u00f6r det territorium, den koloni eller den republik som f\u00f6regick delstaten. boston i massachusetts har varit huvudstad kontinuerligt sedan 1630, vilket g\u00f6r staden till den \u00e4ldsta huvudstaden i usa som fortfarande \u00e4r huvudstad. santa fe i new mexico \u00e4r dock den huvudstad som varit huvudstad under l\u00e4ngst sammanlagd tid: f\u00f6rst mellan 1610 och 1680, och efter ett avbrott p\u00e5 12 \u00e5r (under pueblo-upproret 1680\u20131692) har det d\u00e4refter varit huvudstad.\n\n\n=== regioner ===\ndelstaterna grupperas ibland p\u00e5 olika s\u00e4tt eftersom de flesta staterna inte definieras av tydliga geografiska eller kulturella gr\u00e4nser. usa:s statistiska myndighet, us census bureau, delar in landet i fyra omr\u00e5den: \n\nnord\u00f6stra usa:\nnew england-staterna: connecticut, maine, massachusetts, new hampshire, rhode island och vermont (6 stater)\nmid-atlantic-staterna: new jersey, new york och pennsylvania (3 stater)\nmellanv\u00e4stra usa:\n\u00f6stra nordcentrala staterna: illinois, indiana, michigan, ohio och wisconsin (5 stater)\nv\u00e4stra nordcentrala staterna: iowa, kansas, minnesota, missouri, nebraska, north dakota, south dakota (7 stater)\nsydstaterna (regionens syd\u00f6stligaste delar brukar ibland kallas djupa s\u00f6dern):\ns\u00f6dra atlantstaterna: delaware, florida, georgia, maryland, north carolina, south carolina, virginia, washington d.c. och west virginia (9 stater)\n\u00f6stra sydcentrala staterna: alabama, kentucky, mississippi och tennessee (4 stater)\nv\u00e4stra sydcentrala staterna: arkansas, louisiana, oklahoma och texas (4 stater)\nv\u00e4stra usa:\nbergsstaterna: arizona, colorado, idaho, montana, nevada, new mexico, utah och wyoming (8 stater)\nstillahavsomr\u00e5det: alaska, hawaii, kalifornien, oregon och washington) (5 stater)\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== tidszoner ===\nmed sin yta p\u00e5 9 826 675 km\u00b2 och 4 800 km fr\u00e5n kust till kust har usa nio olika tidszoner. dessa \u00e4r:\n\natlantic time zone (ast) \u2013 utc-4/utc-3\neastern time zone (et) \u2013 utc-5/utc-4\ncentral time zone (ct) \u2013 utc-6/utc-5\nmountain time zone (mst) \u2013 utc\u22127/utc-6\npacific time zone (pt) \u2013 utc-8/utc-7\nalaska time zone (akst) \u2013 utc-9/utc-8\nhawaii\u2013aleutian time zone (hast) \u2013 utc-10/utc-9\nsamoa time zone \u2013 utc\u221211\nchamorro time zone \u2013 utc+10flera av delstaterna har undantag n\u00e4r det g\u00e4ller tidszoner. exempelvis anv\u00e4nder hawaii inte sommartid. datumen d\u00e5 sommartid infaller och avslutas varierar med drygt en m\u00e5nad mellan olika delstater.\ntidszonerna f\u00e5r betydelse bland annat vid tv-s\u00e4ndningar, d\u00e5 samma tv-program s\u00e4nds i en \"\u00f6st-s\u00e4ndning\" och tre timmar senare en \"v\u00e4st-s\u00e4ndning\".\n\n\n=== zip-koder ===\n\n1963 inf\u00f6rde det federala postverket zip-koder som ett s\u00e4tt att snabba p\u00e5 f\u00f6rmedlandet av brev. zip-koderna, en akronym f\u00f6r \"zone improvement plan\", inneh\u00e5ller fem siffror, som syftar p\u00e5 en postsorteringscentral. 1983 inf\u00f6rdes en variant med fem siffror, talstreck och fyra siffror som anger mer exakt destination inom omr\u00e5det.\nzip-kodernas f\u00f6rsta siffra representerar en s\u00e4rskild grupp av delstater, den andra och tredje syftar p\u00e5 en region inuti den gruppen eller en st\u00f6rre stad, och de fj\u00e4rde och femte siffrorna pekar p\u00e5 en leveransadress inuti den regionen. de flesta zip-koder h\u00e5ller sig inom en delstat, men i vissa fall kan en zip-kod korsa delstatsgr\u00e4nser d\u00e5 det ger snabbare leveranser. den f\u00f6rsta siffran b\u00f6rjar r\u00e4kna upp\u00e5t fr\u00e5n new england-regionen (s\u00f6derut) och d\u00e4refter gradvis v\u00e4sterut, enligt f\u00f6ljande:\n\n0 = connecticut (ct), massachusetts (ma), maine (me), new hampshire (nh), new jersey (nj), new york (ny, fishers island enbart), puerto rico (pr), rhode island (ri), vermont (vt), virgin islands (vi), army post office europe (ae), fleet post office europe (ae)\n1 = delaware (de), new york (ny), pennsylvania (pa)\n2 = district of columbia (dc), maryland (md), north carolina (nc), south carolina (sc), virginia (va), west virginia (wv)\n3 = alabama (al), florida (fl), georgia (ga), mississippi (ms), tennessee (tn), army post office americas (aa), fleet post office americas (aa)\n4 = indiana (in), kentucky (ky), michigan (mi), ohio (oh)\n5 = iowa (ia), minnesota (mn), montana (mt), north dakota (nd), south dakota (sd), wisconsin (wi)\n6 = illinois (il), kansas (ks), missouri (mo), nebraska (ne)\n7 = arkansas (ar), louisiana (la), oklahoma (ok), texas (tx)\n8 = arizona (az), colorado (co), idaho (id), new mexico (nm), nevada (nv), utah (ut), wyoming (wy)\n9 = alaska (ak), amerikanska samoa (as), kalifornien (ca), guam (gu), hawaii (hi), marshall\u00f6arna (mh), mikronesiska federationen (fm), nordmarianerna (mp), oregon (or), palau (pw), washington (wa), army post office pacific (ap), fleet post office pacific (ap)\n\n\n== demografi ==\n\ndet r\u00e5der stora skillnader i befolkningst\u00e4thet mellan usa:s delstater. de folkrikaste delstaterna \u00e4r kalifornien (ca 38 miljoner inv\u00e5nare) och texas (ca 27 miljoner inv\u00e5nare), vilket hade gjort dem till de 34:e respektive 47:e mest folkrika l\u00e4nderna i v\u00e4rlden. de minst folkrika delstaterna \u00e4r wyoming (ca 584 000 inv\u00e5nare) och vermont (ca 626 000 inv\u00e5nare). tillsammans utg\u00f6r de nio mest folkrika delstaterna n\u00e5got mer \u00e4n h\u00e4lften av den totala befolkningen. de 25 minst befolkade delstaterna best\u00e5r av mindre \u00e4n en sj\u00e4ttedel av den totala befolkningen. generellt \u00e4r kuststaterna mer folkrika \u00e4n de som ligger i centrala usa. kalifornien har st\u00f6rre befolkning \u00e4n de 21 minst befolkade delstaterna tillsammans. puerto rico, som inte \u00e4r en delstat, utan ett amerikanskt territorium, skulle ha varit den 29:e st\u00f6rsta delstaten. washington, d.c. skulle med sina 659 000 inv\u00e5nare p\u00e5 samma s\u00e4tt ha varit st\u00f6rre \u00e4n wyoming.\n\nn\u00e4stan alla delstater har en kraftig eller n\u00e5gorlunda stor befolknings\u00f6kning. 2010 hade rhode island den l\u00e4gsta fertiliteten, med 1 630,5 barn per 1 000 kvinnor, medan utah hade den h\u00f6gsta fertiliteten 2 449 barn per 1 000 kvinnor. detta \u00f6verensst\u00e4mmer med \u00e5ldern p\u00e5 respektive delstats population: rhode island har den nionde \u00e4ldsta median\u00e5ldern, 39,2 \u00e5r, medan utah har den yngsta, 29,0.baserat p\u00e5 de unders\u00f6kningar som us census bureau g\u00f6r vart tionde \u00e5r f\u00e5r varje delstat en proportionerlig andel av de 435 platserna i usa:s representanthus (dock minst en). andelen ber\u00e4knas p\u00e5 de 50 delstaterna och r\u00e4knar inte med washington, d.c., puerto rico eller de andra territorierna. elektorskollegiet i amerikanska presidentval, som v\u00e4ljer s\u00e5v\u00e4l president och vicepresident, baseras ocks\u00e5 p\u00e5 delstaternas respektive totala antal medlemmar i b\u00e5da kamrarna i kongressen. washington, d.c. har i elektorskollegiet lika m\u00e5nga r\u00f6ster som det skulle ha haft om det hade varit en delstat, det vill s\u00e4ga tre. de 11 mest folkrika delstaterna, som representerar 56% av befolkningen, har majoriteten av r\u00f6sterna i elektorskollegiet, vilket r\u00e4cker f\u00f6r att v\u00e4lja president.\nus census bureau presenterar l\u00f6pande hur genomsnittet av usa:s befolkning har flyttats genom \u00e5ren. genomsnittet har flyttat n\u00e4stan 100 mil sydv\u00e4st under 1800-talet och d\u00e4refter fortsatt n\u00e5got l\u00e5ngsammare sydv\u00e4st. 2010 l\u00e5g genomsnittscentret i texas county, missouri (37\u00b051,7534\u2032n 92\u00b017,3096\u2032v).\n\n\n=== h\u00e4rkomst ===\nen majoritet av usa:s 300 miljoner inv\u00e5nare \u00e4r \u00e4ttlingar till immigranter fr\u00e5n europa, varav det stora flertalet h\u00e4rstammar fr\u00e5n tyskland, england, skottland, irland och italien. m\u00e5nga immigranter kom \u00e4ven fr\u00e5n de nordiska och slaviska l\u00e4nderna. inv\u00e5narna med franskt och spanskt ursprung immigrerade oftast fr\u00e5n franska kanada respektive mexiko och syd- och centralamerika. av historiska sk\u00e4l har grupper med olika h\u00e4rkomst ofta samlats i samma delstat eller region. exempelvis flyttade m\u00e5nga svensk\u00e4ttlingar till minnesota.\nn\u00e5gra av de historiska trender som har influerat den etniska demografin i delstaterna \u00e4r:\n\nm\u00f6nster hos de f\u00f6rsta immigranterna\nflera olika grupper av amerikas ursprungsbefolkningar tar landet i besittning, inklusive inuiter och indianer\n\u00f6arna i stilla havet befolkades av polynesier, inklusive hawaiis ursprungsbefolkning, samoaner, chamorrofolket i guam och inv\u00e5narna p\u00e5 de nordmarianska \u00f6arna\nbefolkning av puerto rico av ta\u00ednofolket\nbefolkning av amerikanska jungfru\u00f6arna av ciboney-, karib- och arawakfolken\nkolonisering\nkolonisering av vad som nu \u00e4r \u00f6stra kanada och omr\u00e5det mellan appalacherna och mississippifloden som nya frankrike. historiska h\u00e4ndelser, inklusive f\u00f6rdrivningen av akadier, influerade den etniska blandningen, s\u00e4rskilt i louisiana, norra new england och delstaten new york\nkolonisering av de tretton kolonierna av nederl\u00e4ndare, britter, och senare immigranter fr\u00e5n norra europa, s\u00e5som tyskar\nspanska koloniseringen av amerika, inklusive florida, sydv\u00e4stra usa, och puerto rico, som senare \u00f6vertogs av usa\nnederl\u00e4nderna och andra historiska kolonialmakter p\u00e5verkade den etniska blandningen av det som nu \u00e4r amerikanska jungfru\u00f6arna\nden transatlantiska slavhandeln som flyttade miljoner med afrikaner till s\u00f6dra usa, karibien och latinamerika\navsev\u00e4rd minskning av amerikas urinv\u00e5nare i de 48 sammanh\u00e5llna delstaterna, mestadels p\u00e5 grund av nya infektionssjukdomar som \u00f6verf\u00f6rdes fr\u00e5n de europeiska kolonisat\u00f6rerna och av krig\ntv\u00e5ngsf\u00f6rflyttning\ndeportering och flykt av de amerikanska lojalisterna till kanada, karibien och storbritannien efter amerikanska frihetskriget\ntv\u00e5ngsf\u00f6rflyttning av mer \u00e4n en miljon afroamerikaner i den inhemska slavhandeln fr\u00e5n norra s\u00f6dern till den djupa s\u00f6dern under tidigt 1800-tal, allt eftersom amerikanerna utvecklade nytt land f\u00f6r plantager\nterritoriekonflikter med nordamerikanska indianer och tv\u00e5ngsf\u00f6rflyttning fr\u00e5n \u00f6st om mississippifloden till territorierna i v\u00e4st, s\u00e4rskilt de delar som numera \u00e4r oklahoma\nimmigration\nimmigration till usa fr\u00e5n alla v\u00e4rldens l\u00e4nder och genom hela dess historia. sedan sent 1800-tal har lagar om immigration och naturalisering samt olaglig immigration p\u00e5verkat den etniska balansen. olika grupper har nekats intr\u00e4de p\u00e5 grund av diskriminering, ekonomisk protektionism och politisk konflikt med olika l\u00e4nder. andra grupper har f\u00e5tt st\u00f6d, s\u00e5som flyktingar och medborgare fr\u00e5n allierade l\u00e4nder\nstora grupper flyttade fr\u00e5n europa, s\u00e4rskilt under 1800-talet, skapade etniska enklaver i st\u00e4der i \u00f6st och bos\u00e4ttningar i lantomr\u00e5dena \u00f6ster om mississippifloden.\nimmigration fr\u00e5n asien har haft mest p\u00e5verkan p\u00e5 hawaii och v\u00e4stkusten, men har \u00e4ven skapat huvudsakligen asiatiska omr\u00e5den i de flesta st\u00f6rre st\u00e4der i usa\nimmigration fr\u00e5n mexiko och andra existerande latinamerikanska befolkningar har starkt p\u00e5verkat sydv\u00e4stra usa\nusa:s territoriella expansion v\u00e4sterut\nindianproklamationen 1763 satte den v\u00e4stra gr\u00e4nsen f\u00f6r de europeiska bos\u00e4ttningarna och jordbrukskolonisation (proklamationslinjen) till \u00f6st om appalacherna. trots det \u00f6ppnades omr\u00e5det senare f\u00f6r vita bos\u00e4ttare genom offentligt k\u00f6p av indianernas land\nefter louisianak\u00f6pet tillkom homesteadlagarna som uppmuntrade bos\u00e4ttningar v\u00e4ster om mississippifloden\nmormonernas bos\u00e4ttning i utah\nguldrushen i kalifornien\noregonsp\u00e5ret\nguldrushen i klondike som innebar st\u00f6rre bos\u00e4ttning av alaska\nmigration inom usa\nafroamerikaner flydde fr\u00e5n slaveriet, ibland via den underjordiska j\u00e4rnv\u00e4gen, och n\u00e5dde den fria nordsidan innan amerikanska inb\u00f6rdeskriget\nunder 1900-talet f\u00f6r att s\u00f6ka arbete och undvika rasrelaterat v\u00e5ld l\u00e4mnade afroamerikaner s\u00f6dern i tv\u00e5 v\u00e5gor och flyttade till st\u00e4der i nord, mellanv\u00e4stern och v\u00e4st d\u00e4r de fick t\u00e4vla med nya immigranter fr\u00e5n europa\ns\u00e4rskilt efter infrastrukturen har f\u00f6rb\u00e4ttrats har det blivit relativt enkelt f\u00f6r m\u00e5nga amerikaner att flytta fr\u00e5n en del av usa till en annan, med tanke p\u00e5 att det saknats gr\u00e4nser inom landet och att engelska spr\u00e5ket dominerat \u00f6ver de st\u00f6rsta delarna av landet. ekonomi, klimat och kultur \u00e4r vanliga orsaker\nden industriella revolutionen i usa uppmuntrade urbanisering av vad som tidigare varit ett mestadels agrart samh\u00e4lle\nf\u00f6rorter med pendlingsm\u00f6jligheter har skapat avsev\u00e4rda etniska f\u00f6r\u00e4ndringar i st\u00e4dernas uppbyggnad, inklusive vitas utflyttning fr\u00e5n stadscentra till f\u00f6rorter och svartas inflyttning till stadsk\u00e4rnorna\nekonomiska problem och naturkatastrofer har orsakat migration, till exempel under dust bowl-krisen, andra v\u00e4rldskriget och sedan nedg\u00e5ngen av rostb\u00e4ltet\nmajoriteten av den hawaiianska ursprungsbefolkningen som har flyttat till usa:s fastland har bosatt sig i kalifornien\nluftkonditionering har underl\u00e4ttat befolkningstillv\u00e4xten fr\u00e5n norra delarna av usa till solb\u00e4ltet.\n\n\n=== spr\u00e5k ===\n\u00e4ven om usa som nation inte har n\u00e5got officiellt spr\u00e5k (amerikansk engelska \u00e4r de facto-spr\u00e5k) har 30 delstater lagstiftat om engelska som officiellt spr\u00e5k. hawaii, som \u00e4r en av de delstaterna, har ocks\u00e5 hawaiiska som officiellt spr\u00e5k. dessutom har louisiana och new mexico tv\u00e5 de facto-spr\u00e5k: louisiana har engelska och franska (sedan 1974), medan new mexico har engelska och new mexican spanish. fler delstater presenterar dock information p\u00e5 andra spr\u00e5k. cirka 80% av usa:s inv\u00e5nare (ca 229 miljoner) har engelska som modersm\u00e5l, 12,4% (ca 35 miljoner) har spanska som modersm\u00e5l, och d\u00e4refter f\u00f6ljer kinesiska, tagalog och franska.\nskriven amerikansk engelska \u00e4r standardiserad, men det finns vissa igenk\u00e4nnbara variationer p\u00e5 talad amerikansk engelska, s\u00e5v\u00e4l n\u00e4r det g\u00e4ller uttal som ordf\u00f6rr\u00e5d. en varietet som ofta anses vara relativt fri fr\u00e5n m\u00e4rkbar regional p\u00e5verkan kallas general american.\nde stora dialektregionerna (se kartan nedan) omfattar varianter av amerikansk engelska som kan identifieras av geografiskt omr\u00e5de och inkluderar inte talare av etniska, sociala eller andra icke-regionala varianter, s\u00e5som engelska med kinesisk brytning.\n\n(kanada)\nv\u00e4st\nnordlig central (\u00f6vre mellanv\u00e4stern)\nnordlig inland (stora sj\u00f6arna)\nmidland\nsyd a. texas b. sydlig inland\nv\u00e4stlig pennsylvania (pittsburgh)\nmellanatlantisk (delaware valley)\nnew york city\nsydv\u00e4stra new england (rhode island)\nsyd\u00f6stra new england\nv\u00e4stra new england\nnord\u00f6stra new england (boston)\n(kanadensisk maritim engelska)\n\n\n=== r\u00f6da och bl\u00e5a stater ===\ninf\u00f6r politiska val anv\u00e4nds en indelning baserad p\u00e5 vilka stater som brukar r\u00f6sta bl\u00e5tt (demokratiska partiet) respektive r\u00f6tt (republikanska partiet). terminologin b\u00f6rjade anv\u00e4ndas under presidentvalet 2000. (tidigare hade andra f\u00e4rger anv\u00e4nts f\u00f6r att skildra v\u00e4ljarnas sympatier.) sedan dess har frasen expanderats till att skilja mellan delstater som betraktas som liberala (s\u00e5som v\u00e4stkuststaterna) och de som betraktas som konservativa (s\u00e5som de flesta delstaterna i centrala usa).\ndet finns ett antal \"os\u00e4kra\" delstater, d\u00e4r presidentkandidaterna brukar l\u00e4gga extra mycket energi p\u00e5 att vinna valen. dessa kallas ibland 'purpur-delstater'. p\u00e5 county-niv\u00e5 \u00e4r det dock inte m\u00e5nga delstater som \u00e4r helt \"r\u00f6da\" eller \"bl\u00e5a\".\nn\u00e5gra av de faktorer som avg\u00f6r om en delstat eller ett county r\u00f6star r\u00f6tt eller bl\u00e5tt \u00e4r:\nbland stadsbor r\u00f6star en majoritet p\u00e5 demokraterna medan lantbor och f\u00f6rortsbor r\u00f6star p\u00e5 republikanerna\ninom rikare socioekonomiska grupper r\u00f6star en majoritet p\u00e5 republikanerna, medan hush\u00e5ll med l\u00e4gre inkomster r\u00f6star p\u00e5 demokraterna\nhos dem som har h\u00f6gre utbildningsniv\u00e5 r\u00f6star en majoritet p\u00e5 demokraterna\ngifta par, men s\u00e4rskilt gifta m\u00e4n, r\u00f6star i h\u00f6gre grad p\u00e5 republikanerna, medan ogifta r\u00f6star p\u00e5 demokraterna\npersoner under 40 \u00e5rs \u00e5lder r\u00f6star i h\u00f6gre grad p\u00e5 demokraterna, medan \u00e4ldre r\u00f6star p\u00e5 republikanerna\nkvinnor tenderar i h\u00f6gre grad att r\u00f6sta p\u00e5 demokraterna\nkatoliker och protestanter r\u00f6star i h\u00f6gre grad p\u00e5 republikanerna, medan ateister, agnostiker och andra religi\u00f6sa grupper r\u00f6star p\u00e5 demokraterna\npersoner med afroamerikanskt, latinamerikanskt eller asiatiskt ursprung r\u00f6star i mycket h\u00f6gre grad p\u00e5 demokraternaresultaten i de delstater som har demokratiskt respektive republikanskt styre \u00e4r blandat. s\u00e5v\u00e4l texas (som brukar ha republikanskt styre) och kalifornien (som brukar ha demokratiskt styre) ligger \u00f6ver usa:s genomsnitt vad g\u00e4ller bruttonationalprodukt per capita. dock har fler delstater med republikanskt styre generellt st\u00f6rre problem med upprepade ton\u00e5rsgraviditeter (delvis p\u00e5 grund av program som begr\u00e4nsar sexundervisning och f\u00f6respr\u00e5kar avh\u00e5llsamhet som enda preventivmedel), de har oftast h\u00f6gre niv\u00e5er p\u00e5 d\u00f6dsstraff, och de f\u00f6rnekar i h\u00f6gre grad global uppv\u00e4rmning.\n\n\n=== livsl\u00e4ngd ===\nnordamerikaners genomsnittliga livsl\u00e4ngd p\u00e5verkas bland annat av vilken delstat man bor i. hawaii \u00e4r den delstat med h\u00f6gst genomsnittlig livsl\u00e4ngd, 81,3 \u00e5r. den delstat med l\u00e4gst livsl\u00e4ngd \u00e4r mississippi, 75 \u00e5r. livsl\u00e4ngden p\u00e5verkas ocks\u00e5 av vilken ras personen tillh\u00f6r: i hawaii blir asien-amerikaner i genomsnitt 82 \u00e5r, medan vita blir 80,4. i mississippi blir afroamerikaner 72,4 \u00e5r medan vita blir 76,1 \u00e5r. afroamerikaner blir \u00e4ldst i minnesota, 79,7 \u00e5r, men endast 71,6 \u00e5r i washington, d.c. asien-amerikaner blir \u00e4ldst i new jersey, 89,4 \u00e5r, men enbart 82,0 \u00e5r p\u00e5 hawaii. latino-amerikaner blir \u00e4ldst i virginia, 88,3 \u00e5r, men enbart 76,8 p\u00e5 hawaii. nordamerikas ursprungsbefolkning blir \u00e4ldst i kalifornien, 80,2 \u00e5r, men endast 68,2 \u00e5r i south dakota. vita blir \u00e4ldst i washington, d.c, 84,3 \u00e5r, men bara 75,4 \u00e5r i west virginia.\nmississippi \u00e4r ocks\u00e5 den delstat med st\u00f6rst andel fetma, \u00f6ver 30%. hela det nordv\u00e4stliga centrala omr\u00e5det (north dakota, south dakota, minnesota, missouri, nebraska och iowa), samt den nordostliga centrala regionen (illinois, ohio, wisconsin, michigan och indiana) tillh\u00f6r de fetaste. minst fetma finns i colorado.\n\n\n=== religion ===\nen unders\u00f6kning fr\u00e5n 2013 visade att 31% av alla amerikaner bes\u00f6kte kyrka, synagoga eller annan plats f\u00f6r religi\u00f6sa aktiviteter, \u00e5tminstone veckovis. h\u00f6gst andel (51%) fanns i utah, medan endast 17% bes\u00f6kte religi\u00f6s plats veckovis i vermont.\n\n\n=== \u00f6vriga indelningar ===\ndessutom finns mindre etablerade indelningar, s\u00e5som frostb\u00e4ltet, solb\u00e4ltet, bibelb\u00e4ltet och rostb\u00e4ltet.\n\n\n== ekonomi ==\nbruttonationalprodukten (bnp) i n\u00e5gra av usa:s delstater \u00e4r s\u00e5 h\u00f6ga att de skulle kvala in p\u00e5 topplistorna \u00f6ver v\u00e4rldens rikaste l\u00e4nder. kalifornien ligger med sina 2 287 021 000 000 dollar p\u00e5 plats 6 av v\u00e4rldens rikaste l\u00e4nder och texas ligger med sina 1 602 584 000 000 dollar p\u00e5 plats 11. alla 50 delstater kvalar in bland de 100 rikaste l\u00e4nderna. ekonomin varierar mycket delstaterna emellan. vermonts 30 723 000 000 dollar \u00e4r enbart en 1/74-del av kaliforniens bruttonationalprodukt. den delstat som har flest fortune 500-f\u00f6retag \u00e4r new york med 55, t\u00e4tt f\u00f6ljd av texas med 54 och kalifornien med 53. den delstat som har h\u00f6gst arbetsl\u00f6shet \u00e4r west virginia, med 7,5% av arbetsf\u00f6ra vuxna. l\u00e4gst arbetsl\u00f6shet har nebraska med 2,7%.\n\n\n== kultur ==\ndet finns fyra st\u00f6rre filmcentra i usa: kalifornien (med hollywood som fr\u00e4msta f\u00f6retr\u00e4dare), delstaten new york, louisiana och georgia, \u00e4ven om antalet filmer som g\u00f6rs i de olika delstaterna varierar kraftigt. stora delar av den inhemska tv-produktionen \u00e4ger ocks\u00e5 rum i hollywood, \u00e4ven om delar av inspelningen flyttat till den kanadensiska provinsen british columbia. en av orsakerna till de olika delstaternas framg\u00e5ngar som filmcentra \u00e4r klimatet (m\u00e5nga soltimmar), men vissa delstaters fokus p\u00e5 skattel\u00e4ttnader f\u00f6r filmproduktion spelar ocks\u00e5 en stor roll. 39 delstater ger skattel\u00e4ttnader f\u00f6r filmproduktion.de fem st\u00f6rsta bokf\u00f6rlagen \u2013 hachette books group, harper collins, macmillan publishers, penguin random house och simon and schuster \u2013 har alla sina huvudkontor i new york.44 av delstaterna samt washington, d.c. har en \"poet laureate\", en poet som officiellt utn\u00e4mnts av en regering och som ofta f\u00f6rv\u00e4ntas skapa dikter f\u00f6r statliga evenemang eller andra officiella sammanhang. de flesta delstater utn\u00e4mner en poet laureate till en 1-2-\u00e5rig period. tj\u00e4nsten inneb\u00e4r att man genomf\u00f6r offentliga framtr\u00e4danden vid poesil\u00e4sningar eller litter\u00e4ra evenemang samt arbetar f\u00f6r att h\u00f6ga medvetenheten om poesi inom ens delstat.\nflera av de b\u00e4st s\u00e4ljande musikartisterna och -grupperna samt skivbolagen i v\u00e4rlden kommer fr\u00e5n usa. n\u00e5gra av artisterna men framf\u00f6r allt musikstilarna \u00e4r knutna till specifika delstater: blues tillkom omkring mississippideltat, jazz omkring new orleans, louisiana, och country som kom fr\u00e5n sydstaterna och appalacherna och numera f\u00f6rknippas med nashville, tennessee. senare musikstilar som f\u00f6rknippats med s\u00e4rskilda delstater \u00e4r illinois p\u00e5verkan p\u00e5 framf\u00f6r allt rock och alternativ rock, rapmusik som ofta f\u00f6rknippas med los angeles, kalifornien, samt grunge som kommer fr\u00e5n washington (framf\u00f6r allt seattle), oregon, montana och idaho.\ndet finns 2 532 national historic landmark, omr\u00e5den eller byggnader av historiskt eller kulturellt v\u00e4rde. new york med sina 267 landm\u00e4rken \u00e4r den delstat som har flest. north dakota \u00e4r den med minst antal landm\u00e4rken, 6. de flesta landm\u00e4rkena finns i de 50 delstaterna, men n\u00e5gra finns utanf\u00f6r landets gr\u00e4nser: amerikanska jungfru\u00f6arna har 5 landm\u00e4rken, puerto rico har 4 och \u00f6ar som \u00e4gs av usa i s\u00f6dra stilla havet har 6. 5 landm\u00e4rken finns i f\u00f6renta nationernas f\u00f6rvaltarskapsomr\u00e5de i stilla havet. det enda landm\u00e4rke som \u00e4gs av ett annat land finns i marocko.\n\n\n== utbildning och vetenskap ==\nkostnader f\u00f6r utbildningsv\u00e4sendet delas mellan delstater, countyn och usa:s federala statsmakt.delstaternas regeringar avg\u00f6r utbildningsstandarder, kr\u00e4ver standardiserade test och \u00f6vervakar skolor och universitet som drivs av delstaten (det finns \u00e4ven privata skolor och universitet, samt hemskolning). det g\u00f6r att barn i olika delstater b\u00f6rjar skolan vid olika \u00e5ldrar. n\u00e5gra delstater till\u00e5ter ocks\u00e5 studenter mellan 14 och 17 \u00e5rs \u00e5lder att l\u00e4mna skolan i f\u00f6rtid. det praktiska arbetet styrs av delstatens skolstyrelse ('board of education'), inklusive best\u00e4llning (och ibland revideringar) av l\u00e4rob\u00f6cker och annat utbildningsmaterial. i de fall d\u00e4r skolstyrelsen har haft en religi\u00f6s eller politisk vinkling har det haft effekten att skolor f\u00f6rbjudit l\u00e4rare att ta upp evolutionsl\u00e4ran eller uppmuntrat dem att j\u00e4mst\u00e4lla kreationism med evolutionsteorin, eller konsekvent \u00e4ndrat faktauppgifter f\u00f6r att passa den egna tron. eftersom texas \u00e4r en folkrik stat har de l\u00e4rob\u00f6cker som delstaten best\u00e4ller \u00e4ven f\u00e5tt genomslag i andra delstater.massachusetts skolsystem har utsetts till nationens b\u00e4sta, medan det s\u00e4msta finns i alaska. l\u00e4gst niv\u00e5 p\u00e5 avhopp fr\u00e5n skolan finns i iowa.\nmassachusetts institute of technology (mit) har rangordnats som v\u00e4rldens b\u00e4sta universitet. andra amerikanska universitet p\u00e5 topplistan \u00e4r harvard university (massachusetts, plats 4), stanford university, kalifornien (plats 7), california institute of technology (caltech, plats 8), princeton university (new jersey, plats 9), yale university (connecticut, plats 10). \u00e5tta av de \u00e4ldsta och mest prestigefyllda privata universiteten kallas sammantaget f\u00f6r ivy league. de tillh\u00f6r de rikaste i v\u00e4rlden vad g\u00e4ller ekonomiska tillg\u00e5ngar och attraherar m\u00e5nga betydande forskare fr\u00e5n hela v\u00e4rlden. medlemsuniversitet:\n\nbrown university, providence, rhode island, grundat 1764 som college of rhode island.\ncolumbia university, new york, new york, grundat 1754 som king's college.\ncornell university, ithaca, new york, grundat 1865.\ndartmouth college, hanover, new hampshire, grundat 1769.\nharvard university, cambridge, massachusetts, grundat 1636.\nprinceton university, princeton, new jersey, grundat 1746 som college of new jersey.\nuniversity of pennsylvania (penn), philadelphia, pennsylvania, grundat 1740.\nyale university, new haven, connecticut, grundat 1701 som collegiate school.beroende p\u00e5 hur man r\u00e4knar \u00e4r harvard det universitet i v\u00e4rlden som haft flest nobelpristagare: 2015 var antalet 153. eftersom harvard anv\u00e4nder en mindre gener\u00f6s uppr\u00e4kning anger webbplatsen enbart 48. andra amerikanska universitet som har haft flest nobelpristagare \u00e4r columbia (101), university of chicago (90) och massachusetts institute of technology (84).\nav usa:s astronauter har (2015):\n\n31 kommit fr\u00e5n new york\n24 kommit fr\u00e5n kalifornien\n23 kommit fr\u00e5n texas\n21 kommit fr\u00e5n ohio\n20 kommit fr\u00e5n pennsylvaniaoch 41 andra delstater. inga astronauter som \u00e4r f\u00f6dda i alaska, nevada, vermont eller wyoming har \u00e4n s\u00e5 l\u00e4nge varit i rymden.\n\n\n=== undervisning om usa:s delstater ===\ninom amerikanskt skolv\u00e4sen anv\u00e4nds en del av geografiundervisningen till att l\u00e4ra ut namnen p\u00e5 delstaterna och deras huvudst\u00e4der. d\u00e4rf\u00f6r har flera minnesregler uppfunnits f\u00f6r att komma ih\u00e5g dem.. tv-serien animaniacs gjorde i avsnittet wakko's america en minness\u00e5ng till melodin turkey in the straw.\n\n\n== sport ==\namerikansk fotboll ('football') \u00e4r den mest omtyckta sporten i usa, f\u00f6ljt av baseball. som mest omtyckt \u00e4r amerikansk fotboll i wisconsin, medan baseball har sitt starkaste f\u00e4ste i delstaten washington, basket har st\u00f6rst st\u00f6d i utah, ishockey i michigan och stockcar i west virginia.kalifornien \u00e4r \u00f6verl\u00e4gset mest representerat bland olympiska guldmedaljer (b\u00e5de vinter och sommar) med 122. f\u00f6ljande nio \u00e4r new york (61), illinois (37), ohio (32), texas (32), pennsylvania (23), michigan (20), wisconsin (19), new jersey (19) och maryland (18). jumboplatsen innehas av delaware, north dakota och rhode island som vardera har 0 guldmedaljer. per capita ligger florida dock s\u00e4mst till. f\u00f6rdelningen sommar- och vintermedaljer f\u00f6ljer generellt sett klimatlinjerna, d\u00e4r kalla delstater vinner fler medaljer i vinter-os och omv\u00e4nt. de resultaten st\u00e4mmer \u00f6verens med en unders\u00f6kning av var alla spelare i de fyra stora proffsligorna \u2013 nfl (amerikansk fotboll), mlb (baseball), nba (basket) och nhl (ishockey) \u2013 \u00e4r f\u00f6dda: hockeyspelare kommer fr\u00e5n nordliga stater som minnesota, michigan och massachusetts, och n\u00e4stan aldrig fr\u00e5n s\u00f6dern. amerikansk fotboll, \u00e5 andra sidan, \u00e4r \u00f6verrepresented i s\u00f6dern. flest baseballspelare \u00e4r f\u00f6dda i kalifornien, pennsylvania, illinois, new york eller texas, men n\u00e4stan aldrig i idaho, montana, north dakota, wyoming eller alaska. den genomsnittlige spelaren i mbl kommer fr\u00e5n nord\u00f6stra oklahoma. new york \u00e4r \u00f6verrepresenterat i andel basketspelare.\n\n\n== delstater ==\n\n* \u00e5rtal n\u00e4r de tretton f\u00f6rsta delstaterna ratificerade usa:s konstitution\n\n\n=== commonwealths ===\nfyra delstater anv\u00e4nder det officiella namnet \"commonwealth\" (samv\u00e4lden), snarare \u00e4n \"delstat\": kentucky, massachusetts, pennsylvania och virginia. detta \u00e4r dock enbart en skillnad p\u00e5 pappret och usa:s konstitution h\u00e4nvisar till alla dessa subnationella omr\u00e5dena som \"stater\" (artikel 1, sektion 2, stycke 1, och i andra stycken). d\u00e4rf\u00f6r r\u00e4knas dessa fyra commonwealths som delstater. det ska dock inte blandas samman med  puerto rico och nordmarianerna som \u00e4r samv\u00e4lden av en annan sort och som \u00e4r territorier till usa.\n\n\n=== etymologi ===\n\n24 delstaters namn kommer fr\u00e5n spr\u00e5k som talats av nordamerikas ursprungsbefolkning. av dessa \u00e4r \u00e5tta fr\u00e5n algonkinspr\u00e5k, sju fr\u00e5n siouxspr\u00e5k, tre fr\u00e5n irokesiska spr\u00e5k, ett \u00e4r fr\u00e5n uto-aztekiska spr\u00e5k och fem andra \u00e4r fr\u00e5n andra amerikanska ursprungsspr\u00e5k. hawaiis namn \u00e4r h\u00e4mtat fr\u00e5n det polynesiska hawaiiska spr\u00e5ket. av de kvarvarande \u00e4r 22 fr\u00e5n europeiska spr\u00e5k: sju fr\u00e5n latin (mestadels latiniserade former av engelska namn), och resten fr\u00e5n engelska, spanska och franska.\n11 delstater \u00e4r d\u00f6pta efter m\u00e4nniskor, varav sju \u00e4r regenter och en efter en amerikansk president. de personer som gett namn \u00e5t delstater \u00e4r george washington (delstaten washington), drottning elisabeth (virginia), georg ii av storbritannien (georgia), thomas west, 3:e baron de la warr (delaware), karl ii av england (north och south carolina), drottning maria henriette av england (maryland), hertigen av york (new york) och ludvig xiv av frankrike (louisiana).\nde resterande sex delstaternas namn har ok\u00e4nda ursprung eller \u00e4r omstridda.\n\n\n== flaggor och andra symboler ==\n\np\u00e5 den amerikanska flaggan representerar de 50 stj\u00e4rnorna de 50 delstaterna, medan de tretton r\u00e4nderna representerar de ursprungliga tretton kolonierna. flaggan antogs som symbol f\u00f6r usa 1777, men har anpassats varje g\u00e5ng en eller flera delstater har antagits till unionen. utseendet har \u00e4ndrats 26 g\u00e5nger sedan den f\u00f6rst antogs. den 48-stj\u00e4rniga flaggan anv\u00e4nds i 47 \u00e5r innan den 49-stj\u00e4rniga versionen blev officiell 1959. den 50-stj\u00e4rniga versionen anammades 1960. det \u00e4r den version av flaggan som anv\u00e4nts under l\u00e4ngst period, \u00f6ver 55 \u00e5r.varje delstat har dessutom en egen flagga. dessa har regionala influenser och lokala historier, samt vitt skilda stilar och designprinciper. de moderna delstatsflaggorna h\u00e4rr\u00f6r fr\u00e5n 1890-talet, d\u00e5 delstaterna ville ha distinkta symboler vid 1893 \u00e5rs world's columbian exposition i chicago, illinois. de flesta delstatsflaggorna formgavs och antogs mellan 1893 och f\u00f6rsta v\u00e4rldskriget. ungef\u00e4r h\u00e4lften av flaggorna har den vanliga \"sigill p\u00e5 ett lakan\"-designen, d\u00e4r delstatssigillet har placerats p\u00e5 en enf\u00e4rgad, vanligen bl\u00e5, bakgrund. 16 stater har dessutom flaggor f\u00f6r sin guvern\u00f6r. de flesta av dessa bygger p\u00e5 delstatsflagan och/eller delstatssigillet.\nf\u00f6rutom flaggorna har samtliga delstater ett antal olika symboler. f\u00f6ljande \u00e4r n\u00e5gra av de symboler som delstaterna valt: s\u00e5nger, matr\u00e4tter, frukter, blommor, mineraler och stenar, tr\u00e4d, fiskar, fossiler och f\u00e5glar. dessutom har samtliga delstater ett eller flera motton.\n\n\n== anm\u00e4rkningar ==\n\n\n== k\u00e4llor ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, u.s. state, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, time in the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, red states and blue states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of capitals in the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of u.s. states and territories by population, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, demographics of the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, race and ethnicity in the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of presidents of the united states by previous experience, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, american english, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, education in the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, state governments of the united states, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of u.s. states by life expectancy, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of u.s. national historic landmarks by state, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, zip code, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of united states congressional districts, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, religion in the united states, tidigare version.\n\n\n=== noter ===\n\n\n== externa l\u00e4nkar ==\n\nu.s. states & territories - guide till relevanta lagar p\u00e5 library of congress (engelska)\nus states statistics p\u00e5 gapminder (engelska)\nu.s. states p\u00e5 history.com (engelska)"