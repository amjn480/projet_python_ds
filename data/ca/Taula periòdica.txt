"la taula peri\u00f2dica, taula de mendel\u00e9iev o sistema peri\u00f2dic dels elements \u00e9s una taula que ordena els elements qu\u00edmics de menor a major nombre at\u00f2mic tot posant de manifest la periodicitat de les seves propietats qu\u00edmiques i f\u00edsiques. s'hi reflecteix la llei peri\u00f2dica formulada el 1869 pel qu\u00edmic rus dmitri mendel\u00e9iev de la universitat imperial de sant petersburg, aix\u00f2 \u00e9s, la semblan\u00e7a dels elements qu\u00edmics cada cert nombre de nombres at\u00f2mics.\nels qu\u00edmics consideren que la taula peri\u00f2dica constitueix la base i l'eix vertebrador dels seus coneixements i ha esdevingut amb els anys un clar element identificador, un s\u00edmbol de la qu\u00edmica.\nl'estructura actual de la taula peri\u00f2dica de la uni\u00f3 internacional de qu\u00edmica pura i aplicada (iupac) consta de:118 caselles, una per a cada element qu\u00edmic. la informaci\u00f3 m\u00ednima de cada casella \u00e9s el s\u00edmbol qu\u00edmic de l'element que l'ocupa i el seu nombre at\u00f2mic \n  \n    \n      \n        \n          z\n        \n      \n    \n    {\\displaystyle {\\ce {z}}}\n  . sovint tamb\u00e9 hi figura el nom de l'element i la massa at\u00f2mica relativa. addicionalment s'hi posen dades de propietats at\u00f2miques (radi at\u00f2mic, energia de ionitzaci\u00f3\u2026), f\u00edsiques (punts de fusi\u00f3 i d'ebullici\u00f3, densitat\u2026) i qu\u00edmiques (nombre d'oxidaci\u00f3, electrons de val\u00e8ncia\u2026).\n7 per\u00edodes (fileres) de longituds creixents numerats de l'1 al 7 i comen\u00e7ant per la part superior. el 1r per\u00edode t\u00e9 nom\u00e9s dos elements; el 2n i el 3r per\u00edodes vuit elements cadascun; el 4t i el 5\u00e8 devuit cadascun, i els 6\u00e8 i 7\u00e8 en tenen cada un trenta-dos. si se sintetitzen nous elements qu\u00edmics ocuparan el per\u00edode 8\u00e8, ara buit.\n18 grups o fam\u00edlies (columnes), amb propietats f\u00edsiques i qu\u00edmiques molt similars. s'anomenen de l'1 al 18 comen\u00e7ant per l'esquerra. alguns grups tenen noms: el grup 1 \u00e9s el dels alcalins, el 2 dels alcalinoterris, el 16 el dels calc\u00f2gens, el 17 el grup dels hal\u00f2gens i el 18 el grup dels gasos nobles.\n4 blocs segons les seves configuracions electr\u00f2niques: el bloc s els formen les dues columnes de l'esquerra (alcalins i alcalinoterris) a m\u00e9s de l'hidrogen i l'heli; bloc p el constitueixen els grups (columnes) del 13 al 18, ubicats a la dreta, excepte l'heli; bloc d ocupa el centre amb els grups del 3 al 12; i el bloc f amb els elements anomenats lantanoides i els actinoides, col\u00b7locats en dues files a la part inferior de la taula. l'element 121 obrir\u00e0 el bloc g.gr\u00e0cies a la distribuci\u00f3 de mendel\u00e9iev dels elements qu\u00edmics coneguts a mitjans del segle xix, pogu\u00e9 predir l'exist\u00e8ncia d'elements qu\u00edmics encara no descoberts (gal\u00b7li, germani\u2026) i les propietats f\u00edsiques (punt de fusi\u00f3, densitat, color\u2026) i qu\u00edmiques (massa at\u00f2mica, compostos, reactivitat qu\u00edmica amb l'aire, l'aigua, els \u00e0cids, les bases\u2026) que tindrien. foren a\u00efllats pocs anys despr\u00e9s (el gal\u00b7li el 1875, el germani el 1886\u2026) i confirmaren les prediccions fetes pel qu\u00edmic rus, la qual cosa don\u00e0 un fort suport a la seva taula peri\u00f2dica.\nposteriorment, la taula peri\u00f2dica original s'hagu\u00e9 de modificar per incloure grups d'elements que no havien estat predits (gasos nobles, lantanoides) o que se sintetitzaren car no existeixen a la natura (actinoides), donant lloc a la taula peri\u00f2dica actual.\n\ncodificaci\u00f3 de colors dels nombres at\u00f2mics dels elements:\n\nen blau s\u00f3n l\u00edquids a temperatura i pressi\u00f3 est\u00e0ndard (tpe);\nen verd, s\u00f3n gasos a tpe;\nen negre, s\u00f3n s\u00f2lids a tpe;\nen vermell, s\u00f3n sint\u00e8tics (tots s\u00f3n s\u00f2lids a tpe);\n\n\n== estructura ==\nen la taula peri\u00f2dica de la uni\u00f3 internacional de qu\u00edmica pura i aplicada (iupac), els elements qu\u00edmics s'ordenen per ordre creixent de nombre at\u00f2mic \n  \n    \n      \n        z\n      \n    \n    {\\displaystyle z}\n   en files (en horitzontal), comen\u00e7ant per la part superior esquerra. s'inicia una nova fila quan els electrons de l'escor\u00e7a at\u00f2mica han completat l'orbital at\u00f2mic \n  \n    \n      \n        \n          1\n          \n          s\n        \n      \n    \n    {\\displaystyle {\\ce {1s}}}\n   pel primer per\u00edode i els orbitals at\u00f2mics \n  \n    \n      \n        \n          np\n        \n      \n    \n    {\\displaystyle {\\ce {np}}}\n   amb \n  \n    \n      \n        \n          n\n          \n            =\n          \n          2\n          \n          ,\n          3\n          \n          ,\n          \u22c5\n          \u22c5\n          \u22c5\n        \n      \n    \n    {\\displaystyle {\\ce {n = 2, 3,...}}}\n   pels per\u00edodes 2, 3,... de manera que els elements que tenen propietats qu\u00edmiques i f\u00edsiques semblants queden situats en les mateixes columnes (en vertical) perqu\u00e8 tenen configuracions electr\u00f2niques semblants. \u00e9s el cas dels gasos nobles, que tots tenen configuraci\u00f3 electr\u00f2nica acabada amb \n  \n    \n      \n        \n          \n            ns\n            \n              2\n            \n          \n          \n            np\n            \n              6\n            \n          \n        \n      \n    \n    {\\displaystyle {\\ce {ns^2 np^6}}}\n  , o dels metalls alcalins, que tots tenen estructura electr\u00f2nica acabada en \n  \n    \n      \n        \n          \n            ns\n            \n              1\n            \n          \n        \n      \n    \n    {\\displaystyle {\\ce {ns^1}}}\n  .\n\n\n=== files o per\u00edodes ===\nles files d'elements, s'anomenen per\u00edodes i n'hi ha set, numerats de l'1 al 7 comen\u00e7ant per la part superior. no tots tenen el mateix nombre d'elements: a la part superior el per\u00edode 1 en t\u00e9 2, l'hidrogen i l'heli, un a l'esquerra i l'altre a la dreta; els per\u00edodes 2 i 3 en tenen 8 cadascun (2 a l'esquerra i sis a la dreta); els per\u00edodes 4 i 5 en tenen 18 cadascun; i els per\u00edodes 6 i 7 en tenen 32 cadascun. tanmateix aquest dos darrers per\u00edodes tenen 15 elements cadascun (lantanoides i actinoides) que se situen separats a la part inferior, evitant aix\u00ed una taula desmesuradament llarga.la difer\u00e8ncia del nombre d'elements a cada per\u00edode \u00e9s degut a la diferent capacitat que tenen els nivells energ\u00e8tics at\u00f2mics. a mesura que s'augmenta de nivell energ\u00e8tic s'incrementa la capacitat d'acollir electrons. aix\u00ed al nivell de nombre qu\u00e0ntic principal n = 1 hi caben 2 electrons; al nivell n = 2, 8 electrons; al nivell n = 3, 18 electrons i al nivell n = 4, 32 electrons.\nsi se sintetitzen nous elements, caldr\u00e0 situar-los en el vuit\u00e8 per\u00edode. la iupac el 1978 aprov\u00e0 un sistema de nomenclatura per anomenar provisionalment els nous elements fins que s'aprovi el nom definitiu. aquests sistema es basa en derivar el nom a partir del nombre at\u00f2mic. els noms provisionals dels deu primers nous elements seran: uue, ununenni (119); ubn, unbinili (120); ubu, unbini (121); ubb, unbibi (122); ubt, unbitri (123); ubq, unbiquadi (124); ubp, unbipenti (125); ubh, unbihexi (126); ubs, unbisepti (127) i ubo, unbiocti (128).\n\n\n=== columnes o grups ===\n\na les columnes, hi queden les fam\u00edlies o grups d'elements semblants. n'hi ha 18 numerades de l'1 al 18 comen\u00e7ant per l'esquerra. els grups 1, 2, 13, 14, 15, 16, 17 i 18 s'anomenen elements del grups principals, i excepte pel grup 18, els dos primers elements de cada grup principal poden anomenar-se elements t\u00edpics. la resta d'elements s'anomenen elements de transici\u00f3. els grups s\u00f3n:\n\na l'esquerra de la taula hi ha dos grups de sis elements cadascun. el grup 1 s'anomena del metalls alcalins, \u00e9s el primer de l'esquerra i inclou el elements liti, sodi, potassi, rubidi, cesi i franci. el grup 2, dels alcalinoterris, cont\u00e9 el beril\u00b7li, el magnesi, el calci, l'estronci, el bari i el radi.\nal mig hi ha quaranta elements dels grups 3 al 12 s'anomenen metalls de transici\u00f3; s\u00f3n els elements de l'escandi (21) al zinc (30) o metalls de transici\u00f3 de grup del ferro; de l'itri (39) al cadmi (48), els metalls de transici\u00f3 del grup del pal\u00b7ladi; del luteci (71) al mercuri (80), els metalls de transici\u00f3 del grup del plat\u00ed i el grup d'elements sint\u00e8tics del lawrenci (103) al copernici (112). la composici\u00f3 del grup 3 \u00e9s una q\u00fcesti\u00f3 no resolta, ja que podria estar format per escandi, itri luteci i lawrenci o, per contra, per escandi, itri, lantani i actini.\na la dreta hi ha vuit grups de sis elements cadascun: el grup 13 o del bor que cont\u00e9 els elements bor, alumini, gal\u00b7li, indi, tal\u00b7li i nihoni; el grup 14 o del carboni que, a m\u00e9s del carboni, cont\u00e9 el silici, el germani, l'estany, el plom i el flerovi; el grup 15 o del nitrogen, amb nitrogen, f\u00f2sfor, ars\u00e8nic, antimoni, bismut i moscovi; el grup 16 o dels calc\u00f2gens (oxigen, sofre, seleni, tel\u00b7luri, poloni i livermori); el grup 17 o dels hal\u00f2gens (fluor, clor, brom, iode, \u00e0stat i tennes) i el 18 o dels gasos nobles (heli, ne\u00f3, arg\u00f3, cript\u00f3, xen\u00f3, rad\u00f3 i oganess\u00f3).\na la part de sota de la taula hi ha dues s\u00e8ries horitzontals separades amb quinze elements cadascuna, s\u00f3n el grup dels lantanoides, que va del lantani al luteci; i el grup dels actinoides, de l'actini al lawrenci.tot i que l'hidrogen s'inclou en el grup 1 no forma part del grup dels alcalins i podria incloure's en el grup 17 (hal\u00f2gens) malgrat no \u00e9s gaire semblant ni a uns ni als altres en les seves propietats qu\u00edmiques. no obstant aix\u00f2, se li assigna el nombre d'oxidaci\u00f3 +1 en compostos com el fluorur d'hidrogen, \n  \n    \n      \n        \n          hf\n        \n      \n    \n    {\\displaystyle {\\ce {hf}}}\n   i \u22121 en compostos com l'hidrur de liti, \n  \n    \n      \n        \n          lih\n        \n      \n    \n    {\\displaystyle {\\ce {lih}}}\n  ; i per tant es pot considerar que \u00e9s semblant a un element del grup 1 (alcalins) i a un element del grup 17 (hal\u00f2gens), respectivament, en compostos d'aquests dos tipus, prenent el lloc primer de \n  \n    \n      \n        \n          li\n        \n      \n    \n    {\\displaystyle {\\ce {li}}}\n   i despr\u00e9s de \n  \n    \n      \n        \n          f\n        \n      \n    \n    {\\displaystyle {\\ce {f}}}\n   al fluor de liti, \n  \n    \n      \n        \n          lif\n        \n      \n    \n    {\\displaystyle {\\ce {lif}}}\n  . l'hidrogen \u00e9s, de fet, l'element m\u00e9s singular: cap altre element no s'assembla a ell, de la mateixa manera que el sodi s'assembla al liti, el clor s'assembla al fluor i el ne\u00f3 s'assembla a l'heli. \u00e9s l'\u00fanic element que no es pot considerar convenientment com a membre d'un grup.\n\n\n=== blocs ===\nuna comparaci\u00f3 de les configuracions electr\u00f2niques dels elements amb la taula peri\u00f2dica revela que cada per\u00edode comen\u00e7a amb l'addici\u00f3 d'un electr\u00f3 en un nou nivell energ\u00e8tic, no ocupat pr\u00e8viament. aix\u00ed, l'hidrogen i els elements del grup 1 tenen una configuraci\u00f3 electr\u00f2nica \n  \n    \n      \n        \n          \n            ns\n            \n              1\n            \n          \n        \n      \n    \n    {\\displaystyle {\\ce {ns^1}}}\n  , en qu\u00e8 \n  \n    \n      \n        \n          n\n        \n      \n    \n    {\\displaystyle {\\ce {n}}}\n   \u00e9s el nombre qu\u00e0ntic principal del darrer nivell, o el m\u00e9s extern. aquest nivell normalment s'anomena nivell o capa de val\u00e8ncia perqu\u00e8 \u00e9s el que caracteritza qu\u00edmicament l'element. segons el tipus de configuraci\u00f3 electr\u00f2nica hom diferencia quatre grans blocs, s, p, d i f, els quals solen diferenciar-se amb colors diferents en algunes taules peri\u00f2diques.\n\n\n==== bloc s ====\nels elements dels grups 1 i 2 (a la figura 1a i 2a), l'hidrogen, els alcalins, alcalinoterris i l'heli, tenen configuracions \n  \n    \n      \n        \n          \n            ns\n            \n              1\n            \n          \n        \n      \n    \n    {\\displaystyle {\\ce {ns^1}}}\n   els dos primers i \n  \n    \n      \n        \n          \n            ns\n            \n              2\n            \n          \n        \n      \n    \n    {\\displaystyle {\\ce {ns^2}}}\n   els dos darrers, i s'anomenen elements del bloc s. est\u00e0 constitu\u00eft per un total de catorze elements. s\u00f3n elements qu\u00edmics els quals \u00e0toms tenen electrons que inicien l'ocupaci\u00f3 d'un nou nivell d'energia, la qual cosa fa que siguin f\u00e0cilment ionitzables i formin cations. \u00e9s excepcional la posici\u00f3 de l'heli situat a la dreta de la taula peri\u00f2dica per agrupar-lo amb la resta de gasos nobles amb els quals comparteix propietats. aix\u00f2 \u00e9s degut al fet que el nivell n = 1 no t\u00e9 orbitals p i l'heli completa el nivell.\n\n\n==== bloc p ====\nels grups del 13 al 18 (a la figura 3a a 8a) tenen configuracions de \n  \n    \n      \n        \n          \n            ns\n            \n              2\n            \n          \n          \n            np\n            \n              1\n            \n          \n        \n      \n    \n    {\\displaystyle {\\ce {ns^2np^1}}}\n   a \n  \n    \n      \n        \n          \n            ns\n            \n              2\n            \n          \n          \n            np\n            \n              6\n            \n          \n        \n      \n    \n    {\\displaystyle {\\ce {ns^2np^6}}}\n  , respectivament, i s'anomenen elements del bloc p. en total hi ha trenta-sis elements si es compten els artificials del per\u00edode 7. s\u00f3n elements qu\u00edmics amb \u00e0toms que completen els subnivells energ\u00e8tics s i p. \u00e9s un bloc on es produeix una transici\u00f3 del car\u00e0cter met\u00e0l\u00b7lic a no met\u00e0l\u00b7lic, de l'esquerra cap a la dreta, i m\u00e9s aviat els situats a la part superior que els de la part inferior. al mig queden elements amb propietats entre uns i els altres que s'anomenen metal\u00b7loides o semimetalls. s\u00f3n el bor (b), el silici (si), el germani (ge); l'ars\u00e8nic (as), l'antimoni (sb), el tel\u00b7luri (te) i el poloni (po), situats en una diagonal que baixa d'esquerra a dreta. els que tenen car\u00e0cter no met\u00e0l\u00b7lic s\u00f3n elements que poden acceptar electrons i formar anions. la configuraci\u00f3 del nivell de val\u00e8ncia \n  \n    \n      \n        \n          \n            ns\n            \n              2\n            \n          \n          \n            np\n            \n              6\n            \n          \n        \n      \n    \n    {\\displaystyle {\\ce {ns^2np^6}}}\n  correspon als gasos nobles i \u00e9s especialment estable, com es dedueix de les seves baixes reactivitats.\n\n\n==== bloc d ====\nels elements dels grups 3 al 12 (a la figura 3b a 8b i 1b i 2b) s'anomenen elements elements del bloc d. cada una de les s\u00e8ries horitzontals d'aquests elements correspon a l'ocupaci\u00f3 tardana del subnivell d del nivell (n-1) d'aquests \u00e0toms. com qualsevol subnivell d pot acollir 10 electrons, hi ha 10 elements per a cada nivell (4, 5 i 6) d'aquest bloc. tots tenen propietats t\u00edpiques dels metalls. els del per\u00edode 7 s\u00f3n tots artificials i es desintegren molt r\u00e0pidament. s'han sintetitzat pocs \u00e0toms i no \u00e9s possible mesurar cap propietat. els elements dels grups 3 a l'11, aix\u00f2 \u00e9s tot el bloc d excepte el grup 12, s'anomenen elements o metalls de transici\u00f3.\n\n\n==== bloc f ====\nfinalment, queda el bloc f, els dels elements de transici\u00f3 interna, constitu\u00eft pels lantanoides i actinoides que van ocupant els 14 orbitals f del nivell (n-2). cadascun dels dos grups t\u00e9 elements molt semblants, amb propietats que es diferencien molt poc. els situats despr\u00e9s de l'urani (u) s'anomenen elements transur\u00e0nics, i s\u00f3n tots artificials i inestables, excepte els primers (neptuni, plutoni i americi) tots els seus is\u00f2tops tenen vides mitjanes de molt curta durada.\n\n\n== propietats peri\u00f2diques ==\n\n\n=== propietats peri\u00f2diques at\u00f2miques ===\n\n\n==== radi at\u00f2mic ====\n\nel radi at\u00f2mic \u00e9s la dist\u00e0ncia entre el nucli de l'\u00e0tom i els electrons m\u00e9s externs.\n\nen un grup de la taula peri\u00f2dica, creix en augmentar el nombre at\u00f2mic \n  \n    \n      \n        z\n      \n    \n    {\\displaystyle z}\n  , perqu\u00e8 el darrers electrons, anomenats de val\u00e8ncia, estan cada vegada m\u00e9s allunyats del nucli. el primer factor que hom ha de considerar \u00e9s que en baixar dins d'un grup, els electrons ocupen cada vegada nivells d'energia m\u00e9s alts i, per tant, m\u00e9s allunyats del nucli, la qual cosa dona lloc a un augment del radi at\u00f2mic. en part, aquest augment es compensa amb l'increment de la c\u00e0rrega nuclear. els \u00e0toms que estan m\u00e9s avall tenen una c\u00e0rrega nuclear m\u00e9s elevada que els que estan per damunt i, segons la llei de coulomb, l'atracci\u00f3 a la qual estan sotmesos els electrons \u00e9s major, cosa que fa que s'aproximin al nucli disminuint el radi. per\u00f2 aquest segon factor es veu en part compensat per un tercer factor, l'efecte d'apantallament dels electrons interiors, els quals repel\u00b7leixen els electrons exteriors i redueixen l'efecte d'atracci\u00f3 del nucli. en conjunt, aquests tres factors donen que el radi at\u00f2mic augmenti considerablement en davallar dins d'un grup i els elements que estan situats a la part inferior de la taula peri\u00f2dica tinguin radis majors.\nen un per\u00edode, el radi at\u00f2mic disminueix en augmentar \n  \n    \n      \n        z\n      \n    \n    {\\displaystyle z}\n  . en aquest cas intervenen nom\u00e9s dos factors: el primer \u00e9s que els electrons m\u00e9s externs estan situats tots en el mateix nivell, la qual cosa fa que el radi no vari\u00ef. el segon factor \u00e9s l'augment de la c\u00e0rrega nuclear que es produeix en avan\u00e7ar dins d'un per\u00edode. aix\u00f2 produeix una contracci\u00f3 dels \u00e0toms i una disminuci\u00f3 del seu radi. els electrons interns produeixen apantallament, per\u00f2 per a tots els \u00e0toms \u00e9s el mateix, ja que els nivells ocupats sempre s\u00f3n els mateixos i no \u00e9s un factor determinant.\n\n\n==== volum at\u00f2mic ====\nel volum at\u00f2mic \u00e9s l'espai que ocupa un \u00e0tom.\n\nen un grup, augmenta en augmentar el nombre at\u00f2mic \n  \n    \n      \n        z\n      \n    \n    {\\displaystyle z}\n  . la causa, la trobam perqu\u00e8 dins d'un grup en baixar cada vegada hi ha ocupats nivells m\u00e9s alts d'energia que estan m\u00e9s allunyats del nucli. aix\u00f2 fa que els \u00e0toms tenguin un volum major. hi ha un factor que s'oposa a aquest augment i \u00e9s l'augment de c\u00e0rrega nuclear que fa que l'atracci\u00f3 electroest\u00e0tica sigui m\u00e9s elevada en baixar dins d'un grup. per\u00f2 part d'aquesta atracci\u00f3 es veu compensada per l'apantallament, la repulsi\u00f3 dels electrons m\u00e9s interns.\nen un per\u00edode passa el mateix que amb el radi, \u00e9s a dir, disminueix en augmentar \n  \n    \n      \n        z\n      \n    \n    {\\displaystyle z}\n  . la causa, la trobam perqu\u00e8 els electrons ocupen el mateix nivell energ\u00e8tic i en avan\u00e7ar en el per\u00edode la c\u00e0rrega nuclear augmenta. per aix\u00f2, l'atracci\u00f3 electroest\u00e0tica sobre els electrons augmenta i el volum es redueix.\n\n\n==== energia de ionitzaci\u00f3 ====\n\nl'energia de ionitzaci\u00f3 \u00e9s l'energia que cal subministrar a un \u00e0tom en el seu estat fonamental i gas\u00f3s per a arrancar-li un electr\u00f3, segons l'equaci\u00f3 \n  \n    \n      \n        x\n        \u2192\n        \n          x\n          \n            +\n          \n        \n        +\n        \n          e\n          \n            \u2212\n          \n        \n      \n    \n    {\\displaystyle x\\rightarrow x^{+}+e^{-}}\n  \npel primer electr\u00f3, s'anomena primera energia de ionitzaci\u00f3, pel segon, 2a energia de ionitzaci\u00f3 i aix\u00ed successivament.\n\nen un grup disminueix en augmentar el nombre at\u00f2mic \n  \n    \n      \n        z\n      \n    \n    {\\displaystyle z}\n  . a la figura adjunta, s'observa clarament amb els gasos nobles (els m\u00e0xims) o amb els alcalins (els m\u00ednims). la causa d'aquesta variaci\u00f3 \u00e9s que, si b\u00e9 en baixar dins d'un grup, la c\u00e0rrega nuclear \u00e9s major i, en principi, l'atracci\u00f3 electroest\u00e0tica tamb\u00e9 ho \u00e9s, la posici\u00f3 dels electrons de la darrera capa \u00e9s cada vegada m\u00e9s allunyada del nucli i aix\u00f2 fa que l'atracci\u00f3 electroest\u00e0tica, segons la llei de coulomb, sigui menor, ja que \u00e9s inversament proporcional a la dist\u00e0ncia entre c\u00e0rregues (protons del nucli-electr\u00f3 m\u00e9s extern). tamb\u00e9 s'ha de considerar la repulsi\u00f3 dels electrons interns, l'apantallament, que redueix l'atracci\u00f3 del nucli. amb tot aix\u00f2, les energies de ionitzaci\u00f3 disminueixen en baixar dins d'un grup, per tant els \u00e0toms que se situen a la part m\u00e9s baixa de la taula peri\u00f2dica s\u00f3n m\u00e9s f\u00e0cilment ionitzables.\nen un per\u00edode creix en augmentar \n  \n    \n      \n        z\n      \n    \n    {\\displaystyle z}\n  . quan s'avan\u00e7a dins d'un per\u00edode augmenta el nombre de protons i, per tant, la c\u00e0rrega nuclear, produint una atracci\u00f3 electroest\u00e0tica major sobre els electrons. contr\u00e0riament al que passa dins d'un grup, tots els electrons m\u00e9s externs en un per\u00edode ocupen la mateixa capa i, per aix\u00f2, se situen d'entrada a dist\u00e0ncies semblants del nucli i amb la major c\u00e0rrega nuclear s'aproximen m\u00e9s a aquest. aix\u00ed, els electrons m\u00e9s externs estan m\u00e9s propers al nucli, la qual cosa implica major atracci\u00f3 electroest\u00e0tica i, tamb\u00e9, la c\u00e0rrega nuclear \u00e9s major, per tant tamb\u00e9 major atracci\u00f3. en conseq\u00fc\u00e8ncia, les energies de ionitzaci\u00f3 augmenten considerablement dins d'un per\u00edode com s'observa a la figura. el darrer element del per\u00edode, el gas noble, \u00e9s el que t\u00e9 l'energia de ionitzaci\u00f3 major. despr\u00e9s hi ha una baixada en omplir-se un altre nivell energ\u00e8tic i allunyar-se el darrer electr\u00f3 del nucli.\n\n\n==== electroafinitat ====\nelectroafinitat o afinitat electr\u00f2nica \u00e9s l'energia que despr\u00e8n un \u00e0tom en el seu estat fonamental i gas\u00f3s quan guanya un electr\u00f3 i passa a ser un ani\u00f3. podem representar-ho per \n  \n    \n      \n        x\n        +\n        \n          e\n          \n            \u2212\n          \n        \n        \u2192\n        \n          x\n          \n            \u2212\n          \n        \n      \n    \n    {\\displaystyle x+e^{-}\\rightarrow x^{-}}\n  \n\nen un grup disminueix en augmentar el nombre at\u00f2mic \n  \n    \n      \n        z\n      \n    \n    {\\displaystyle z}\n  , ja que els nous electrons se situen en orbitals cada vegada m\u00e9s allunyats del nucli on l'atracci\u00f3 electroest\u00e0tica del nucli \u00e9s m\u00e9s feble per la llei de coulomb.\nen un per\u00edode creix en augmentar \n  \n    \n      \n        z\n      \n    \n    {\\displaystyle z}\n   perqu\u00e8 la c\u00e0rrega nuclear augmenta en avan\u00e7ar en un per\u00edode i els electrons se situen en el mateix nivell, per tant cada vegada m\u00e9s propers al nucli i m\u00e9s atrets.\n\n\n==== electronegativitat ====\n\nelectronegativitat \u00e9s la capacitat que t\u00e9 un \u00e0tom per a atreure els electrons de l'enlla\u00e7 covalent que forma amb un altre \u00e0tom, \u00e9s a dir, tend\u00e8ncia que presenta un \u00e0tom a compartir desigualment els electrons de l'orbital o els orbitals del seu enlla\u00e7. hom ha convingut d'acceptar com a valor de l'electronegativitat d'un element el valor que aquest agafa en combinar-se amb l'hidrogen. l'escala d'electronegativitats fou calculada per primera vegada per linus pauling a partir dels moments dipolars, electroafinitats i potencials de ionitzaci\u00f3, bo i donant com a valor patr\u00f3 4,0 per al fluor. l'electronegativitat \u00e9s emprada en f\u00f3rmules emp\u00edriques per a calcular el car\u00e0cter i\u00f2nic d'un enlla\u00e7 i tamb\u00e9 per a calcular de manera aproximada la longitud d'enlla\u00e7 a partir de la longitud dels radis covalents.\n\nen un grup disminueix en augmentar \n  \n    \n      \n        z\n      \n    \n    {\\displaystyle z}\n  , ja que si b\u00e9 augmenta la c\u00e0rrega nuclear tamb\u00e9 augmenten els nivells ocupats i els darrers electrons, els que formen els enlla\u00e7os estan m\u00e9s allunyats del nucli en davallar a la taula peri\u00f2dica.\nen un per\u00edode creix en augmentar \n  \n    \n      \n        z\n      \n    \n    {\\displaystyle z}\n  , ja que augmenta la c\u00e0rrega nuclear efectiva per l'augment del nombre de protons i els electrons se situen tots en el mateix nivell. els elements qu\u00edmics situats a la dreta de la taula peri\u00f2dica s\u00f3n els m\u00e9s electronegatius exceptuant-ne els gasos nobles.\n\n\n=== propietats peri\u00f2diques f\u00edsiques ===\nles propietats f\u00edsiques dels elements qu\u00edmics varien seguint la llei peri\u00f2dica. propietats com el punt de fusi\u00f3, el punt d'ebullici\u00f3, la conductivitat t\u00e8rmica, la calor espec\u00edfica, la conductivitat el\u00e8ctrica, la duresa i la densitat mostren variacions peri\u00f2diques amb el nombre at\u00f2mic. sovint la variaci\u00f3 no \u00e9s tan regular com la que es produeix amb les propietats peri\u00f2diques at\u00f2miques, perqu\u00e8 la relaci\u00f3 d'aquestes propietats f\u00edsiques i la configuraci\u00f3 electr\u00f2nica no \u00e9s directa.\ncom a exemples, es poden citar la densitat i els punts de fusi\u00f3. ambdues propietats es poden representar respecte al nombre at\u00f2mic, i s'hi observa una successi\u00f3 de m\u00e0xims i m\u00ednims. en el cas de la densitat, els m\u00ednims corresponen als metalls alcalins i augmenta en davallar dins del grup. en el cas dels punts de fusi\u00f3, els m\u00ednims corresponen als gasos nobles, i tamb\u00e9 augmenten els punts de fusi\u00f3 en davallar dins del grup.\n\n\n=== propietats peri\u00f2diques qu\u00edmiques ===\nles propietats peri\u00f2diques qu\u00edmiques s\u00f3n les que empr\u00e0 mendel\u00e9iev per a descobrir la llei peri\u00f2dica. a continuaci\u00f3 se'n detallen algunes:\n\n\n==== val\u00e8ncia ====\n\nla val\u00e8ncia dels elements \u00e9s una propietat peri\u00f2dica, ja que tots els elements d'un grup tenen la mateixa val\u00e8ncia.\n\nper exemple, tots els alcalins tenen val\u00e8ncia 1; tots els alcalinoterris tenen una val\u00e8ncia 2, tots els gasos nobles tenen val\u00e8ncia 0, tots els hal\u00f2gens tenen val\u00e8ncia 1, etc. aix\u00ed, els \u00f2xids, per exemple, dels elements del grup 14, tenen f\u00f3rmules iguals: co\u2082, sio\u2082, geo\u2082, etc.\ntamb\u00e9 s'observa una regularitat en un per\u00edode que es representa a la taula adjunta. si deixam a part els elements dels blocs d i f, i nom\u00e9s ens fixam en els dels blocs s i p (grups 1 i 2 i del 13 al 18), s'observa que la val\u00e8ncia s'incrementa en una unitat en passar d'un element a l'altre, fins a arribar a un m\u00e0xim, en l'element del grup 14, i despr\u00e9s es redueix d'unitat en unitat fins als gasos nobles (0). l'explicaci\u00f3 d'aquest fet \u00e9s molt simple: els elements del mateix grup de la taula peri\u00f2dica tenen el mateix nombre d'electrons en la seva capa de val\u00e8ncia.\n\n\n==== car\u00e0cter met\u00e0l\u00b7lic ====\n\nels metalls s\u00f3n materials generalment durs i tena\u00e7os, bons conductors de la calor i de l'electricitat, per b\u00e9 que aquesta conductivitat disminueix en augmentar la temperatura; mentre que els no-metalls poden ser a\u00efllants o semiconductors, a temperatures baixes s\u00f3n mals conductors de l'electricitat i la calor, per b\u00e9 que la conductivitat el\u00e8ctrica en aquests materials augmenta amb la temperatura. el car\u00e0cter met\u00e0l\u00b7lic disminueix a mesura que hom es despla\u00e7a d'esquerra a dreta en un per\u00edode. el car\u00e0cter dels primers grups, situats a l'esquerra, (alcalins i alcalinoterris) \u00e9s molt elevat i disminueix progressivament fins a arribar als hal\u00f2gens i als gasos nobles, t\u00edpicament no-metalls, ubicats a l'extrem dret de la taula peri\u00f2dica.dins del bloc p hi ha uns elements anomenats semimetalls, si b\u00e9 tenen un comportament b\u00e0sicament de no-metall, presenten fen\u00f2mens com el de la semiconductivitat i defineixen una zona interm\u00e8dia entre els metalls i els no-metalls. aquest elements s\u00f3n el bor del 2n per\u00edode, el silici el 3r per\u00edode, el germani i l'ars\u00e8nic del 4t per\u00edode, l'antimoni i el tel\u00b7luri del 5\u00e8, i l'\u00e0stat del 6\u00e8.els elements superpesants, a partir del meitneri, s\u00f3n elements artificials dels quals se sintetitzen uns pocs \u00e0toms amb una vida mitjana de mil\u00b7lisegons. per tant, no se\u2019n pot confirmar el car\u00e0cter met\u00e0l\u00b7lic.\n\n\n== hist\u00f2ria ==\n\n\n=== tr\u00edades de d\u00f6bereiner ===\nel 1817, el farmac\u00e8utic alemany johann w. d\u00f6bereiner observ\u00e0 que la massa at\u00f2mica de l'estronci era quasi igual al valor mitj\u00e0 de les masses at\u00f2miques del calci i del bari, elements qu\u00edmicament semblants en propietats f\u00edsiques i qu\u00edmiques a l'estronci:\n\n  \n    \n      \n        \n          a\n          \n            s\n            r\n          \n        \n        \u2248\n        \n          \n            \n              \n                a\n                \n                  c\n                  a\n                \n              \n              +\n              \n                a\n                \n                  b\n                  a\n                \n              \n            \n            2\n          \n        \n        =\n        \n          \n            \n              40\n              ,\n              1\n              +\n              137\n              ,\n              3\n            \n            2\n          \n        \n        =\n        88\n        ,\n        7\n      \n    \n    {\\displaystyle a_{sr}\\approx {\\frac {a_{ca}+a_{ba}}{2}}={\\frac {40,1+137,3}{2}}=88,7}\n  \nla densitat tamb\u00e9 era una propietat que complia aproximadament la mateixa regla. el 1829, mostr\u00e0 l'exist\u00e8ncia de m\u00e9s grups de tres elements, tr\u00edades, que formaven compostos de composici\u00f3 similar i amb propietats semblants: sofre, seleni i tel\u00b7luri; clor, brom i iode; liti, sodi i potassi. l'any 1850, els qu\u00edmics havien aconseguit identificar al voltant de 20 tr\u00edades, que indicaven entre els elements una certa regularitat.\n\n\n=== el caragol tel\u00b7l\u00faric ===\nel 1862, el franc\u00e8s alexander \u00e9mile b\u00e9guyer de chancourtois constru\u00ed el seu vis tellurique ('cargol tel\u00b7l\u00faric'), en la qual els elements estaven situats per ordre creixent de masses at\u00f2miques en una h\u00e8lix al voltant d'un cilindre vertical, de manera que els elements que quedaven els uns sota els altres tenien propietats semblants. aix\u00f2 ho aconsegu\u00ed fent que la difer\u00e8ncia de masses at\u00f2miques en cada volta fos de 16 unitats. descobr\u00ed la llei peri\u00f2dica per\u00f2 no aconsegu\u00ed publicar el gr\u00e0fic i quan ho aconsegu\u00ed no fou conegut pels qu\u00edmics.\n\n\n=== octaves de newlands ===\nel 1864, un qu\u00edmic angl\u00e8s, john a. r. newlands, descobr\u00ed que en ordenar els elements coneguts segons la seva massa at\u00f2mica, el vuit\u00e8 element tenia propietats similars al primer, el nov\u00e8 al segon i aix\u00ed successivament, cada vuit elements, les propietats es repetien. ho anomen\u00e0 llei de les octaves, recordant les notes musicals. tanmateix, no trob\u00e0 suport entre la comunitat cient\u00edfica.\n\n\n=== taula de mendel\u00e9iev ===\nel 1869, mendel\u00e9iev public\u00e0 el que es considera la primera taula peri\u00f2dica. orden\u00e0 els elements seguint la seva massa at\u00f2mica, per\u00f2 no fix\u00e0 el per\u00edode de repetici\u00f3 de propietats, sin\u00f3 que l'ampli\u00e0 a mesura que augmentava la massa at\u00f2mica. invert\u00ed l'ordre d'alguns elements perqu\u00e8 encaixessin les seves propietats amb les dels elements adjacents, consider\u00e0 que hi havia masses at\u00f2miques mal calculades i deix\u00e0 forats, indicant que corresponien a elements encara no descoberts.\nparal\u00b7lelament, el 1870, el qu\u00edmic alemany lothar meyer estudiava els elements de manera gr\u00e0fica, representant el volum de cada \u00e0tom en funci\u00f3 del seu pes, obtenint una gr\u00e0fica en ones cada vegada majors. fou el descobriment de la llei peri\u00f2dica, per\u00f2 va arribar un any massa tard.\n\n\n=== modificacions posteriors ===\nel descobriment dels gasos nobles, elements desconeguts per mendel\u00e9iev, oblig\u00e0 a cercar-los lloc en la taula peri\u00f2dica. aix\u00ed, william ramsay propos\u00e0 el 1897 la creaci\u00f3 d'un nou grup d'elements.\nel 1902, el qu\u00edmic txec bohuslav brauner public\u00e0 una taula peri\u00f2dica on separ\u00e0 de la resta d'elements als lantanoides, que els pos\u00e0 ocupant una \u00fanica casella amb onze elements.[28]el 1905 el qu\u00edmic su\u00eds alfred werner public\u00e0 una versi\u00f3 llarga de la taula peri\u00f2dica que separa els metalls de transici\u00f3 dels lantanoides. el 1928 el cient\u00edfic franc\u00e8s charles janet public\u00e0 una taula peri\u00f2dica llarga basant la seva organitzaci\u00f3 en la configuraci\u00f3 electr\u00f2nica dels \u00e0toms sorgida de la mec\u00e0nica qu\u00e0ntica. la seva transformaci\u00f3 fou la que don\u00e0 origen a la taula actual.\nl'any 1945, glenn seaborg demostr\u00e0 l'exist\u00e8ncia de la s\u00e8rie dels actinoides, molts dels quals, els transur\u00e0nids, sintetitz\u00e0 amb els seus col\u00b7laboradors durant la primera meitat del segle xx. segons seaborg, els actinoides havien de formar un grup com ho feien els lantanoides i per sota d'aquests, separats dels metalls de transici\u00f3 del bloc d amb els quals havien estat agrupats inicialment.l'any 2019 fou proclamat any internacional de la taula peri\u00f2dica dels elements qu\u00edmics per la unesco.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== altres formats ==\ndiferents cient\u00edfics han proposat altres formats de la taula peri\u00f2dica sense abandonar l'ordenaci\u00f3 per ordre creixent de nombre at\u00f2mic, algunes de les quals figuren a continuaci\u00f3. algunes permeten visualitzar millor la llei peri\u00f2dica d'algunes propietats, per\u00f2 nom\u00e9s s\u00f3n emprades per una minoria de cient\u00edfics. la taula peri\u00f2dica d'\u00fas generalitzat \u00e9s la que s'ha descrit en aquest article i \u00e9s l'oficial de la iupac.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== en altres camps ==\n\n\n=== motiu art\u00edstic ===\ndiferents artistes pl\u00e0stics han emprat la taula peri\u00f2dica com a motiu per a les seves obres. alguns d'ells s\u00f3n l'estatunidenc blair bradshaw que ha realitzat diferents obres a partir de la taula peri\u00f2dica o dels elements aix\u00ed com s'hi representen: periodic table (black) (2009), 3 hydrogens (2011), the city loved him so (2010), periodic table (tower) (2014) i periodic table (2016), entre altres; erich f\u00fcllgrabe, keith wilson a l'escultura periodic table (2004); rebecca kamen en el seu projecte divining nature: an elemental garden (2009); sonya rapoport en el collage objects on my dresser, phase 10: periodic table of the elements (1983); simon patterson en les obres 24 hours 16 hours (1995), untitled 24 hours i d'altres; o david clark.\n\n\n=== m\u00f3n comercial ===\nla taula peri\u00f2dica s'empra en el m\u00f3n comercial com a motiu de decoraci\u00f3 en molts d'objectes: p\u00f2sters, camisetes, corbates, tasses, vitralls, autobusos, etc. i els s\u00edmbols dels elements s\u00f3n emprats per jugar amb ells i construir-hi paraules, les quals s'empren per estampar-les en camisetes, tasses, etc.\nper altra banda l'estructura de la taula peri\u00f2dica ha servit de font d'inspiraci\u00f3 per a molts d'autors que han ordenat de forma semblant altres temes creant s\u00edmbols seguint el mateix estil que l'emprat per simbolitzar els elements qu\u00edmics. en el camp de la literatura s'han dissenyat taules peri\u00f2diques sobre caracter\u00edstiques de la narrativa, narradors actuals estatunidencs, escriptors m\u00e9s destacats de tots els temps, de les saga de harry potter, de joc de trons, de la terra mitjana, star wars, etc. en el camp del disseny gr\u00e0fic tamb\u00e9 s'ha utilitzat l'estructura de la taula peri\u00f2dica per classificar-hi 100 dels tipus de lletra m\u00e9s usats. en el camp dels esport s'han dissenyat taules semblants a la peri\u00f2dica per recollir els millors jugadors de futbol americ\u00e0, guanyadors de grans premis de f\u00f3rmula 1\u2026 a cinematografia s'han dissenyat taules peri\u00f2diques amb les millors pel\u00b7l\u00edcules de ci\u00e8ncia-ficci\u00f3, etc.\n\n\n=== la taula peri\u00f2dica m\u00e9s petita ===\nel 2010, la universitat de nottingham reb\u00e9 un r\u00e8cord mundial guinness per crear la taula peri\u00f2dica m\u00e9s petita del m\u00f3n. gravada sobre un cabell del qu\u00edmic martyn poliakoff, mesurava nom\u00e9s 90 \u00b5m per 46 \u00b5m. el 2019 investigadors de la mateixa universitat bateren el seu propi r\u00e8cord, utilitzant litografia de feixos d'electrons. la taula es present\u00e0 en un xip de silici juntament amb retrats min\u00fasculs de dmitri mendel\u00e9iev i iuri oganessian, l'\u00fanica persona viva el 2019 que t\u00e9 un element qu\u00edmic amb el seu nom (oganess\u00f3). cada retrat \u00e9s d'uns 30 \u03bcm per 30 \u03bcm, i la taula peri\u00f2dica de nom\u00e9s 14 \u00b5m per 7 \u00b5m, menys d'una quarantena de l'\u00e0rea del registre anterior. richard cousins la cre\u00e0 fent servir un feix d'electrons d'alta energia de pocs nan\u00f2metres de di\u00e0metre per fer una resist\u00e8ncia a una pel\u00b7l\u00edcula de pol\u00edmer. el patr\u00f3 3d fet a la resist\u00e8ncia fou transferit al silici mitjan\u00e7ant gravat d'ions i es diposita una capa fina d'or sobre el xip mitjan\u00e7ant l'evaporaci\u00f3 t\u00e8rmica. l'or nom\u00e9s s'adhereix a l'\u00e0rea definida pel feix d'electrons i la resta s'alimenta simplement en un dissolvent que deixa el patr\u00f3 desitjat.\n\n\n== refer\u00e8ncies ==\n\n\n== bibliografia ==\nagafoshin, n.p.; beltr\u00e1n, j. ley peri\u00f3dica y sistema peri\u00f3dico de los elementos de mendeleiev.  revert\u00e9, 1977. isbn 8429170219. bravo, l.a.. tabla peri\u00f3dica en espiral y propiedades zonales.  revert\u00e9, 1978. isbn 8429170618. cooper, d.g.. la tabla peri\u00f3dica.  revert\u00e9, 1976. isbn 842917138x. emsley, j. nature's building blocks: an a-z guide to the elements.  oxford university press us, 2001. isbn 0198503415. hofmann, s. on beyond uranium: journey to the end of the periodic table.  taylor & francis, 2002. isbn 0415284953. mendel\u00e9iev, d.i.. la regularitat peri\u00f2dica dels elements qu\u00edmics.  institut d'estudis catalans, 2008. isbn 978-84-7283-962-5. mendel\u00e9iev, d.i.. la relaci\u00f3 entre les propietats dels elements i llur pes at\u00f2mic.  institut d'estudis catalans, 2005. isbn 8472837971. polo, r. mendeleiev.  nivola, 2008. isbn 9788496566934. scerri, e.r.. the periodic table: its story and its significance.  oxford university press us, 2007. isbn 0195305736. strathern, p. el sue\u00f1o de mendel\u00e9iev. de la alquimia a la qu\u00edmica.  siglo xxi de espa\u00f1a editores, 2000. isbn 8432310468. \n\n\n== enlla\u00e7os externs ==\ntaula peri\u00f2dica: taula peri\u00f2dica interactiva\nwebelements: informaci\u00f3 de tots els elements de la taula peri\u00f2dica (en angl\u00e8s)\nllista dels elements i traducci\u00f3 a diverses lleng\u00fces\nperiodic table formulations: p\u00e0gina web en qu\u00e8 hi ha una relaci\u00f3 exhaustiva de diferents formats de la taula peri\u00f2dica (angl\u00e8s)\ntaula peri\u00f2dica\ntaula peri\u00f2dica dels elements segons la seva abund\u00e0ncia natural relativa arxivat 2016-03-03 a wayback machine."