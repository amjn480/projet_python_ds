"xviii mi\u0119dzynarodowy konkurs pianistyczny im. fryderyka chopina (r\u00f3wnie\u017c xviii konkurs chopinowski) \u2013 18. edycja mi\u0119dzynarodowego konkursu pianistycznego im. fryderyka chopina, kt\u00f3ra odby\u0142a si\u0119 w dniach 2\u201323 pa\u017adziernika 2021 w warszawie. organizatorem konkursu by\u0142 narodowy instytut fryderyka chopina. wcze\u015bniej w dniach 12\u201323 lipca 2021 odby\u0142y si\u0119 eliminacje.\ndo udzia\u0142u w konkursie zakwalifikowano 87 pianist\u00f3w z 18 pa\u0144stw (w tym siedemnastu kolejny ju\u017c raz) \u2013 dziewi\u0119ciu z pomini\u0119ciem eliminacji (jako laureat\u00f3w presti\u017cowych konkurs\u00f3w pianistycznych w latach ubieg\u0142ych) i 78 po przeprowadzonych eliminacjach. przes\u0142uchania konkursowe zosta\u0142y podzielone na trzy etapy, kt\u00f3re odby\u0142y si\u0119 w dniach: 3\u20137 pa\u017adziernika, 9\u201312 pa\u017adziernika oraz 14\u201316 pa\u017adziernika. koncerty fina\u0142owe zaplanowano od 18 do 20 pa\u017adziernika. konkurs wygra\u0142 kanadyjczyk bruce liu. w dniach 21\u201323 pa\u017adziernika odby\u0142y si\u0119 trzy koncerty laureat\u00f3w.\nbud\u017cet konkursu wyni\u00f3s\u0142 oko\u0142o 20 mln z\u0142, a g\u0142\u00f3wnymi jego mecenasami opr\u00f3cz ministerstwa kultury, dziedzictwa narodowego i sportu by\u0142y totalizator sportowy i pkn orlen, natomiast wsp\u00f3\u0142organizatorami: telewizja polska, polskie radio program ii oraz miasto sto\u0142eczne warszawa.\n\n\n== eliminacje ==\nna podstawie regulaminu og\u0142oszonego przez organizatora konkursu, mog\u0142a w nim wzi\u0105\u0107 udzia\u0142 osoba urodzona w latach 1990\u20132004. zg\u0142oszenie do konkursu wraz z wymaganymi dokumentami (m.in. nagraniem dvd utwor\u00f3w przewidzianych do wykonania przez pianist\u0119 w i etapie) nale\u017ca\u0142o nades\u0142a\u0107 do narodowego instytutu fryderyka chopina, do 1 grudnia 2019. 5 grudnia organizatorzy podali, \u017ce ch\u0119\u0107 udzia\u0142u w konkursie zg\u0142osi\u0142a rekordowa w historii liczba ponad 500 pianist\u00f3w z 53 kraj\u00f3w (m.in. z chin \u2013 ponad 100, japonii \u2013 ponad 90 i polski \u2013 ponad 60). po przejrzeniu i ocenie przes\u0142anych materia\u0142\u00f3w powo\u0142ana komisja kwalifikacyjna wy\u0142oni\u0142a z 502 zg\u0142oszonych os\u00f3b list\u0119 164 pianist\u00f3w z 32 kraj\u00f3w, kt\u00f3rzy zostali dopuszczeni do przes\u0142ucha\u0144 eliminacyjnych, w tym najliczniej z: chin i japonii \u2013 po 31, polski \u2013 18 i korei po\u0142udniowej \u2013 16. informacj\u0119 o liczbie dopuszczonych do przes\u0142ucha\u0144 eliminacyjnych poda\u0142 9 marca 2020 na specjalnej konferencji prasowej dyrektor narodowego instytutu fryderyka chopina, a zarazem dyrektor konkursu dr artur szklener. pocz\u0105tkowo eliminacje \u2013 zgodnie z podanym wcze\u015bniej harmonogramem \u2013 mia\u0142y odby\u0107 si\u0119 w dniach 17\u201328 kwietnia 2020 w sali kameralnej filharmonii narodowej w warszawie, ale z powodu panuj\u0105cej pandemii covid-19 by\u0142y one wielokrotnie przek\u0142adane. 18 stycznia 2021 organizatorzy podali now\u0105 dat\u0119 eliminacji, kt\u00f3re wyznaczono w terminie 12\u201323 lipca.\nostatecznie w eliminacjach wzi\u0119\u0142o udzia\u0142 151 pianist\u00f3w z 29 kraj\u00f3w. wieczorem ostatniego dnia przes\u0142ucha\u0144 eliminacyjnych (23 lipca), po zapoznaniu si\u0119 z ocenami powo\u0142anego na eliminacje jury og\u0142oszono list\u0119 78 pianist\u00f3w z 18 kraj\u00f3w, kt\u00f3rzy uczestnicz\u0105c w nich zakwalifikowali si\u0119 do pa\u017adziernikowego konkursu g\u0142\u00f3wnego. tradycj\u0105 poprzednich edycji, do konkursu g\u0142\u00f3wnego (bez konieczno\u015bci wyst\u0119pu w eliminacjach) zostali dopuszczeni zwyci\u0119zcy lub laureaci niekt\u00f3rych, presti\u017cowych konkurs\u00f3w pianistycznych. bezpo\u015brednio do pa\u017adziernikowych przes\u0142ucha\u0144 (konkursu g\u0142\u00f3wnego) \u2013 na podstawie regulaminu \u2013 po przes\u0142aniu zg\u0142oszenia zakwalifikowano ostatecznie nast\u0119puj\u0105cych dziewi\u0119ciu laureat\u00f3w: sun yutong (chiny), tomoharu ushida (japonia), piotr alexewicz, adam ka\u0142du\u0144ski, szymon nehring, kamil pacholec i piotr ryszard pawlak (polska) oraz avery gagliano i evren ozel (stany zjednoczone).\n\nprogram eliminacji obejmowa\u0142 wy\u0142\u0105cznie utwory fryderyka chopina, grane z pami\u0119ci, do kt\u00f3rych mog\u0142y wej\u015b\u0107 odpowiednio: etiudy, mazurki, nokturny, ballady, fantazje lub barkarole. ka\u017cdy z pianist\u00f3w wykona\u0142 6 utwor\u00f3w (w tym obowi\u0105zkowo dwie etiudy i dwa mazurki). \n\nw eliminacjach piani\u015bci najch\u0119tniej wybierali ballad\u0119 f-moll op. 52, bowiem zagra\u0142o j\u0105 45 pianist\u00f3w, etiud\u0119 f-dur op. 10 nr 8 (40 pianist\u00f3w) i etiud\u0119 a-moll op. 25 nr 11 (34 pianist\u00f3w), a mazurka h-dur op. 41 nr 2 wybra\u0142 tylko jeden pianista (francuz marcel tadokoro).\n\n\n== konkurs ==\n\n\n=== kalendarium ===\n\n\n=== uczestnicy ===\n\n\n=== repertuar ===\nzgodnie z tradycj\u0105, w konkursie wykonywane by\u0142y z pami\u0119ci wy\u0142\u0105cznie utwory fryderyka chopina. regulamin stanowi\u0142, \u017ce uczestnicy b\u0119d\u0105 mieli do wyboru okre\u015blone utwory chopina spo\u015br\u00f3d dost\u0119pnych grup. niedopuszczalne by\u0142o wykonywanie tych samych utwor\u00f3w na r\u00f3\u017cnych etapach.\n\n\n==== wybierane utwory ====\nw i etapie piani\u015bci najch\u0119tniej wybierali etiud\u0119 gis-moll op. 25 nr 6 i ballad\u0119 f-moll op. 52, bowiem zagra\u0142o je 18 pianist\u00f3w oraz etiud\u0119 c-dur op. 10 nr 1 i nokturn h-dur op. 62 nr 1 (17 pianist\u00f3w). nikt natomiast nie zdecydowa\u0142 si\u0119 w tym etapie na wyb\u00f3r nokturnu g-dur op. 37 nr 2.\nw ii etapie piani\u015bci najch\u0119tniej wybierali andante spianato i poloneza es-dur op. 22, bowiem zagra\u0142o je 18 pianist\u00f3w, walca f-dur op. 34 nr 3 (16 pianist\u00f3w) oraz barkarol\u0119 fis-dur op. 60 i poloneza as-dur op. 53 (15 pianist\u00f3w), a scherzo e-dur op. 54 zagra\u0142 tylko jeden pianista (korea\u0144czyk choi hyoun-lok) jak r\u00f3wnie\u017c polonezy z op. 26 (w\u0142och federico gad crema). z utwor\u00f3w dodatkowych uzupe\u0142niaj\u0105cych program repertuarowy tego etapu piani\u015bci najch\u0119tniej wybierali rondo \u00e0 la mazur f-dur op. 5 (5 pianist\u00f3w) oraz walca a-moll op. 34 nr 2 i nokturn c-moll op. 48 nr 1 (3 pianist\u00f3w). zr\u00f3\u017cnicowana by\u0142a liczba utwor\u00f3w wykonywanych w tym etapie przez pianist\u00f3w od minimum 3 (alberto ferro (w\u0142ochy) i hsieh wei-ting (chi\u0144skie tajpej)) do maksimum 8 (rosjanin niko\u0142aj choziainow).\nw iii etapie piani\u015bci najch\u0119tniej wybierali sonat\u0119 h-moll op. 58, bowiem zagra\u0142o j\u0105 12 pianist\u00f3w, sonat\u0119 b-moll op. 35 (8 pianist\u00f3w) oraz mazurki op. 24 i mazurki op. 56 (5 pianist\u00f3w), a mazurki op. 41 zagra\u0142a tylko jedna pianistka (w\u0142oszka leonora armellini) oraz mazurki op. 50 (hiszpan mart\u00edn garc\u00eda garc\u00eda). z utwor\u00f3w dodatkowych uzupe\u0142niaj\u0105cych program repertuarowy tego etapu piani\u015bci najch\u0119tniej wybierali fantazj\u0119 f-moll op. 49 i poloneza-fantazj\u0119 as-dur op. 61 (3 pianist\u00f3w). zr\u00f3\u017cnicowana by\u0142a liczba utwor\u00f3w wykonywanych w tym etapie przez pianist\u00f3w od minimum 5 do maksimum 28 (polak piotr alexewicz i japonka aimi kobayashi).\nw finale dziewi\u0119ciu pianist\u00f3w zdecydowa\u0142o si\u0119 na wykonanie koncertu fortepianowego e-moll op. 11, a troje koncertu fortepianowego f-moll op. 21.\nw konkursie g\u0142\u00f3wnym piani\u015bci najch\u0119tniej wybierali: ballad\u0119 f-moll op. 52 (26 pianist\u00f3w), barkarol\u0119 fis-dur op. 60 (24 pianist\u00f3w) oraz nokturn c-moll op. 48 nr 1 i fantazj\u0119 f-moll op. 49 (20 pianist\u00f3w). z repertuarowego wykazu utwor\u00f3w nikt z pianist\u00f3w nie zdecydowa\u0142 si\u0119 w konkursie g\u0142\u00f3wnym na zagranie nokturnu g-dur op. 37 nr 2.\n\n\n=== fortepiany konkursowe ===\npiani\u015bci uczestnicz\u0105cy w xviii konkursie chopinowskim mogli wybra\u0107 fortepian, na kt\u00f3rym b\u0119d\u0105 gra\u0107 podczas konkursu, spo\u015br\u00f3d pi\u0119ciu instrument\u00f3w nast\u0119puj\u0105cych marek: fazioli o \u2116 2782230, kawai o \u2116 2718001, yamaha o \u2116 6524400 oraz steinway (dwa instrumenty o \u2116 612300 i \u2116 611479). instrumenty wybierano w sali koncertowej filharmonii narodowej, ka\u017cdy uczestnik mia\u0142 do dyspozycji 15 minut na zapoznanie si\u0119 z fortepianami oraz podj\u0119cie decyzji, a w dniu rozpocz\u0119cia i etapu podano ich wybory do wiadomo\u015bci. fortepian steinway wybra\u0142y 64 osoby (w tym 43 osoby o \u2116 611479 i 21 os\u00f3b o \u2116 612300), yamaha \u2013 9, fazioli \u2013 8, a kawai \u2013 6 os\u00f3b.\n\n\n=== jury ===\nnarodowy instytut fryderyka chopina do konkursowego przebiegu przes\u0142ucha\u0144 oraz podzia\u0142u nagr\u00f3d powo\u0142a\u0142 na wniosek dyrektora konkursu mi\u0119dzynarodowe jury, w nast\u0119puj\u0105cym sk\u0142adzie:\n\n\n==== system oceny wyst\u0119pu pianist\u00f3w ====\njurorzy oceniali wyst\u0119p pianisty na podstawie dw\u00f3ch kryteri\u00f3w podanych w regulaminie jury konkursu:\n\n\n==== oceny juror\u00f3w ====\nka\u017cdy juror w konkursie m\u00f3g\u0142 wyda\u0107 maksymalnie 166 ocen (w tym 87 w etapie i, 44 w etapie ii, 23  w etapie iii i 12 w finale)  i 154 deklaracji promocji, cho\u0107 zdarzy\u0142y si\u0119 wypadki mniejszej liczby ocen i deklaracji z powodu nieobecno\u015bci b\u0105d\u017a nieoceniania \u2013 z przyczyn regulaminowych \u2013 swojego studenta, a ponadto nie podano danych ocen fina\u0142owych. najbardziej trafnym w deklaracjach promocji okaza\u0142 si\u0119 wojciech \u015bwita\u0142a, wydaj\u0105c 27 deklaracji nietrafionych (promuj\u0105c pianist\u00f3w, kt\u00f3rzy odpadli czy te\u017c nie promuj\u0105c pianist\u00f3w, kt\u00f3rzy przeszli dalej) \u2013 co oznacza 81,6% trafnych deklaracji i piotr paleczny (oceniaj\u0105cy po raz \u00f3smy w gronie juror\u00f3w konkursu chopinowskiego), wydaj\u0105c 27 deklaracji nietrafionych \u2013 co oznacza 80,9% trafnych deklaracji. natomiast ma\u0142o trafnym jurorem w deklaracjach promocji okaza\u0142 si\u0119 krzysztof jab\u0142o\u0144ski, wydaj\u0105c a\u017c 45 deklaracji nietrafionych \u2013 co oznacza 65,6% trafnych deklaracji. najbardziej precyzyjnymi jurorami w ocenach pianist\u00f3w okazali si\u0119: piotr paleczny, kt\u00f3rego oceny korygowano tylko 3 razy \u2013 co oznacza 97,9% trafnych ocen i dmitrij aleksiejew, kt\u00f3rego oceny korygowano 4 razy \u2013 co oznacza 97,3% trafnych ocen. natomiast ma\u0142o precyzyjnym jurorem w ocenach pianist\u00f3w okaza\u0142 si\u0119 debiutuj\u0105cy z gronie juror\u00f3w konkursu chopinowskiego arthur moreira lima, kt\u00f3rego oceny korygowano a\u017c 39 razy \u2013 co oznacza 74,7% trafnych ocen. \n\n\n=== przebieg konkursu ===\n\n\n==== koncert inauguracyjny ====\nkonkurs rozpocz\u0105\u0142 si\u0119 2 pa\u017adziernika 2021 nadzwyczajnym koncertem inauguracyjnym w warszawskiej filharmonii narodowej. wyst\u0105pili laureaci najwy\u017cszych nagr\u00f3d poprzednich edycji konkursu chopinowskiego: julianna awdiejewa, philippe giusiano, kevin kenner, \u0111\u1eb7ng th\u00e1i s\u01a1n i cho seong-jin, a ponadto kontrabasista krzysztof firlus, kwartety smyczkowe belcea quartet i simply quartet oraz orkiestra filharmonii narodowej pod batut\u0105 andrzeja boreyki, kt\u00f3rzy wykonali: kwintet fortepianowy es-dur op. 44 \u2013 roberta schumana, koncert na 4 fortepiany a-moll \u2013 johanna sebastiana bacha i iii koncert fortepianowy c-moll op. 37 \u2013 ludwiga van beethovena.\n\n\n==== i etap ====\n3 pa\u017adziernika 2021 rozpocz\u0105\u0142 si\u0119 i etap konkursu. piani\u015bci wyst\u0119powali w kolejno\u015bci ustalonej na podstawie losowania liter alfabetu (30 wrze\u015bnia o godz. 13:00 wylosowano liter\u0119 \u201em\u201d). jako pierwsza w i etapie wyst\u0105pi\u0142a chinka mao xuanyi. uczestnicy przez pi\u0119\u0107 kolejnych dni wyst\u0119powali kolejno w dw\u00f3ch sesjach: porannej (rozpoczynaj\u0105cej si\u0119 o godzinie 10:00) i wieczornej (rozpoczynaj\u0105cej si\u0119 o godzinie 17:00). ka\u017cdy z pianist\u00f3w wykona\u0142 cztery utwory w czasie ok. 20\u201325 minut.\njurorzy oceniali wyst\u0119p ka\u017cdego pianisty w tym etapie na podstawie dw\u00f3ch kryteri\u00f3w: subiektywnej deklaracji dopuszczenia go do ii etapu (tak albo nie) oraz wed\u0142ug skali punktowej (przyznaj\u0105c mu od 1 do 25 punkt\u00f3w). 7 pa\u017adziernika 2021 oko\u0142o godz. 21:30 chi\u0144czyk wang chao zako\u0144czy\u0142 przes\u0142uchania i etapu, po czym jury przyst\u0105pi\u0142o do analizy wynik\u00f3w oraz decyzji o dopuszczeniu pianist\u00f3w do ii etapu.\nju\u017c po zako\u0144czeniu konkursu, 4 listopada 2021 organizatorzy podali punktacj\u0119 wszystkich etap\u00f3w (bez fina\u0142u). punktacja po i etapie by\u0142a nast\u0119puj\u0105ca: \n\n\n==== ii etap ====\nna podstawie przepis\u00f3w regulaminu jury konkursu do ii etapu zosta\u0142o dopuszczonych 45 pianist\u00f3w (w tym 8 polak\u00f3w) maj\u0105cych najwy\u017cszy procentowy wska\u017anik subiektywnej deklaracji dopuszczenia ich do ii etapu.\ndopuszczeni zostali nast\u0119puj\u0105cy piani\u015bci (list\u0119 og\u0142oszono w sali lustrzanej filharmonii ok. godz. 23:30, w dniu zako\u0144czenia przes\u0142ucha\u0144 i etapu, w porz\u0105dku alfabetycznym bez podania punktacji):\n\n9 pa\u017adziernika, po dniu przerwy 44 pianist\u00f3w (polak marcin wieczorek z przyczyn zdrowotnych zrezygnowa\u0142 z wyst\u0119pu) przyst\u0105pi\u0142o do przes\u0142ucha\u0144 ii etapu konkursu. zgodnie z wynikami losowania obowi\u0105zuj\u0105cego r\u00f3wnie\u017c i w ii etapie pierwszym pianist\u0105, kt\u00f3ry pojawi\u0142 si\u0119 na scenie by\u0142 rosjanin arsenij mun. piani\u015bci w dw\u00f3ch sesjach: porannej (10:00) i wieczornej (17:00) wyst\u0119powali przez cztery dni, wykonuj\u0105c utwory w czasie ok. 30\u201340 minut, w tym obowi\u0105zkowo jeden z walc\u00f3w i jeden z polonez\u00f3w. zasady kwalifikacji do iii etapu by\u0142y niemal identyczne jak w etapie i, przy czym zgodnie z punktem xvii regulaminu jury konkursu jurorzy brali pod uwag\u0119 wyst\u0119p pianisty w i etapie podczas jego ko\u0144cowej oceny po ii etapie, maj\u0105c na uwadze dwa kryteria oceny (podstawow\u0105 deklaracyjno-dopuszczeniow\u0105: tak albo nie oraz pomocnicz\u0105 punktow\u0105: w skali 1\u201325). 12 pa\u017adziernika oko\u0142o godziny 20:15 wyst\u0119pem kanadyjczyka bruce\u2019a liu zako\u0144czy\u0142 si\u0119 etap ii, a jury niezw\u0142ocznie przyst\u0105pi\u0142o do obrad w celu ustalenia listy os\u00f3b dopuszczonych do iii etapu.\nklasyfikacja po ii etapie by\u0142a nast\u0119puj\u0105ca:\n\n\n==== iii etap ====\npo analizie kart z \u0142\u0105cznymi ocenami pianist\u00f3w po ii etapie, do iii etapu jury konkursu dopu\u015bci\u0142o 23 pianist\u00f3w (w tym 6 polak\u00f3w). list\u0119 og\u0142osi\u0142 dyrektor konkursu oko\u0142o godz. 21:50 w dniu zako\u0144czenia ii etapu: \n\n14 pa\u017adziernika 23 pianist\u00f3w przyst\u0105pi\u0142o do konkursowych przes\u0142ucha\u0144 ostatniego etapu przed fina\u0142em. z uwagi na wyeliminowanie pianist\u00f3w na liter\u0119 \u201em\u201d, iii etap rozpocz\u0105\u0142 pianista polski szymon nehring. piani\u015bci w dw\u00f3ch sesjach (porannej i wieczornej) wyst\u0119powali kolejno przez trzy dni w czasie oko\u0142o 50\u201360 minut, wykonuj\u0105c m.in. wybrany cykl mazurk\u00f3w. zasady dopuszczenia do fina\u0142u by\u0142y analogiczne jak w poprzednich etapach (dwa kryteria oceny), przy uwzgl\u0119dnieniu w punktacji \u0142\u0105cznego wyst\u0119pu ka\u017cdego pianisty na wszystkich etapach. 16 pa\u017adziernika oko\u0142o godz. 20:20 przes\u0142uchania iii etapu zako\u0144czy\u0142 tak samo jak w etapie poprzednim kanadyjczyk bruce liu.\nklasyfikacja po iii etapie by\u0142a nast\u0119puj\u0105ca:\n\n\n==== fina\u0142 ====\ndecyzj\u0105 jury og\u0142oszon\u0105 16 pa\u017adziernika ok. godz. 23:00 do fina\u0142u zakwalifikowano 12 pianist\u00f3w (w tym 2 polak\u00f3w):\n\nprzes\u0142uchania fina\u0142owe z orkiestr\u0105 symfoniczn\u0105 filharmonii narodowej pod batut\u0105 andrzeja boreyki, trwaj\u0105ce trzy dni rozpocz\u0105\u0142 18 pa\u017adziernika polak kamil pacholec. drugi z polak\u00f3w w finale jakub kuszlik wyst\u0105pi\u0142 20 pa\u017adziernika, a kanadyjczyk bruce liu zako\u0144czy\u0142 przes\u0142uchania konkursowe. ka\u017cdy pianista by\u0142 oceniany przez jurora w skali punktowej (10\u20131). po obradach, dyskusji i g\u0142osowaniach jury, w nocy 21 pa\u017adziernika, oko\u0142o godz. 2:05 og\u0142oszono ko\u0144cowe wyniki konkursu. w dyskusji juror\u00f3w zwracano uwag\u0119 na fina\u0142owy rozk\u0142ad arytmetycznych \u015brednich ocen i trudno\u015bci w przyj\u0119ciu werdyktu na tej podstawie i niewielkich r\u00f3\u017cnic tych \u015brednich arytmetycznych poszczeg\u00f3lnych pianist\u00f3w. podj\u0119to szereg pr\u00f3b przyj\u0119cia ostatecznego werdyktu, jednak \u017cadna z nich nie zyska\u0142a wymaganego poparcia \u2154 g\u0142os\u00f3w juror\u00f3w. w tej sytuacji podj\u0119to w trybie g\u0142osowania decyzj\u0119 o post\u0119powaniu w przewidzianym w pkt. xx regulaminu jury konkursu w celu ustalania kolejnych nagr\u00f3d poprzez odr\u0119bne g\u0142osowania pisemne. t\u0105 drog\u0105 zosta\u0142 ustalony ostateczny werdykt juror\u00f3w. organizatorzy podj\u0119li decyzj\u0119 o nieujawianiu arytmetycznych \u015brednich ocen wyst\u0119p\u00f3w fina\u0142owych pianist\u00f3w.\n\n\n==== koncerty laureat\u00f3w ====\n21 pa\u017adziernika 2021 o godz. 19:00 w teatrze wielkim w warszawie odby\u0142a si\u0119 gala i i koncert laureat\u00f3w, podczas kt\u00f3rej zosta\u0142y wr\u0119czone pianistom medale, nagrody g\u0142\u00f3wne i specjalne oraz wyr\u00f3\u017cnienia, a nast\u0119pnie w ii cz\u0119\u015bci z recitalami wyst\u0105pili laureaci nagr\u00f3d 6 \u2013 , a zako\u0144czy\u0142 gal\u0119 wyst\u0119p zwyci\u0119zcy kanadyjczyka bruce\u2019a liu, kt\u00f3ry wykona\u0142 koncert fortepianowy e-moll op. 11 z udzia\u0142em orkiestry symfonicznej filharmonii narodowej pod batut\u0105 andrzeja boreyki. w gali wzi\u0105\u0142 udzia\u0142 prezydent rp andrzej duda, wr\u0119czaj\u0105c m.in. z\u0142oty medal zwyci\u0119zcy konkursu. kolejny ii koncert laureat\u00f3w odby\u0142 si\u0119 22 pa\u017adziernika w sali koncertowej filharmonii narodowej, na kt\u00f3rym zosta\u0142y wr\u0119czone nagrody pozaregulaminowe. 23 pa\u017adziernika odby\u0142 si\u0119 trzeci i ostatni koncert laureat\u00f3w xviii konkursu chopinowskiego.\n\n\n==== inne wydarzenia ====\n17 pa\u017adziernika 2021 w 172. rocznic\u0119 \u015bmierci fryderyka chopina odby\u0142y si\u0119 zwi\u0105zane z tym uroczysto\u015bci i nadzwyczajny koncert oratoryjny z utworem requiem \u2013 wolfganga amadeusa mozarta w bazylice \u015bw. krzy\u017ca w warszawie o godz. 21:00, w kt\u00f3rym wyst\u0105pili nast\u0119puj\u0105cy arty\u015bci: simona \u0161aturov\u00e1 (sopran), sara mingardo (alt), maximilian schmitt (tenor), jan martin\u00edk (bas) oraz czeski ch\u00f3r collegium vocale 1704 i orkiestra collegium 1704 pod batut\u0105 vacl\u00e1va luksa.\n2 pa\u017adziernika 2021 z okazji xviii mi\u0119dzynarodowego konkursu pianistycznego im. fryderyka chopina, poczta polska wprowadzi\u0142a do obiegu okoliczno\u015bciow\u0105 kartk\u0119 pocztow\u0105 w nak\u0142adzie 8000 sztuk projektu andrzeja gosika.\n\n\n=== nagrody i wyr\u00f3\u017cnienia ===\nzdobywcy trzech pierwszych miejsc zostali uhonorowani medalami wykonanymi wg projektu prof. hanny jelonek. wszyscy finali\u015bci otrzymali stosownie do zaj\u0119tego miejsca b\u0105d\u017a wyr\u00f3\u017cnienia odpowiedni\u0105 nagrod\u0119 finansow\u0105. przewidziano r\u00f3wnie\u017c nagrody specjalne, nagrody pozaregulaminowe oraz zaproszenia na cykl koncert\u00f3w w ramach \u015bwiatowego tourn\u00e9e. zgodnie z regulaminem nagrodzeni zobowi\u0105zani byli do udzia\u0142u w ko\u0144cz\u0105cych konkurs, koncertach laureat\u00f3w. poza tym wszyscy uczestnicy ii i iii etapu, kt\u00f3rzy nie zostali finalistami otrzymali okoliczno\u015bciowe dyplomy.\n\nzwyci\u0119zca kanadyjczyk bruce liu wykona\u0142 podczas konkursu nast\u0119puj\u0105ce utwory:\n\n\n== media ==\nkonkurs by\u0142 przekazywany i transmitowany przez telewizj\u0119, radio oraz internet.\n\ntelewizja: tvp\nradio: polskie radio program ii\ninternet: aplikacja mobilna na systemy operacyjne ios i android (chopin competition), aplikacja na stronie konkursu (https://chopin2020.pl \u2013 smart tv), kana\u0142 youtube.ponadto po raz pierwszy w historii odby\u0142a si\u0119 transmisja w technologii 4k oraz technologii rzeczywisto\u015bci wirtualnej (vr). transmisja ta by\u0142a realizowana ze sceny, z perspektywy obejmuj\u0105cej pianist\u0119 oraz widowni\u0119. mieszka\u0144cy o\u015bmiu miast: nowego jorku, londynu, pary\u017ca, budapesztu, moskwy, jerozolimy, seulu i tokio mogli ogl\u0105da\u0107 konkurs r\u00f3wnie\u017c w specjalnie zaaran\u017cowanych przestrzeniach tzw. strefach s\u0142uchacza.\n\n\n== uwagi ==\n\n\n== przypisy ==\n\n\n== bibliografia ==\nxviii mi\u0119dzynarodowy konkurs pianistyczny im. fryderyka chopina. regulamin. (pdf), [w:] xviii konkurs chopinowski [online], media.chopin2020.pl [zarchiwizowane z adresu 2022-09-24] .\nxviii mi\u0119dzynarodowy konkurs pianistyczny im. fryderyka chopina. regulamin jury eliminacji. (pdf), [w:] xviii konkurs chopinowski [online], media.chopin2020.pl [zarchiwizowane z adresu 2021-10-28] .\nxviii mi\u0119dzynarodowy konkurs pianistyczny im. fryderyka chopina. regulamin jury konkursu. (pdf), [w:] xviii konkurs chopinowski [online], media.chopin2020.pl [zarchiwizowane z adresu 2022-09-24] .\nsylwia zabiegli\u0144ska (zesp\u00f3\u0142 redakcyjny: piotr wojciechowski, marcin w\u0105sowski, kamila st\u0119pie\u0144-kutera; t\u0142umaczenia i superrewizja biogram\u00f3w john comber, jonathan baines): xviii mi\u0119dzynarodowy konkurs pianistyczny im. fryderyka chopina: eliminacje, 12-23 lipca 2021 warszawa. wyd. 1. warszawa: narodowy instytut fryderyka chopina, 2021. isbn 978-83-64823-96-1. oclc 1296503629. (pol. \u2022 ang.).brak strony w ksi\u0105\u017cce\nsylwia zabiegli\u0144ska (zesp\u00f3\u0142 redakcyjny: piotr wojciechowski, kamila st\u0119pie\u0144-kutera, marcin w\u0105sowski, agnieszka k\u0142opocka; t\u0142umaczenia i korekta john comber): xviii mi\u0119dzynarodowy konkurs pianistyczny im. fryderyka chopina: konkurs, 2-23 pa\u017adziernika 2021 warszawa. wyd. 1. warszawa: narodowy instytut fryderyka chopina, 2021. isbn 978-83-962160-1-4. oclc 1296502709. (pol. \u2022 ang.).brak strony w ksi\u0105\u017cce\n\n\n== linki zewn\u0119trzne ==\nxviii konkurs chopinowski (relacja telewizyjna), vod.tvp.pl [dost\u0119p 2021-10-07] .\nkonkurs chopinowski na antenie polskiego radia, [w:] polskie radio [online], polskieradio.pl [dost\u0119p 2021-11-08] ."