"orlen sp\u00f3\u0142ka akcyjna (do 3 lipca 2023 polski koncern naftowy orlen sp\u00f3\u0142ka akcyjna) \u2013 polski koncern wielobran\u017cowy, operuj\u0105cy na rynkach biopaliw, gazownictwa (poszukiwania i wydobycie, logistyka i dystrybucja oraz sprzeda\u017c hurtowa i detaliczna gazu ziemnego), energii elektrycznej i cieplnej, petrochemii, prasowym, produkcji nawoz\u00f3w sztucznych, poszukiwa\u0144, wydobycia i przerobu ropy naftowej oraz sprzeda\u017cy detalicznej. w grupie kapita\u0142owej w 2022 roku zatrudnionych by\u0142o oko\u0142o 65 tysi\u0119cy pracownik\u00f3w. w roku 2022 w zakresie przychod\u00f3w koncern sytuowa\u0142 si\u0119 na 155. pozycji na \u015bwiecie. w 2022 roku nast\u0105pi\u0142o znacz\u0105ce zwi\u0119kszenie skali dzia\u0142alno\u015bci koncernu w wyniku przej\u0119cia przez po\u0142\u0105czenie ze sp\u00f3\u0142kami grupa lotos oraz polskie g\u00f3rnictwo naftowe i gazownictwo. zrealizowane przej\u0119cia wpisuj\u0105 si\u0119 w strategiczn\u0105 polityk\u0119 koncernu, d\u0105\u017c\u0105cego do budowy du\u017cej, zdywersyfikowanej w zakresie \u017ar\u00f3de\u0142 przychod\u00f3w organizacji, rozwijaj\u0105cej w szczeg\u00f3lno\u015bci niskoemisyjne i zeroemisyjne \u017ar\u00f3d\u0142a energii elektrycznej, podobnie jak inne du\u017ce podmioty europejskie i globalne, operuj\u0105ce pierwotnie g\u0142\u00f3wnie na rynku oil&gas. sp\u00f3\u0142ka deklaruje osi\u0105gni\u0119cie neutralno\u015bci emisyjnej do 2050 roku.\nkoncern posiada cztery rafinerie ropy naftowej: w p\u0142ocku, w litv\u00ednovie i kralupach nad vltavou na terenie czech oraz w mo\u017cejkach na litwie. zak\u0142ady produkcyjne w p\u0142ocku i litv\u00ednovie s\u0105 zintegrowane z kompleksami petrochemicznymi, w kt\u00f3rych z wsad\u00f3w pochodz\u0105cych z produkcji rafineryjnej m.in. w procesie krakingu parowego produkowane s\u0105 produkty petrochemiczne, takie jak etylen i propylen (jak r\u00f3wnie\u017c powsta\u0142e w wyniku w procesie polimeryzacji polietylen i polipropylen), zwi\u0105zki aromatyczne (benzen, toluen, paraksylen, ortoksylen), czy aceton, fenol, pta i polichlorek winylu (pcw). od 2022 sp\u00f3\u0142ka posiada tak\u017ce 70% udzia\u0142\u00f3w w zarz\u0105dzaj\u0105cej rafineri\u0105 ropy naftowej w gda\u0144sku sp\u00f3\u0142ce joint venture z aramco overseas company b.v. \u0142\u0105czne moce przerobowe rafinerii w 2020 roku wynios\u0142y 35,2 mln ton ropy naftowej rocznie (16,3 mln t w polsce, 8,7 mln t w czechach i 10,2 mln t na litwie). w ramach sp\u00f3\u0142ki orlen po\u0142udnie realizowana jest dzia\u0142alno\u015b\u0107 produkcyjna m.in. w zakresie biopaliw i r\u00f3\u017cnych chemikali\u00f3w w zak\u0142adach produkcyjnych w jedliczu i trzebini, w kt\u00f3rych na niewielk\u0105 skal\u0119 realizowany jest tak\u017ce przer\u00f3b ropy naftowej (poni\u017cej 0,3 mln ton surowca rocznie). w 2021 roku sp\u00f3\u0142ka posiada\u0142a ponad 2900 stacji paliw w polsce, niemczech, czechach i s\u0142owacji, a w ramach grupy kapita\u0142owej 3,3 gw zainstalowanej mocy elektrycznej i 6,2 gw zainstalowanej mocy cieplnej.\nsp\u00f3\u0142ka jest notowana na gie\u0142dzie papier\u00f3w warto\u015bciowych w warszawie. w pa\u017adzierniku 2017 roku akcje sp\u00f3\u0142ki osi\u0105gn\u0119\u0142y dotychczasow\u0105 maksymaln\u0105 warto\u015b\u0107 128 z\u0142otych za sztuk\u0119. w 2021 roku sp\u00f3\u0142ka osi\u0105gn\u0119\u0142a rekordowy zysk netto w wysoko\u015bci 11,2 mld z\u0142, natomiast w roku 2022 agencja ratingowa moody\u2019s investors service przyzna\u0142a koncernowi najwy\u017csz\u0105 dotychczasow\u0105 ocen\u0119 ratingu na poziomie a3 z perspektyw\u0105 stabiln\u0105.\n\n\n== historia ==\nw lipcu 1944 r. utworzona zosta\u0142a instytucja, kt\u00f3rej zadaniem by\u0142o zabezpieczenie infrastruktury naftowej zniszczonej w wyniku d\u0142ugotrwa\u0142ych dzia\u0142a\u0144 wojennych oraz okupacyjnych i rozpocz\u0119cie dzia\u0142alno\u015bci dystrybucyjnej. w pa\u017adzierniku tego samego roku utworzono organizacj\u0119 kt\u00f3rej nadano nazw\u0119 polski monopol naftowy, po czym jeszcze tego samego miesi\u0105ca zosta\u0142a ona zmieniona na pa\u0144stwowe biuro sprzeda\u017cy produkt\u00f3w naftowych. 3 grudnia 1945 roku utworzone zosta\u0142o przedsi\u0119biorstwo pod nazw\u0105 \u201ecentrala produkt\u00f3w przemys\u0142owych\u201d i od tamtej pory przedsi\u0119biorstwo funkcjonowa\u0142o pod t\u0105 nazw\u0105. w roku 1945 nazw\u0119 zmieniono na centralny zarz\u0105d obrotu produktami naftowymi \u201ecpn\u201d. w roku 1958 przedsi\u0119biorstwo powr\u00f3ci\u0142o do wcze\u015bniejszej firmy, kt\u00f3r\u0105 po\u0142\u0105czono ze skr\u00f3tem \u201ecpn\u201d \u2013 centrala produkt\u00f3w naftowych \u201ecpn\u201d, a w grudniu 1995 roku zosta\u0142o przekszta\u0142cone w jednoosobow\u0105 sp\u00f3\u0142k\u0119 skarbu pa\u0144stwa.\n1 lipca 1993 roku przedsi\u0119biorstwo mazowieckie zak\u0142ady rafineryjne i petrochemiczne przekszta\u0142cono w sp\u00f3\u0142k\u0119 akcyjn\u0105 petrochemia p\u0142ock s.a.w maju 1998 r. rada ministr\u00f3w podj\u0119\u0142a decyzj\u0119 o utworzeniu koncernu naftowego. mia\u0142 on powsta\u0107 w wyniku po\u0142\u0105czenia centrali produkt\u00f3w naftowych cpn sa oraz petrochemii p\u0142ock sa. dzia\u0142ania dotycz\u0105ce utworzenia nowego podmiotu zosta\u0142y sformalizowane 7 wrze\u015bnia 1999, kiedy to przyj\u0105\u0142 nazw\u0119 polski koncern naftowy sa. 3 kwietnia 2000 nadzwyczajne walne zgromadzenie akcjonariuszy podj\u0119\u0142o decyzj\u0119 o nadaniu sp\u00f3\u0142ce nazwy handlowej orlen.\nz pocz\u0105tkiem 2018 roku podpisano list intencyjny rozpoczynaj\u0105cy proces wch\u0142oni\u0119cia grupy lotos przez pkn orlen.\nw styczniu 2019 orlen poinformowa\u0142, \u017ce wchodzi na rynek s\u0142owacki i otwiera stacje paliw pod mark\u0105 benzina.\n14 lipca 2020 roku sp\u00f3\u0142ka pkn orlen sa i skarb pa\u0144stwa reprezentowany przez ministerstwo aktyw\u00f3w pa\u0144stwowych podpisa\u0142y list intencyjny w sprawie przej\u0119cia przez pkn orlen grupy polskie g\u00f3rnictwo naftowe i gazownictwo (pgnig).\n3 listopada 2020 sp\u00f3\u0142ka poinformowa\u0142a, \u017ce zgodnie z podpisan\u0105 w czerwcu umow\u0105 do ko\u0144ca 2020 roku pkn orlen ma sta\u0107 si\u0119 wi\u0119kszo\u015bciowym akcjonariuszem ruchu, z pakietem 65 proc. udzia\u0142\u00f3w. celem inwestycji jest wzmocnienie segmentu detalicznego grupy orlen.\n7 grudnia 2020 pkn orlen og\u0142osi\u0142 podpisanie umowy przedwst\u0119pnej na nabycie ca\u0142o\u015bci akcji sp\u00f3\u0142ki polska press, b\u0119d\u0105cej m.in. wydawc\u0105 20 dziennik\u00f3w regionalnych i serwis\u00f3w internetowych od niemieckiego holdingu verlagsgruppe passau. 5 lutego 2021 nieostateczn\u0105 zgod\u0119 na transakcj\u0119 wyda\u0142 urz\u0105d ochrony konkurencji i konsumenta (uokik), jednak decyzj\u0105 sokik z dnia 8 kwietnia 2021 r. przej\u0119cie grupy polska press zosta\u0142o wstrzymane. pomimo tego 1 marca 2021 dosz\u0142o do podpisania umowy kupna sp\u00f3\u0142ki polska press pomi\u0119dzy verlagsgruppe passau i pkn orlen s.a. 15 wrze\u015bnia 2021 roku przej\u0119cie polska press zosta\u0142o wpisane do krs.\nw marcu 2021 roku pkn orlen wykupi\u0142 100 proc. udzia\u0142\u00f3w sp\u00f3\u0142ki transportowej otp, jednego z najwi\u0119kszych przewo\u017anik\u00f3w paliw w polsce.\n16 marca 2022 roku pkn orlen uzyska\u0142 warunkow\u0105 zgod\u0119 urz\u0119du ochrony konkurencji i konsumenta (uokik) na fuzj\u0119 z polskim g\u00f3rnictwem naftowym i gazownictwem (pgnig). warunkiem uokik-u jest oddanie przez pgnig kontroli nad sp\u00f3\u0142k\u0105 gas storage poland niezale\u017cnemu inwestorowi w ci\u0105gu 12 miesi\u0119cy od po\u0142\u0105czenia ze sp\u00f3\u0142k\u0105 pkn orlenem. 26 wrze\u015bnia 2022 roku rada ministr\u00f3w wyda\u0142a zgod\u0119 na po\u0142\u0105czenie pgnig i pkn orlen sa. 10 pa\u017adziernika 2022 roku walne nadzwyczajne zgromadzenie akcjonariuszy sp\u00f3\u0142ki pgnig sa zdecydowa\u0142o o fuzji pkn orlen z pgnig. 2 listopada 2022 roku nast\u0105pi\u0142o przej\u0119cie pgnig przez pkn orlen i po\u0142\u0105czenie obu sp\u00f3\u0142ek.\n19 lipca 2022 rada ministr\u00f3w wyda\u0142a zgod\u0119 na po\u0142\u0105czenie grupy lotos i pkn orlen. 1 sierpnia 2022 pkn orlen sfinalizowa\u0142 formalne przej\u0119cie grupy lotos.\nz dniem 3 lipca 2023 sp\u00f3\u0142ka zacz\u0119\u0142a funkcjonowa\u0107 jako orlen, usuwaj\u0105c z nazwy fraz\u0119 \u201epolski koncern naftowy\u201d.\n\n\n== rozw\u00f3j elektroenergetyki ==\nw latach 2011\u20132018 pkn orlen zwi\u0119kszy\u0142 istotnie potencja\u0142 produkcji energii elektrycznej przez budow\u0119 dw\u00f3ch elektrociep\u0142owni gazowo-parowych zlokalizowanych w p\u0142ocku oraz we w\u0142oc\u0142awku. bloki te zwi\u0119kszy\u0142y mocy wytw\u00f3rcze koncernu do 1,5 gwe. blok gazowo-parowy we w\u0142oc\u0142awku ma moc 463 mwe. ca\u0142kowity koszt inwestycji szacowany jest na oko\u0142o 1,4 mld z\u0142. wykonawc\u0105 projektu by\u0142o konsorcjum general electric i snc lavalin. moc nowego bloku w p\u0142ocku to 596 mwe. g\u0142\u00f3wnym wykonawc\u0105 przedsi\u0119wzi\u0119cia jest konsorcjum firm grupy siemens. koszt inwestycji to oko\u0142o 1,65 mld z\u0142.\nod 2020 roku pkn orlen posiada wi\u0119kszo\u015bciowy pakiet udzia\u0142\u00f3w w sp\u00f3\u0142ce energa (90,92% w 2022 roku) i d\u0105\u017cy do wykupu pozosta\u0142ych inwestor\u00f3w mniejszo\u015bciowych w akcjonariacie. energa realizuje od 2022 roku projekty budowy elektrociep\u0142owni gazowo-parowych w grudzi\u0105dzu (563 mwe) i ostro\u0142\u0119ce (745 mwe). budowa bloku ccgt w ostro\u0142\u0119ce rozpocz\u0119\u0142a si\u0119 w marcu 2022, a szacunkowy koszt inwestycji wynosi 2,5 mld z\u0142. z kolei prace nad budow\u0105 bloku ccgt w grudzi\u0105dzu zainicjowano w czerwcu 2022 (szacunkowy koszt inwestycji wynosi 2 mld z\u0142). analizowana jest tak\u017ce budowa elektrociep\u0142owni gazowo-parowej w gda\u0144sku (ok. 450 mwe), jednak w trzecim kwartale 2022 pkn orlen i energa nie podj\u0119\u0142y ostatecznej decyzji w sprawie realizacji projektu, kt\u00f3ra uzale\u017cniona jest od podpisania umowy o \u015bwiadczenie us\u0142ug w ramach rynku mocy.\nprzej\u0119cie przez po\u0142\u0105czenie pkn orlen i pgnig przewidywane w czwartym kwartale 2022 oznacza, \u017ce w sk\u0142ad grupy kapita\u0142owej wejdzie tak\u017ce sp\u00f3\u0142ka pgnig termika, dysponuj\u0105ca aktywami wytw\u00f3rczymi o 1,0 gwe mocy zainstalowanej. sp\u00f3\u0142ka planuje budow\u0119 morskich elektrowni wiatrowych, w tym pierwszej w joint venture z kanadyjsk\u0105 sp\u00f3\u0142k\u0105 northland power w ramach projektu baltic power, a w przysz\u0142o\u015bci tak\u017ce ma\u0142ych i mikro reaktor\u00f3w j\u0105drowych (smr, mmr).\n\n\n== surowce i produkty proces\u00f3w ==\npozyskiwane surowce odnawialne to woda, powietrze, estry oraz bioetanol, za\u015b nieodnawialne to ropa naftowa, gaz ziemny oraz surowce pochodz\u0105ce z grupy tzw. chemikali\u00f3w pomocniczych.\nprodukty powstaj\u0105ce w procesie rafinacji to:\n\nprodukty paliwowe: benzyny, oleje nap\u0119dowe lekkie i ci\u0119\u017ckie, oleje opa\u0142owe, paliwa lotnicze\nprodukty rafineryjne: benzyny lekkie, \u015brednie i ci\u0119\u017ckie\nprodukty petrochemiczne: etylen, propylen, paraksylen, kwas tereftalowy, fenol, aceton, benzen, butadien, tlenek etylenu i glikole\npoliolefiny: polietylen, polipropylen, polichlorek winylu, nawozy i inne (woski, siarka, gips) oraz asfalty, bazy olejowe i nawozy.w 2015 r. ze sprzeda\u017cy olej\u00f3w nap\u0119dowych koncern uzyska\u0142 przychody w wysoko\u015bci 37 093 mln z\u0142, a ze sprzeda\u017cy benzyn 21 674 mln z\u0142. te paliwa okaza\u0142y si\u0119 by\u0107 najbardziej dochodowe. dane dotycz\u0105ce przychod\u00f3w z poszczeg\u00f3lnych typ\u00f3w paliw zestawiono w tabeli.\n\n\n== segmenty dzia\u0142alno\u015bci ==\n\n\n=== downstream ===\nw tym segmencie koncern prowadzi dzia\u0142alno\u015b\u0107 zwi\u0105zan\u0105 z rafinacj\u0105 i przerobem surowc\u00f3w oraz ze wszystkimi kwestiami towarzysz\u0105cymi wydobyciu. podzielony jest na produkcj\u0119, sprzeda\u017c, energetyk\u0119, logistyk\u0119, \u017ar\u00f3d\u0142a zaopatrzenia.\n\n\n==== produkcja ====\nsp\u00f3\u0142ka posiada rafinerie w polsce, czechach oraz na litwie. w 2020 roku zdolno\u015bci w zakresie przerobu ropy naftowej wynios\u0142y 35,2 mln ton surowca rocznie (p\u0142ock \u2013 16,3 mln ton, ma\u017eeikiai \u2013 10,2 mln ton, litvinov \u2013 5,4 mln ton, kralupy nad vltavou \u2013 3,3 mln ton).\nod 2022 roku orlen posiada tak\u017ce 70% udzia\u0142\u00f3w w sp\u00f3\u0142ce rafineria gda\u0144ska, dawniej lotos asfalt (joint venture z aramco overseas company b.v.), zarz\u0105dzaj\u0105cej rafineri\u0105 w gda\u0144sku o zdolno\u015bci do przerobu 10,5 mln ton ropy naftowej rocznie, b\u0119d\u0105c\u0105 wcze\u015bniej w\u0142asno\u015bci\u0105 grupy lotos, przej\u0119tej przez orlen w wyniku po\u0142\u0105czenia obu sp\u00f3\u0142ek.\n\n\n===== rafineria w p\u0142ocku =====\nzak\u0142ad produkcyjny orlen w p\u0142ocku o mocach przerobowych 16,3 mln t/rok jest jednym z najwi\u0119kszych i najnowocze\u015bniejszych zak\u0142ad\u00f3w wydobywaj\u0105cych surowce petrochemiczne na terenie europy \u015brodkowo-wschodniej. obiekt sklasyfikowany zosta\u0142 jako super-site. proces produkcyjny przebiega z wykorzystaniem instalacji olefin, o mocach wytw\u00f3rczych oko\u0142o 700 tys. ton etylenu i oko\u0142o 380 tys. ton propylenu. modernizacja obiektu rozpocz\u0119\u0142a si\u0119 w 2002 r. i jej wykonawc\u0105 by\u0142a firma abb lummus. koszt modernizacji wyni\u00f3s\u0142 245 mln euro.\n\n\n===== rafinerie w trzebini oraz jedliczu =====\nrafinerie w trzebini oraz jedliczu, zlokalizowane na po\u0142udniu polski w 2015 r. zosta\u0142y po\u0142\u0105czone i funkcjonuj\u0105 jako orlen po\u0142udnie. g\u0142\u00f3wnym obszarem dzia\u0142ania rafinerii s\u0105 us\u0142ugi zwi\u0105zane z magazynowaniem i dystrybucj\u0105 paliw, produkcj\u0105 biokomponent\u00f3w, baz olejowych, olej\u00f3w opa\u0142owych, a tak\u017ce regeneracj\u0105 olej\u00f3w przepracowanych.\n\n\n===== sprzeda\u017c =====\nw dzia\u0142 sprzeda\u017cy wchodzi hurt rafineryjny i hurt petrochemiczny. rynki polski, litewski oraz czeski s\u0105 rynkami macierzystymi. w 2015 r. hurtowa sprzeda\u017c produkt\u00f3w rafineryjnych prowadzona by\u0142a, wy\u0142\u0105czaj\u0105c tereny polski, z pa\u0144stwami: czechy, niemcy, s\u0142owacja, w\u0119gry, litwa, \u0142otwa, estonia, finlandia i ukraina oraz drog\u0105 morsk\u0105 do terminali prze\u0142adunkowych europy zachodniej. w 2015 r. udzia\u0142y rynkowe utrzyma\u0142y si\u0119 na poziomie 59,5% dzi\u0119ki sprzeda\u017cy benzyny i oleju nap\u0119dowego przez grup\u0119 orlen na rynku polskim. sw\u00f3j sukces na rynku sprzeda\u017cy zawdzi\u0119cza te\u017c bogatemu portfolio produkt\u00f3w rafineryjnych, m.in. benzyny, oleju nap\u0119dowego, paliwa lotniczego, olej\u00f3w opa\u0142owych lekkich i ci\u0119\u017ckich oraz szerokiej gamy produkt\u00f3w i p\u00f3\u0142produkt\u00f3w pozapaliwowych.\n\n\n==== logistyka ====\norlen wykorzystuje sie\u0107 uzupe\u0142niaj\u0105cych si\u0119 element\u00f3w infrastruktury: terminali paliw, l\u0105dowych i morskich baz prze\u0142adunkowych, sieci ruroci\u0105g\u00f3w surowcowych. w roku 2015 logistyka produkt\u00f3w w grupie orlen by\u0142a realizowana za pomoc\u0105 ruroci\u0105g\u00f3w, transportem kolejowym oraz cysternami samochodowymi. w 2015 r. \u0142\u0105czna d\u0142ugo\u015b\u0107 wykorzystywanych sieci wynios\u0142a 3753 km, z czego d\u0142ugo\u015b\u0107 sieci w polsce wynios\u0142a 1880 km, w czechach 1774 km, za\u015b na litwie 91 km. \u0142\u0105czna d\u0142ugo\u015b\u0107 wykorzystywanych ruroci\u0105g\u00f3w surowcowych wynios\u0142a 1695 km, za\u015b ruroci\u0105g\u00f3w produkcyjnych 2058 km. w polsce niemal 53% \u015brodk\u00f3w transportu stanowi\u0105 ruroci\u0105gi, 26% transportu odbywa si\u0119 drog\u0105 kolejow\u0105, za\u015b 21% cysternami.\nkoncern ma obecnie dost\u0119p do dw\u00f3ch terminali w gda\u0144sku i butyndze.\nterminal naftowy pern w gda\u0144sku\nprace przy budowie terminalu naftowego rozpocz\u0119\u0142y si\u0119 21 lutego 2014 roku. warto\u015b\u0107 inwestycji to oko\u0142o 412 mln z\u0142, pojemno\u015b\u0107 magazynowa obiektu 375 tys. m\u00b3. i etap budowy: budowa sze\u015bciu zbiornik\u00f3w na rop\u0119 naftow\u0105 o pojemno\u015bci 62,5 tys. m\u00b3 ka\u017cdy (\u0142\u0105cznie 375 tys. m\u00b3), wraz z infrastruktur\u0105 niezb\u0119dn\u0105 do ich obs\u0142ugi. realizacja pozwoli na prze\u0142adunek, magazynowanie i inne us\u0142ugi zwi\u0105zane z rop\u0105 naftow\u0105.\nii etap budowy: budowa zbiornik\u00f3w o pojemno\u015bci 325 tys. m\u00b3, kt\u00f3re b\u0119d\u0105 s\u0142u\u017cy\u0142y do magazynowania produkt\u00f3w ropopochodnych, chemikali\u00f3w, paliwa lotniczego jet oraz biokomponent\u00f3w dodawanych do paliw.\nterminal naftowy spm buoy w butyndze (litwa)\nterminal w butyndze oddany zosta\u0142 do u\u017cytku w 1999 roku i jest po\u0142\u0105czony z rafineri\u0105 w mo\u017cejkach ruroci\u0105giem o d\u0142ugo\u015bci 91,5 km.\nrocznie obiekt pozwala na przyj\u0119cie do 12 mln ton ropy.\n\n\n===== bazy paliw =====\norlen bezpo\u015brednio i po\u015brednio jest w\u0142a\u015bcicielem podziemnego magazynu ropy i paliw \u201eg\u00f3ra\u201d oraz nast\u0119puj\u0105cych terminali paliw:\n\nboles\u0142awiec (woj. dolno\u015bl\u0105skie), planowany do zbycia wobec warunk\u00f3w ke w zakresie przej\u0119cia grupy lotos\ngda\u0144sk (woj. pomorskie), planowany do zbycia wobec warunk\u00f3w ke w zakresie przej\u0119cia grupy lotos\ngutkowo (woj. warmi\u0144sko-mazurskie), planowany do zbycia wobec warunk\u00f3w ke w zakresie przej\u0119cia grupy lotos\nlublin (woj. lubelskie)\nma\u0142aszewicze (woj. lubelskie)\nmo\u015bciska (woj. mazowieckie)\nnowa s\u00f3l (woj. lubuskie)\nolszanica [krak\u00f3w] (woj. ma\u0142opolskie)\nostr\u00f3w wielkopolski (woj. wielkopolskie)\np\u0142ock (woj. mazowieckie)\nsok\u00f3\u0142ka (woj. podlaskie)\nszczecin (woj. zachodniopomorskie), planowany do zbycia wobec warunk\u00f3w ke w zakresie przej\u0119cia grupy lotos\n\u015bwinouj\u015bcie (woj. zachodniopomorskie)\ntrzebinia (woj. ma\u0142opolskie)\nwide\u0142ka (woj. podkarpackie)\nwroc\u0142aw (woj. dolno\u015bl\u0105skie)\n\u017curawica (woj. podkarpackie)w ramach systemu logistycznego orlen w 2021 roku wykorzystywane by\u0142y tak\u017ce wybrane bazy paliw nale\u017c\u0105ce do innych podmiot\u00f3w: pern (boron\u00f3w, d\u0119bog\u00f3rze, emilian\u00f3w, koluszki, nowa wie\u015b wielka, rejowiec), grupy lotos (gda\u0144sk) oraz tanquid (radzionk\u00f3w).\nnabywc\u0105 terminali paliw zbywanych w ramach warunk\u00f3w ke w zakresie przej\u0119cia grupy lotos b\u0119dzie sp\u00f3\u0142ka unimot, kt\u00f3ra b\u0119dzie tak\u017ce nabywc\u0105 zbywanych terminali paliw grupy lotos z wy\u0142\u0105czeniem terminala paliw w gda\u0144sku (czechowice-dziedzice, jas\u0142o, piotrk\u00f3w trybunalski, pozna\u0144, rypin). tym samym orlen po przekszta\u0142ceniach nadal b\u0119dzie dysponowa\u0107 terminalem paliw w lokalizacji gda\u0144sk.\n\n\n=== \u017ar\u00f3d\u0142a zaopatrzenia ===\n\n\n==== ropa naftowa ====\ndostawy surowca realizowane s\u0105 g\u0142\u00f3wnie ruroci\u0105giem \u201eprzyja\u017a\u0144\u201d z rosji oraz drog\u0105 morsk\u0105 ruroci\u0105giem pomorskim. grupa orlen lietuva jest zaopatrywana w surowiec przez terminal w butyndze. w grupie unipetrol g\u0142\u00f3wne kierunki zaopatrzenia w surowiec stanowi\u0105 po\u0142udniowy odcinek ruroci\u0105gu \u201eprzyja\u017a\u0144\u201d dla rafinerii w litv\u00ednovie oraz ruroci\u0105gi tal i ikl dla rafinerii w kralupach. rafineria w litv\u00ednovie jest te\u017c zaopatrywana przez ruroci\u0105gi tal i ikl.\norlen zapewnia rop\u0119 naftow\u0105 do rafinerii w p\u0142ocku oraz trzech rafinerii z grupy orlen zlokalizowanych odpowiednio w litv\u00ednovie i kralupach w czechach oraz w mo\u017cejkach na litwie. zakupy gazu ziemnego opieraj\u0105 si\u0119 na d\u0142ugoterminowym kontrakcie pomi\u0119dzy pkn orlen i pgnig oraz na umowach z dostawcami alternatywnymi. ponadto grupa orlen realizuje szereg projekt\u00f3w poszukiwawczo-wydobywczych w celu pozyskania w\u0142asnych \u017ar\u00f3de\u0142 gazu i ropy naftowej.\n\n\n==== gaz ziemny ====\nzakupy gazu ziemnego opieraj\u0105 si\u0119 na d\u0142ugoterminowym kontrakcie pomi\u0119dzy pkn orlen i pgnig oraz na umowach z dostawcami alternatywnymi. ponadto realizowany jest r\u00f3wnie\u017c szereg projekt\u00f3w poszukiwawczo-wydobywczych w celu pozyskania w\u0142asnych \u017ar\u00f3de\u0142 gazu i ropy naftowej.\n\n\n==== dzia\u0142alno\u015b\u0107 wydobywcza ====\n\n\n===== dzia\u0142alno\u015b\u0107 w polsce =====\ndzia\u0142ania w zakresie rozpoznawania oraz eksploatacji gazu ziemnego oraz ropy naftowej s\u0105 obecnie prowadzone na terenie 8 wojew\u00f3dztw: pomorskiego, kujawsko-pomorskiego, mazowieckiego, wielkopolskiego, \u0142\u00f3dzkiego, lubelskiego, podkarpackiego i ma\u0142opolskiego. wydobycie gazu ziemnego odbywa si\u0119 obecnie we wsp\u00f3\u0142pracy z pgnig. zasoby (potwierdzone lub prawdopodobne) 2p posiadane przez grup\u0119 orlen w polsce wynios\u0142y na koniec 2015 roku 8,2 mln bary\u0142ek ekwiwalentu ropy naftowej (mm boe). liczba koncesji wynios\u0142a 15, za\u015b liczba odwiert\u00f3w 14. w 2015 r. koncern prowadzi\u0142 prace, samodzielnie lub z partnerem, na obszarze 29 koncesji.\n\n\n===== dzia\u0142alno\u015b\u0107 w kanadzie =====\ndzia\u0142alno\u015b\u0107 wydobywcza prowadzona jest w prowincji alberta, przy zastosowaniu technik odwiert\u00f3w horyzontalnych oraz szczelinowania hydraulicznego.\nw 2015 roku rozpocz\u0119to 16 takich operacji. w efekcie uzyskano \u015bredni\u0105 produkcj\u0119 w 4 kwartale 2015 roku na poziomie ponad 7,3 tys. bary\u0142ek ekwiwalentu ropy dziennie (mboe/d), z czego 45% stanowi\u0142y w\u0119glowodory ciek\u0142e (ropa oraz kondensat).\n\n\n== struktura grupy kapita\u0142owej orlen ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nsp\u00f3\u0142ki zale\u017cne grupy kapita\u0142owej orlen:\n\nanwil s.a.\nbaltic power sp. z o.o.\nbasell orlen polyolefins sp. z o.o. (50,00%)\ndewon psa (36,38%)\nenerga s.a. (90,92%)\nexalo drilling s.a.\ngas-trading s.a. (43,41% oraz udzia\u0142 po\u015bredni 36,17%)\ngas storage poland sp. z o.o.\ngrupa azoty polyolefins (17,30%)\ngeofizyka krak\u00f3w s.a. (w likwidacji w upad\u0142o\u015bci likwidacyjnej)\ngeofizyka toru\u0144 s.a.\niks solino s.a.\nllc \u201ekarpatgazvydobuannya\u201d (85,00%)\nkopalnia soli lubie\u0144 sp. z o.o.\nlotos gaz s.a. (w likwidacji)\nlotos green h2 sp. z o.o.\nlotos kolej sp. z o.o.\nlotos lab sp. z o.o.\nlotos ochrona sp. z o.o.\nlotos petrobaltic s.a. (99,99%)\nlotos serwis sp. z o.o.\nlotos stra\u017c sp. z o.o.\nlotos spv 3 sp. z o.o.\nlotos spv 4 sp. z o.o.\nlotos spv 6 sp. z o.o.\nlotos upstream sp. z o.o.\norlen administracja sp. z o.o.\norlen asfalt sp. z o.o.\norlen aviation sp. z o.o.\nab orlen baltics retail\norlen budonaft sp. z o.o.\norlen capital ab\norlen centrum serwisowe sp. z o.o.\norlen centrum us\u0142ug korporacyjnych sp. z o.o.\norlen deutschland gmbh\norlen eko sp. z o.o.\norlen energia sp. z o.o.\norlen holding malta limited\norlen international trading (suzhou) co., ltd.\norlen laboratorium s.a.\nab orlen lietuva\norlen neptun sp. z o.o.\norlen nieruchomo\u015bci sp. z o.o.\norlen ochrona sp. z o.o.\norlen oil sp. z o.o.\norlen olefiny sp. z o.o.\norlen paliwa sp. z o.o.\norlen po\u0142udnie s.a.\norlen projekt s.a.\norlen serwis s.a.\norlen synthos green energy sp. z o.o. (50,00%)\norlen trading switzerland gmbh\norlen transport sp. z o.o.\norlen unipetrol a.s.\norlen upstream sp. z o.o.\norlen us\u0142ugi finansowe sp. z o.o.\norlen vc sp. z o.o.\norlen wind 3 sp. z o.o.\npfk gaskon s.a. (45,94%)\npgnig bioevolution sp. z o.o.\npgnig gazoprojekt s.a. (95,17%)\npgnig obr\u00f3t detaliczny sp. z o.o.\npgnig serwis sp. z o.o.\npgnig spv 6 sp. z o.o.\npgnig spv 10 sp. z o.o.\npgnig supply & trading gmbh\npgnig technologie s.a.\npgnig termika s.a.\npgnig upstream north africa b.v.\npgnig upstream norway as\npgnig upstream polska sp. z o.o.\npgnig ventures sp. z o.o.\np\u0142ocki park przemys\u0142owo-technologiczny sp. z o.o. (50,00%)\npolska press sp. z o.o.\npolska sp\u00f3\u0142ka gazownictwa sp. z o.o.\npolski gaz towarzystwo ubezpiecze\u0144 wzajemnych\nrafineria gda\u0144ska sp. z o.o. (70,00%)\nruch s.a. (65,00%)\nship-service s.a. (60,86%, w likwidacji)\nsystem gazoci\u0105g\u00f3w tranzytowych \u201eeuropol gaz\u201d (48,00% oraz udzia\u0142 po\u015bredni 3,18%)\nsigma bis s.a. (66,00%)\nsolgen sp. z o.o. (60,00%)\nzwug intergaz sp. z o.o. (38,30%)\n\n\n== dotychczasowi prezesi zarz\u0105du ==\nandrzej modrzejewski \u2013 od 16 kwietnia 1999 do 8 lutego 2002 (do 6 wrze\u015bnia 1999 jako prezes zarz\u0105du petrochemii p\u0142ock sa)\nzbigniew wr\u00f3bel \u2013 od 8 lutego 2002 do 28 lipca 2004\njacek walczykowski \u2013 od 28 lipca 2004 do 16 sierpnia 2004\nigor chalupec \u2013 od 21 wrze\u015bnia 2004 do 18 stycznia 2007\npiotr kownacki \u2013 od 18 stycznia 2007 do 28 lutego 2008\nwojciech heydel \u2013 od 30 kwietnia 2008 do 18 wrze\u015bnia 2008\njacek krawiec \u2013 od 18 wrze\u015bnia 2008 do 16 grudnia 2015\nwojciech jasi\u0144ski \u2013 od 16 grudnia 2015 do 5 lutego 2018\ndaniel obajtek \u2013 od 5 lutego 2018\n\n\n== w\u0142adze sp\u00f3\u0142ki ==\n\n\n=== zarz\u0105d ===\ndaniel obajtek \u2013 prezes zarz\u0105du i dyrektor generalny od 5 lutego 2018\nj\u00f3zef w\u0119grecki \u2013 cz\u0142onek zarz\u0105du ds. operacyjnych od 23 marca 2018 (od 5 lutego 2018 cz\u0142onek rady nadzorczej oddelegowany do czasowego wykonywania czynno\u015bci cz\u0142onka zarz\u0105du ds. inwestycji i zakup\u00f3w)\npatrycja klarecka \u2013 cz\u0142onek zarz\u0105du ds. transformacji cyfrowej od 24 czerwca 2018 (do 2023 roku odpowiedzialna za sprzeda\u017c detaliczn\u0105)\narmen konrad artwich \u2013 cz\u0142onek zarz\u0105du ds. korporacyjnych od 1 wrze\u015bnia 2018\nmicha\u0142 r\u00f3g \u2013 cz\u0142onek zarz\u0105du ds. handlu i logistyki od 1 wrze\u015bnia 2018 (do 2023 roku odpowiedzialny za handel hurtowy i mi\u0119dzynarodowy)\njanusz szewczak \u2013 cz\u0142onek zarz\u0105du ds. finansowych od 3 lutego 2020\nadam burak \u2013 cz\u0142onek zarz\u0105du ds. komunikacji i marketingu od 3 lutego 2020\npiotr sabat \u2013 cz\u0142onek zarz\u0105du ds. rozwoju od 1 marca 2022\nkrzysztof nowicki \u2013 cz\u0142onek zarz\u0105du ds. produkcji i optymalizacji od 1 wrze\u015bnia 2022\nrobert perkowski \u2013 cz\u0142onek zarz\u0105du ds. wydobycia od 3 listopada 2022\niwona waksmundzka-olejniczak \u2013 cz\u0142onek zarz\u0105du ds. strategii i zr\u00f3wnowa\u017conego rozwoju od 3 listopada 2022\n\n\n=== rada nadzorcza ===\nwojciech jasi\u0144ski \u2013 przewodnicz\u0105cy rady nadzorczej sp\u00f3\u0142ki\nandrzej szuma\u0144ski \u2013 wiceprzewodnicz\u0105cy rady nadzorczej sp\u00f3\u0142ki (niezale\u017cny cz\u0142onek)\nanna w\u00f3jcik \u2013 sekretarz rady nadzorczej sp\u00f3\u0142ki\nbarbara jarzembowska \u2013 niezale\u017cny cz\u0142onek rady nadzorczej sp\u00f3\u0142ki\nandrzej kapa\u0142a \u2013 niezale\u017cny cz\u0142onek rady nadzorczej sp\u00f3\u0142ki\nroman kusz \u2013 niezale\u017cny cz\u0142onek rady nadzorczej sp\u00f3\u0142ki\njadwiga lesisz \u2013 cz\u0142onek rady nadzorczej sp\u00f3\u0142ki\nanna sakowicz-kacz \u2013 niezale\u017cny cz\u0142onek rady nadzorczej sp\u00f3\u0142ki\n\n\n== orlen team ==\nw 2002 sp\u00f3\u0142ka stworzy\u0142a specjalny zesp\u00f3\u0142 rajdowy pod nazw\u0105 orlen team. w sk\u0142ad ekipy weszli trzej motocykli\u015bci jacek czachor, marek d\u0105browski i jakub przygo\u0144ski oraz kierowca rajdowy szymon ruta i jego pilot.\nhistoria projektu:\n\nprze\u0142om 1999 i 2000 \u2013 jacek czachor i marek d\u0105browski \u2013 pierwszy start w rajdzie dakar 2000 (pierwsi polscy motocykli\u015bci, kt\u00f3rzy go uko\u0144czyli).\nczerwiec 2002 \u2013 powstanie zespo\u0142u w obecnej formule (2 motocyklist\u00f3w + za\u0142oga samochodowa komornicki/marton) \u2013 starty w mistrzostwach \u015bwiata fim i pucharze \u015bwiata fia w rajdach terenowych oraz rajdzie dakar.\nwrzesie\u0144 2004 \u2013 dotychczasow\u0105 za\u0142og\u0119 samochodow\u0105 zast\u0105pili k. ho\u0142owczyc i j.m. fortin. marek d\u0105browski by\u0142 drugim wicemistrzem \u015bwiata w 2004 oraz pierwszym polakiem w historii rajdu dakar, kt\u00f3ry uko\u0144czy\u0142 zawody w pierwszej dziesi\u0105tce. jacek czachor zdoby\u0142 tytu\u0142 wicemistrza \u015bwiata 2004 i 10. miejsce podczas dakar 2007 (etapowe miejsca w pierwszej tr\u00f3jce).\ndakar 2009 \u2013 krzysztof ho\u0142owczyc 5. miejsce, debiutuj\u0105cy jakub przygo\u0144ski 11. miejsce, jacek czachor 20. miejsce, marek d\u0105browski wycofa\u0142 si\u0119 z powodu ci\u0119\u017ckiej kontuzji.\n\n\n== kontrowersje ==\nz pkn orlen zwi\u0105zana by\u0142a tak zwana afera orlenu (2004), a z ni\u0105 prace po\u015bwi\u0119conej jej sejmowej komisji \u015bledczej.\nw 2002 nale\u017c\u0105ca do pkn orlen rafineria w trzebini zamieszana by\u0142a w afer\u0119 paliwow\u0105.\n23 czerwca 2014 tygodnik \u201ewprost\u201d opublikowa\u0142 w ramach bada\u0144 afery pods\u0142uchowej rozmow\u0119 ze stycznia 2014 \u00f3wczesnego prezesa pkn orlen dariusza jacka krawca z \u00f3wczesnymi politykami ministrem skarbu pa\u0144stwa w\u0142odzimierzem karpi\u0144skim i sekretarzem stanu w tym resorcie zdzis\u0142awem gawlikiem o cenach paliwa i manipulowaniu nimi przez koncern w celu wygrania wybor\u00f3w parlamentarnych w 2011 roku przez platform\u0119 obywatelsk\u0105. wed\u0142ug dariusza jacka krawca \u00f3wczesny premier rp donald tusk po wygranych wyborach mia\u0142 powiedzie\u0107, \u017ce \u201eteraz to paliwo mo\u017ce by\u0107 nawet i po 7 z\u0142\u201d.\n7 grudnia 2020 grupa pkn orlen poinformowa\u0142a o podpisaniu umowy przedwst\u0119pnej na przej\u0119cie grupy polska press. decyzja ta spotka\u0142a si\u0119 z uznaniem ze strony \u015brodowisk popieraj\u0105cych parti\u0119 prawo i sprawiedliwo\u015b\u0107, jednocze\u015bnie wywo\u0142uj\u0105c oburzenie i zdecydowan\u0105 krytyk\u0119 ze strony cz\u0119\u015bci dziennikarzy, \u015brodowisk opozycyjnych i centrystycznych.\nrpo adam bodnar wypowiedzia\u0142 si\u0119 krytycznie, podkre\u015blaj\u0105c zagro\u017cenia dla wolno\u015bci s\u0142owa poprzez fakt przej\u0119cia polska press przez sp\u00f3\u0142k\u0119 pa\u0144stwow\u0105, zaznaczaj\u0105c, \u017ce \u201ekonstytucyjna zasada wolno\u015bci prasy wyklucza za\u015b jej prawne podporz\u0105dkowanie w\u0142adzom politycznym \u2013 cho\u0107by po\u015brednie\u201d oraz \u201einaczej wolna prasa, kt\u00f3rej cech\u0105 jest krytycyzm wobec w\u0142adzy, mo\u017ce si\u0119 przekszta\u0142ci\u0107 w zale\u017cne od niej biuletyny informacyjne i propagandowe. a koncentracja w jednym koncernie druku prasy, jej wydawania i kolporta\u017cu to pr\u00f3ba powrotu do niechlubnych tradycji rsw \u201eprasa-ksi\u0105\u017cka-ruch\u201d z prl\u201d.\nna 11 czerwca 2022 zaplanowano og\u00f3lnopolsk\u0105 akcj\u0119 blokujemy orlen w 130 miastach, ale odby\u0142a si\u0119 ona ostatecznie w 51 z nich.\ntu\u017c przed wyborami parlamentarnymi w 2023 roku mia\u0142y miejsce tzw. cuda na orlenie. pomimo tego, \u017ce na \u015bwiatowym rynku ceny ropy ros\u0142y, na stacjach orlenu ceny paliw gwa\u0142townie spad\u0142y. spowodowa\u0142o to oskar\u017cenia o r\u0119czne sterowanie gospodark\u0105, dzia\u0142anie na szkod\u0119 sp\u00f3\u0142ki oraz dzia\u0142anie na rzecz partii rz\u0105dz\u0105cej. ponadto kontrowersje wywo\u0142a\u0142 mail orlenu do stacji paliw, w kt\u00f3rym koncern zobowi\u0105zywa\u0142 stacje do wywieszania informacji o awarii dystrybutor\u00f3w w przypadku braku paliw.\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona koncernu. orlen.pl en. [dost\u0119p 2018-11-22]. [zarchiwizowane z tego adresu (2018-11-22)]."