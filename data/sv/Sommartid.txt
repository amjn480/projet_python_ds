"sommartid inneb\u00e4r att lokal tid justeras fram en timme under en del av \u00e5ret i syfte att b\u00e4ttre nyttja den ljusa delen av dygnet under sommaren f\u00f6r m\u00e4nniskor som stiger upp vid fasta klockslag. i l\u00e4nder n\u00e4rmare polerna, som i de nordiska l\u00e4nderna, g\u00f6r sommartid mest skillnad under v\u00e5r och h\u00f6st men inte lika stor skillnad under sommaren, eftersom dagsljuset d\u00e5 str\u00e4cker sig l\u00e4ngre \u00e4n den delen av dygnet de flesta \u00e4r vakna.\nsommartiden \u00e4r normaltiden plus en timme, d\u00e4r normaltid \u00e4r den tid som enskilda l\u00e4nder definierat som standardiserad rikstid. i dagligt tal anv\u00e4nds \u00e4ven \u201dvintertid\u201d om den tid d\u00e5 sommartid inte g\u00e4ller.\n\n\n== historik och global anv\u00e4ndning ==\nanekdotiskt anf\u00f6rs usa:s ambassad\u00f6r benjamin franklin som skapare av sommartiden med sitt f\u00f6rslag i paris 1784 att man skulle b\u00f6rja stiga upp tidigare om morgnarna. han skrev att han sj\u00e4lv brukade stiga upp klockan tolv och blev f\u00f6rv\u00e5nad d\u00e5 han en dag vaknade vid soluppg\u00e5ngen och s\u00e5g solen str\u00e5la klart.den moderna sommartiden f\u00f6reslogs av nyzeel\u00e4ndaren george vernon hudson 1895, som arbetade i skift, med motivet att ge arbetare mer anv\u00e4ndbar fritid efter arbetets slut. sommartid har historiskt anv\u00e4nts fr\u00e4mst under de b\u00e5da v\u00e4rldskrigen och sedan slutet p\u00e5 nittonhundratalet. de f\u00f6rsta f\u00f6rs\u00f6ken i v\u00e4rlden med officiell sommartid skedde under f\u00f6rsta v\u00e4rldskriget 1916, d\u00e5 tyskland och dess allierade, samt sverige, storbritannien och flera andra l\u00e4nder hade sommartid. f\u00f6rs\u00f6ket var, framf\u00f6r allt inom lantbruket, inte popul\u00e4rt, och det dr\u00f6jde till 1980 innan sommartid inf\u00f6rdes igen i sverige och flera andra europeiska l\u00e4nder. m\u00e5nga av de krigf\u00f6rande l\u00e4nderna inf\u00f6rde sommartid ocks\u00e5 under andra v\u00e4rldskriget, storbritannien till och med tv\u00e5 timmars f\u00f6rskjutning.\ndet \u00e4r huvudsakligen i europa och nordamerika som man anv\u00e4nder sommartid. i tropikerna \u00e4r bruk av sommartid ovanligt (men det f\u00f6rekommer), eftersom dagsljusets l\u00e4ngd skiljer sig mindre \u00e5t under sommaren j\u00e4mf\u00f6rt med vintern. \u00e4ven i l\u00e4nder n\u00e4rmare polerna g\u00f6r sommartid mindre skillnad, eftersom dagsljuset p\u00e5 sommaren str\u00e4cker sig l\u00e4ngre \u00e4n den delen av dygnet de flesta \u00e4r vakna, och p\u00e5 vintern \u00e4r det ljust s\u00e5 kort tid att resor b\u00e5de till och fr\u00e5n arbetet vanligen sker i m\u00f6rker i vilket fall. trots det har m\u00e5nga av dessa l\u00e4nder sommartid. i n\u00e5gra l\u00e4nder, till exempel island och argentina har man inte omst\u00e4llning till sommartid, men d\u00e4remot en tidszon som kan liknas vid \"permanent sommartid\". dessa l\u00e4nder f\u00e5r d\u00e5 ljusare kv\u00e4llar p\u00e5 sommaren och ljusare eftermiddagar p\u00e5 vintern. i vissa andra l\u00e4nder som pr\u00f6vat detta har det varit klagom\u00e5l p\u00e5 m\u00f6rka vintermorgnar. p\u00e5 island \u00e4r det i december \u00e4nd\u00e5 m\u00f6rka morgnar med soluppg\u00e5ng kl 11:20 (hade varit 10:20 om man f\u00f6ljt n\u00e4rmaste geografisk tidszon). under 2018 har en lagstiftningsprocess startats om att \u00f6verge sommartidsomst\u00e4llningarna i eu-l\u00e4nderna.\n\n\n== l\u00e4nder och regioner ==\n\n\n=== europa ===\ni st\u00f6rre delen av europa g\u00e4ller sommartid fr\u00e5n natten till sista s\u00f6ndagen i mars till samma tid sista s\u00f6ndagen i oktober. i den v\u00e4steuropeiska tidszonen wet, (gmt & utc), den centraleuropeiska tidszonen cet (utc+1) och den \u00f6steuropeiska tidszonen (eet, utc+2) inom eu b\u00f6rjar och slutar sommartiden vid samma tidpunkt, klockan 1.00 utc, vilket motsvarar olika klockslag i respektive tidszon. \nanv\u00e4ndandet av sommartid inom eu regleras genom sommartidsdirektivet sedan 2001. dessf\u00f6rinnan fanns det totalt \u00e5tta olika tillf\u00e4lliga direktiv som reglerade sommartid inom unionen sedan 1980. under 2018 visade en webbenk\u00e4t utf\u00f6rd p\u00e5 uppdrag av europeiska kommissionen att en stor majoritet av de svarande f\u00f6redrog att slippa omst\u00e4llningen. d\u00e4rf\u00f6r f\u00f6reslog kommissionen den 12 september 2018 ett lagf\u00f6rslag om att upph\u00e4va sommartidsdirektivet och upph\u00f6ra med sommartidsomst\u00e4llningen. i mars 2019 godk\u00e4nde europaparlamentet f\u00f6rslaget med vissa \u00e4ndringar, men f\u00f6rslaget har \u00e4nnu inte godk\u00e4nts av eu:s andra lagstiftande institution, europeiska unionens r\u00e5d.\n\n\n==== island ====\nisland anv\u00e4nder inte sommartid. geografiskt sett ligger islands soltid i utc\u20111 (reykjavik utc\u20111:28 och egilssta\u00f0ir utc\u20110:57), men island har sedan 1968 valt att anv\u00e4nda utc som normaltid, allts\u00e5 en timme f\u00f6re soltiden, ungef\u00e4r som permanent sommartid, fast det inte \u00e4r skrivet s\u00e5. mellan \u00e5r 1939 och 1967 hade island sommartid.\n\n\n==== ryssland ====\nryssland och belarus fattade beslut om att fr\u00e5n och med 27 mars 2011 inte l\u00e4ngre anv\u00e4nda skild sommartid, utan till\u00e4mpa sommartid \u00e5ret om. man l\u00e4t allts\u00e5 bli att st\u00e4lla om klockorna p\u00e5 h\u00f6sten f\u00f6r att klockan \u00e5ret runt skulle vara en timme mer \u00e4n tidszonen f\u00f6rutsatte, vilket i samband med omst\u00e4llningen kallades \"permanent sommartid\". detta v\u00e4ckte dock s\u00e5 sm\u00e5ningom s\u00e5 starka protester bland befolkningen i ryssland, att den ryska duman den 1 juli 2014 beslutade att avskaffa sommartid fr\u00e5n och med 26 oktober 2014, och i forts\u00e4ttningen ha normaltid utan tidsomst\u00e4llningar. problemet var att morgnarna blev m\u00f6rkare p\u00e5 vintern, s\u00e5 att de som jobbade inomhus bara s\u00e5g m\u00f6rker till och fr\u00e5n arbetet.  st\u00f6det hade redan \u00e5ret d\u00e5 reformen inf\u00f6rdes rasat fr\u00e5n tre fj\u00e4rdedelar p\u00e5 v\u00e5ren till en tredjedel p\u00e5 h\u00f6sten. den permanenta sommartiden antogs ha f\u00f6rorsakat h\u00e4lsoproblem och trafikolyckor, i synnerhet i norr.\n\n\n==== sverige ====\nsverige inf\u00f6rde 1916, samma \u00e5r som flera andra l\u00e4nder, sommartid p\u00e5 f\u00f6rs\u00f6k 15 maj\u201330 september, men b\u00f6nderna protesterade s\u00e5 mycket att f\u00f6rs\u00f6ket inte upprepades efterf\u00f6ljande \u00e5r.\nefter det impopul\u00e4ra sommartidsf\u00f6rs\u00f6ket i sverige 15 maj\u201330 september 1916 inf\u00f6rdes sommartid i landet igen f\u00f6rst \u00e5r 1980. det \u00e5ret b\u00f6rjade sommartiden i sverige f\u00f6rsta s\u00f6ndagen i april och avslutades sista s\u00f6ndagen i september, klockan 1.00 utc. 1981\u20131995 b\u00f6rjade den svenska sommartiden sista s\u00f6ndagen i mars och avslutades sista s\u00f6ndagen i september. sedan 1996 har hela europeiska unionen (eu) gemensam sommartid; den b\u00f6rjar sista s\u00f6ndagen i mars och slutar sista s\u00f6ndagen i oktober. skiftet intr\u00e4ffar liksom i \u00f6vriga eu 01.00 utc, allts\u00e5 klockan 02.00 eller 03.00 svensk tid (utan respektive med sommartid), s\u00e5 att timmen mellan klockan 02.00 och 03.00 utel\u00e4mnas (vid \u00f6verg\u00e5ng till sommartid) eller upprepas (vid \u00f6verg\u00e5ng fr\u00e5n sommartid). i sverige regleras sommartiden i f\u00f6rordning sfs 2001:127 om sommartid. denna f\u00f6rordning baseras p\u00e5 ett eu-direktiv, som undertecknades av bosse ringholm under sveriges ordf\u00f6randeskap i eu.\nunder sommartiden st\u00e5r solen som h\u00f6gst vid ett-tiden (haparanda 12.25, stockholm 12.50, \u00f6stersund 13.00, g\u00f6teborg 13.10, med variationer p\u00e5 n\u00e5gra minuter p\u00e5 grund av jordens elliptiska bana runt solen och jordaxelns lutning samt orternas longituder). skillnaden i soltid mellan koster l\u00e4ngst i v\u00e4ster och haparanda l\u00e4ngst i \u00f6ster \u00e4r drygt 50 minuter.\n\n\n=== asien ===\nl\u00e4nderna i asien anv\u00e4nder i allm\u00e4nhet inte sommartid. till exempel anv\u00e4nder kina, japan, ryssland, indien och thailand inte sommartid.\ni sydv\u00e4stasien \u00e4r sommartid vanligt f\u00f6rekommande. f\u00f6ljande asiatiska l\u00e4nder anv\u00e4nder sommartid:\n\ncypern\nisrael\nlibanondatum f\u00f6r omst\u00e4llning varierar mellan l\u00e4nderna. cypern, som \u00e4r medlem i eu, till\u00e4mpar samma datum som \u00f6vriga eu-l\u00e4nder. \u00e4ven azerbajdzjan st\u00e4ller om till och fr\u00e5n sommartid det datumet. i \u00f6vriga l\u00e4nder varierar datumen, delvis anpassat till religi\u00f6sa h\u00f6gtider, vars datum v\u00e4xlar fr\u00e5n \u00e5r till \u00e5r.\ngeorgien, kazakstan och kirgizistan upph\u00f6rde att anv\u00e4nda sommartid 2006, irak 2008, pakistan 2010, ryssland och armenien 2011 och turkiet 2016.\nden sj\u00e4lvutropade staten turkiska republiken nordcypern har f\u00f6ljt turkiet, d.v.s. bytt tidszon och samtidigt upph\u00f6rt med sommartiden. d\u00e4rmed har cypern blivit v\u00e4rldens minsta land med tv\u00e5 tidszoner.\n\n\n=== nord- och centralamerika ===\nusasommartid kallas i usa f\u00f6r \"dagsljussparandetid\" (engelska: daylight saving time, dst), och anv\u00e4nds sedan 2007 av st\u00f6rre delen av landets delstater fr\u00e5n den andra s\u00f6ndagen i mars till den f\u00f6rsta s\u00f6ndagen i november (fram till 2006 g\u00e4llde sommartid fr\u00e5n den f\u00f6rsta s\u00f6ndagen i april till den sista s\u00f6ndagen i oktober ist\u00e4llet). omst\u00e4llningen sker klockan 2.00 vid b\u00e5da tillf\u00e4llena. datumen avviker 3-4 veckor fr\u00e5n eu, beroende p\u00e5 hur m\u00e5nga s\u00f6ndagar det \u00e4r i mars, och d\u00e5 \u00e4r det inte de vanliga tidsskillnaderna mellan usa och eu.\nsommartid till\u00e4mpas inte i hawaii, amerikanska samoa, guam, puerto rico eller jungfru\u00f6arna och i arizona endast i indianreservatet navajo indian reservation. sommartid inf\u00f6rdes 2006 i hela indiana; st\u00f6rre delen av delstaten hade tidigare inte sommartid.\n\nkanadai kanada anv\u00e4nds sommartid i de flesta provinserna, med samma start- och slutdatum som i usa. sommartid anv\u00e4nds inte i provinsen saskatchewan, och inte heller i en del sm\u00e5 glesbefolkade omr\u00e5den n\u00e4ra tidszongr\u00e4nserna. kanada f\u00f6ljer usa:s \u00e4ndring fr\u00e5n 2007.\n\nmexiko och centralamerikai mexiko anv\u00e4ndes sommartid i st\u00f6rre delen av landet. undantaget var delstaten sonora som f\u00f6ljer arizona i usa. mexiko hade sommartid fr\u00e5n f\u00f6rsta s\u00f6ndagen i april till sista s\u00f6ndagen i oktober, allts\u00e5 som usa:s tidigare datum. sommartiden avskaffades den 28 oktober 2022.[k\u00e4lla beh\u00f6vs]i karibien har kuba, haiti, turks- och caicos\u00f6arna och bahamas sommartid medan \u00f6vriga l\u00e4nder och sj\u00e4lvstyrande omr\u00e5den i karibien inte har det. l\u00e4nderna i centralamerika anv\u00e4nder inte sommartid.\n\n\n=== norra afrika ===\np\u00e5 norra halvklotet finns sommartid dessutom i ytterligare n\u00e5gra l\u00e4nder:\n\nkanarie\u00f6arna och plazas de soberan\u00eda (spanien)\nlibyen (avskaffades 1989, \u00e5terinf\u00f6rdes 2013)marocko (inf\u00f6rdes 2008)egypten \u00f6vergav sommartid 2011.\n\n\n=== s\u00f6dra halvklotet ===\np\u00e5 s\u00f6dra halvklotet anv\u00e4nds sommartid av vissa l\u00e4nder p\u00e5 det motsatta halv\u00e5ret j\u00e4mf\u00f6rt med norra halvklotet. det g\u00e4ller bland annat i:\n\naustralien (delstaterna new south wales, victoria, south australia, tasmanien och australian capital territory, men inte i northern territory, queensland och western australia)\nchile\nnya zeeland\nparaguaydetta g\u00f6r det mer komplicerat att r\u00e4kna ut tidsskillnaden mellan l\u00e4nder p\u00e5 norra respektive s\u00f6dra halvklotet.\ndatumen f\u00f6r omst\u00e4llning av klockan varierar mellan l\u00e4nderna. till 2007 varierade dessutom datumen mellan australiens delstater. i uruguay avskaffades sommartid 2015.\n\n\n== effekter ==\ndet finns egentligen tv\u00e5 aspekter av sommartid att ta i beaktande, dels effekten att st\u00e4lla om klockan, vilket inneb\u00e4r att de som har fasta arbets- eller studietider m\u00e5ste g\u00e5 upp en timme tidigare direkt efter omst\u00e4llningen \u00e4n f\u00f6re helgen, men dels ocks\u00e5 att vi under hela sommartidsperioden g\u00e5r upp en timme tidigare i f\u00f6rh\u00e5llande till soltiden, \u00e4n vad vi skulle ha gjort om vi haft permanent normaltid.\nh\u00e4r \u00e4r det framf\u00f6r allt effekten av omst\u00e4llningen som diskuteras.\ndet har visat sig vara sv\u00e5rt att p\u00e5visa vilka effekter denna omst\u00e4llning har. de f\u00e5tal unders\u00f6kningar som har gjorts uppvisar inte en entydig bild.\n\n\n=== energif\u00f6rbrukning ===\namerikansk forskning tyder p\u00e5 att den energibesparing som uppn\u00e5s \u00e4r i det n\u00e4rmaste f\u00f6rsumbar, och att sommartiden leder till en \u00f6kning av energikr\u00e4vande aktiviteter.\n\n\n=== trafiks\u00e4kerhet ===\ns. coren konstaterade att fler trafikolyckor \u00e4n annars f\u00f6rv\u00e4ntat intr\u00e4ffar m\u00e5ndagen efter \u00f6verg\u00e5ngen till sommartid, uppenbarligen som f\u00f6ljd av f\u00f6rkortad eller f\u00f6rs\u00e4mrad s\u00f6mn. en motsvarande svensk studie visade motsvarande tendens, som dock inte var statistiskt signifikant, och forskarna anser att studien tv\u00e4rtom mots\u00e4ger tolkningen. en tredje studie, d\u00e4r ljusf\u00f6rh\u00e5llanden vid olyckor analyserats, visar att den b\u00e4ttre tillg\u00e5ngen till dagsljus under rusningstid som sommartid medf\u00f6r (i medeltal i usa) borde minska m\u00e4ngden trafikolyckor, framf\u00f6r allt d\u00f6dsolyckor f\u00f6r fotg\u00e4ngare. effekten av sj\u00e4lva \u00f6verg\u00e5ngen unders\u00f6ktes inte.\n\n\n=== ekonomi ===\ninf\u00f6randet av sommartid leder till 3 procent \u00f6kad oms\u00e4ttning i sport- och fritidsbranschen enligt en unders\u00f6kning 1999 av eu. denna \u00f6kning \u00f6kar energi\u00e5tg\u00e5ngen. \u00e5 andra sidan leder sommartid till minskning av inomhusaktiviteter och drabbar d\u00e4rf\u00f6r etermedia och kultur ekonomiskt, och medf\u00f6r kostnader f\u00f6r samh\u00e4llet som helhet i samband med omst\u00e4llningen p\u00e5 v\u00e5ren och h\u00f6sten.[k\u00e4lla beh\u00f6vs]\n\n\n=== arbetsplatss\u00e4kerhet ===\nm\u00e4ngden arbetsolycksfall har visats \u00f6ka vid omst\u00e4llningen till sommartid som en direkt f\u00f6ljd av den s\u00f6mnbrist som uppst\u00e5r.\n\n\n=== h\u00e4lsa ===\nstudier har visat p\u00e5 en marginell men m\u00e4tbar \u00f6kning, i samband med omst\u00e4llningarna, av bland annat hj\u00e4rtinfarkter och sj\u00e4lvmord, hos riskgrupper, s\u00e5som personer med sv\u00e5righeter att st\u00e4lla om sin dygnsrytm.\ndessutom, som svar p\u00e5 senare tids diskussioner om att sluta st\u00e4lla om klockan, pekar en rad forskare p\u00e5 flera risker med att g\u00f6ra sommartid permanent.\nde ger exempel p\u00e5 13 publikationer som rapporterat h\u00e4lsoproblem kopplat till den \u00f6kade diskrepansen mellan biologisk (solstyrd) klocka och samh\u00e4llets klocka,\nn\u00e4rmare best\u00e4mt kortare livsl\u00e4ngd, f\u00f6rkortad nattlig s\u00f6mn, mentala problem och kognitiva st\u00f6rningar. \u00e5 andra sidan s\u00e5 finns l\u00e4nder som island och spanien som lever permanent en timme \"fel\" i f\u00f6rh\u00e5llande till tidszon utan att n\u00e5gra studier pekar p\u00e5 att dess befolkning skulle vara \u00f6verrepresenterade p\u00e5 dessa omr\u00e5den.\n\n\n== minnesregler ==\nett s\u00e4tt att minnas \u00e5t vilket h\u00e5ll man ska st\u00e4lla klockan \u00e4r att ta hj\u00e4lp av ramsan \"se fram emot sommaren (avser omst\u00e4llningen under v\u00e5ren); se tillbaka p\u00e5 sommaren\" (avser omst\u00e4llningen under h\u00f6sten). ett annat \u00e4r \"st\u00e4ll fram utem\u00f6blerna inf\u00f6r sommaren; st\u00e4ll tillbaka utem\u00f6blerna inf\u00f6r vintern\". eller \u201dst\u00e4ll fram grillen, st\u00e4ll tillbaka grillen\u201d. p\u00e5 amerikansk engelska anv\u00e4nds ramsan \"spring forward, fall back\" (\"hoppa [v\u00e5r] fram\u00e5t, fall [h\u00f6st] tillbaka\") eller, p\u00e5 engelska om klockan st\u00e4lls fram\u00e5t i mars, \"march forward\" (\"marschera [mars] fram\u00e5t\"). eller helt enkelt \"vrid klockan mot sommaren\".\n\n\n== se \u00e4ven ==\nlista \u00f6ver l\u00e4nders tidszoner \u2013 inneh\u00e5ller \u00e4ven sommartidsinformation\n\n\n== referenser ==\n\n\n== anm\u00e4rkningar ==\n\n\n== externa l\u00e4nkar ==\ntimeanddate.com: what is daylight saving time? (engelska)\ncomputerphile - the problem with time & timezones. en video som beskriver vissa problem man m\u00e5ste t\u00e4nka p\u00e5 n\u00e4r man arbetar med tidszoner, d\u00e5 vissa har sommartid och andra inte har det."