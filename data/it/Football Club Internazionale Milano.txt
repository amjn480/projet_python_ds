"il football club internazionale milano, meglio conosciuto come internazionale o pi\u00f9 semplicemente come inter, \u00e8 una societ\u00e0 calcistica italiana con sede nella citt\u00e0 di milano.\nfondato il 9 marzo 1908 da un gruppo di soci dissidenti del milan, il club ha sempre militato nella massima serie del campionato nazionale a partire dalla propria prima partita ufficiale, nel 1909, ed \u00e8 l'unico ad aver partecipato a tutte le edizioni della serie a, istituita nella stagione 1929-30. fin dalla fondazione, indossa una divisa a strisce verticali nerazzurre, a parte una breve parentesi nel 1928 quando adott\u00f2 una maglia bianca rossocrociata.\nnel suo palmar\u00e8s annovera 35 titoli nazionali \u2013 19 scudetti, 9 coppe italia e 7 supercoppe italiane \u2013 che ne fanno il secondo club pi\u00f9 titolato alle spalle della juventus (59). a livello internazionale vanta invece 3 coppe dei campioni/champions league, 3 coppe uefa, 2 coppe intercontinentali e una coppa del mondo per club fifa, per un totale di 9 trofei ufficiali che pongono l'inter dietro il milan (18) e la juventus (11) nella classifica dei club italiani per numero di vittorie in competizioni internazionali. nel 1965 \u00e8 diventata la prima squadra europea a vincere il campionato, la coppa dei campioni e la coppa intercontinentale nello stesso anno, detenendo quindi contemporaneamente i titoli di campione nazionale, continentale e mondiale. il traguardo \u00e8 stato bissato nel 2010, quando \u00e8 diventata anche la prima e unica squadra italiana ad essersi aggiudicata le tre competizioni principali disputate nel corso della stagione: la champions league, il campionato e la coppa italia; coi successivi trionfi in supercoppa italiana e coppa del mondo per club fifa \u00e8 diventata anche la prima e, finora, unica squadra del paese a vincere cinque trofei nell'arco di un anno solare.alcuni dei suoi calciatori sono stati premiati durante la militanza nel club con i massimi riconoscimenti individuali, come il pallone d'oro e il fifa world player; inoltre, il club ha fornito un contributo rilevante ai successi della nazionale italiana. la squadra pu\u00f2 contare su un sostegno numeroso sia a livello nazionale che internazionale. nel 1998 e nel 2010 l'inter fu nominata squadra mondiale dell'anno dall'iffhs; nel 2009 si piazz\u00f2 al sesto posto nella lista secolare sui migliori club europei redatta dalla stessa federazione di storia e statistica, e nel 2011 al quinto posto (prima italiana) nella classifica europea delle migliori squadre del decennio 2001-2010.\n\n\n== storia ==\n\nil football club internazionale milano nacque il 9 marzo 1908 presso il ristorante \"orologio\" in piazza del duomo a milano, per iniziativa di un gruppo di soci dissidenti del milan football and cricket club, contrari al divieto imposto dal club rossonero di arruolare calciatori di nazionalit\u00e0 straniera. giorgio muggiani, artista futurista tra i 44 fondatori del nuovo club, scelse i colori che ne avrebbero caratterizzato il logo societario e apr\u00ec lo statuto della nuova squadra, scrivendo: \u00abquesta notte splendida dar\u00e0 i colori al nostro stemma: il nero e l\u2019azzurro sullo sfondo d\u2019oro delle stelle. si chiamer\u00e0 internazionale, perch\u00e9 noi siamo fratelli del mondo\u00bb. i nuovi colori rappresentavano anche simbolicamente la rottura rispetto al passato. muggiani disegn\u00f2 anche il primo logo: il monogramma in stile liberty con le lettere \u201cfcim\u201d intrecciate tra loro. giovanni paramithiotti, un altro dei soci fondatori, fu scelto come presidente, il tedesco hernst marktl pass\u00f2 invece alla storia come il primo capitano dei nerazzurri. gi\u00e0 due anni dopo la fondazione, nella stagione 1909-10, arriv\u00f2 il primo titolo nazionale, conquistato sotto la guida di virgilio fossati \u2014 nella doppia veste di giocatore e allenatore \u2014 e la presidenza di carlo de medici. a questo successo seguirono risultati deludenti, fino allo scoppio della prima guerra mondiale che costrinse il campionato italiano a fermarsi.\nalla ripresa del torneo dopo la fine del conflitto, nella stagione 1919-20, la squadra allenata da francesco mauro e nino resegotti centr\u00f2 il suo secondo titolo nazionale. nel 1928, per venire incontro alle direttive del regime fascista, la societ\u00e0 nerazzurra fu costretta a fondersi con l'unione sportiva milanese e cambiare denominazione in societ\u00e0 sportiva ambrosiana per ragioni politiche. due anni dopo, nella stagione 1929-30, l'ambrosiana vinse il primo campionato italiano disputato a girone unico, conquistato sotto la guida dell'ungherese \u00e1rp\u00e1d weisz, che a 34 anni divenne il tecnico pi\u00f9 giovane a laurearsi campione d'italia. intanto, nel 1932, su iniziativa del presidente ferdinando pozzani, il club cambi\u00f2 nuovamente denominazione e divenne noto come ambrosiana-inter. il quarto tricolore venne conquistato nella stagione 1937-38 con armando castellazzi in panchina, mentre la successiva gestione dell'austriaco tony cargnelli port\u00f2 in bacheca la prima coppa italia della storia interista, nell'annata 1938-39, e il quinto scudetto in quella 1939-40. nel 1942, mentre la seconda guerra mondiale era ancora in corso, fu nominato presidente carlo masseroni, il quale nel 1945 annunci\u00f2 il ritorno all'antica denominazione di internazionale.\nla squadra dovette attendere fino alla prima met\u00e0 degli anni 1950 per tornare a primeggiare in italia: guidata in panchina da alfredo foni, l'inter vinse lo scudetto sia nella stagione 1952-1953 che in quella 1953-1954, centrando un'inedita doppietta tricolore. nel 1955 la societ\u00e0 fu acquistata dal petroliere angelo moratti, che, dopo i primi risultati non all'altezza delle aspettative, nella stagione 1960-61 scelse di affidare la panchina all'argentino helenio herrera: fu l'inizio dell'epopea della grande inter, una formazione leggendaria che nel giro di quattro anni vinse tre scudetti \u2014 compreso quello della stella nel 1965-66 \u2014 due coppe dei campioni e due coppe intercontinentali. la prima coppa dei campioni fu conquistata nel 1963-64, superando nella finale di vienna il real madrid, la seconda arriv\u00f2 invece l'anno dopo sconfiggendo a san siro il benfica. i due successi continentali furono seguiti in entrambi i casi dall'affermazione mondiale, con l'inter capace di vincere la coppa intercontinentale sia nel 1964, diventando la prima squadra italiana a riuscirci, sia nel 1965, diventando la prima squadra europea a vincerla per due volte, per giunta consecutive; in ambedue le occasioni super\u00f2 l'independiente. nel 1967 l'inter giunse nuovamente in finale di coppa dei campioni, ma fu sconfitta dal celtic. \nil 1968 segn\u00f2 la fine di un ciclo, con moratti che decise di passare la mano ad ivanoe fraizzoli. sotto la sua presidenza, l'inter torn\u00f2 a vincere lo scudetto nella stagione 1970-71, guidata in panchina da giovanni invernizzi, che divenne il primo tecnico nerazzurro a conquistare il titolo nazionale da subentrante. nel 1972 fu raggiunta la finale della coppa dei campioni, in cui l'inter fu battuta dall'ajax. nel 1977 fu ingaggiato eugenio bersellini, che rimase sulla panchina interista per cinque stagioni, vincendo due coppe italia, rispettivamente nel 1977-78 e nel 1981-82, e uno scudetto nel 1979-80.\nnel 1984 la societ\u00e0 fu acquistata da ernesto pellegrini, che rester\u00e0 in carica per poco pi\u00f9 di un decennio. la squadra dovette per\u00f2 attendere ben nove anni prima di vincere nuovamente il campionato, nella stagione 1988-89, sotto la guida di giovanni trapattoni. durante la gestione di trapattoni, arrivarono pure una supercoppa italiana nel 1989 e una coppa uefa nel 1990-91, quest'ultima vinta contro la roma. negli anni successivi seguirono campionati deludenti, a cui fece da contraltare solo un altro successo in coppa uefa nel 1993-94, questa volta sugli austriaci del salisburgo.nel 1995 si verific\u00f2 una svolta epocale per la storia dell'inter, quando massimo moratti decise di rilevare il club da pellegrini, riportando \u2014 a distanza di ventisette anni dal padre angelo \u2014 un membro della famiglia moratti al timone della societ\u00e0. tuttavia, nonostante gli ingenti investimenti, i primi anni di presidenza moratti regalarono poche soddisfazioni, se si eccettua il terzo successo in coppa uefa nella stagione 1997-98 contro la lazio. il club dovette attendere fino al 2004 per tornare a primeggiare in italia, con l'arrivo in panchina di roberto mancini, il quale apr\u00ec un nuovo ciclo di vittorie: risalgono infatti alla sua gestione la conquista di due coppe italia, nel 2004-05 e nel 2005-06, due supercoppe italiane, nel 2005 e nel 2006, e tre scudetti \u2014 di cui il primo a tavolino per le vicende di calciopoli \u2014 dal 2005-06 al 2007-08.\n\nchiusa l'esperienza di mancini, moratti ingaggi\u00f2 il portoghese jos\u00e9 mourinho, che condusse la squadra alla vittoria in supercoppa italiana nel 2008 e in campionato nel 2008-09. la stagione 2009-10 fu una tra le pi\u00f9 gloriose nella storia del club: vincendo scudetto, coppa italia e champions league, quest'ultima nella finale di madrid contro il bayern monaco, i nerazzurri divennero la prima squadra italiana e tuttora unica a realizzare il treble. nella stagione 2010-11, nella quale sedettero in panchina prima rafael ben\u00edtez e poi leonardo, il club vinse la supercoppa italiana, la coppa del mondo per club fifa \u2014 centrando un inedito quintuple per il calcio italiano nel corso del 2010 \u2014 e la coppa italia.\nnel 2013, dopo diciotto anni di gestione moratti, la societ\u00e0 fu acquistata dall'imprenditore indonesiano erick thohir, che divenne cos\u00ec il primo presidente non italiano della storia nerazzurra. tuttavia, la nuova propriet\u00e0 non fu in grado di risollevare la societ\u00e0 da una crisi di risultati nata al tramonto della precedente gestione e sostanzialmente proseguita nelle stagioni successive. nel 2016 lo stesso thohir cedette il controllo del club al suning holdings group, di propriet\u00e0 dell'imprenditore cinese zhang jindong. due anni dopo, la presidenza della squadra venne assunta dal figlio di zhang, steven.nel 2019 venne ingaggiato per il ruolo di allenatore antonio conte, che \u2014 dopo una prima stagione conclusa al secondo posto in campionato e con la sconfitta in finale di europa league contro il siviglia \u2014 guid\u00f2 la squadra alla vittoria del diciannovesimo scudetto nella stagione 2020-21, undici anni dopo l'ultima affermazione. nella stagione successiva simone inzaghi condusse la squadra al secondo posto in campionato e ad altri due successi, in coppa italia e in supercoppa italiana, entrambi a undici anni dalle precedenti affermazioni. l'anno dopo i nerazzurri si confermarono vincitori della coppa italia e della supercoppa italiana e tornarono dopo tredici anni in finale di uefa champions league, venendo poi sconfitti dal manchester city.\n\n\n== cronistoria essenziale ==\n\n\n== colori e simboli ==\n\n\n=== colori ===\nla tradizionale divisa da gioco dell'inter \u00e8 rappresentata da una maglia a strisce verticali nerazzurre, abbinata a pantaloncini e calzettoni neri. nel 1928, in seguito alla fusione con l'unione sportiva milanese, la societ\u00e0 fu costretta ad adottare una maglia bianca rossocrociata, che riprendeva la bandiera di milano. tuttavia, gi\u00e0 dalla stagione successiva si torn\u00f2 a vestire le pi\u00f9 consuete righe verticali nerazzurre.la seconda divisa \u00e8 tradizionalmente bianca con inserti di vario tipo azzurroneri. nella stagione 2007-08, in occasione delle celebrazioni per il centenario della societ\u00e0, la maglia da trasferta riprendeva la divisa storica dell'ambrosiana: croce rossa su fondo bianco, in abbinamento a pantaloncini e calzettoni neri.\n\n\n=== simboli ufficiali ===\n\n\n==== stemma ====\nil simbolo originario dell'inter fu disegnato dall'illustratore giorgio muggiani, che scegliendo il nero e l'azzurro intendeva opporsi anche simbolicamente ai colori del milan. ispirato a quello dei club inglesi, lo stemma riportava le lettere fcim sovrapposte in bianco su uno sfondo costituito da un cerchio dorato, circondato da un cerchio nero, che a sua volta era circondato da un cerchio azzurro.\nil monogramma di muggiani fu abbandonato nel 1928 dopo la fusione con la milanese e il cambio di denominazione in ambrosiana: venne quindi adottato uno stemma formato da un cerchio blu con al centro un fascio littorio, sulla sinistra un biscione e sulla destra il simbolo di milano. tale emblema fu utilizzato solo nella stagione 1928-29, prima di lasciare il posto ad altri simboli di pari passo con i vari cambi di denominazione. solo nel 1945, a seguito della caduta del regime fascista, l'ambrosiana-inter pot\u00e9 tornare a chiamarsi inter e riadottare il suo stemma originario. quest'ultimo rimase in uso fino alla stagione 1959-60.\nnel corso degli anni seguirono altre variazioni, pi\u00f9 o meno importanti, fino al 1979 quando al posto del classico cerchio fu adottato uno scudo che riportava al suo interno un biscione, declinato in una forma pi\u00f9 vicina a quella di un serpente. tale simbolo rimase in adozione fino al 1990 quando venne ripristinato nuovamente il monogramma di muggiani, in uso fino al 2021 seppur con due restyling, l'ultimo risalente al 2014 che ripristin\u00f2 alcune linee pi\u00f9 classiche rispetto a una versione un po' pi\u00f9 moderna dei primi anni 2000.l'attuale logo, svelato il 30 marzo 2021, \u00e8 una versione rivisitata di quello realizzato da muggiani: del monogramma permangono solo le lettere i e m, mentre a livello cromatico l'oro viene accantonato e l'azzurro viene sostituito da un blu intenso.\n\n\n==== inno ====\nl'inno dell'inter, composto da elio e interpretato da graziano romani, si intitola c'\u00e8 solo l'inter ed \u00e8 stato pubblicato nel 2002.pazza inter \u00e8 invece una canzone risalente al 2003 e incisa dagli allora giocatori della squadra nerazzurra; visto il suo notevole successo di pubblico, \u00e8 stata riprodotta, fino all'agosto del 2019, prima di ogni partita casalinga dell'inter dopo l'inno ufficiale.nel 2021, per celebrare la vittoria del diciannovesimo scudetto, \u00e8 stata pubblicata la canzone i m inter (yes i m), composta da max pezzali con claudio cecchetto e mirko mengozzi, e cantata dallo stesso mengozzi con caterina mastaglio.\n\n\n== strutture ==\n\n\n=== stadio ===\nil primo campo di gioco utilizzato dall'inter fu il campo sportivo situato al numero 115 di ripa ticinese, nella zona sud-ovest di milano; uno dei lati minori del prato verde era fiancheggiato dal naviglio grande ed \u00e8 per questo che, tutte le volte che si disputavano delle partite, una persona con una barca stazionava nel fiume per recuperare i palloni che andavano a finirci dentro. dal 1913 venne utilizzato il campo goldoni situato in via goldoni 61, corrispondente all'attuale piazza novelli; nel 1928 venne intitolato a virgilio fossati.dopo il crollo della tribuna nel 1930, il campo venne chiuso e l'inter si trasfer\u00ec all'arena civica, dove disput\u00f2 i suoi incontri casalinghi fino al 1947. per un breve periodo, dall'ottobre del 1941 al giugno del 1945, l'inter dovette condividere l'arena con l'altra squadra milanese, il milan; durante la seconda guerra mondiale infatti, san siro era difficilmente raggiungibile dai tifosi a causa della penuria di energia elettrica, indispensabile a far funzionare i tram che portavano gli spettatori all'impianto sportivo.\na partire dal 1947, l'inter si trasfer\u00ec stabilmente a san siro, chiamato cos\u00ec dal nome del quartiere in cui sorge. l'impianto era stato ufficialmente inaugurato il 19 settembre 1926 con una partita tra inter e milan (terminata 6-3 in favore dei nerazzurri). la capienza originaria era di 35 000 persone, ma fu portata a 50 000 dopo i lavori di ampliamento che si svolsero tra il 1954 e il 1955 con la costruzione del secondo livello di spalti, raggiungibili attraverso le rampe. nel 1990, in occasione dei mondiali di calcio, si decise di realizzare anche un terzo anello di spettatori, che port\u00f2 la capienza a 85 700 posti (in seguito ridotti fino agli attuali 75 923). dal 1980 \u00e8 intitolato a giuseppe meazza, attaccante tra gli anni 1930 e 1940 sia dell'inter sia del milan.\n\n\n=== centro di allenamento ===\ni primi campi di allenamento utilizzati dall'inter furono quelli dell'aeronautica all'idroscalo e della storica arena civica.nel 1962 venne inaugurato il nuovo centro d'allenamento di appiano gentile, in provincia di como. noto in precedenza come centro sportivo angelo moratti, dal 2016 ha assunto l'attuale denominazione centro sportivo suning in memoria di angelo moratti in seguito ad un accordo di sponsorizzazione con il gruppo suning. il centro sportivo suning dispone di cinque campi da gioco, di cui due di dimensione ridotta; uno di questi \u00e8 coperto da una tensostruttura mobile ed \u00e8 utilizzato soprattutto in caso di freddo eccessivo e di maltempo. inoltre, \u00e8 dotato di una piscina, due palestre, una sala medica, cinque spogliatoi e due magazzini. all'interno della struttura \u00e8 situata la clubhouse che ospita le camere da letto dei calciatori della prima squadra e ulteriori spazi a disposizione di staff e dirigenza. il centro ospita anche gli studi televisivi di inter tv e la sala stampa utilizzata per le conferenze stampa.\nil centro di formazione suning in memoria di giacinto facchetti, che si trova a milano, \u00e8 invece il centro sportivo delle giovanili e della prima squadra femminile. oltre ad ospitare il college, il centro dispone di un campo da gara in erba naturale, due campi da gara e allenamento in erba artificiale, due campi artificiali d'allenamento, un campo artificiale a 7 d'allenamento, un campo erba naturale a 9 d'allenamento, una palestra attrezzata, una sala medica, dieci spogliatoi, una clubhouse, magazzini e uffici.\n\n\n== societ\u00e0 ==\nla squadra di calcio maschile dell'internazionale, fondata il 9 marzo 1908 come associazione con il nome football club internazionale, \u00e8 attualmente una societ\u00e0 per azioni, costituita il 20 giugno 1967 con la denominazione ufficiale football club internazionale milano. la societ\u00e0, avente sede legale in viale della liberazione 16/18 a milano e iscritta alla camera di commercio di milano-monza e brianza-lodi, risulta avere, al 2023, 496 dipendenti e un capitale sociale di 19 195 313,34 euro.dal 28 giugno 2016 il club \u00e8 controllato dall'imprenditore cinese zhang jindong. questo controllo di zhang sull'inter \u00e8 esercitato, dal 15 maggio 2021, tramite la societ\u00e0 lussemburghese grand tower s.\u00e0.r.l., proprietaria del club nerazzurro con il 68,55% del capitale e, a sua volta, riconducibile alla suning holdings group co., ltd. di zhang attraverso una serie di partecipazioni a cascata di societ\u00e0. in precedenza, dal 2016 al 2021, il controllo del gruppo suning era avvenuto tramite la societ\u00e0 lussemburghese great horizon s.\u00e0 r.l.. socio di minoranza dell'inter \u00e8 la hongkonghese lionrock capital, fondo d'investimento creato da daniel kar keung tseung, che ha acquisito il 25 gennaio 2019 l'intera propriet\u00e0 della societ\u00e0 italiana international sport capital s.p.a., che detiene il 31,05% del capitale azionario del club \u00e8 che fu creata dall'ex proprietario di maggioranza dell'inter, l'imprenditore indonesiano erick thohir. il rimanente capitale azionario del 0,40% \u00e8 detenuto da altri piccoli azionisti, tra i quali la societ\u00e0 italiana pirelli & c. s.p.a. per lo 0,37% e il restante 0,03% suddiviso tra personalit\u00e0 come i figli di giacinto facchetti, alcuni parenti di massimo moratti, tommaso giulini, giacomo poretti, ignazio la russa, gino & michele e altri.la societ\u00e0 nerazzurra \u00e8 inoltre la capogruppo del \"gruppo f.c. internazionale milano\", del quale fanno parte le seguenti controllate: inter brand s.r.l. (al 100%), che si occupa prevalentemente dell'attivit\u00e0 connessa all\u2019incasso dei crediti residui; inter media and communication s.p.a. (al 55,61%, mentre il restante 44,39% \u00e8 a partecipazione incrociata di inter brand), che si occupa di attivit\u00e0 finanziarie; inter futura s.r.l. (al 100%), che si occupa del settore dei servizi e, in particolare, svolge attivit\u00e0 di organizzazione con fini sociali, culturali e ricreativi; inoltre possiede una quota della societ\u00e0 collegata m-i stadio s.r.l. (al 50% con il milan), che si occupa di gestione dello stadio giuseppe meazza di milano.\nal 2023, in base a quanto emerge dal deloitte football money league 2023, rapporto stilato dalla societ\u00e0 di revisione e consulenza aziendale statunitense deloitte touche tohmatsu, l'inter risulta essere il secondo club italiano e quattordicesimo a livello mondiale in termini di fatturato (308,4 milioni di euro); inoltre, \u00e8 stato inserito al terzo posto in italia e al sedicesimo posto in ambito internazionale, in questo caso in termini di valore borsistico, nella classifica 2023 stilata dalla rivista statunitense forbes (1 026 milioni di euro); infine, il secondo posto in ambito nazionale e quattordicesimo in quello internazionale sono attribuiti al brand inter, secondo il report della societ\u00e0 di consulenza globale per la valutazione dei marchi, l'inglese brand finance, che nel 2023 lo valuta in 509 milioni di euro e un rating aaa-.il club \u00e8 membro ordinario dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa, sorto nel 2008 in sostituzione della g-14, organizzazione non riconosciuta dalla confederazione europea, nonch\u00e9 del forum dei club europei, unit\u00e0 operativa della stessa uefa, di cui l'inter era, per entrambe, fondatore nonch\u00e9 socio permanente.\n\n\n=== organigramma societario ===\nil governo societario del football club internazionale milano, al 2023, prevede un sistema tradizionale formato dall'assemblea degli azionisti, dal consiglio di amministrazione (cda) e dal collegio sindacale. il cda, rinnovato il 28 ottobre 2021, \u00e8 composto da dodici membri, nominati dall'assemblea degli azionisti, dei quali cinque riconducibili all'azionista di maggioranza suning holdings group tramite la societ\u00e0 controllante grand tower s.\u00e0.r.l., tre dirigenti d'azienda, uno riferibile al maggior azionista di minoranza (lionrock capital) e due indipendenti; steven zhang ricopre la carica di presidente del consiglio di amministrazione, assunta il 26 ottobre 2018, mentre alessandro antonello e giuseppe marotta sono gli amministratori delegati, dal 13 dicembre 2018 rispettivamente per l'area aziendale e per l'area sportiva. il collegio sindacale, rinnovato anch'esso nel 2021, \u00e8 composto da tre membri.\ndal sito ufficiale della societ\u00e0.\n\n\n=== impegno nel sociale ===\nl'inter si \u00e8 distinta per il suo costante impegno sociale. nel febbraio 1996 nacque \"inter campus\", progetto benefico creato con lo scopo di promuovere la cultura dello sport anche in realt\u00e0 periferiche tramite la fornitura di attrezzature da gioco e competenze tecniche a societ\u00e0 calcistiche giovanili minori. un anno dopo venne inaugurato anche \"inter campus estero\", finalizzato a promuovere lo sport in numerose zone del mondo, specialmente in quelle teatro di conflitti bellici o in gravi difficolt\u00e0 economiche, come le favelas di rio de janeiro, con l'obiettivo di restituire il diritto al gioco a bambine e bambini bisognosi. a dieci anni dalla nascita inter campus coinvolgeva circa 10 000 ragazzini dai 6 ai 13 anni in italia e nel mondo, con una squadra di circa 300 tra allenatori-educatori e volontari. il primo decennio di vita del progetto inter campus \u00e8 culminato con un film documentario diretto da gabriele salvatores e presentato nel 2008 al locarno festival, mentre nel 2012, in occasione delle celebrazioni per i quindici anni del progetto, \u00e8 stata inaugurata una partnership tra inter campus e l'organizzazione delle nazioni unite (onu).un'altra iniziativa degna di nota \u00e8 il \"gemellaggio\", istituito nel 1998, tra l'inter e il gruppo teatrale e culturale milanese comuna baires, che organizza periodicamente incontri con i giocatori, serate culturali sui loro paesi d'origine, dibattiti, spettacoli.dal 2012 \u00e8 infine attiva \"inter forever\" (a sua volta erede del progetto \"glorie nerazzurre\" nato nella seconda met\u00e0 degli anni 1990), una selezione master formata da ex calciatori interisti e dedicata al sostegno di cause benefico-sociali attraverso la disputa di amichevoli in giro per il mondo.\n\n\n=== settore giovanile ===\nil settore giovanile dell'inter \u00e8 composto da varie squadre che gareggiano a livello nazionale e internazionale nei vari tornei di categoria. il centro di allenamento del settore giovanile \u00e8 il centro di formazione suning in memoria di giacinto facchetti, situato a milano. l'inter ha istituito una rete di scuole calcio diffusa su tutto il territorio nazionale e presenta anche delle scuole estive distribuite in lombardia: presso il centro sportivo giacinto facchetti (riservata ai giovani dagli 8 ai 14 anni), in varie scuole nella zona di milano (dagli 8 ai 16 anni) e ad asiago (dai 15 ai 17 anni).la societ\u00e0 meneghina ha una rete di osservatori che ne comprende 20 in lombardia e altri 10 nel resto d'italia. tra i calciatori che hanno iniziato nell'inter si annoverano nella prima parte del xx secolo piero campelli, ermanno aebi, armando castellazzi \u2013 tutti convocati in nazionale maggiore \u2013 e giuseppe meazza, uno dei giocatori pi\u00f9 forti del calcio italiano e per due volte campione del mondo; nella seconda parte del novecento si segnalano giacinto facchetti, sandro mazzola \u2013 bandiere della squadra negli anni 1960 \u2013, roberto boninsegna, gabriele oriali, giuseppe bergomi, riccardo ferri e walter zenga, questi ultimi tre colonne dell'inter e della nazionale tra gli anni 1980 e 1990.\nall'inizio del iii millennio sono da menzionare leonardo bonucci e mario balotelli, giocatori cresciuti nel settore giovanile interista ma affermatisi altrove.\n\n\n== diffusione nella cultura di massa ==\n\nil primo film in cui l'inter \u00e8 trattata come argomento cinematografico \u00e8 milano miliardaria (1951) di marcello marchesi e vittorio metz. altri riferimenti al club si possono cogliere in una serie di commedie degli anni 1980 incentrate sul calcio e il tifo, come eccezzziunale... veramente (1982), paulo roberto cotechi\u00f1o centravanti di sfondamento (1983),, l'allenatore nel pallone (1984) e mi faccia causa (1984). agli anni 1990 e 2000 risalgono film come tre uomini e una gamba (1997), radiofreccia (1998), tifosi (1999), tu la conosci claudia? (2004), il cosmo sul com\u00f2 (2008) ed eccezzziunale veramente - capitolo secondo... me, tutti contenenti citazioni di vario genere all'inter. inoltre, nella serie tv americana billions, il personaggio del giudice interpretato da rob morrow \u00e8 interista, e in una scena viene mostrato mentre guarda una partita con una maglia della squadra.\nin ambito teatrale, l'inter \u00e8 menzionata nella pi\u00e8ce di paolo rossi lode a evaristo beccalossi (1992), nella quale \u00e8 ironicamente omaggiato l'omonimo giocatore nerazzurro, mentre nel contesto televisivo la squadra interista \u00e8 citata in alcuni sketch proposti negli anni 1990 a mai dire gol da aldo, giovanni e giacomo e negli anni 2000 da ficarra e picone a zelig, oltre che in due sit-com sempre degli anni 2000 come il mammo e love bugs.per quanto concerne le opere letterarie, l'inter \u00e8 l'argomento principale di una serie di libri scritti da beppe severgnini negli anni 2000 e 2010. riferimenti all'inter e ai suoi giocatori si possono cogliere anche in diverse copertine del fumetto topolino (la prima nel 1976), e in due sequel del manga giapponese capitan tsubasa, oltre che negli anime derivati.in ambito musicale, sono presenti riferimenti ai nerazzurri in brani come eravamo in 100.000 (1968) di adriano celentano, quelli che... (1975), di enzo jannacci, hai un momento, dio? (1995) di luciano ligabue e fuori dall'hype dei pinguini tattici nucleari (2019). luci a san siro (1971) di roberto vecchioni, pur non citando direttamente l'inter, rappresenta un ideale omaggio alla squadra.in occasione delle celebrazioni per i 110 anni dell'inter, il 19 marzo 2018 \u00e8 stato svelato ufficialmente interwall, un murale che raffigura alcuni dei giocatori e dei momenti pi\u00f9 rappresentativi della storia nerazzurra. l'opera \u00e8 stata realizzata dal club in collaborazione con mediaset premium sulla facciata di un palazzo milanese nel quartiere isola.\n\n\n== allenatori e presidenti ==\n\n\n=== allenatori ===\n\nsono 73 gli allenatori che hanno assunto la guida tecnica dell'inter, cinque dei quali con la funzione specifica di consulente (ed eventualmente la qualifica di direttore tecnico o sportivo) e due che hanno ricoperto sia l'incarico esclusivo di allenatore che quello supplementare di consulente.il primo a svolgere compiti assimilabili a quelli di un allenatore fu virgilio fossati, in virt\u00f9 del ruolo di capitano del club, mentre il primo allenatore professionista ingaggiato dal club fu il britannico bob spottiswood, che guid\u00f2 i nerazzurri dal 1922 al 1924.il tecnico che \u00e8 stato in carica pi\u00f9 a lungo \u00e8 helenio herrera, rimasto alla guida della squadra per nove anni, di cui otto consecutivi dal 1960 al 1968 (record per un allenatore straniero nella storia del calcio italiano). herrera fu richiamato in panchina nel 1973 e detiene anche il primato di partite come allenatore (366) e di trofei vinti con il club (tre scudetti, due coppe dei campioni e due coppe intercontinentali, per un totale di 7 titoli). a pari merito con l'argentino come allenatore pi\u00f9 vincente nella storia del club c'\u00e8 roberto mancini, che \u00e8 stato anche l'unico a vincere tre scudetti consecutivi con l'inter (oltre a due coppe italia e due supercoppe italiane).entra di diritto nella storia della societ\u00e0 anche jos\u00e9 mourinho, che in due anni ha conquistato due scudetti, una coppa italia, una supercoppa italiana e soprattutto la champions league, realizzando cos\u00ec, nella stagione 2009-2010, il cosiddetto treble (vittoria contemporanea di scudetto, coppa nazionale e champions league).\n\n\n=== presidenti ===\n\nin pi\u00f9 di 100 anni di storia societaria alla guida dell'inter si sono avvicendati 21 presidenti.il primo presidente della societ\u00e0 nerazzurra fu giovanni paramithiotti, che faceva parte anche dei 44 soci fondatori. massimo moratti \u00e8 invece il presidente pi\u00f9 longevo della storia nerazzurra, avendo guidato il club dal 1995 al 2013, eccetto la parentesi di giacinto facchetti dal 2004 al 2006. la gestione di massimo moratti \u00e8 anche la pi\u00f9 vincente della storia interista con 16 trofei in 18 anni, di cui 11 sotto la sua presidenza diretta.da segnalare anche angelo moratti, che contribu\u00ec in maniera determinante alla costruzione della grande inter, la squadra che centr\u00f2 due coppe dei campioni e due coppe intercontinentali consecutive.nel 2013 l'indonesiano erick thohir \u00e8 diventato il primo straniero a ricoprire la massima carica dirigenziale in oltre un secolo di storia. nel 2018 thohir ha lasciato il posto a steven zhang, che a 26 anni \u00e8 diventato il pi\u00f9 giovane presidente nella storia della societ\u00e0 interista.\n\n\n== calciatori ==\n\nin oltre un secolo di storia hanno vestito la maglia dell'inter oltre 900 calciatori, in gran parte italiani, e alcuni di questi hanno militato nella nazionale italiana.\ntra i calciatori italiani di rilievo che hanno militato nell'inter sono annoverati virgilio fossati, uno dei primi idoli della tifoseria nerazzurra, giuseppe meazza, giocatore simbolo degli anni 1930 e trascinatore della nazionale vincitrice di due campionati mondiali nel 1934 e nel 1938, giacinto facchetti, uno dei giocatori pi\u00f9 rappresentativi dell'intera storia interista, tarcisio burgnich, sandro mazzola \u2013 tutti vincitori del campionato europeo 1968 \u2013, alessandro altobelli, giuseppe bergomi, \u2013 campioni del mondo nel 1982 \u2013 e il plurivincitore del premio portiere dell'anno iffhs walter zenga; negli anni 2000 sono da menzionare christian vieri e marco materazzi, quest'ultimo campione del mondo nel 2006; dagli anni 2010 in avanti sono da citare nicol\u00f2 barella e alessandro bastoni, vincitori del campionato europeo 2020.\ntra i giocatori non italiani ad aver vestito la maglia dell'inter si segnalano negli anni 1950 e 1960 l'ungherese istv\u00e1n nyers, il miglior marcatore straniero della storia interista, l'argentino antonio angelillo e lo spagnolo luis su\u00e1rez; tra gli anni 1980 e 1990 sono da citare il pallone d'oro 1990 lothar matth\u00e4us, andreas brehme e j\u00fcrgen klinsmann, tutti vincitori del campionato mondiale 1990; tra gli anni 1990 e 2000 vanno menzionati il pallone d'oro 1997 ronaldo, campione del mondo nel 2002, l'argentino javier zanetti, detentore assoluto del record di presenze nella storia nerazzurra, il francese youri djorkaeff, campione del mondo nel 1998, e il colombiano iv\u00e1n c\u00f3rdoba; dagli anni 2010 in avanti vanno citati infine lo sloveno samir handanovi\u010d e gli argentini diego milito, mauro icardi e lautaro mart\u00ednez, campione del mondo nel 2022.\n\n\n=== hall of fame ===\nil 2 dicembre 2017 \u00e8 stata presentata la hall of fame dell'inter, nata allo scopo di celebrare e ricordare i migliori giocatori nella storia del club. per ogni ruolo (portiere, difensore, centrocampista e attaccante) sono stati selezionati tutti i calciatori con un passato nell'inter che avessero determinati requisiti (almeno 60 presenze in gare ufficiali, almeno un titolo vinto, almeno 3 anni dal ritiro); in seguito sono stati annunciati tre candidati finali per ogni categoria. al voto hanno partecipato tifosi e giornalisti, oltre a dipendenti e calciatori del mondo inter.i primi quattro giocatori ad entrare nella hall of fame nerazzurra, rivelati in occasione delle celebrazioni per il 110\u00ba anniversario di fondazione del club, sono stati walter zenga, javier zanetti, lothar matth\u00e4us e ronaldo. inoltre \u00e8 stato assegnato un premio speciale alla famiglia moratti.successivamente, ogni anno, viene votato ed inserito un nuovo giocatore per ognuno dei quattro ruoli. nel 2019 ad entrare nella hall of fame sono stati francesco toldo, giacinto facchetti, dejan stankovi\u0107 e giuseppe meazza. contestualmente, \u00e8 stato assegnato il premio buu \u2013 brothers universally united ad astutillo malgioglio. nel 2020 ad entrare sono stati j\u00falio c\u00e9sar, giuseppe bergomi, esteban cambiasso e diego milito, mentre il premio speciale \u00e8 andato a ernesto pellegrini. i nuovi entrati nel 2021 sono stati gianluca pagliuca, marco materazzi, wesley sneijder e samuel eto'o, con il premio speciale assegnato a peppino prisco. nel 2022 ad entrare sono stati ivano bordon, maicon, sandro mazzola e christian vieri.\n\n\n=== maglie ritirate ===\nl'inter, su proposta di massimo moratti, ha ritirato la maglia numero 3 in seguito alla morte del presidente ed ex bandiera interista giacinto facchetti, scomparso il 4 settembre 2006. il 3 era, infatti, il numero che l'aveva caratterizzato durante tutta la carriera. l'ultimo possessore di tale numero \u00e8 stato nicol\u00e1s burdisso, che in seguito ha vestito la maglia numero 16.il 26 aprile 2015 il presidente erick thohir ha annunciato la decisione di voler ritirare la maglia numero 4 appartenuta a javier zanetti, che l'ha indossata per diciannove anni consecutivi. la cerimonia di ritiro si \u00e8 svolta il 4 maggio a san siro in occasione del match for expo.\n\n\n=== contributo alle nazionali di calcio ===\n\nal 10 novembre 2023 l'inter \u00e8 il secondo club che ha fornito il maggior numero di giocatori alla nazionale italiana: a tale data, infatti, 119 elementi hanno vestito la maglia azzurra all'epoca della loro militanza interista (meglio ha fatto solo la juventus con 151). il contributo maggiore dell'inter in termini di elementi prestati alla nazionale italiana risale ai mondiali del 1954, del 1970 e del 1986, edizioni in cui furono schierati sei uomini dell'inter ciascuna: ghezzi, vincenzi, giacomazzi, neri, nesti e lorenzi nel 1954; burgnich, facchetti, mazzola, bertini, vieri e boninsegna nel 1970; bergomi, collovati, baresi, tardelli, altobelli e zenga nel 1986.sono 14 in totale i giocatori dell'inter militanti nelle selezioni nazionali italiane campioni del mondo; fra questi meazza lo \u00e8 stato per ben due volte: i convocati nerazzurri sono stati quattro nel 1934 (allemandi, castellazzi, demar\u00eda e meazza), cinque nel 1938 (ferrari, ferraris ii, locatelli, olmi e meazza), cinque nel 1982 (altobelli, bergomi, bordon, marini e oriali) e uno nel 2006 (materazzi). solo la juventus, con 22 calciatori italiani, e il bayern monaco, con 21 tedeschi, hanno saputo fare meglio. sei sono, invece, i calciatori dell'inter laureatisi campioni d'europa con la nazionale, quattro nel 1968 (burgnich, domenghini, facchetti e mazzola) e due nel 2021 (barella e bastoni).l'inter \u00e8 al terzo posto anche nella classifica assoluta dei club che vantano giocatori campioni del mondo con la propria nazionale, 20: ai 14 citati vanno aggiunti andreas brehme, j\u00fcrgen klinsmann e lothar matth\u00e4us, campioni nel 1990 con la germania, youri djorkaeff, campione nel 1998 con la francia, ronaldo, campione nel 2002 con il brasile e lautaro mart\u00ednez, campione nel 2022 con l'argentina. l'inter \u00e8 preceduta in tale graduatoria sempre dalla juventus (27) e dal bayern monaco (24). quanto al campionato d'europa, oltre ai sei italiani citati, altri tre giocatori sono vincitori del torneo con nazionali diverse da quella italiana: luis su\u00e1rez (spagna, 1964), laurent blanc (francia, 2000) e gi\u014drgos karagkoun\u012bs (grecia, 2004).in totale, al mondiale 2018, l'inter \u00e8 la terza squadra che pu\u00f2 vantare il maggior numero di giocatori convocati dalle rispettive nazionali al campionato del mondo, 121 (la juventus e il barcellona sono prima e seconda a quota 126 e 125), ed \u00e8 il terzo club per numero di reti nella manifestazione, 71 (dietro al bayern monaco e al real madrid a quota 76 e 74). inoltre, al mondiale 2010, i calciatori nerazzurri sono secondi per quantit\u00e0 di partite disputate, 361 (la juventus \u00e8 prima a quota 362). l'inter, infine, detiene il primato di marcatori e reti segnate nelle finali mondiali, rispettivamente 7 e 8, e vanta col bayern monaco la striscia record che vede la presenza di almeno un giocatore nerazzurro nelle rose delle finaliste nonch\u00e9 in campo durante la finale stessa nelle ultime 11 edizioni del torneo, dal 1982 al 2022.\n\n\n== palmar\u00e8s ==\n\n\n=== competizioni nazionali ===\n campionato italiano: 19 1909-1910; 1919-1920; 1929-1930; 1937-1938; 1939-1940; 1952-1953; 1953-1954; 1962-1963; 1964-1965; 1965-1966 1970-1971; 1979-1980; 1988-1989; 2005-2006; 2006-2007; 2007-2008; 2008-2009; 2009-2010; 2020-2021 coppa italia: 9 1938-1939; 1977-1978; 1981-1982; 2004-2005; 2005-2006; 2009-2010; 2010-2011; 2021-2022; 2022-2023 supercoppa italiana: 7 1989; 2005; 2006; 2008; 2010; 2021; 2022\n\n\n=== competizioni internazionali ===\n coppa dei campioni/uefa champions league: 3 1963-1964; 1964-1965; 2009-2010 coppa uefa: 3  (record italiano condiviso con la juventus)1990-1991; 1993-1994; 1997-1998 coppa intercontinentale: 2 1964; 1965 coppa del mondo per club: 1  (record italiano condiviso con il milan)2010\n\n\n=== competizioni giovanili ===\nil settore giovanile dell'inter \u00e8 uno dei pi\u00f9 vittoriosi della sua categoria sia in ambito nazionale, avendo conquistato 34 titoli di campione d'italia (a cui vanno aggiunti 9 scudetti vinti dalle disciolte squadre riserve) e 6 coppe italia, sia a livello internazionale, con numerosi trofei ufficiali tra i quali alcuni relativi alle competizioni pi\u00f9 importanti al mondo nella categoria, come per esempio il torneo di viareggio (vinto 8 volte) e la blue stars/fifa youth cup (vinta una volta).\nfra i primati assoluti conquistati dalle squadre giovanili dell'inter, si segnalano la vittoria contemporanea di tre dei quattro titoli italiani nel 2012 (primavera, juniores-berretti e giovanissimi) e di tre scudetti su cinque nel 2017 (primavera, juniores-berretti e allievi) e 2018 (primavera, under-16 e giovanissimi), nonch\u00e9 il raggiungimento simultaneo di quattro finali su cinque dei campionati nel 2017 e nel 2019.\n\n\n==== competizioni nazionali ====\n campionato primavera: 10 1963-1964; 1965-1966; 1968-1969; 1988-1989; 2001-2002; 2006-2007; 2011-2012; 2016-2017; 2017-2018; 2021-2022 coppa italia primavera: 6 1972-1973; 1975-1976; 1976-1977; 1977-1978; 2005-2006; 2015-2016 supercoppa primavera: 1 2017campionato nazionale dante berretti: 61979-1980; 1983-1984; 1990-1991; 2011-2012; 2015-2016; 2016-2017campionato ragazzi: 11937-1938campionato allievi nazionali: 81984-1985; 1986-1987; 1990-1991; 1997-1998; 2007-2008; 2013-2014; 2016-2017; 2018-2019campionato nazionale under-16: 12017-2018campionato nazionale under-15: 101987-1988; 1996-1997; 2002-2003; 2005-2006; 2008-2009; 2011-2012; 2012-2013; 2014-2015; 2017-2018; 2022-2023\n\n\n==== competizioni internazionali ====\n torneo di viareggio: 8 1962; 1971; 1986; 2002; 2008; 2011; 2015; 2018 blue stars/fifa youth cup: 1 1983champions under-18 challenge: 1 2010 nextgen series: 1 2011-2012\n\n\n== statistiche e record ==\n\n\n=== partecipazione ai campionati ===\nin 108 stagioni sportive a partire dall'esordio a livello nazionale il 7 novembre 1909, inclusi 16 campionati di prima categoria e prima divisione e divisione nazionale (a). sono escluse le stagioni 1909 e 1912-13, nelle quali l'inter non super\u00f2 le eliminatorie regionali, nonch\u00e9 le stagioni belliche dal 1915-1916 al 1918-1919 e dal 1943-1944 al 1944-1945.\n\n\n=== statistiche di squadra ===\nin 109 stagioni di partecipazione al campionato italiano di calcio a partire dall'esordio ufficiale, risalente al 10 gennaio 1909, l'inter ha disputato 107 tornei di primo livello nazionale (91 campionati di serie a, 7 di prima categoria, 5 di prima divisione e 4 di divisione nazionale), mentre per 2 volte non ha superato le eliminatorie regionali di massima serie (1909 e 1912-13). dal 1929, anno dell'istituzione del torneo a girone unico, con 91 partecipazioni l'inter \u00e8 l'unica squadra italiana ad aver sempre militato in serie a, campionato di cui peraltro ha vinto la prima edizione del 1929-30. l'inter \u00e8 anche la vincitrice dell'unico altro campionato precedente giocato a girone unico, quello del 1909-10.\ni nerazzurri hanno terminato il campionato 19 volte primi, 16 volte secondi e 14 volte terzi, mentre dall'avvio del girone unico l'inter \u00e8 stata 17 volte campione d'inverno (1933-34, 1937-38, 1950-51, 1952-53, 1953-54, 1960-61, 1961-62, 1965-66, 1966-67, 1979-80, 1988-89, 1990-91, 2006-07, 2007-08, 2008-09, 2009-10 e 2021-22). la miglior vittoria dell'inter \u00e8 il 16-0 del 10 gennaio 1915 contro il vicenza (prima categoria 1914-15) mentre la peggiore sconfitta \u00e8 il 9-1 subito contro la juventus il 10 giugno 1961 (serie a 1960-61).al termine della stagione 1988-89 l'inter ha totalizzato la percentuale pi\u00f9 alta dei punti disponibili in un campionato di serie a: l'85,29% (58 punti su 68 disponibili), con media inglese +7 (record poi battuto dalla juventus nel 2013-14 con l'89,47% dei punti conquistati). nella stessa annata l'inter ha stabilito il record di punti in un campionato a 18 squadre con due punti per vittoria (58).al termine della stagione 2006-07, l'inter ha stabilito il record di punti (97), di vittorie consecutive (17), di vittorie complessive (30 su 38 partite) e di successi esterni (15 su 19 incontri disputati). in seguito, i record di punti e di vittorie complessive in una stagione sono stati battuti dalla juventus nell'annata 2013-14, mentre quelle di vittorie esterne \u00e8 stato superato dal milan nella stagione 2020-21. nel 2007 l'inter ha stabilito il primato di punti in campionato in un anno solare (92 in 37 partite), raggiungendo una media di 2,48 punti a partita (record poi battuto dalla juventus nel 2012).nella stagione 2020-2021 i nerazzurri hanno conseguito il primato del maggior numero di vittorie consecutive dall'inizio del girone di ritorno (11), e hanno eguagliato il record, precedentemente ottenuto dalla juventus nelle stagioni dal 2013-2014 al 2017-2018, del maggior numero di squadre avversarie battute in campionato (19 su 19). nel 2021 i meneghini hanno stabilito il nuovo primato di punti totalizzati nel campionato italiano in un anno solare (104), battendo il precedente record stabilito dalla juventus nel 2018.a livello di coppe nazionali l'inter \u00e8 al secondo posto per numero di finali disputate: 15 di coppa italia (con 9 vittorie, delle quali 2 consecutivamente per tre volte) e 11 di supercoppa italiana (con 7 successi, di cui 2 consecutivamente per due volte) per un totale di 26 finali, che la pongono dietro alla juventus con 38 finali (sono esclusi dal conteggio i gironi finali di coppa italia).il record di finali consecutive in supercoppa italiana \u00e8 stato stabilito dall'inter con 7 edizioni disputate consecutivamente (dal 2005 al 2011), prima di essere battuto dalla juventus con 10 edizioni (dal 2012 al 2021). in precedenza il primato apparteneva al milan, che aveva giocato 3 edizioni consecutive: nel 1992, 1993 e 1994.nella stagione 2005-06, l'inter \u00e8 stata la prima squadra italiana a realizzare il treble nazionale, vincendo campionato, coppa nazionale e supercoppa di lega.\nin ambito internazionale, l'inter \u00e8 la prima e unica squadra italiana, nonch\u00e9 la sesta in europa, ad aver realizzato il treble, ossia la conquista nella stessa stagione di campionato, coppa nazionale e champions league, traguardo raggiunto nel 2009-10. nel 1964 l'inter \u00e8 stata la prima compagine italiana a vincere la coppa intercontinentale, mentre nel 1965 \u00e8 diventata l'unica italiana, nonch\u00e9 la prima europea, ad aver vinto campionato, coppa dei campioni e coppa intercontinentale nello stesso anno.l'inter \u00e8 la squadra italiana che vanta il maggior numero di partecipazioni alla coppa uefa/europa league. escludendo le edizioni della coppa delle fiere, in quanto tale manifestazione non viene riconosciuta dall'uefa, la societ\u00e0 ha disputato 28 volte la manifestazione. nella medesima competizione, l'inter ha giocato pi\u00f9 partite di qualsiasi altra squadra (191), ha centrato il maggior numero di vittorie (96) e di pareggi (44), ed \u00e8 la squadra che ha conquistato pi\u00f9 punti di tutti nella competizione (236).l'avversario affrontato pi\u00f9 volte dall'inter in gare ufficiali \u00e8 la juventus (240 volte), seguita dal milan (227 volte), dalla roma (208 volte) e dal torino (195 volte). in campo internazionale, gli avversari pi\u00f9 frequenti sono il real madrid (19 incontri), il barcellona (16 incontri), il valencia (10 incontri), e il bayern monaco (9 incontri).\n\n\n=== statistiche individuali ===\nil giocatore con il maggior numero di presenze in nerazzurro \u00e8 javier zanetti, con 858 presenze in 19 stagioni. seguono giuseppe bergomi (756 partite in 20 stagioni), giacinto facchetti (634 presenze in 18 stagioni), sandro mazzola (565 presenze in 17 stagioni) e giuseppe baresi (559 presenze in 15 stagioni).\njavier zanetti, con 615 presenze in serie a, \u00e8 il primo giocatore con presenze nell'inter, ed \u00e8 anche primo fra i giocatori non nati in italia.\nil capocannoniere di tutti i tempi \u00e8 giuseppe meazza, con 288 gol segnati in 14 stagioni. alle sue spalle alessandro altobelli (209 gol in 11 stagioni), roberto boninsegna (171 in 7 stagioni), sandro mazzola (160 in 17 stagioni) e luigi cevenini (158 in 10 stagioni).il miglior marcatore dell'inter in un campionato a girone unico \u00e8 antonio angelillo, che nel 1958-59 realizz\u00f2 33 reti; inoltre, i 33 gol in 33 partite di angelillo rappresentano anche il miglior risultato conseguito in un campionato a 18 squadre. christian vieri, con 24 gol in 23 partite nel 2002-03 (media per partita: 1,043), \u00e8 stato il secondo calciatore, dopo felice borel nel 1932-33, ad aver vinto la classifica marcatori della serie a con un numero di reti superiore a quello delle presenze.\n\n\n== tifoseria ==\n\nsecondo il sondaggio condotto dalla societ\u00e0 \"demos & pi\" e pubblicato nel settembre 2016 su la repubblica, l'inter risulta essere il secondo club pi\u00f9 sostenuto in italia \u2013 a pari merito con il milan e dietro la juventus \u2013, con il 14% di preferenze da parte del campione esaminato.inoltre, da un rapporto della societ\u00e0 tedesca di indagini sul mercato sportivo \"sport+markt\" relativo al 2010, emerge come il club possa contare su un bacino potenziale di circa 17,5 milioni di sostenitori in europa e di 9,3 milioni di simpatizzanti in sudamerica (secondo un altro rapporto della stessa societ\u00e0 del 2009).attualmente un buon numero di sostenitori si organizza in fan club e associazione di tifosi. il principale \u00e8 il centro coordinamento inter club (ccic), che ha pi\u00f9 di 1065 club riconosciuti ufficialmente dall'inter. la societ\u00e0 nerazzurra vanta numerosi club sparsi in tutte le regioni d'italia e in trenta paesi nel resto del mondo.\n\n\n=== storia ===\nla cultura popolare voleva che a tifare per l'inter fosse soprattutto la borghesia, a differenza della sua rivale cittadina, il milan, sostenuta invece dalle classi popolari e dagli immigrati. infatti, i tifosi dell'inter soprannominavano quelli del milan casciav\u00ect, che in milanese significa cacciaviti, per indicare l'origine operaia dei sostenitori rossoneri. a loro volta, i milanisti chiamavano i nerazzurri ba\u00f9scia, termine milanese che significa gradasso, per indicare uno degli stereotipi cittadini, essendo allora i nerazzurri appartenenti perlopi\u00f9 alle classi medie e altolocate, di origine prettamente meneghina.\n\n\n=== gemellaggi e rivalit\u00e0 ===\nle tifoserie gemellate storicamente con quella dell'inter sono quelle del varese (per la rivalit\u00e0 con i tifosi comaschi, gemellati col milan), e soprattutto della lazio. il gemellaggio con i laziali affonda le proprie radici intorno alla met\u00e0 degli anni 1980 in risposta all'antico gemellaggio (poi rotto) fra roma e milan. il legame \u00e8 stato rinsaldato nella finale di coppa uefa 1997-1998 a parigi, nonch\u00e9 il 5 maggio 2002 e il 2 maggio 2010 all'olimpico, quando i tifosi laziali augurarono agli interisti la conquista del tricolore contro i comuni rivali della roma. all'estero, esiste un rapporto di amicizia con le tifoserie del valencia e del nizza.le rivalit\u00e0 pi\u00f9 accese sono soprattutto con le tifoserie del milan, con cui i nerazzurri disputano il derby di milano, noto anche come derby della madonnina, e della juventus, con cui fin dagli anni '60 l'inter d\u00e0 vita al derby d'italia. \u00e8 in questi due match che le presenze allo stadio arrivano di solito all'apice, fino quasi all'esaurimento dei posti. altre forti rivalit\u00e0 sussistono con le tifoserie del napoli, dell'atalanta e della roma.\n\n\n== organico ==\n\n\n=== rosa 2023-2024 ===\nrosa e numerazione aggiornate al 3 settembre 2023.\n\n\n=== staff tecnico ===\nstaff tecnico aggiornato al 1\u00ba luglio 2022.\n\n\n== attivit\u00e0 polisportiva ==\n\nper un breve periodo della sua storia, durante gli anni venti del xx secolo, l'inter fu una polisportiva che, oltre alla squadra di calcio, schierava nelle divisioni nazionali anche quelle di pallacanestro e di rugby.\nla sezione cestistica del club partecip\u00f2 ai primi campionati organizzati dalla federazione italiana pallacanestro e, capitanata dal presidente e fondatore della federazione arrigo muggiani, vinse uno scudetto nel 1923; verso la fine del decennio, per\u00f2, la squadra si sciolse.\nnel 1927, a seguito della fusione dello sport club italia con l'unione sportiva milanese, nacque una squadra di rugby in seno all'ambrosiana-inter, che, con tale nome, fu tra le compagini che disputarono nella stagione 1928-29 il primo campionato italiano di rugby.\ni milanesi giunsero in finale e si imposero 3-0 nell'incontro di spareggio a bologna contro la s.s. lazio, anche se, a fine torneo, l'ambrosiana estromise la squadra di rugby, che si trasfer\u00ec al dopolavoro pirelli e divenne famosa con il nome di amatori rugby milano.un'altra disciplina inglobata nella propria attivit\u00e0 sportiva fu l'hockey su ghiaccio con l'incorporazione, nel 1949, dell'hockey club milano, all'epoca gi\u00e0 dieci volte campione nazionale, ribattezzato h.c. milano-inter.\nla squadra si laure\u00f2 campione d'italia nel 1950, 1951, 1952 e 1954 e vinse la coppa spengler, il pi\u00f9 antico torneo europeo per squadre di club, nel 1953 e nel 1954, prima di sparire nel 1956 per problemi economici e fondersi con l'altra squadra di milano, i diavoli rossoneri.\nnella stagione 2018-19 l'inter ha costituito la sua prima squadra calcistica femminile. il club era attivo gi\u00e0 da alcuni anni con una sezione giovanile femminile.dal 2020 l'inter \u00e8 attiva negli esports.\n\n\n== note ==\n\n\n== bibliografia ==\nlibri mario arceri, valerio bianchini, la leggenda del basket, milano, baldini castoldi dalai, 2004,  p. 142, isbn 88-8490-626-1.\n gianluca barca, gian franco bell\u00e8 (a cura di), la sesta nazione. ottant'anni di storia della federazione italiana rugby, parma, grafiche step, 2008.\n pierangelo brivio, stefano christian peron, gian paolo rosi (a cura di), un amore sulla pelle. la storia dell'inter attraverso le sue maglie, rcs mediagroup s.p.a. divisione quotidiani, 2014, issn 1120-5067.\n nicola cecere, il calcio di javier zanetti ai raggi x, milano, la gazzetta dello sport, 2011,  p. 98.\n vito galasso, 1001 storie e curiosit\u00e0 sulla grande inter che dovresti conoscere, newton compton, 2014, isbn 978-88-541-4331-9.\n filippo grassia e giampiero lotito, inter. il calcio siamo noi, sperling & kupfer, 2010, isbn 88-200-4967-8.\n oliviero toscani, inter! 100 anni di emozioni 1908-2008, milano, skira, 2008, isbn 88-6130-622-5.\n la gazzetta dello sport, inter cento di questi anni, milano, rcs quotidiani, 2008, issn 1120-5067.\n stefano petrucci, la storia dell'inter, roma, l'airone editrice, 2009, isbn 978-88-7944-953-3.\n luciano ravagnani, pierluigi fadda, rugby. storia del rugby mondiale dalle origini a oggi, 2\u00aa ed., milano, vallardi, 2007  [1992], isbn 88-87110-92-1.\n sandro sabatini, almanacco agenda inter 2000, football club internazionale milano, 1999.\n francesco volpe, paolo pacitti, rugby 2009, roma, zesi, 2008  [1996].pubblicazioni varie(en) deloitte sports business group, deloitte football money league 2019 (pdf), deloitte touche tohmatsu ltd., gennaio 2019.\n demos & pi, li osservatorio sul capitale sociale degli italiani - il tifo calcistico in italia (pdf), settembre 2016.\n(en) sport+markt, man united chasing spanish top clubs (pdf), febbraio 2009. url consultato l'11 ottobre 2012 (archiviato dall'url originale il 7 aprile 2020).\n(en) sport+markt, europe's top 20 \u2013 the most popular football clubs (pdf), settembre 2010 (archiviato dall'url originale il 4 febbraio 2012).videografiadocumentario la grande storia dell'inter, rai trade, corriere della sera, gazzetta dello sport, 2007, ean 8032807021638.\ndocumentario leggenda inter - 2010, la storica tripletta, rai trade, gazzetta dello sport, 2010.\n\n\n== voci correlate ==\nsociet\u00e0 calcistiche campioni del mondo\nsociet\u00e0 calcistiche vincitrici delle competizioni confederali e interconfederali\n\n\n== altri progetti ==\n\n wikiquote contiene citazioni di o su fc inter\n wikinotizie contiene notizie di attualit\u00e0 su fc inter\n wikimedia commons contiene immagini o altri file su fc inter\n\n\n== collegamenti esterni ==\n\n(it, en, es, id, ja, zh) sito ufficiale, su inter.it. \n inter (canale), su youtube. \n(en) clive gifford, inter milan, su enciclopedia britannica, encyclop\u00e6dia britannica, inc. \n football club internazionale milano, su legaseriea.it, lega nazionale professionisti serie a. \n(de, en, it) football club internazionale milano, su transfermarkt, transfermarkt gmbh & co. kg. \n football club internazionale milano, su int.soccerway.com, perform group. \n football club internazionale milano, su smr.worldfootball.net, heim:spiel medien gmbh. \n(en, ru) football club internazionale milano, su eu-football.info."