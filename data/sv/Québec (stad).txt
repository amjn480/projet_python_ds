"qu\u00e9bec (franska ville de qu\u00e9bec eller qu\u00e9bec, med uttalet [keb\u025b\u02b9k]; engelska quebec city eller quebec, med uttalet [kwibe\u02b9k]) \u00e4r huvudstaden i den kanadensiska provinsen qu\u00e9bec. staden slogs 2002 samman med flera omkringliggande urbana centra; 2017 hade man drygt 700 000 inv\u00e5nare i staden (kommunen) och drygt 800 000 i storstadsomr\u00e5det.\n\u00e5r 1985 blev gamla stan i qu\u00e9bec (le vieux-qu\u00e9bec), den enda nordamerikanska staden med bevarade stadsmurar norr om mexiko, upptagen p\u00e5 unescos v\u00e4rldsarvslista. i eller intill den historiska stadsk\u00e4rnan hittar man idag provinsen qu\u00e9becs parlamentsbyggnad, nationalmuseum och \"civilisationsmuseet\".\nqu\u00e9bec \u00e4r k\u00e4nt f\u00f6r sin vinterkarneval och ch\u00e2teau frontenac, ett historiskt hotell vars siluett fortfarande dominerar staden. andra popul\u00e4ra platser att bes\u00f6ka \u00e4r montmorencyfallen intill beauport och basilikan sainte-anne-de-beaupr\u00e9 i staden beaupr\u00e9.\n\n\n== namn ==\nstaden h\u00e4mtar (liksom provinsen med samma namn) sitt namn fr\u00e5n algonkin-ordet kebek eller kepek \u2013 \"platsen d\u00e4r floden blir tr\u00e4ngre\".stadens officiella namn \u00e4r p\u00e5 franska ville de qu\u00e9bec, men den kallas oftast qu\u00e9bec. det vanligaste engelska namnet \u00e4r quebec city, men \u00e4ven qu\u00e9bec city f\u00f6rekommer. denna stavning med akut accent p\u00e5 engelska kan j\u00e4mf\u00f6ras med montr\u00e9al, som \u00e4r officiell stavning f\u00f6r staden montr\u00e9al.\n\n\n== geografi ==\nstaden qu\u00e9bec \u00e4r bel\u00e4gen p\u00e5 den norra sidan av saint lawrencefloden. staden ligger vid flodens utlopp i den bredare saint lawrenceviken.\nvintertid faller ofta stora m\u00e4ngder sn\u00f6 i och kring staden qu\u00e9bec.\n\n\n== historia ==\nqu\u00e9bec \u00e4r den n\u00e4st \u00e4ldsta staden i kanada, efter st. john's p\u00e5 newfoundland (grundad 1604). staden grundades av samuel de champlain den 3 juli 1608 intill indianbyn stadacona. irokeserna gav f\u00f6r \u00f6vrigt kanada dess namn genom sitt ord f\u00f6r \"by\", kanata.\nbritter er\u00f6vrade staden 1759 och h\u00f6ll den fram till 1763. utanf\u00f6r stadens murar stod slaget p\u00e5 abrahams sl\u00e4tter d\u00e5 james wolfe besegrade den franske generalen louis-joseph de montcalm och intog staden. sju\u00e5rskriget slutade med att frankrike \u00f6verl\u00e4mnade sina nordamerikanska kolonier, nya frankrike, till engelsm\u00e4nnen.\nunder den amerikanska revolutionen angreps den brittiska garnisonen i qu\u00e9bec av amerikanska trupper, men deras f\u00f6rs\u00f6k att starta en revolt i kanada fick ett sn\u00f6pligt slut sedan de besegrats i slaget vid qu\u00e9bec 1775.\ninf\u00f6r 1812 \u00e5rs krig bef\u00e4ste isaac brock qu\u00e9bec och l\u00e4t uppf\u00f6ra ett artilleribatteri i staden.\nqu\u00e9bec var kanadas huvudstad fr\u00e5n 1859 till 1865, d\u00e5 ottawa till sist tog \u00f6ver den rollen. tv\u00e5 \u00e5r senare blev qu\u00e9bec \u00e5 andra sidan huvudstad i provinsen qu\u00e9bec.\nqu\u00e9bec-konferensen 1864 om konfederationen h\u00f6lls i qu\u00e9bec.\nunder andra v\u00e4rldskriget h\u00f6lls tv\u00e5 konferenser i qu\u00e9bec. den f\u00f6rsta 1943 mellan franklin d. roosevelt, winston churchill, mackenzie king (kanadas premi\u00e4rminister) och song ziwen (kinas utrikesminister). den andra konferensen h\u00f6lls 1944 mellan churchill och roosevelt. m\u00f6tena \u00e4gde rum i citadelle och ch\u00e2teau frontenac.\n\n\n=== modern historia ===\ni april 2001 h\u00f6lls ett toppm\u00f6te i qu\u00e9bec, quebec city summit of the americas, kring ett amerikanskt frihandelsavtal. m\u00e5nga antiglobaliseringsdemonstrationer h\u00f6lls samdtidigt i staden, b\u00e5de mot sj\u00e4lva toppm\u00f6tet och mot den fyra meter h\u00f6ga avsp\u00e4rrning som st\u00e4ngde av stadens historiska delar. demonstranterna anklagade polisen f\u00f6r att anv\u00e4nda \u00f6verv\u00e5ld.\nden 1 januari 2002 slogs tolv andra kommuner i storstadsregionen samman med qu\u00e9bec. dessa 13 delar bildade d\u00e5 en gemensam administrativ enhet som idag \u00e4r uppdelad i \u00e5tta distrikt.\n\n\n== styre och politik ==\nstaden qu\u00e9bec \u00e4r dels sin egen kommun, dels huvudstad f\u00f6r provinsen qu\u00e9bec \u2013 kanadas n\u00e4st mest folkrika provins. b\u00e5da dessa styrelseformer spelar stor roll f\u00f6r staden qu\u00e9bec, som kompenserar sin mindre storlek relativt montr\u00e9al med en st\u00f6rre politisk makt \u00f6ver provinsen. som de facto politiskt centrum f\u00f6r det franskspr\u00e5kiga kanada har de styrande i provinsen och staden h\u00e4vdat provinsens sj\u00e4lvbest\u00e4mmande i relation till den kanadensiska centralregeringen.de styrande i staden prioriterade under hela 1900-talet de omr\u00e5den som man ansett vara viktigast f\u00f6r den i f\u00f6rsta hand franskspr\u00e5kiga staden, n\u00e4mligen (den franskpr\u00e4glade) utbildningen, kulturen och r\u00e4ttssystemet.\n\n\n=== stadens styre ===\nstaden qu\u00e9bec styrs (anno 2012) av en borgm\u00e4stare och 27 kommunalr\u00e5d. vart och ett av de 27 kommunalr\u00e5den ansvarar f\u00f6r en egen kommundel (arrondissement).\nval till den lagstiftande kommunf\u00f6rsamlingen sker vart fj\u00e4rde \u00e5r.\n\n\n== ekonomi ==\nen stor del av stadens ekonomi \u00e4r kopplad till administration (bland annat som provinshuvudstad) och tj\u00e4nstesektorn. mellan \u00e5ren 1960 och 1980 steg antalet anst\u00e4llda inom den offentliga tj\u00e4nstesektorn fr\u00e5n 15 000 till 45 000. denna utvecklingen var en av konsekvenserna av \"den tysta revolutionen\", den samh\u00e4llsomvandling som i efterkrigstidens franskspr\u00e5kiga kanada vitaliserade den franskspr\u00e5kiga identiteten.den relativt sett mindre betydelsefulla industrin i staden r\u00f6r i stor utstr\u00e4ckning produktion av livsmedel, pappersmassa och papper.en viktigare n\u00e4ringsgren i staden \u00e4r turism.\n\n\n=== transporter ===\nstaden qu\u00e9becs flygplats heter a\u00e9roport international jean-lesage de qu\u00e9bec. \ni staden finns ocks\u00e5 en stor hamn som utg\u00f6r en del i saint lawrence seaway. bland annat hanterar hamnen en stor containertrafik.\nstadens j\u00e4rnv\u00e4gsstation, gare du palais, utg\u00f6r den \u00f6stra slutstationen p\u00e5 en l\u00e4ngre j\u00e4rnv\u00e4gsstr\u00e4ckning.\ntv\u00e5 broar, pont de qu\u00e9bec och pont pierre-laporte, f\u00f6rbinder staden med saint lawrenceflodens s\u00f6dra strand.\n\n\n== demografi ==\nenligt folkr\u00e4kningen 2001 bodde 682 757 m\u00e4nniskor i staden qu\u00e9bec (48,2 procent m\u00e4n, 51,8 procent kvinnor, 710 700 i storstadsomr\u00e5det). 4,7 procent var barn under fem \u00e5r (genomsnittet f\u00f6r kanada \u00e4r 5,6 procent). 2001 var 13,0 procent av inv\u00e5narna pension\u00e4rer (\u00f6ver 65 \u00e5r, genomsnittet f\u00f6r kanada \u00e4r 13,2 procent). medel\u00e5ldern var 39,5 \u00e5r (kanada, 37,6 procent).\nmellan 1996 och 2001 v\u00e4xte befolkningen i staden med 1,6 procent (genomsnittet f\u00f6r provinsen \u00e4r 1,4 procent). befolkningst\u00e4theten var 216,4 personer per km\u00b2 (provinsen, 5,3). omkring 9,5 % av provinsens befolkning.\n98,5 procent (657 140) var vita, 0,4 procent (2 875) svarta, 0,3 procent (2 220) blandat ursprung, 0,2 procent (1 355) araber och 0,1 procent (1 155) kineser.\n2001 bestod den stora majoriteten av befolkningen av inv\u00e5nare med europeiskt ursprung, de flesta med fransk, italiensk, brittisk eller irl\u00e4ndsk bakgrund med endast mycket sm\u00e5 minoriteter med svarta, araber och asiater inv\u00e5nare. 90 procent av befolkningen var romersk-katoliker, med betydande judiska och protestantiska grupper.\n\n\n=== inv\u00e5narantal ===\nsiffrorna inom parentes nedan anger hela storstadsomr\u00e5det.\n\n2001: 687 757 (710 700)\n2011: 516 600 (765 200)\n2017: 705 100 (800 300)\n\n\n== kultur och samh\u00e4llsliv ==\nstaden qu\u00e9bec \u00e4r det franskspr\u00e5kiga kanadas viktigaste kulturcentrum. den historiska stadsk\u00e4rnan blev 1985 upptagen p\u00e5 unescos lista \u00f6ver v\u00e4rldsarv.universit\u00e9 laval, grundat 1852, \u00e4r staden qu\u00e9becs mest betydelsefulla utbildningsinstitution.\n\n\n=== arkitektur ===\nen av stadens mest k\u00e4nda byggnader \u00e4r hotellet fairmont le ch\u00e2teau frontenac, p\u00e5 en h\u00f6jd n\u00e4ra floden. hotellet \u00f6ppnades 1893 och konstruerades efter ritningar av bruce price (1848\u20131903).\n\n\n=== medier ===\ni staden qu\u00e9bec utkommer tre dagliga franskspr\u00e5kiga tidningar. dessa \u00e4r le soleil, journal de qu\u00e9bec och m\u00e9dia matin qu\u00e9bec.\ndet finns ocks\u00e5 en liten tidning p\u00e5 engelska, quebec chronicle-telegraph, som \u00e4r nordamerikas \u00e4ldsta tidning (sedan 1764).\n\n\n=== vinterliv och sport ===\nstaden qu\u00e9bec har ofta kalla och sn\u00f6rika vintrar. det g\u00f6r att f\u00f6ruts\u00e4ttningarna f\u00f6r vinteridrott \u00e4r goda i omr\u00e5det. qu\u00e9bec \u00e4r k\u00e4nt f\u00f6r sin vinterkarneval, d\u00e4r det anordnas byggen av sn\u00f6skulpturer, sl\u00e4d\u00e5kning och parader samt t\u00e4vlas i diverse grenar inom vinteridrotten.nordiques de qu\u00e9bec (internationellt mer k\u00e4nt under det engelska namnet quebec nordiques) var ett professionellt ishockeylag som verkade i staden \u00e5ren 1972\u20131995. mellan 1972 och 1979 tillh\u00f6rde laget wha, och fr\u00e5n h\u00f6sten 1979 tillh\u00f6rde laget nhl. laget flyttade 1995 till denver i colorado och ombildades till colorado avalanche. \nv\u00e4rldsm\u00e4sterskapet i ishockey f\u00f6r herrar 2008 spelades i qu\u00e9bec.\n\n\n== se \u00e4ven ==\nprovinsen qu\u00e9becs historia\nprovinsen qu\u00e9becs regioner\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r qu\u00e9bec (stad).\nguide de qu\u00e9bec(franska)\nparks canada \u2013 the historic district of old-qu\u00e9bec(engelska)\nparks canada \u2013 canada world heritage sites(engelska)\nunesco world heritage centre \u2013 historic district of qu\u00e9bec(engelska)"