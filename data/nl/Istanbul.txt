"istanbul of istanboel (uitspraak [\u02c8ist\u0251nbul]?, turks: i\u0307stanbul, uitspraak [is\u02c8t\u0251mbul]?) is een stad in het europese en aziatische deel van turkije en was de hoofdstad van het ottomaanse rijk. daarvoor was ze onder de naam constantinopel hoofdstad van het byzantijnse rijk. de stad is oorspronkelijk in 667 v.chr. gesticht door griekse kolonisten en werd door hen byzantion (latijn: byzantium) genoemd.\nmet 15 miljoen inwoners is istanbul de grootste stad van turkije. de stad bestaat uit 27 districten, die tezamen de hoofdstad van de gelijknamige provincie vormen.\n\n\n== naam ==\nvoor de herkomst van de turkse naam i\u0307stanbul worden verschillende verklaringen gegeven. hij zou van het griekse \u03ba\u03c9\u03bd\u03c3\u03c4\u03b1\u03bd\u03c4\u03b9\u03bd\u03bf\u03c5\u03c0\u03bf\u03bb\u03b9\u03c2 (konstantinoupolis) zijn afgeleid. een andere verklaring is dat het van het griekse \u03b5\u1f30\u03c2 \u03c4\u1f74\u03bd \u03c0\u03cc\u03bb\u03b9\u03bd (oudgrieks eis t\u00e8n polin; middelgrieks is tin polin) ('naar de stad') is afgeleid; in het vroegere byzantijnse rijk werd de hoofdstad constantinopel vaak informeel aangeduid als \"de stad\". in het latijn heette de stad constantinopolis, in formeel turks: \u0642\u0633\u0637\u0646\u0637\u064a\u0646\u064a\u0647 (konstantiniyye), in veel slavische talen sprak men van tsargrad. in de vikingtijd werd istanbul miklagard (de grote stad) genoemd.\nin turkse folklore bestaat het populaire bijgeloof dat de naam istanbul zou zijn afgeleid van i\u0307slam bol ('veel islam') of i\u0307slam bul ('vind de islam'). deze volksetymologische naamsverklaringen waren met name in trek tijdens de regeerperiode van sultan mustafa iii, toen men de naam i\u0307stanbul verving door i\u0307slambol in offici\u00eble documenten.\nde naam wordt in het turks uitgesproken met de klemtoon op de tweede lettergreep. in het nederlands is de klemtoon op de eerste lettergreep veel gebruikelijker. tot in de 20e eeuw luidde de nederlandse variant van de in het arabisch alfabet geschreven turkse naam stamboel. de naam stamboel raakte in onbruik na de invoering van het latijns alfabet in turkije in 1928 onder invloed van de nieuwe turkse spelling i\u0307stanbul. hetzelfde verschijnsel deed zich ook in andere talen voor, zoals in het engels (istanbul) en frans (istanboul) waar de vorm stamboul verdween.\n\n\n=== spelling in het nederlands ===\nzowel de spellingvariant 'istanbul' als 'istanboel' zijn volgens de nederlandse taalunie correct. hoewel in het turks een punt op de hoofdletter 'i' staat, wordt deze in het nederlands niet weergegeven. in het turks is de correcte spelling met punt, omdat deze taal een extra letter kent, de i/\u0131 (zonder punt), waarvan de uitspraak (zoals de i in het engelse sir) verschilt van die van de letter i\u0307/i (met punt). de taalunie raadt aan in het nederlands geen punt op de hoofdletter in istanbul te schrijven. het nederlands kent deze lettervariant immers niet.\nheel af en toe treft men de oude naam constantinopel nog aan. in bepaalde talen, zoals het grieks, is dit nog steeds de meest gebruikte naam.\n\n\n== geschiedenis ==\n\n\n=== oudheid ===\nbyzantium was een oorspronkelijk griekse stad, gesticht door kolonisten uit megara in 667 voor christus. volgens de legende noemden zij de stad byzantion naar hun koning byzas. byzantium is de gelatiniseerde versie van deze naam. lange tijd was byzantium een welvarende griekse stadstaat totdat ze door de macedoni\u00ebrs werd veroverd. toen macedoni\u00eb enkele eeuwen later werd verslagen door de romeinen werd ze een belangrijke stad in het romeinse rijk.\nde stad stelde zich aan de zijde van pescennius niger in diens strijd om de romeinse keizerstroon, en werd van 193-195 belegerd door diens rivaal septimius severus. de stad werd ernstig beschadigd in deze belegering, maar septimius severus, nu keizer, herbouwde de stad en zij herwon snel haar vroegere welvaart.\n\n\n=== opkomst en val van constantinopel ===\nkeizer constantijn de grote, die de hoofdstad van het romeinse rijk naar het belangrijkere oosten van het rijk wilde verplaatsen, werd door de geschikte locatie van de stad aangetrokken. naar werd beweerd, werd de locatie voor de nieuwe hoofdstad van het romeinse rijk aangewezen in een profetische droom van constantijn. byzantium was inderdaad een zeer gunstige locatie: aan drie kanten omringd door water en dus relatief gemakkelijk te verdedigen, ze beheerste de strategische bosporus en veel handelsroutes tussen europa en azi\u00eb kwamen hier samen. de belangrijkste romeinse rijksinstellingen, zoals onder andere administratie en belastingheffing, werden overgeplaatst naar byzantium en door alle gerelateerde organisaties die meekwamen groeide de stad explosief. in 330 werd byzantium officieel herdoopt als nova roma (latijn voor 'nieuw rome'), maar de stad werd al snel beter bekend onder de naam konstantinoupolis (grieks voor stad van constantijn, in het nederlands constantinopel). constantinopel werd de nieuwe hoofdstad van het rijk, hoewel de vorige, rome, een tijdje haar politieke en economische privileges behield maar wel geleidelijk in betekenis afnam nadat de politieke en economische elite naar constantinopel verhuisd was.\nconstantinopel was eerst 65 jaar lang de hoofdstad van het romeinse rijk en vanaf 395, bij de dood van theodosius i, toen het westelijke deel van het rijk definitief afgescheiden was, die van het oostelijke deel, dat later het byzantijnse rijk zou worden genoemd. constantinopel werd voortdurend uitgebreid en verfraaid door de opeenvolgende keizers en vooral justinianus heeft vele grootse bouwwerken opgericht. de stad was een van de grootste en schitterendste steden ter wereld gedurende de late oudheid en de vroege- en hoge middeleeuwen. omstreeks 500 telde de stad ongeveer 500.000 inwoners, maar tijdens de verschrikkelijke pest van justinianus in 542 verloren circa 230.000 mensen het leven. later trad er weer een herstel op, maar het is twijfelachtig of het aantal van 500.000 inwoners weer werd gehaald.\n\nmaar ook met 300.000 inwoners, of iets meer, zou constantinopel, door de griekssprekende byzantijnen ook wel i polis (\"de stad\") genoemd, eeuwenlang de grootste stad van europa zijn. het culturele leven van het byzantijnse rijk was voor een zeer groot deel in de hoofdstad geconcentreerd. talrijke merendeels rijke kloosters waren in de stad gevestigd en het hoofd van de oosterse kerk had er zijn zetel. de griekse taal had sinds de 7de eeuw volledig de overhand gekregen op het latijn, toen ook het hof het grieks als offici\u00eble taal ging gebruiken. een in ere gehouden romeinse traditie waren nog de luxueuze badhuizen (thermen) waar men zich kon ontspannen. in constantinopel was ook de zogenaamde universiteit van constantinopel gevestigd, in de 5de eeuw gesticht door theodosius ii, die waarschijnlijk voortbouwde op de oudere atheense filosofenschool. volgens sommige historici zou de bij deze universiteit behorende bibliotheek een groot deel van de bibliotheek van alexandri\u00eb hebben bewaard. de bevolking was vroom orthodox-christelijk, op het fanatieke af. behalve om dogmatische geschillen konden de gemoederen ook hoog oplopen om de paardenraces in het grote hippodroom van de stad, waar de fans van de \"groenen\" en de \"blauwen\" (twee concurrerende teams van wagenmenners die oorspronkelijk uit rome afkomstig waren) vaak bloedig met elkaar op de vuist gingen.\n\nin 1204 werd deze bloeiende stad echter ingenomen door de kruisvaarders van de vierde kruistocht en werd ze door hen grondig geplunderd. de meeste in eeuwen verzamelde schatten, waarvan vele nog uit het keizerlijke rome afkomstig waren, werden naar west-europa versleept, vernietigd of omgesmolten. de meeste kostbaarheden gingen naar veneti\u00eb waar ze heden nog te zien zijn. de venetianen waren trouwens ook de initiatiefnemers voor deze plundertocht want ze wilden deze gelegenheid aangrijpen om de handelsconcurrentie van constantinopel uit te schakelen. de venetianen hadden aangeboden de kruisvaarders naar het midden-oosten te vervoeren met hun handelsvloot en constantinopel als 'tussenstop' te gebruiken. eenmaal ontscheept bij de stad wist de meegereisde doge van veneti\u00eb de europese ridders over te halen om de 'ketterse' byzantijnen aan te vallen. hoogstwaarschijnlijk was dit dan ook een vooropgezet voornemen geweest van de venetianen. over het hervatten van het oorspronkelijke doel van de kruistocht (de bevrijding van jeruzalem van de moslims) werd niet meer gesproken. de stad bleef in latijnse handen tot 1261 waarna de grieken erin slaagden de stad weer te heroveren. sinds de plundering was de stad flink verarmd en slaagde ze er ook niet meer in om de handelsroutes rond de zwarte zee te beheersen, waar vroeger haar grootste inkomsten vandaan kwamen. hiermee begon het verval en er werd niet veel meer gebouwd en hele wijken raakten zelfs verlaten. de gebouwen werden als steengroeve gebruikt. het gevolg van deze situatie was dat veel byzantijnse intellectuelen en kunstenaars naar het steeds welvarender wordende europa trokken (met name itali\u00eb). ze maakten met hun kennis van de klassieke oudheid mede de renaissance mogelijk.\n\nde stad viel op 29 mei 1453, wat tevens het einde van het byzantijnse rijk betekende. de stad werd ingenomen door de ottomaanse sultan mehmed ii, een gebeurtenis die soms wel wordt beschouwd als het einde van de middeleeuwen. de val van constantinopel bracht een vluchtelingenstroom van intellectuelen op gang naar west-europa, vooral itali\u00eb. deze wordt gezien als een belangrijke factor in de ontwikkeling van de renaissance.\n\n\n=== ottomaanse tijd ===\nsultan mehmed ii maakte de veroverde stad meteen tot hoofdstad van het ottomaanse rijk (de ligging bleef strategisch, ondanks het verval van de laatste eeuwen) en de stad leefde onmiddellijk op door het grootse bouwprogramma van de nieuwe heersers. de hagia sophia, de oude byzantijnse kathedraal van de stad, werd verbouwd tot moskee. ook verrezen er al snel nieuwe moskee\u00ebn zoals de blauwe moskee. tevens werden de vervallen byzantijnse paleizen hersteld en verrees het nieuwe topkap\u0131paleis dat de hoofdzetel van de ottomaanse sultans werd. de bevolking nam toe en de handel trok weer aan.\ntegen 1600 werd het ruim duizend jaar tevoren gehaalde bevolkingsmaximum van een half miljoen weer gehaald, en zelfs iets overschreden (ca. 600.000). het was nu een in etnisch en religieus opzicht heel gemengde stad geworden. de meerderheid van de bevolking (ca. 60%) was moslim en sprak turks, maar er was ook een griekse bevolkingsgroep (ca. 25%), die orthodox-christelijk was. opmerkelijk genoeg hadden de grieken nog steeds het grootste deel van de handel in handen. de resterende bevolking bestond grotendeels uit joden en armeni\u00ebrs, maar in de wijk sulukule had ook een flinke groep roma zich gevestigd. het ottomaanse rijk breidde zich gestaag uit totdat het rond 1750 het midden-oosten omvatte, noord-afrika, de balkan en het gebied rond de zwarte zee, wat opmerkelijk genoeg ongeveer hetzelfde gebied was dat het byzantijnse rijk omvatte op zijn hoogtepunt in de 6de eeuw. op het eind van de 18e eeuw en gedurende de 19e eeuw onderging het rijk een proces van degeneratie en verval, onder andere griekenland en egypte wisten zich zelfstandig te maken, en bleef het alleen overeind doordat de europese machten het elkaar niet gunden om de definitieve genadeslag te geven aan de 'zieke man van europa'.\n\n\n=== turkse tijd ===\nde uiteindelijke val van het ottomaanse rijk was een dramatische affaire. het rijk behoorde tot de verliezers van de eerste wereldoorlog en verloor al zijn \"buitengewesten\", waaronder syri\u00eb, palestina en irak. bovendien was het land terechtgekomen in een oorlog met de grieken. toen deze laatsten in 1922 verslagen werden, kreeg de griekse minderheid in turkije het zwaar te verduren. in 1923, toen het moderne turkije werd gesticht, werd de hoofdstad verplaatst naar ankara. in 1923 en 1924 kwam het tot een grootscheepse bevolkingsuitwisseling tussen turkije en griekenland waarbij de meeste grieken (en onder anderen ook armeni\u00ebrs) gedwongen istanbul verlieten. constantinopel begon toen zijn kosmopolitische, multiculturele karakter te verliezen. in 1930 werd de naam officieel gewijzigd in istanbul.\nin 1955 vond een tegen grieken gerichte pogrom plaats, waarbij tussen de 13 en 30 doden vielen en ongeveer 200 vrouwen werden verkracht. tientallen winkels werden gedurende twee dagen geplunderd en kerken werden in brand gestoken. de rellen braken uit na het valse nieuws dat het huis van ataturk in thessaloniki zou zijn opgeblazen door een griekse extremist. na de rellen vertrokken de meeste grieken uit de stad, op een kleine gemeenschap op de prinseneilanden en in enkele aziatische wijken na. in deze tijd had de stad iets meer dan 1.000.000 inwoners. door de immigratie van veel boerengezinnen uit het platteland van anatoli\u00eb is de stad sindsdien enorm gegroeid. istanbul telt nu ruim 14 miljoen inwoners (18,9 miljoen inclusief alle districten).\n\n\n== geografie ==\n\n\n=== ligging ===\nistanbul heeft een zeer strategische ligging. ze ligt in het westen van het land, deels in europa en deels in azi\u00eb en is daarmee een van de weinige steden ter wereld die op twee continenten ligt. de bosporus, die europa van azi\u00eb scheidt, loopt door istanbul heen en komt in het zuiden in de zee van marmara en in het noorden in de zwarte zee uit. drie bruggen en twee tunnels over en onder de bosporus verbinden europa met azi\u00eb.\nistanbul ligt in het gebied waar de euraziatische plaat botst met de afrikaanse plaat. het gevolg zijn vele aardbevingen. de laatste was in 1999. door de gebrekkige controle op de woningbouw, waarbij eigenlijk verplichte veiligheidsmaatregelen tegen aardbevingen dikwijls niet ten uitvoer worden gebracht, had dat vele duizenden doden tot gevolg wegens instorting van ondeugdelijke gebouwen.\n\n\n=== klimaat ===\nistanbul ligt in de gematigde klimaatzone en heeft een zeeklimaat met invloeden van landklimaat en het mediterraan klimaat. er is het hele jaar door, zowel in zomer als winter, regelmatige regenval met in de winter de meeste neerslag. in de morgen hangt er dikwijls mist vanuit de bosporus en 's zomers is het soms drukkend warm door de hoge luchtvochtigheid. in de winter valt er vrij vaak sneeuw maar die blijft meestal maar een enkele dag liggen. door het bergachtige gebied in en om de stad zijn er veel microklimaten. de temperatuur kan vari\u00ebren van 35 graden 's zomers tot een (zeldzame) \u221210 graden in de winter.de prinseneilanden voor de kust van het aziatische gedeelte zijn het enige gebied in istanbul met een mediterraan klimaat, 's zomers resideert er dan ook een veelvoud van het aantal permanente inwoners, waaronder veel stedelingen die op de eilanden een buitenverblijf hebben.\n\n\n=== districten ===\nde gouden hoorn en de bosporus splitsen de stad in feite in drie delen, twee op het europese continent en \u00e9\u00e9n op het aziatische. van de twee europese delen bevat de westelijke helft de oude stad (constantinopel). deze is onderverdeeld in de districten fatih en emin\u00f6n\u00fc. verder ten westen en ten noorden hiervan bevinden zich de districten ey\u00fcp, bayrampa\u015fa, gaziosmanpa\u015fa, esenler, ba\u011fc\u0131lar, g\u00fcng\u00f6ren, zeytinburnu, bah\u00e7elievler, bak\u0131rk\u00f6y, avc\u0131lar en k\u00fc\u00e7\u00fck\u00e7ekmece.\nhet gedeelte van de stad oostelijk van de gouden hoorn was waar in de osmaanse tijd de door venetiaanse handelaren bewoonde wijk galata lag. dit is tegenwoordig ingedeeld in het district beyo\u011flu. verder ten noorden en oosten hiervan liggen de districten \u015fi\u015fli, ka\u011f\u0131thane, sar\u0131yer en be\u015fikta\u015f.\nin het aziatische deel van de stad, ten slotte, bevinden zich de districten \u00fcsk\u00fcdar, kad\u0131k\u00f6y, beykoz, \u00fcmraniye, maltepe, kartal, pendik, sultanbeyli en tuzla.\nadalar is een apart district dat de prinseneilanden bevat.\n\n\n=== aziatisch istanbul ===\nop de aziatische flank van de bosporus liggen een reeks oude vissersdorpjes die zijn uitgegroeid tot wijken van de grootstad. met name de val van constantinopel leidde tot een bevolkingstoename in het gebied langs de kust van \u00fcsk\u00fcdar tot kad\u0131k\u00f6y. vanaf de 18e eeuw groeiden de andere vissersdorpjes ook in formaat, door de komst van onder anderen armeense en joodse handelaren. tot de 2e helft van de 20e eeuw bleef dit deel van aziatisch istanbul het meest stedelijk. pas na die tijd ontwikkelden zich achter de beboste hellingen, uit het zicht van de bosporus, diverse satellietsteden die elk ruim 1 miljoen inwoners tellen. de beboste hellingen rond de voormalige dorpjes \u00e7engelk\u00f6y, kuzguncuk en vanik\u00f6y zijn beschermd en hebben vergeleken met de europese wijken aan de overkant van de bosporus erg veel parken en groentetuinen.\n\n\n== cultuur ==\n\nin 2010 was istanbul een van de drie culturele hoofdsteden van europa.\n\n\n=== religie ===\nistanbul is een belangrijke stad in het christendom en de islam. het is tevens de standplaats van de oecumenisch patriarch. onder byzantijns bestuur waren andere godsdiensten dan de grieks-orthodoxe verboden, zo ook de armeens-apostolische kerk en het jodendom. dit veranderde nadat de stad was ingenomen door achtereenvolgens de katholieke kruisvaarders en de islamitische turken. als metropool in ottomaanse tijden kende de stad een bloei in haar christelijke, islamitische en joodse gemeenschap. dit is sinds de 20e eeuw enigszins veranderd. bevolkingsuitwisselingen met griekenland en het vertrek van joodse inwoners naar isra\u00ebl, alsmede de komst van grote groepen turken en koerden naar de stad, leidde tot een meer religieus homogene stad. in de tweede helft van de vorige eeuw was tevens sprake van een secularisatie van de turkse samenleving, met name in steden zoals istanbul. de religiositeit verschilt enorm per wijk; aangenomen wordt dat de meest orthodoxe de wijk fatih is, waar gezichtsbedekkende kleding niet uitzonderlijk is.\n\n\n=== bezienswaardigheden ===\nenkele tientallen kerkgebouwen, waaronder de hagia sophia, de hagia irene, de pammakaristoskerk en de chorakerk, thans musea, en actieve kerken zoals de sint-antoniuskathedraal\nenkele tientallen synagogen, waaronder de neve shalom-synagoge en de asjkenazi-synagoge\nhonderden moskee\u00ebn waarvan de beroemdste: de s\u00fcleymaniye-moskee, sultan ahmetmoskee, sokollu pasamoskee, ey\u00fcp sultan-moskee, nieuwe moskee, fatih-moskee.\nhet topkap\u0131paleis, dat tegenwoordig ook enkele musea huisvest.\nhet dolmabah\u00e7epaleis, dat de 19e-eeuwse sultans van de westerse faciliteiten moest voorzien.\nde grote bazaar van istanbul, een van de eerste en grootste overdekte winkelcentra in de wereld.\nde kruidenbazaar naast de nieuwe moskee en de dierenmarkt; in de nabijheid van de galatabrug.\nde galatatoren biedt uitzicht over het oude gedeelte van de stad.\nde cafera\u011fa madrassa, een voormalige school naast de hagia sophia, nu een cultureel-toeristisch centrum voor handnijverheid.\nde muren van constantinopel.\nde gouden poort, het fort bij de oude stadspoort.\nhet kasteel van roemeli\u00eb, een fort aan de bosporus dat werd gebouwd door de turken vlak voor de inname van de stad, recht tegenover het oudere en kleinere kasteel van anatoli\u00eb.\nhet ru\u00efnes van het boukoleon-paleis, het oude keizerlijke paleis van de byzantijnen.\nhet hippodroom van constantinopel, een park in de vorm van het oude hippodroom met enkele gedenkpilaren.\nhet aquaduct van valens dat dwars over de ataturk avenue loopt.\ni\u0307stiklal caddesi, de belangrijkste winkel- en uitgaansstraat in het europese istanbul.\nk\u0131z kulesi, de maagdentoren op een eiland in de bosporus.\nortak\u00f6y, be\u015fikta\u015f, kad\u0131k\u00f6y, beylerbeyi en moda. deze oude dorpskernen zijn minder druk en toeristisch. echter kan men juist hier nog bijzonder veel bouwwerken zoals moskee\u00ebn en kerken uit de 18e en 19e eeuw vinden, waaronder de barokke ortak\u00f6y-moskee.\ntwee bruggen verbinden de europese en aziatische delen van de stad: de bosporusbrug en de fatih sultan mehmetbrug, genoemd naar mehmet de veroveraar.\nover de bosporus kan men een boottocht maken.\nde t\u00fcnel, de eerste ondergrondse spoorweg op het europese continent.\nde prinseneilanden, negen autoloze eilanden in de zee van marmara, waarvan er vier bezocht kunnen worden per boot. op de eilanden zijn veel traditionele houten turkse huizen te bezichtigen.\nde basilica cisterne, de cisterne van philoxenos en de cisterne van theodosius, enkele byzantijnse ondergrondse wateropslagplaatsen.\ntaksimplein, een groot centraal plein aan het hoge eind van de i\u0307stiklal caddesi, met onder andere een standbeeld voor ataturk en de republiek.\n\n\n=== culturele centra ===\ncultureel centrum ataturk (atat\u00fcrk k\u00fclt\u00fcr merkezi), een na grootschalige herbouw een in 2021 heropend cultureel centrum aan het taksimplein.\nsantrali\u0307stanbul, een cultureel centrum met onder andere een museum voor moderne kunst en een energiemuseum\n\n\n=== musea ===\nhistorische musea\narcheologisch museum van istanbul\njoods museum van turkije (t\u00fcrk musevileri m\u00fczesi), gehuisvest in de zulfaris-synagoge\natat\u00fcrk museum, een oud huis van de turkse leider (mustafa kemal atat\u00fcrk) in \u015fi\u015fli\nflorence nightingale museum, gehuisvest in de selimiye legerbarakken\nistanbul speelgoedmuseum (i\u0307stanbul oyuncak m\u00fczesi)\nadam mickiewicz museum in het huis van de beroemde poolse dichter adam mickiewicz\nhet museum van de onschuld (masumiyet m\u00fczesi), ingericht door schrijver orhan pamuk naar het gelijknamige boek\nkunstmusea\ni\u0307stanbul modern\nmuseum voor turkse en islamitische kunst\nelgiz museum, museum voor moderne kunst\ndo\u011fan\u00e7ay museum, het eerste museum voor moderne kunst in istanbul\npera museum, een museum gewijd aan ori\u00ebntalistische kunst\nsak\u0131p sabanc\u0131 museum, met een internationale collectie van 19e- en 20e-eeuwse kunst\nistanbul cinema-museum, met onder andere de grootste cinematografische bibliotheek van turkije\nistanbul moza\u00efekmuseum (b\u00fcy\u00fck saray mozaikleri m\u00fczesi)\nsalt, een tentoonstellingsinstituut voor kunst en creatieve wetenschap. het heeft meerdere branches, zowel in istanbul als in andere turkse steden.\nmusea voor populaire wetenschap\nmuseum van de geschiedenis van wetenschap en techniek in de islam\nitu science center, van de technische universiteit van istanbul om kinderen in contact te brengen met wetenschap\nrahmi m. ko\u00e7 museum, een museum over de geschiedenis van industrie in turkije\nscheepvaartmuseum (deniz m\u00fczesi)\nistanbul luchtvaartmuseum (i\u0307stanbul hava kuvvetleri m\u00fczesi)\nmilitair museum (harbiye askeri m\u00fcze)\ni\u0307stanbul akvaryum, een van de grootste aquaria ter wereld\nturkuazoo, een ander groot aquarium waar ook onderzoek wordt gedaan\n\n\n=== andere attracties ===\nminiat\u00fcrk, miniatuurpark met miniaturen van bekende gebouwen uit heel turkije.\n\n\n=== culturele evenementen ===\nbi\u00ebnnale van istanbul, een twee-jaarlijkse bi\u00ebnnale (sep-nov)\ndesignbi\u00ebnnale van istanbul, een jaarlijkse bi\u00ebnnale\ncontemporary i\u0307stanbul, de grootste jaarlijkse kunstbeurs van turkije\ninternational istanbul film festival, het oudste filmfestival van turkije\n!f istanbul, een festival voor internationale onafhankelijke films en het enige in turkije met een speciale lgbt-sectie\nistanbul international music festival\nistanbul international jazz festival\nbaklahorani, het griekse carnaval op de dag voor vastenavond\ni\u0307stanbul pride, de grootste gay pride van oost-europa\nistanbul shopping fest\n\n\n=== sport ===\nde drie grootste turkse voetbalclubs, be\u015fikta\u015f, fenerbah\u00e7e en galatasaray, komen uit istanbul. buiten de grote drie heeft de stad ook nog istanbul ba\u015fak\u015fehir, fatih karag\u00fcmr\u00fck en kas\u0131mpa\u015fa sk vertegenwoordigd in de hoogste klasse en voorheen ook istanbulspor. in het atat\u00fcrk olympisch stadion werd de uefa champions league finale 04/05 gespeeld tussen ac milan en winnaar liverpool fc. ook de finale van het champions league seizoen 2020/2021 wordt hier gespeeld. oorspronkelijk was het station aangewezen voor de finale een jaar eerder, maar door de coronapandemie verschoof de finaleplaats met een seizoen. in het seizoen van 2008-2009 werd de uefa cupfinale in het \u015f\u00fckr\u00fc saraco\u011flustadion van fenerbah\u00e7e gehouden.\n\n\n== universiteiten ==\n\ner zijn diverse universiteiten in de stad gevestigd:\n\nuniversiteit van istanbul (gesticht in 1453, hoewel in feite een voortzetting van de universiteit van constantinopel, gesticht in 425)\ntechnische universiteit istanbul (gesticht in 1773)\nbo\u011fazi\u00e7i universiteit\nbilgi-universiteit\nko\u00e7-universiteit\nmimar sinan-universiteit\nmarmara-universiteit\ngalatasaray-universiteit\nfenerbah\u00e7e-universiteit\ndo\u011fu\u015f-universiteit\nsabanc\u0131-universiteit\nyeditepe-universiteit\ntechnische universiteit y\u0131ld\u0131z\nkadir has-universiteit\nbeykent-universiteit\n\n\n== vervoer ==\n\n\n=== openbaar vervoer ===\nhet openbaar vervoer in istanbul is in volle expansie: het metronet, dat maar in 2000 werd ingehuldigd, bestaat eind 2016 uit vijf metrolijnen in gebruik en vier in aanbouw. van groot belang zijn daarnaast de twee hov-verbindingen tussen de twee continenten: de marmaray-treinen die door een eigen tunnel gaan en de metrob\u00fcs die over de bosporusbrug gaat.\nvervoer over water speelt in istanbul nog steeds een grote, maar toch afnemende rol. de bosporus is een drukke doorvaartroute voor de scheepvaart, maar ook de veerverbinding tussen de europese en aziatische zijde is van belang voor forensen die in het aziatische deel wonen, maar aan de europese kant van de bosporus werken. steeds vaker wordt die rol echter overgenomen door de toenemende vaste oeververbindingen.\nistanbul wordt verder onder meer bediend door twee ondergrondse kabelspoorwegen, waaronder de t\u00fcnel, geopend in 1875 en daarmee de tweede ondergrondse spoorweg ter wereld. verder zijn er nostalgische en moderne trams en een lightrail.\nvoor de opening van de marmaray kende istanbul twee belangrijke spoorwegstations: het station haydarpa\u015fa, dat de stad richting het oosten met grote delen van turkije verbond, en het station sirkeci, dat het grootste station in het europese deel van istanbul was en ooit geopend werd als eindpunt van de beroemde ori\u00ebnt-express. beide stations zijn door de marmaray echter afgesneden van het turkse spoorwegnet en het is onduidelijk of deze monumentaal stations weer zullen worden heropend. doorgaande treinreizigers gebruiken immers de spoortunnel en hoeven niet meer de veerpont te nemen zoals vroeger.\ntijdelijk is ook station pendik van groot belang; dat is immers het voorlopige eindpunt van de hogesnelheidslijn istanbul-ankara. na verloop van tijd moet de marmaray echter pendik bereiken en moet de hogesnelheidslijn weer dieper istanbul in.\n\n\n=== wegvervoer ===\nhet autoverkeer in istanbul is gestructureerd volgens de snelwegen o-1 (stadsring over de bosporusbrug), o-2 (de wijdere ringweg over de fatih sultan mehmetbrug), o-3 (de snelweg naar europa via edirne) en o-4 (de anatoli\u00ebsnelweg naar ankara). de in 2016 geopende yavuz sultan selimbrug gaat met de o-6 nog deel uitmaken van het snelwegnetwerk. de in hetzelfde jaar geopende eurazi\u00ebtunnel is ge\u00efntegreerd in het stedelijk wegennet.\n\n\n=== luchtvaart ===\nistanbul kende tot 2018 twee luchthavens: de internationale luchthaven atat\u00fcrk vlak bij het centrum en de luchthaven istanbul sabiha g\u00f6k\u00e7en in het aziatische district pendik. in het noorden, vlak bij de derde brug over de bosporus, opende dat jaar istanbul airport, met de ambitie de grootste ter wereld te worden. de luchthaven nam vanaf 6 april 2019 alle passagiersvluchten van en naar istanbul verzorgd door turkish airlines van de twee andere luchthavens over, en groeide in 2019 verder om zo de passagiersvluchten op ataturk volledig te vervangen en de vluchten op sabiha g\u00f6k\u00e7en te verlichten. sinds de overgang in 2019 bleef de luchthaven atat\u00fcrk wel nog cargovluchten en vip-transport afhandelen.\n\n\n== geboren in istanbul ==\nlijst van personen uit istanbul\n\n\n== stedenbanden ==\n\n\n== externe links ==\n\n(en) (tr)  informatie over istanbul"