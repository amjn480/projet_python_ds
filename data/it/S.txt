"s o s (in italiano esse, pron. \"\u00e8sse\") \u00e8 la diciassettesima lettera dell'alfabeto italiano e la diciannovesima in quello latino. in italiano viene utilizzata per indicare sia la s sorda di sasso (fricativa alveolare sorda), che la s sonora di sbaglio (fricativa alveolare sonora).\n[s] \u00e8 anche il simbolo usato nell'alfabeto fonetico internazionale per indicare esclusivamente la consonante fricativa alveolare sorda, mentre la fricativa alveolare sonora viene rappresentata con il simbolo [z].\n\n\n== storia ==\nla lettera proto-semitica \u0161\u00een significava \"denti\" e trascriveva la consonante fricativa postalveolare sorda /\u0283/ (come in \"scettico\"). la lingua greca antica non aveva questo fonema, cos\u00ec la lettera sigma fu usata per la fricativa alveolare sorda, valore che conserv\u00f2 in etrusco, latino e italiano, mentre in altre lingue moderne assunse valori diversi.\na partire dal medioevo la forma minuscola della s fu \u017f fino al xv secolo, mentre la forma \"s\" era usata solo per le maiuscole. successivamente, con l'invenzione della stampa molti cominciarono a usare la forma minuscola \"s\" solo come finale di parola. questa forma si diffuse poi anche nei manoscritti e all'interno delle parole, soppiantando definitivamente la esse lunga nel xix secolo. per esempio, la parola inglese \"sinfulness\" (peccaminosit\u00e0) nell'alto medioevo era scritta \"\u017finfulne\u017f\u017f\", poi venne usata la scrittura \"\u017finfulne\u017fs\" nelle stampe, mentre la forma moderna \"sinfulness\" si diffuse a partire dal xix secolo, soprattutto per evitare confusioni tra la \u017f e la f minuscola. la legatura di \"\u017fs\" (o \"\u017fz\") divenne in tedesco \u00df.\n\n\n== lettere e simboli simili ==\n\u015d, \u015d \u2014 s-circonflessa\n\u015f, \u015f \u2014 s-cediglia\n\u0161, \u0161 \u2014 s-caron\n\u0219, \u0219 \u2014 s con virgola sotto (usata in rumeno)\n\u0282 \u2014 (usata nell'alfabeto fonetico internazionale per indicare una fricativa retroflessa sorda)\n\u1e61, \u1e61 \u2014 s con punto sopra (usata nella vecchia grafia del gaelico irlandese: nella grafia attuale, sostituita dal digramma sh)\n\u1e63, \u1e63 \u2014 s con punto sotto (usata in ladino ampezzano e nelle traslitterazioni dell'arabo e delle lingue indoarie; in alcuni dizionari italiani, si usa per indicare la pronuncia sonora della s, come nella parola \"rosa\")\n\u1e65, \u1e65\n\u1e67, \u1e67\n\u1e69, \u1e69\n\u01a8, \u01a8 \u2014 s rovesciata (usata nelle trasiltterazioni dalla lingua zhuang)\n\u017f \u2014 s lunga (variante grafica in uso anticamente)\n\u0283 \u2014 esh (usata nell'alfabeto fonetico internazionale per indicare una fricativa postalveolare sorda)\n\u222b, \u222b \u2014 il segno dell'integrale\n$ \u2014 il simbolo del dollaro, del peso e di varie altre monete (la s nel simbolo \u00e8 l'iniziale del latino solidus)\n\u00df \u2014 la eszett della lingua tedesca\n\n\n== voci correlate ==\ns impura\ns sorda\n\n\n== altri progetti ==\n\n wikiquote contiene citazioni di o su s\n wikizionario contiene il lemma di dizionario \u00abs\u00bb\n wikimedia commons contiene immagini o altri file su s"