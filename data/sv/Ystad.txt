"ystad (uttal [\u02c8y\u02d0sta] ( lyssna)) \u00e4r en t\u00e4tort och centralort i ystads kommun i sk\u00e5ne l\u00e4n, bel\u00e4gen p\u00e5 sk\u00e5nes sydkust.\n\n\n== historik ==\n\n\n=== namnet ===\nortnamnet omtalas f\u00f6rsta g\u00e5ngen 1244, d\u00e5 som \u201dviistatha\u201d. \u00e5r 1285 skrevs namnet ystath. ett flertal tolkningar av namnet har framf\u00f6rts. vissa har menat att \u201dy\u201d:et \u00e5syftat orten \u201d\u00f6ja\u201d och att platsen varit \u00f6jas strandmark. en annan tolkning har varit att y:et f\u00f6rv\u00e4xlats med \u201di\u201d i betydelsen \u201disas stad\u201d. andra har menat att f\u00f6rledet ursprungligen varit y(r), det vill s\u00e4ga namnet f\u00f6r idegran. ytterligare en tolkning har varit att f\u00f6rledet varit \u201dly\u201d i den meningen att sj\u00f6farare h\u00e4r i bukten s\u00f6kt ly f\u00f6r h\u00e5rda vindar. den senaste tolkningen utg\u00e5r fr\u00e5n det \u00e4ldsta omn\u00e4mnandet 1244 d\u00e4r f\u00f6rledet \u00e4r ordet \u201dvi\u201d. ett \u201dvi\u201d var en vikingatida offerplats, ofta bel\u00e4gen n\u00e4ra kusten. p\u00e5 1600-talet skrevs namnet ysted, ystedh eller yst\u00e6d p\u00e5 danska, ystad p\u00e5 svenska.\n\n\n=== 1100-talet ===\ngenom de danska er\u00f6vringarna utmed s\u00f6dra \u00f6stersj\u00f6kusten i slutet av 1100-talet under absalons, biskop i roskilde och \u00e4rkebiskop i lund, ledning skapades fred kring \u00f6stersj\u00f6ns kuster. samtidigt uppstod den tyska hansan vilket gjorde sillfisket och handeln med fisk attraktiv utmed den sk\u00e5nska kusten. vid vassa\u00e5ns mynning, uppstod d\u00e4rf\u00f6r troligtvis under slutet av 1100-talet en fiskhandelsplats. \n\n\n=== 1200-talet ===\nystad n\u00e4mns f\u00f6r f\u00f6rsta g\u00e5ngen 1244 n\u00e4r konung erik och hans broder abel bes\u00f6kte staden. den \u00e4ldsta staden uppstod p\u00e5 en h\u00f6jd strax v\u00e4ster om vassa\u00e5n. h\u00e4r anlades stadskyrkan s:ta maria kyrka, en av sk\u00e5nes \u00e4ldsta kyrkor i tegel. i dag kvarst\u00e5r dock endast en mindre del av den ursprungliga kyrkan. direkt invid kyrkan utstakades stadens torg och h\u00e4r uppf\u00f6rdes ocks\u00e5 dess r\u00e5dhus. r\u00e5dhusets ursprungliga, medeltida k\u00e4llare \u00e4r fortfarande bevarad. ett franciskanerkloster grundades i staden antingen 1258 eller 1267 under ett \u00e4rkebiskopligt intrigspel d\u00e5 kyrkan och kungamakten l\u00e5g i strid med varandra. ystad fortsatte dock att vara en kunglig stad, vilket i viss m\u00e5n bekr\u00e4ftas av sigillet med lejonet som heraldisk figur.\n\n\n=== 1300-talet ===\nrunt 1300 utvidgades staden genom nybebyggelse p\u00e5 h\u00f6jden strax \u00f6ster om vassa\u00e5n. h\u00e4r uppf\u00f6rdes den nya stadsdelens sockenkyrka, s:t nicolai. vassa\u00e5n hade under medeltiden ett s\u00e5 kraftigt vattenfl\u00f6de att franciskanerklostret till och med kunde anl\u00e4gga en vattenm\u00f6lla vid \u00e5n. 1363 omtalas r\u00e5dm\u00e4n f\u00f6r f\u00f6rsta g\u00e5ngen i ystad. dessa m\u00e5ste dock ha funnits redan vid stadens grundande. 1376 finns de \u00e4ldsta bevarade skrifterna om ett l\u00fcbskt kompanihus i staden. kompaniet var ett handelsgille f\u00f6r tyska k\u00f6pm\u00e4n. i det s\u00e5 kallade \"schonenfahrenarkivet\" i l\u00fcbeck finns en medeltida skiss \u00f6ver byggnaden.  ett heligandshus omtalas f\u00f6r f\u00f6rsta g\u00e5ngen 1398. sjukhuset, som best\u00e5tt av kyrka, kyrkog\u00e5rd och sjukhusbyggnad, har lokaliserats till omr\u00e5det \u00f6ster om \u00e5n. man har p\u00e5 platsen bland annat hittat skelett och en sparb\u00f6ssa med 294 mynt fr\u00e5n \u00e5ren 1440-1513.\n\n\n=== 1400-talet ===\n\u00e5r 1410 omtalades ett spet\u00e4lskesjukhus, hospital, f\u00f6r f\u00f6rsta g\u00e5ngen. vid utgr\u00e4vning 1897 nordost om, och omkring 150 meter utanf\u00f6r, det forna \u00f6sterport p\u00e5tr\u00e4ffades gravar och byggnadsrester som kan h\u00e4rr\u00f6ra fr\u00e5n sjukhuset. spet\u00e4lskesjukhusen lades alltid utanf\u00f6r st\u00e4derna p\u00e5 grund av smittorisken. \ni staden fanns ett s:t knutsgille f\u00f6r de rikare borgarna. detta gille omtalas f\u00f6r f\u00f6rsta g\u00e5ngen 1442. man s\u00e5lde d\u00e5 sin del i en fastighet som man \u00e4gt tillsammans med skomakaregillet s:t jacobs lag. \n\u00e5r 1489 donerade morten jenssen i veber\u00f6d sin g\u00e5rd p\u00e5 norregatan v\u00e4ster om gatan i nuvarande kvarteret lovisa till s:t jacobs altare i s:ta maria kyrka. detta var skomakaregillets altare. \n\nden s\u00f6dra delen av skandinaviens \u00e4ldsta bevarade korsvirkeshus, pilgr\u00e4ndshuset, byggdes 1480. tegelhuset \"brahehuset\" uppf\u00f6rdes 1490. fram till 1700-talet pryddes huset med brahesl\u00e4ktens vapen. p\u00e5 stortorget fanns vid denna tid fyra brunnar och en r\u00e5dstuga med tillh\u00f6rande \u00f6lstuga i k\u00e4llaren.\n\u00e5r 1495 n\u00e4mndes d\u00e5rkistan i ystad f\u00f6r f\u00f6rsta g\u00e5ngen i bevarat k\u00e4llmaterial. denna inr\u00e4ttning l\u00e5g \u00f6ster om \u00e5n. uppgiften \u00e4r den \u00e4ldsta k\u00e4nda som omtalar ett sinnessjukhus i danmark. d\u00e5 den i ystad l\u00e5g n\u00e4ra helgeandshuset har den kanske ing\u00e5tt i denna sjukhusanl\u00e4ggning.\n\n\n=== 1500-talet ===\nflera i dag bevarade hus i staden byggdes under denna tid, latinskolan och birgittahuset, tv\u00e5 betydande stenhus med trappgavlar, \u00e4nglahuset och kemnerska g\u00e5rden. \u00e5r 1532 n\u00e5ddes ystad av reformationen och franciskanermunkarna kastades handgripligen ut ur klostret. klostret blev ett sjuk- och fattighus. r\u00e5dhuset, med stadens arkiv, br\u00e4ndes ner av svenskarna 1569. s:t nicolai kyrka p\u00e5 stora \u00f6stergatan revs 1572 och resterna anv\u00e4ndes f\u00f6r att bygga upp gamla r\u00e5dhuset p\u00e5 stortorget. sillfisket tog slut och varuutbytet av oxar och h\u00e4star med nordtyska st\u00e4der fortsatte. ystad fick ett privilegiebrev 1599, vilket fastslog ystad som exporthamn f\u00f6r oxar. oxarna samlades p\u00e5 packartorget, framf\u00f6r nuvarande hotell continental innan de lastades p\u00e5 fartygen.\n\n\n=== 1600-talet ===\nunder en sv\u00e5r storm st\u00f6rtade mariakyrkans v\u00e4stra del 1648. efter kungligt p\u00e5bud fick borgarna hj\u00e4lp fr\u00e5n andra f\u00f6rsamlingar i sk\u00e5ne att bygga upp kyrkan p\u00e5 nytt. tre \u00e5r senare stod den nya, utvidgade kyrkan klar. det skulle dock dr\u00f6ja till 1688 innan v\u00e4sttornet var f\u00e4rdiguppf\u00f6rt. ystad blev en svensk stad 1658 och hade d\u00e5 cirka 2 000 inv\u00e5nare. svenskarnas ankomst medf\u00f6rde bland annat inkvarteringar av soldater som var tunga f\u00f6r b\u00e5de stadsbor och byborna runtomkring.  man hade tv\u00e5 borgm\u00e4stare precis som p\u00e5 dansktiden. 1676 landsteg danskarna under general cornelis tromp och det var hetsiga stridigheter fr\u00e5n och till under tre \u00e5r. bland annat avsl\u00f6jades de tyska handelsm\u00e4nnen som hade sitt eget kvarter med att ha smugglat f\u00f6r svenskarna. danskarna skickade ut friskyttarna under fogden johan haksen att arrestera de sexton skyldiga handelsm\u00e4nnen. sommaren 1678 plundrades ystad av danska trupper som straff f\u00f6r smuggleriet. befolkningen blev dock f\u00f6rvarnad eftersom de r\u00e4knades som danskar och fick ta sig ner till stranden under milit\u00e4rvakt innan plundringen b\u00f6rjade. \npostjakterna mellan ystad och stralsund startade n\u00e4r svenskarna tog \u00f6ver sk\u00e5ne och beh\u00f6vde kontakt med sina baltiska provinser.\n\n\n=== 1700-talet ===\nkarl xii bes\u00f6kte och bodde i staden vid flera tillf\u00e4llen p\u00e5 v\u00e4g till och p\u00e5 v\u00e4g hem fr\u00e5n sina resor i europa. stadsportarna beh\u00f6lls men tr\u00e4staketet runt staden ersattes av en vall som avsk\u00e4rmning.\n\n\n=== 1800-talet ===\nnapoleon i:s \u00f6stersj\u00f6blockad innebar ett stort uppsving f\u00f6r ystads handel genom smugglingen. m\u00e5nga k\u00f6pm\u00e4n blev rika och detta visade man genom att l\u00e5ta uppf\u00f6ra stora privata hus, bland annat hembergs hus, siriushuset och nya r\u00e5dhuset. skeppsbron var en centralpunkt i ystads historia och en hamn b\u00f6rjade att anl\u00e4ggas med stenpirer som skydd i b\u00f6rjan av 1800-talet. planteringen av sandskogen f\u00f6r att hindra sandflykten gjorde ystad till en badort vid sekelskiftet 1900. 1829 invigdes h\u00f4tel continental du sud, numera hotell continental, vilket \u00e4r sveriges \u00e4ldsta hotell. j\u00e4rnv\u00e4gen ystad-esl\u00f6v stod klar 1866 och den s\u00e5 kallade grevebanan ystad-malm\u00f6 invigdes 1874.\np\u00e5 1890-talet blev ystad en garnisonsstad. kaserner l\u00e5g p\u00e5 stallgatan vid g\u00e5gatan. teatern p\u00e5 stortorget brann ner och ersattes 1894 av en ny teaterbyggnad vid sj\u00f6mansgatan. den \u00e4r i dag en av sveriges b\u00e4st bevarade teatrar. fr\u00e5n denna tid finns \u00e4ven charlotte berlins bostad p\u00e5 dammgatan och hennes samlingar bevarade som charlotte berlins museum.\n\n\n=== 1900-talet ===\nystads fornminnesf\u00f6rening bildades 1907 d\u00e5 klostret \u201dr\u00e4ddades\u201d \u00e5t efterv\u00e4rlden. under 1920-60-talet hade f\u00f6retaget ystad-metall sin storhetstid.\nutst\u00e4llningen fritiden i ystad arrangerades 1936. staden fick under perioden ett konstmuseum och man anlade lekplatser och cykelstr\u00e5k. korsvirkesstaden blev fritidsstaden. i mitten av 1900-talet fick ystad f\u00e4rjetrafik till bornholm och till swinoujscie i polen.\n\n\n=== 2000-talet ===\nefter att ha varit en av filmens pionj\u00e4rst\u00e4der i sverige vid f\u00f6rra sekelskiftet, har ystad nu \u00e5tertagit sin plats som filmstad. 2004 etablerades ystad studios p\u00e5 delar av det nedlagda regementets omr\u00e5den. satsningen inneb\u00e4r att ett av landets tre filmcentra nu finns i staden. h\u00e4r finns ocks\u00e5 biografteatern scala, sveriges \u00e4ldsta (f\u00f6r \u00e4ndam\u00e5let byggda) biograf, restaurerad till originalskick, med modern teknik.\nystad hade varit f\u00f6rbindelsepunkt med \u00f6vriga europa redan som dansk stad, men s\u00e4rskilt betydande under stormaktstiden n\u00e4r f\u00f6rbindelsen till svenska pommern via stralsund var viktig. den urgamla leden kom norrifr\u00e5n via v\u00e4 och br\u00f6sarp. fram till 1800-talet var staden den ledande hamnstaden i sk\u00e5ne, men f\u00f6rlorade alltmer sin gamla betydelse under andra halvan av 1800-talet. s\u00f6dra stambanans slutpunkt blev malm\u00f6 i st\u00e4llet f\u00f6r f\u00f6rst t\u00e4nkta ystad, likas\u00e5 drogs den f\u00f6rsta telegraflinjen dit, och trelleborg tog under senare delen av 1800-talet \u00f6ver f\u00e4rjetrafiken med kontinenten. dessa omst\u00e4ndigheter bidrog till att stadens centrum bevarades under en period n\u00e4r gammal bebyggelse fick ge vika f\u00f6r den nya tidens stenstad, vilket gjort att staden kan uppvisa 300 korsvirkeshus i centrum, varav m\u00e5nga med r\u00f6tter i medeltiden. staden blev s\u00e5 sm\u00e5ningom en skolstad och milit\u00e4rstad, n\u00e5got som fram till regementsnedl\u00e4ggningarna i slutet av 1900-talet dominerade staden. idag \u00e4r det hamnen med f\u00e4rjetrafik till polen och bornholm, turism, handel och offentlig service samt pendling till malm\u00f6 och lund som f\u00f6rs\u00f6rjer stadens inv\u00e5nare.\n\n\n=== milit\u00e4rstaden ===\n\nystad blev garnisonsstad 1812 n\u00e4r m\u00f6rnerska husarregementet (k 7) f\u00f6rlade delar av sin verksamhet till \u00f6stergatan-krypgr\u00e4nd (sista byggnaden revs 1975). regementet kom 1882, d\u00e5 ben\u00e4mnt husarregementet konung karl xv (k 7), att omlokaliseras fr\u00e5n ystad f\u00f6r att samla all sin verksamhet i helsingborg. staden var dock bara utan ett milit\u00e4rt f\u00f6rband fram till 1897 d\u00e5 sk\u00e5nska dragonregementet (k 6) f\u00f6rlades till staden i nybyggda kaserner p\u00e5 dragongatan 36. 1928 \u00f6vertog s\u00f6dra sk\u00e5nska infanteriregementet (i 7) kasernerna, efter att tidigare varit f\u00f6rlagda vid sin m\u00f6tesplats p\u00e5 revingehed utanf\u00f6r lund. den 31 december 1997 avvecklades garnisonen, med det avslutades \u00e4ven epoken om ystad som garnisonsstad.\n\n\n=== administrativa tillh\u00f6righeter ===\nystads stad ombildades vid kommunreformen 1862 till en stadskommun. stadskommunen uppgick 1971 i ystads kommun med ystad som centralort.i kyrkligt h\u00e4nseende har orten fr\u00e5n 1884 h\u00f6rt till ystads f\u00f6rsamling, f\u00f6re 1919 ben\u00e4mnd ystads stadsf\u00f6rsamling. f\u00f6re 1884 var f\u00f6rsamlingarna ystads sankta maria f\u00f6rsamling och ystads sankt petri f\u00f6rsamling.orten ingick till 1961 i domkretsen f\u00f6r ystads r\u00e5dhusr\u00e4tt och d\u00e4refter till 1 juli 1967 i vemmenh\u00f6gs, ljunits och herrestads h\u00e4raders tingslag och sedan till 1971 i ystads domsagas tingslag. sedan 1971 ing\u00e5r ystad i ystads domsaga.\n\n\n=== befolkningsutveckling ===\n\n\n== bebyggelse ==\nystad brukar ses som den stad i sk\u00e5ne d\u00e4r bebyggelse fr\u00e5n senmedeltid till 1700-tal bevarats b\u00e4st. gatun\u00e4tet i gamla staden \u00e4r i stort sett of\u00f6r\u00e4ndrat sedan medeltiden och flera senmedeltida byggnader finns bevarade, till exempel kemnerska g\u00e5rden. apotekarhuset fr\u00e5n 1400-talet \u00e4r ett av de \u00e4ldsta \u00e4nnu bebodda husen i hela skandinavien.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== kyrkobyggnader ===\nn\u00e5gra av ystads kyrkor \u00e4r den gamla klosterkyrkan sankt petri kyrka, sankta maria kyrka och st. nikolai katolska kyrka. under senmedeltiden anlades ytterligare en kyrka, sankt nicolai kyrka, men den revs i och med reformationen.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== stadsdelar ===\ni april 2016 fastst\u00e4llde samh\u00e4llsbyggnadsn\u00e4mnden vid ystads kommun de officiella namnen och gr\u00e4nserna mellan stadens stadsdelar.\n\n\n=== galleri ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== kommunikationer ==\nystads station \u00f6ppnade f\u00f6r persontrafik med p\u00e5gat\u00e5g \u00e5r 1990. h\u00e4rifr\u00e5n g\u00e5r p\u00e5gat\u00e5g p\u00e5 ystadbanan v\u00e4sterut mot malm\u00f6 och \u00f6sterut mot simrishamn. \nbetydelsefullt f\u00f6r ystad \u00e4r \u00e4ven f\u00e4rjelinjerna till \u015bwinouj\u015bcie i polen av rederierna unity line och polferries som tar 6-8 timmar. rederiet bornholmslinjen med flera katamaraner n\u00e5r r\u00f8nne p\u00e5 danska \u00f6n bornholm p\u00e5 1,5 timme. sedan 2020 erbjuder frs baltic katamaranservice 2,5 timme till sassnitz p\u00e5 \u00f6n r\u00fcgen i tyskland. ystads hamn \u00e4r en av sveriges st\u00f6rsta hamnar i passagerar och godsvolym. hamnen har byggts ut och nya kajplatser togs i bruk 2021.\nystads sm\u00e5b\u00e5tshamn har 220 fasta b\u00e5tplatser och 70 b\u00e5tg\u00e4stplatser. vinteruppst\u00e4llningsplatsen f\u00f6r sm\u00e5b\u00e5tar anv\u00e4nds som \u00f6vernattningsplats f\u00f6r husbilar/husvagnar under sommaren.\ni ystad finns det fem stadsbusslinjer som trafikerar centrala ystad. med regionbussar kan man n\u00e5 orter som sj\u00f6bo, simrishamn, trelleborg och skurup. direktbussar till k\u00f6penhamn ock kastrups flygplats i danmark g\u00e5r med frekvent tidtabell. flera olika danska bussbolag k\u00f6r rutten. \ne 65 eller europav\u00e4g 65 fr\u00e5n malm\u00f6 till chania p\u00e5 \u00f6n kreta i grekland g\u00e5r igenom ystad. e 65 har en omfattande v\u00e4gtrafik fr\u00e5n europeiska kontinenten och transitled f\u00f6r danska bornholm till \u00f6vriga danmark. riksv\u00e4g 9 mellan trelleborg och br\u00f6sarp  en popul\u00e4r turistv\u00e4g l\u00e4ngs med sydsk\u00e5nska kusten passerar staden. riksv\u00e4g 13 mot h\u00f6\u00f6r \u00e4ngelholm och riksv\u00e4g 19 mot tomelilla kristianstad osby utg\u00e5r fr\u00e5n ystad.\nn\u00e4rmsta allm\u00e4nna st\u00f6rre flygplats \u00e4r sturup (malm\u00f6 airport) cirka 40 minuter med bil. k\u00f6penhamns flygplats kastrup i danmark n\u00e5s p\u00e5 1-1,5 timme med bil, t\u00e5g eller buss fr\u00e5n ystad. \nnationella sydkustleden f\u00f6r cykelturister passerar ystad.\n\n\n== n\u00e4ringsliv ==\ni ystads kommun finns ett rikt n\u00e4ringsliv med cirka 4000 f\u00f6retag. viktiga inkomstk\u00e4llor \u00e4r hamnverksamhet och turism.\n\n\n=== handel ===\nystad har centrumhandel med flera mindre butiker och restauranger, fr\u00e4mst runt stora \u00f6stergatan. \u00e5r 2010 ber\u00e4knades det finnas 50 arbetsst\u00e4llen f\u00f6r handel med 350 anst\u00e4llda i ystads centrum. enligt en ny avgr\u00e4nsning f\u00f6r \u00e5r 2015 fanns det i ystads centrum ett handelsomr\u00e5de med kod h1286001 som hade 68 arbetsst\u00e4llen f\u00f6r detaljhandel med runt 300 anst\u00e4llda.ett av ystads st\u00f6rre varuhus var aug. schultz som l\u00e5g p\u00e5 hamngatan 3 i ett hus byggt 1910 efter august ewes ritningar. \u00e5r 1951 flyttade schultz in i en ny byggnad p\u00e5 tomten norr d\u00e4rom p\u00e5 hamngatan 1. schultz k\u00f6ptes av konsumentkooperationen som nyinvigdes \u00e5r 1956 som ett av de tre f\u00f6rsta varuhusen i domus-kedjan. domus byggdes om till bland annat konsum under 1994.\u00e5hl\u00e9ns i ystad byggdes 1976. \u00e5hl\u00e9ns livsmedelsavdelning knoppades senare av till en hemk\u00f6p. \u00e5r 2003 blev hemk\u00f6p en sparbutik, men blev sedan hemk\u00f6p igen f\u00f6r att l\u00e4ggas ner \u00e5r 2012. i februari 2021 lade \u00e4ven \u00e5hl\u00e9ns ner och l\u00e4mnade staden.ett mindre centralt bel\u00e4get handelsomr\u00e5de vid abrahamslund/missunnav\u00e4gen etablerades p\u00e5 1970-talet. enligt avgr\u00e4nsningen f\u00f6r \u00e5r 2015 hade detta handelsomr\u00e5de koden h1286006 och fem arbetsplatser f\u00f6r detaljhandel. h\u00e4r byggde bland annat kooperationen en butik. \u00e4ven ica kvantum l\u00e5g tidigare h\u00e4r, men flyttade 2013 till en ny butik vid sj\u00f6borondellen.willys \u00f6ppnade i ystad 2003. netto och lidl etablerade sig i staden i april 2009 respektive december 2010. netto blev coop den 22 februari 2020, varefter kedjan hade tre butiker i ystad.\n\n\n=== bankv\u00e4sende ===\nystads sparbank grundades 1827. \u00e5r 1894 grundades ljunits och herrestads h\u00e4raders sparbank f\u00f6r befolkningen utanf\u00f6r staden. \u00e5r 1975 gick stadens b\u00e5da sparbanker ihop. efter sammanslagning med \u00f6sterlens sparbank \u00e5r 1983 heter den sparbanken syd och \u00e4r alltj\u00e4mt en frist\u00e5ende sparbank. \u00e5r 2008 etablerade sig \u00e4ven f\u00e4rs och frosta sparbank i ystad, sedan sparbanken syd sagt upp avtalet med swedbank.\nsk\u00e5nes enskilda bank grundades i ystad \u00e5r 1831. \u00e5r 1875 flyttades huvudkontoret till malm\u00f6, varefter ett avdelningskontor beh\u00f6lls i ystad. kristianstads enskilda bank \u00f6ppnade ett kontor i ystad den 1 oktober 1866. dessa banker uppgick senare i skandinaviska kreditaktiebolaget och svenska handelsbanken. den 1 augusti 1917 \u00f6ppnade \u00e4ven industribanken ett kontor i ystad. industribanken uppgick i nordiska handelsbanken som \u00e5r 1921 \u00e5lades att dra in kontoret. senare hade sk\u00e5nska banken kontor i ystad. pkbanken etablerade sig i ystad p\u00e5 1980-talet.\nseb, nordea och handelsbanken, s\u00e5v\u00e4l som sparbanken syd och sparbanken sk\u00e5ne, hade \u00e5r 2021 kontor i ystad.\n\n\n== media ==\ni ystad utkommer den liberala tidningen ystads allehanda. tidningen grundades 1873, och det f\u00f6rsta numret utgavs den 2 juli samma \u00e5r. tidningen kommer ut varje helgfri dag och har en upplaga p\u00e5 20 400 exemplar (2015). formatet \u00e4r tabloid. det finns ocks\u00e5 lokaltidningen som utkommer en g\u00e5ng i veckan\n\n\n== utbildning ==\nf\u00f6rutom diverse l\u00e5g-, mellan- och h\u00f6gstadieskolor har ystad fyra gymnasieskolor.\n\n\n== sport ==\nk\u00e4nda idrottsklubbar \u00e4r bmk bollen, ystad kraftsportklubb ykk, ystads if, ifk ystad, ystad rockets (amerikansk fotboll), fbc ystad (innebandy) och ystads sims\u00e4llskap (yss, hemklubb f\u00f6r os-simmaren mikael \u00f6rn, j-sm m\u00e4starinnan g\u00f6rel hagelin och v\u00e4rldsm\u00e4staren i masterssimning susanna ros\u00e9n). anrika cykelklubben vinco cykel som funnits sedan 1927.\n\n\n=== idrottshallar ===\nystad arena\nbollen\nnorreporthallen\nv\u00e4sterv\u00e5nghallen\nhugohallen\n\n\n== k\u00e4nda personer fr\u00e5n ystad ==\n\n\n== ystad i litteratur och film ==\nb\u00f6ckerna om kriminalkommissarien kurt wallander, skrivna av henning mankell, utspelar sig till stor del i ystad. wallander uppges i b\u00f6ckerna bo p\u00e5 mariagatan. ett flertal filmatiseringar av de olika b\u00f6ckerna har gjorts, och spelades d\u00e5 huvudsakligen in i ystad.\ni anders hell\u00e9ns detektivromaner med prosten anders carleson i losta, som amat\u00f6rdeckare, \u00e4r det ystad som \u00e4r f\u00f6rebilden i milj\u00f6- och tidsskildringen.\n\n\n== v\u00e4norter ==\n ballerup, ballerup kommun, danmark\n druskininkai, litauen\n \u015bwinouj\u015bcie, polen\ntidigare har \u00e4ven  s\u00f8ller\u00f8ds kommun, danmark,  haugesund kommun, norge och  eken\u00e4s, finland haft v\u00e4nortssamarbeten med ystad.\n\n\n== se \u00e4ven ==\nlista \u00f6ver fornl\u00e4mningar i ystad (f\u00f6r omfattning av detta omr\u00e5de, se sockenkod i ystads stad)\nrevhusen\n\n\n== referenser ==\n\n\n=== noter ===\n\n\n=== tryckta k\u00e4llor ===\nbraunstein, christian (2003). sveriges arm\u00e9f\u00f6rband under 1900-talet. skrift / statens f\u00f6rsvarshistoriska museer, 1101-7023 ; 5. stockholm: statens f\u00f6rsvarshistoriska museer. sid. 127-128, 139-40, 141-142, 167-170, 235-236, 329. libris 8902928. isbn 91-971584-4-5 \nthernstr\u00f6m, jessica (1999). pers\u00f6ner - ett f\u00f6retags historia. skrift / ystads fornminnesf\u00f6rening,. ystad: ystads fornminnesf\u00f6rening. sid. 141-146. isbn 91-972313-6-3 \n\n\n== vidare l\u00e4sning ==\ntesch, sten (1983). ystad. 1. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 44. stockholm: riksantikvarie\u00e4mbetet och statens historiska mus. libris 392014. isbn 91-7192-553-8 \ntesch, sten (1983). ystad. 2, [en omlandsstudie]. rapport / riksantikvarie\u00e4mbetet och statens historiska museer. medeltidsstaden, 99-0158680-1 ; 45. stockholm: riksantikvarie\u00e4mbetet och statens historiska mus. libris 392015. isbn 91-7192-554-6 \n\n\n== externa l\u00e4nkar ==\n wikimedia commons har media som r\u00f6r ystad."