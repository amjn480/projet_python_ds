"el franquisme va ser un r\u00e8gim pol\u00edtic autoritari i dictatorial vigent a espanya entre 1939 i 1975, i tamb\u00e9 \u00e9s anomenada com a tal la ideologia en qu\u00e8 es bas\u00e0. basat en el lideratge del general francisco franco bahamonde, el franquisme va n\u00e9ixer amb la vict\u00f2ria militar a la guerra civil espanyola. el seu poder es va fonamentar en el control de tots els ressorts de l'estat: cap d'estat, de govern, del partit \u00fanic, el movimiento nacional, i de l'ex\u00e8rcit aix\u00ed com una col\u00b7laboraci\u00f3 estreta amb l'esgl\u00e9sia cat\u00f2lica. les corts franquistes no van tenir iniciativa legislativa, perqu\u00e8 franco concentrava el poder executiu i el legislatiu en un govern altament centralitzat. es trencava aix\u00ed el principi de separaci\u00f3 de poders propi d'un r\u00e8gim democr\u00e0tic. un potent aparell polic\u00edac que perseguia els membres dels partits i dels sindicats clandestins i un fort aparell propagand\u00edstic s\u00f3n dues caracter\u00edstiques m\u00e9s del franquisme.\ntot plegat va configurar un r\u00e8gim molt personalista que no va sobreviure legalment a la mort del dictador, el 20 de novembre de 1975. tot i continuar viva la ideologia que se'n deriv\u00e0 aix\u00ed com molts personatges (fins i tot criminals de guerra i torturadors) amnistiats pel proc\u00e9s constitucional conegut com la transici\u00f3 democr\u00e0tica espanyola (1978).\nsegons la premsa del moment, el rei joan carles i, va ser l'hereu politic de francisco franco, encarregat de comandar l'estat i l'ex\u00e8rcit espanyol segons els criteris del moment i l'esperit del movimiento nacional.\n\n\n== caracter\u00edstiques del r\u00e8gim ==\n\n\n=== partit \u00fanic ===\n\u00e9s una dictadura en sentit estricte, on no hi havia sistemes representatius. existia un \u00fanic partit denominat movimiento nacional, que estava format per la falange espa\u00f1ola tradicionalista y de las jons. a aquest partit havien de pert\u00e0nyer obligat\u00f2riament tots els funcionaris que, a m\u00e9s, havien de jurar els \u00abprincipios fundamentales del movimiento\u00bb recollits en les lleis fonamentals, que establien l'organitzaci\u00f3 pol\u00edtica de l'estat, formant un s\u00edmil de constituci\u00f3. espanya es definia com a democr\u00e0cia org\u00e0nica. aquest sistema suposava negar els drets pol\u00edtics individuals i deixar la representativitat popular de manera indirecta en mans d'organismes (sindicat vertical, caps de fam\u00edlia o municipis). a m\u00e9s, una part dels procuradors a corts (mancades d'iniciativa legislativa) van ser designats directament per francisco franco i d'altres hi eren per dret propi (alguns alts c\u00e0rrecs militars i eclesi\u00e0stics). aquest sistema pretenia mostrar a la comunitat internacional la il\u00b7lusi\u00f3 que a l'espanya franquista hi havia algun tipus de democr\u00e0cia.\n\n\n=== intervencionisme econ\u00f2mic ===\nl'estat franquista va ser capitalista, per\u00f2 amb un gran intervencionisme econ\u00f2mic per part de l'estat, que va intentar millorar l'economia mitjan\u00e7ant els successius \u00abplanes de desarrollo\u00bb. la propietat privada era un dret reconegut, per\u00f2 l'estat estava per sobre dels interessos individuals. aquest sistema autoritari, intervencionista i controlador deixava els empresaris i terratinents per sobre dels treballadors en les negociacions.\nel control de les relacions laborals l'exercia el sindicat vertical i les vagues eren considerades subversives i, per tant, estaven prohibides. a partir dels anys cinquanta, franco va anar suavitzant l'intervencionisme del r\u00e8gim, l'autarquia, per sortir de la crisi econ\u00f2mica i assegurar el suport i les inversions dels aliats occidentals.\n\n\n=== ideologia: el nacionalcatolicisme ===\n\nel franquisme, a difer\u00e8ncia d'altres moviments de car\u00e0cter totalitari, com el feixisme itali\u00e0 i el nazisme, no va aportar una ideologia pr\u00f2pia ben definida ni innovadora. el franquisme es basava en la ideologia dels que donaren suport al cop d'estat del 18 de juliol de 1936 de car\u00e0cter militar (el \u00abglorioso alzamiento nacional\u00bb). les bases ideol\u00f2giques del r\u00e8gim van ser les dels sectors tradicionalistes conservadors i feixistes.\njuntament amb l'on\u00e9simo redondo i el ramiro ledesma, el principal ide\u00f2leg del feixisme espanyol va ser jos\u00e9 antonio primo de rivera de falange, partit que va suposar un intent d'imitaci\u00f3 a espanya del feixisme itali\u00e0, tot i que compartia trets amb el dap (precursor del nacionalsocialisme alemany), com ara el nacionalsindicalisme i l'organicisme social. un cop mort primo de rivera durant la guerra civil espanyola, franco va desactivar l'amena\u00e7a que aquest moviment podria suposar per al seu lideratge, primer obligant la falange a fondre's amb el carlisme dins un partit \u00fanic \u2014la falange espa\u00f1ola tradicionalista y de las jons\u2014 i posteriorment apartant els caps falangistes dels primers llocs de responsabilitat pol\u00edtica.\nel franquisme va consistir, b\u00e0sicament, en una defensa estricta de la confessionalitat cat\u00f2lica de l'estat, de la propietat privada, de l'estructura familiar tradicional, una visi\u00f3 militarista de la vida pol\u00edtica i una animadversi\u00f3 intensa envers el comunisme i el sistema democr\u00e0tic de partits, que eren vists com els grans enemics d'aquells valors. va ser, doncs, un moviment pol\u00edtic plural en el qual franco era el moderador i el l\u00edder indiscutible \u2014el \u00abgeneral\u00edsimo\u00bb\u2014. a m\u00e9s, el gran pragmatisme de franco va permetre que el r\u00e8gim s'an\u00e9s adaptant a les circumst\u00e0ncies internes i internacionals de cada moment. aix\u00ed, fins al 1945, amb la derrota dels nazis en la segona guerra mundial, ser\u00e0 un r\u00e8gim de tipus feixista en sentit estricte; despr\u00e9s anir\u00e0 variant sense perdre el seu autoritarisme i els principis ideol\u00f2gics m\u00e9s significatius.\nl'esgl\u00e9sia cat\u00f2lica, al principi de la guerra civil espanyola va ser un baluard del franquisme, malgrat alguna excepci\u00f3 inicial com el cardenal de tarragona vidal i barraquer, que va morir a l'exili. l'esgl\u00e9sia s'havia sentit atacada per la rep\u00fablica i franco es va presentar com l'home escollit per d\u00e9u per salvar la p\u00e0tria. l'esgl\u00e9sia va recolzar aquesta tesi i franco li va concedir molts privilegis en el concordat del 1953: benestar econ\u00f2mic, poder social, un fur espec\u00edfic pel qual el clergat era jutjat de forma diferent, el matrimoni can\u00f2nic era l'\u00fanic perm\u00e8s, ensenyament de la doctrina als centres d'educaci\u00f3, manca de censura en les seves publicacions... amb tot, els anys 60 l'esgl\u00e9sia cat\u00f2lica espanyola viu un profund proc\u00e9s de renovaci\u00f3 arran del concili vatic\u00e0 ii. apareixen nous capellans joves que no han viscut la guerra civil i la postguerra, amb actitud cr\u00edtica al r\u00e8gim tant des del punt de vista social com pol\u00edtic. a m\u00e9s, l'esgl\u00e9sia basca ser\u00e0 sempre pr\u00f2xima al nacionalisme i tamb\u00e9 ser\u00e0 cr\u00edtica amb la dictadura. aix\u00ed, es van produint canvis en part de l'esgl\u00e9sia que el general\u00edsimo mai va entendre i que es van fer evidents quan el 1970, un franco malalt va fer les seves \u00faltimes execucions proc\u00e9s de burgos i el papa les va condemnar p\u00fablicament.\nl'amalgama ideol\u00f2gica que el r\u00e8gim va utilitzar per a consolidar-se ha rebut sovint en la bibliografia acad\u00e8mica el nom de nacionalcatolicisme, en virtut de dos dels pilars b\u00e0sics de la ideologia del r\u00e8gim: la defensa aferrissada de la unitat espanyola, identificada amb la llengua castellana i contr\u00e0ria a qualsevol reconeixement d'altres realitats nacionals \u2014aspecte que l'apartava de les aspiracions dels carlins que, tot i defensar la unitat espanyola, volien un reconeixement de les regions hist\u00f2riques\u2014 i la identificaci\u00f3 total entre esgl\u00e9sia cat\u00f2lica i estat.\n\n\n==== elements de rerefons racista ====\ncom a base previa no es pot menystenir la influ\u00e8ncia dels corrents intel\u00b7lectuals occidentals vers els individus: si els individus s\u00f3n sans i patriotes, i assumeixen el seu lloc dins la pir\u00e0mide social, la societat i en conseq\u00fc\u00e8ncia la naci\u00f3 assoleix un lideratge. des del s. xix a fran\u00e7a i la gran bretanya es teoritza que la degeneraci\u00f3 racial \u00e9s causa dels conflictes contra l'statu quo, com ara l'ascens del comunisme, i es propugna l'eugen\u00e8sia per a netejar la propia ra\u00e7a, i el racisme per a evitar-ne la barreja amb \"races inferiors\". i durant el primer ter\u00e7 del s. xx aquesta teoritzaci\u00f3 vers \"l'home nou\" agafa for\u00e7a, \u00e9ssent el seu zenit la pol\u00edtica racial nazi.\na espanya, en barrejar-se amb el regeneracionisme aut\u00f2ctom, el degeneracionisme tamb\u00e9 tingu\u00e9 repercussi\u00f3, at\u00e8s que les elits pol\u00edtiques i socials que patrimonialitzen espanya, i que no digerien la p\u00e8rdua colonial, veuen en la rep\u00fablica i la minsa autonomia catalana una amena\u00e7a al seu poder, riquesa i privilegis. tampoc es pot pair la riquesa industrial catalana, i s'acusa catalunya de tindre tracte de favor, empobrint a la resta d'espanyols, en un comportament que es qualifica de sem\u00edtic (tanmateix la ideologia nacionalsocialista, \u00e9s emprar el treball com a mitj\u00e0 per explotar i sotmetre les nacions). segons en paul preston al llibre \"arquitectes del terror. franco i els artifex de l'odi\", una s\u00e8rie de personatges teoritzaren sobre \"l'antiespanya\", assenyalant als enemics, i en aquest sentit s'acus\u00e0 als pol\u00edtics i intelectuals republicans de ser de ra\u00e7a jueva o servidors de la mateixa en tant que masons. aquesta acusaci\u00f3 es generalitza pel que fa a catalunya a la majoria de politics i intelectuals, comen\u00e7ant per maci\u00e0, companys i camb\u00f3, assenyalats com a jueus. a \"racisme i supremacisme pol\u00edtics a l'espanya contempor\u00e0nia\", es documenta aquest pensament de la part social que es sollevaria contra la rep\u00fablica. en una barreja de degeneracionisme, regeneracionisme, i neocolonialime, es postula que la ra\u00e7a espanyola -sempre entesa com a castellana- ha degenerat, i els individus degenerats s\u00f3n proclius a \"contraure\" el comunisme i el separatisme. a m\u00e9s, algunes zones, com el sud peninsular i els pa\u00efsos catalans s\u00f3n considerades degenerades a l'engr\u00f3s, els primers a causa de restes \u00e0rabs que els du a un comportament \"rifeny\", i els segons a causa de restes sem\u00edtiques que els du vers el comunisme i separatisme (s'anomena separatisme al catanalisme de tot pel). la degeneraci\u00f3 dels individus crida a fer-ne una neteja si es vol una naci\u00f3 prospera i l\u00edder, capa\u00e7 de bastir un imperi, una de les obsessions del franquisme (com tamb\u00e9 dels altres r\u00e8gims totalitaris del moment). en aquest sentit es pot esmentar una entrevista en un diari itali\u00e0 on franco descriu que la guerra tenia com a objectiu \u00absalvar a la patria que se hund\u00eda en el mar de la disociaci\u00f3n y de la degeneraci\u00f3n racial\u00bb, i tamb\u00e9 que el portaveu rebel gonzalo de aguilera, el 1937 afirm\u00e0 a un periodista: \u201cahora espero que usted comprenda qu\u00e9 es lo que entendemos por la regeneraci\u00f3n de espa\u00f1a\u2026 nuestro programa consiste en exterminar un tercio de la poblaci\u00f3n masculina espa\u00f1ola\u2026\u201d. a m\u00e9s de la repressi\u00f3 arreu d'espanya contra individus assenyalats, tot plegat sembla ser l'origen de la repressi\u00f3 ferotge, com ara el terror de don bruno, a andalusia, i la repressi\u00f3 no menys ferotge contra catalunya, amb l'afegit que la derivada, l'atac a la cultura catalana s'allarga durant tot el franquisme i acaba esdevenint un element estructural de l'estat.\n\n\n=== l'aparell propagandista ===\nvan ser trets caracter\u00edstics del franquisme (apr\u00e8s dels seus aliats durant la guerra alemanys i italians, els nazis i els feixistes) un fort \u00fas de l'aparell propagand\u00edstic basat en el control dels mitjans de comunicaci\u00f3, que difonien la ideologia del r\u00e8gim, l'\u00fas i ab\u00fas de la censura i el control de l'ensenyament i la poblaci\u00f3 en general.\n\n\n== hist\u00f2ria ==\nel govern del general franco va evolucionar al llarg d'aquests quaranta anys, i s'hi poden distingir sis etapes ben diferenciades:\n\nel per\u00edode blau, que va ser una fase totalit\u00e0ria fins a la fi de la segona guerra mundial i l'enderroc dels r\u00e8gims feixistes nazi i itali\u00e0 (1939-1945).\nl'\u00e8poca de la superviv\u00e8ncia exterior i interior, que va ser un per\u00edode d'autarquia econ\u00f2mica i una t\u00edmida obertura internacional (1945-1953).\nl'etapa nacional cat\u00f2lica, 1953-1959.\nel desarrollismo (1959-1966) caracteritzada per mesures liberalitzadores de l'economia.\nl'aperturisme, 1966-1969.\nel franquisme tard\u00e0, 1969-1975.\n\n\n=== el \u00abper\u00edode blau\u00bb o la fase totalit\u00e0ria (1939-1945) ===\nl'1 d'abril de 1939, un franco victori\u00f3s va llan\u00e7ar el seu darrer \u00abparte de guerra\u00bb. acabada la guerra civil espanyola va comen\u00e7ar la repressi\u00f3 dels vencedors, la por i la gana. franco es va proclamar \u00abcaudillo de espa\u00f1a por la gracia de dios\u00bb. els suports socials inicials al r\u00e8gim van sorgir dels qui havien donat suport al cop d'estat del 18 de juliol de l'any 1936: els grans terratinents i els burgesos industrials i financers (la burgesia catalana i la basca van ser favorables al r\u00e8gim), bona part de la petita burgesia i la pagesia cat\u00f2lica.\nel \u00abper\u00edode blau\u00bb \u2014pel color simb\u00f2lic de la falange espa\u00f1ola\u2014 va estar molt determinat per la marxa de la segona guerra mundial. durant els anys victoriosos de l'eix, espanya va estar a punt d'entrar a la contesa. per\u00f2 davant la incapacitat militar de fer-ho \u2014hitler va arribar a la conclusi\u00f3 que espanya seria m\u00e9s aviat un destorb que una ajuda\u2014 franco es va preparar per a la vict\u00f2ria dels nazis organitzant governs composts per militars i falangistes, i deixant que el \u00abcunyad\u00edssim\u00bb serrano su\u00f1er tingu\u00e9s un protagonisme clar com a ministre d'afers exteriors (octubre de 1940). per\u00f2 a partir de 1943 es va comen\u00e7ar a constatar que el resultat final de la guerra no estava tan clar i es va suavitzar l'actitud envers els aliats, la qual cosa va significar un increment dels intercanvis comercials amb aquests que van alleugerir la pen\u00faria espanyola.\n\nmentrestant, l'oposici\u00f3 a l'exili va comen\u00e7ar a pensar que el final de la segona guerra mundial i la vict\u00f2ria dels aliats comportaria for\u00e7osament el derrocament de franco. aix\u00ed ho veien fins i tot algunes personalitats properes al r\u00e8gim per\u00f2 de tarann\u00e0 mon\u00e0rquic, que el juny de 1943 es van dirigir al caudillo i el van convidar a la restauraci\u00f3 plena de la monarquia. a l'altre extrem de l'arc pol\u00edtic, una divisi\u00f3 de guerrillers comunistes, el maquis, que havien participat en l'alliberament de fran\u00e7a lluitant contra els alemanys, van entrar per la vall d'aran l'octubre de 1944, amb la vana esperan\u00e7a de provocar un al\u00e7ament popular. acabada la segona guerra mundial, els vencedors no van fer cap intent per liquidar el franquisme. altres autors  han postulat un allargament de l'etapa blava perllongant-la a tot el per\u00edode aut\u00e0rquic del primer franquisme (1938-1957) fins a l'establiment dels governs tecnocr\u00e0tics.\n\n\n==== la repressi\u00f3 interior ====\n\nen els primers anys, el r\u00e8gim franquista va dur a terme una repressi\u00f3 brutal contra els adversaris i, durant la segona guerra mundial, va donar suport a adolf hitler i mussolini. a l'interior, les autoritats franquistes van cercar suports i complicitats. molts patiren el regust de la repressi\u00f3: afusellaments, vexacions personals i familiars, espoliaci\u00f3 econ\u00f2mica, ciutadans de segona categoria, amb deures per\u00f2 sense drets. es va incitar a la delaci\u00f3 i a la den\u00fancia, responent a la voluntat pol\u00edtica d'implicar, directament o indirectament, el m\u00e0xim de persones en la repressi\u00f3: els uns perqu\u00e8 es beneficiarien de les depuracions, altres per satisfer les \u00e0nsies de revenja i altres per fer m\u00e8rits. aix\u00ed, van enviar els sospitosos de suport a la rep\u00fablica a les presons, d'on molts sortiren amb la salut malmesa per sempre. una vegada eren posats en llibertat, s'havien de presentar peri\u00f2dicament a la gu\u00e0rdia civil i no podien exercir cap c\u00e0rrec p\u00fablic. l'onada repressiva no va ser puntual, sin\u00f3 que va tenir una dram\u00e0tica persist\u00e8ncia, puix que l'estat de guerra decretat el juliol de 1936 no fou derogat fins al 7 d'abril de 1948. josep maria sol\u00e9 i sabat\u00e9 xifra en uns 4.000 els catalans executats a catalunya. no foren m\u00e9s perqu\u00e8 molts es van exiliar. els afusellaments dictats pel franquisme es van caracteritzar per la seva planificaci\u00f3 sistem\u00e0tica: \u00abcalia executar arbitr\u00e0riament per demostrar el poder i la for\u00e7a, per instaurar el terror fins al moll de l'os de la societat civil. franco convert\u00ed espanya en una caserna regida per la jerarquia, la disciplina i el tuf d'encens\u00bb.la llei de responsabilitats pol\u00edtiques del 9 de febrer de 1939 i la de \u00abconfiscaci\u00f3n de bienes marxistas\u00bb del 23 de setembre del mateix any van concretar que les propietats immobles, mobles i els recursos econ\u00f2mics dels partits, sindicats, associacions, entitats, publicacions, emissores de r\u00e0dio serien espoliades, passant una part al patrimoni de diferents organismes del nou estat i la resta seria subhastada. els diaris d'esquerra van ser espoliats i van passar a formar part de la premsa del r\u00e8gim. les persones exiliades, en alguns casos, van ser desposse\u00efdes d'una part del seu patrimoni (cases, mobles, terres...). a les administracions p\u00fabliques van ser depurades totes aquelles persones no addictes al r\u00e8gim i en el sector privat; l'exercici de certes professions liberals va ser tamb\u00e9 objecte de depuracions obligat\u00f2ries en tots els col\u00b7legis professionals (advocats, metges...). a les empreses privades (bancs, f\u00e0briques...) tamb\u00e9 es van dur a terme, per\u00f2 van dependre fonamentalment de la decisi\u00f3 de la direcci\u00f3 de l'empresa.\n\ntots els partits pol\u00edtics i sindicats van ser proscrits i perseguits. a catalunya va comen\u00e7ar una dura repressi\u00f3 pol\u00edtica i l'esclat d'una forta descatalanitzaci\u00f3, que es va manifestar en persecucions de la llengua i els senyals d'identitat pr\u00f2pies. arreu es va imposar una dura reacci\u00f3 social, i al carrer va irrompre una nova simbologia plena de banderes imperials i salutacions a la romana. josep benet i morell va afirmar que el franquisme cercava \u00abla desaparici\u00f3 de catalunya com a minoria nacional dins l'estat espanyol, amb la destrucci\u00f3 de la seva personalitat ling\u00fc\u00edstica i cultural\u00bb. el s\u00edmbol d'aquesta pol\u00edtica va ser l'afusellament, el 15 d'octubre de 1940, del president llu\u00eds companys, lliurat per l'alemanya nazi al general franco. la seva mort representava ben clarament les intencions que el r\u00e8gim tenia envers catalunya.\n\n\n=== l'autarquia econ\u00f2mica (1945-1953) ===\nla fi de la segona guerra mundial van encetar un nou ordre mundial, conegut posteriorment amb el nom de la guerra freda. nous enemics per a occident i noves consideracions cap al r\u00e8gim de franco, que va passar a veure's com un fre contra el comunisme que venia de l'est. amb tot el triomf de les pot\u00e8ncies aliades democr\u00e0tiques va suposar una dura condemna al r\u00e8gim franquista, el qual es vei\u00e9 a\u00efllat internacionalment. franco hi respongu\u00e9 amb una pol\u00edtica econ\u00f2mica aut\u00e0rquica que va alentir el desenvolupament de l'estat i que va agreujar les dures condicions de vida de la poblaci\u00f3 durant m\u00e9s d'una d\u00e8cada. la ley de sucesi\u00f3n en la jefatura del estado va ser aprovada per les corts espanyoles en la sessi\u00f3 de 7 de juny de 1947 i sotmesa a refer\u00e8ndum, que es va celebrar el 6 de juliol de 1947, entrant en vigor el 27 de juliol de 1947.\n\n\n==== de l'a\u00efllament internacional a l'acceptaci\u00f3 del r\u00e8gim ====\nel r\u00e8gim franquista va evitar la implicaci\u00f3 directa a la segona guerra mundial per\u00f2, acabada aquesta, en els primers moments, el r\u00e8gim van viure en un a\u00efllament diplom\u00e0tic total. aquest a\u00efllament es va concretar en el rebuig de l'onu a l'ingr\u00e9s d'espanya per decisi\u00f3 de l'assemblea general, l'octubre de 1946, i va ser refor\u00e7at pel tancament de fronteres aplicat per fran\u00e7a, on comunistes i socialistes havien obtingut la meitat dels escons de l'assemblea nacional francesa el 1945. nom\u00e9s portugal i nou pa\u00efsos llatinoamericans encap\u00e7alats per l'argentina de per\u00f3n es van oposar al blocatge.\na mesura que creixia a europa la tensi\u00f3 entre els pa\u00efsos occidentals i la uni\u00f3 sovi\u00e8tica, predient el que seria la guerra freda, franco va poder constatar que l'a\u00efllament tenia els dies comptats, ja que l'insistent anticomunisme del r\u00e8gim i la posici\u00f3 geoestrat\u00e8gica d'espanya acabarien resultant \u00fatils en el nou context europeu. a partir de 1948 l'actitud nord-americana cap al franquisme es va fer m\u00e9s i m\u00e9s complaent i el mateix va passar amb la resta de pa\u00efsos occidentals. fins que el 4 de novembre de 1950, i per la resoluci\u00f3 386 (v) de l'assemblea general, l'onu va derogar l'acord de 1946 i va acceptar el r\u00e8gim de franco en els organismes internacionals; cinc anys m\u00e9s tard va accedir a l'organitzaci\u00f3.\nde totes maneres, el 1951 el congr\u00e9s nord-americ\u00e0 ja havia votat un important cr\u00e8dit a favor d'espanya. el 1953 es va signar el concordat amb el vatic\u00e0 el pacte de madrid en virtut dels quals els estats units rearmarien l'ex\u00e8rcit espanyol, a canvi de la concessi\u00f3 de bases navals i a\u00e8ries, algunes amb capacitat per a armes nuclears. aquests pactes van ser decisius per al futur desenvolupisme (1959-1966), no pas tant per l'ajuda directa, per\u00f2 pel fet que contribu\u00efen a la integraci\u00f3 d'espanya en la comunitat internacional.\n\n\n==== la feble oposici\u00f3 interior ====\nmentrestant, l'oposici\u00f3 interior \u2014en contrast amb l'exterior\u2014 s'estava mobilitzant des de 1946, moltes vegades de manera espont\u00e0nia. l'estrat\u00e8gia guerrillera propiciada i potenciada pels comunistes s'havia anat desmuntant des de 1948, encara que fins al principi dels anys seixanta van continuar operant figures a\u00efllades, especialment a les grans ciutats, com barcelona. per contra, es va comen\u00e7ar a aplicar una estrat\u00e8gia d'infiltraci\u00f3 als sindicats franquistes.\nper\u00f2 les vagues organitzades pels obrers com a protesta per les dures condicions de vida anaven adquirint ja una destacada import\u00e0ncia, especialment a catalunya. van ser significatives la vaga general de manresa, el gener de 1946; la de matar\u00f3, el mar\u00e7, i, sobretot, la vaga de tramvies de barcelona, els mesos de febrer i mar\u00e7 de 1951, que va continuar amb manifestacions i aturades al cintur\u00f3 industrial i va ser el primer gran desafiament al r\u00e8gim des de l'interior.\n\n\n=== el per\u00edode del nacionalcatolicisme (1953-1959) ===\nal decenni dels cinquanta, quan ja pr\u00e0cticament s'havia acabat la postguerra, l'autarquia vivia la seva darrera etapa i la guerra freda i el marcat car\u00e0cter anticomunista del r\u00e8gim li van permetre de trencar el seu a\u00efllament, i l'any 1953 se signaven el concordat del 1953 amb la santa seu i el tractat de cooperaci\u00f3 amb els estats units pel qual l'ex\u00e8rcit nord-americ\u00e0 podia utilitzar les bases militars en territori espanyol (mor\u00f3n, rota, torrej\u00f3n i saragossa) a canvi del reconeixement dels estats units al govern franquista i rebre ajut econ\u00f2mic. el pacte va significar, per tant, el reconeixement internacional del r\u00e8gim de franco.\nl'any 1955 espanya va ingressar a les nacions unides; la guerra freda havia donat un nou valor a la ideologia anticomunista del r\u00e8gim de franco i aquest havia donat per acabats els discursos contra el capitalisme: \u00abque extirpemos ese af\u00e1n de codicia, de riqueza r\u00e1pida, que va contra la fraternidad cristiana, contra el sentido cat\u00f3lico de nuestro pueblo, y que al fin y a la postre, todos han de pagar a la hora de la muerte\u00bb. l'admissi\u00f3 de l'espanya de franco als f\u00f2rums internacionals i les creixents ajudes econ\u00f2miques de l'exterior for\u00e7aven el r\u00e8gim a un canvi de pol\u00edtica econ\u00f2mica. ja no es podia mantenir gaire temps m\u00e9s l'autarquia, pr\u00f2pia dels anys de lluita per la superviv\u00e8ncia enmig de l'a\u00efllament internacional.\n\n\n==== l'acc\u00e9s al poder dels tecn\u00f2crates ====\nl'economia d'aquest per\u00edode va cr\u00e9ixer, per\u00f2 el seu desenvolupament era fr\u00e0gil i desequilibrat amb perilloses tend\u00e8ncies a la inflaci\u00f3. una expressi\u00f3 de les tensions socials que generava aquesta evoluci\u00f3 fou la vaga de tramvies (1957), que una vegada m\u00e9s es van manifestar amb especial for\u00e7a a catalunya, durant la primavera. una vegada m\u00e9s perqu\u00e8 ja l'any 1951 hi havia hagut una primera vaga de tramvies a catalunya.\nper\u00f2 per dur a terme el cop de tim\u00f3 econ\u00f2mic calia un canvi pol\u00edtic. aquest es va efectuar per fases, amb franco controlant tota l'operaci\u00f3 a base de moviments cap endavant i cap enrere, jugant amb les ambicions contradict\u00f2ries dels grups pol\u00edtics que componien el r\u00e8gim. la situaci\u00f3 es va catalitzar entre desembre de 1956 i febrer de 1957.\nen la primera data va entrar al govern l\u00f3pez rod\u00f3, i ja al febrer, ho van fer planell (ind\u00fastria), c\u00e1novas (agricultura), ullastres (comer\u00e7) i navarro rubio (hisenda). en el gabinet quedaven sis ministres falangistes, per\u00f2 els nouvinguts tenien en com\u00fa que pertanyien a l'opus dei, i com a tals havien rebut una formaci\u00f3 acurada, alguns en universitats anglosaxones, i m\u00e9s concretament a la harvard bussines school. d'aquesta manera accedia al poder una generaci\u00f3 de tecn\u00f2crates vinculats a l'esgl\u00e9sia cat\u00f2lica. en part, com s'ha dit m\u00e9s amunt, aquesta operaci\u00f3 obe\u00efa a les exig\u00e8ncies de la pol\u00edtica econ\u00f2mica. els t\u00e8cnics de l'opus dei eren partidaris d'una transici\u00f3 cap a un model d'economia liberal i estaven preparats per a dur-lo a terme, i tamb\u00e9 per aplicar les recomanacions que ja estaven fent els organismes internacionals.\nd'aix\u00f2 en va ser una bona mostra l'anomenat pla d'estabilitzaci\u00f3, publicat a mitjan 1959. en aquell moment, espanya ja havia ingressat a l'organitzaci\u00f3 europea de cooperaci\u00f3 econ\u00f2mica, al fons monetari internacional i al banc internacional de reconstrucci\u00f3 i foment. d'alguna manera, el r\u00e8gim franquista estava adaptant a les seves circumst\u00e0ncies les experi\u00e8ncies de la democr\u00e0cia cristiana (m\u00e9s aviat de model itali\u00e0) i del gaullisme franc\u00e8s (de gaulle s'havia convertit en president el 1958). en tots dos casos, els tecn\u00f2crates dominaven el poder executiu que apostava pel desarrolismo, del qual s'intentava apartar els partits pol\u00edtics.\nel tr\u00e0nsit cap al nacionalcatolicisme tenia l'efecte d'anar apartant del poder la falange. aquest organisme pol\u00edtic, en teoria, continuava detenint la titularitat ideol\u00f2gica del r\u00e8gim, per\u00f2 en aquest punt dels anys cinquanta ja era una r\u00e8mora del seu passat filofeixista, i aix\u00f2 era pol\u00edticament molt inc\u00f2mode per a la integraci\u00f3 d'espanya als f\u00f2rums internacionals.\n\n\n==== l'oposici\u00f3 dels anys cinquanta ====\npel que fa a l'oposici\u00f3, els anys cinquanta van ser tamb\u00e9 una etapa de transici\u00f3 en qu\u00e8 va prevaler la inefic\u00e0cia. els governs republicans a l'exili mexic\u00e0 havien perdut gaireb\u00e9 tot el seu significat pol\u00edtic i vivien desconnectats de la realitat espanyola. els socialistes continuaven massa lligats al seu dogmatisme i a la mentalitat de guerra civil. els comunistes feien esfor\u00e7os per a aplicar l'estrat\u00e8gia d'infiltraci\u00f3 sindical i comen\u00e7aven a obtenir bons resultats. aleshores, i com a s\u00edmptoma dels canvis operats despr\u00e9s de la mort de stalin, el l\u00edder hist\u00f2ric vicente uribe va cedir el seu lloc a un jove i en\u00e8rgic dirigent, santiago carrillo que, durant el seu mandat, dotaria al partit d'un caire eurocomunista allunyant-lo de l'\u00f2rbita estalinista.\nen el b\u00e0ndol mon\u00e0rquic, joan de borb\u00f3 i battenberg es va entrevistar el 1954 amb franco, que li va prometre que en el futur es restabliria la monarquia i va acceptar que el pr\u00edncep joan carles estudi\u00e9s a espanya, restant l'hereu d'alfons xiii al seu exili a estoril (portugal).\n\n\n=== el desenvolupisme (1959-1966) ===\ndurant aquests anys es van iniciar les grans transformacions econ\u00f2miques i pol\u00edtiques del franquisme. el frac\u00e0s de l'autarquia i el reconeixement internacional del r\u00e8gim \u2014des de 1955 espanya era membre de l'onu\u2014 van suposar un canvi important en l'orientaci\u00f3 econ\u00f2mica de l'estat. es van introduir mesures liberalitzadores de l'economia, i el capital estranger, atret per l'estabilitat pol\u00edtica i la m\u00e0 d'obra abundant i barata, va comen\u00e7ar a invertir.\n\n\n==== el miracle econ\u00f2mic espanyol ====\nels anys seixanta van ser els del miracle econ\u00f2mic espanyol (desarrollismo), al qual van contribuir la massiva inversi\u00f3 de capital estranger, el turisme i l'emigraci\u00f3 de treballadors espanyols als pa\u00efsos europeus m\u00e9s rics. el turisme va estar decisivament afavorit per la supressi\u00f3 dels visats d'entrada per als ciutadans de l'europa occidental. el requisit es va abolir el mes d'abril de 1959 i aquell mateix any van entrar a espanya m\u00e9s de quatre milions de turistes. el r\u00e8gim franquista no va renunciar a un cert control de l'economia, cosa que qued\u00e0 palesa en els anomenats plans de desenvolupament. el primer pla de desenvolupament es va aplicar entre 1964 i 1967 (dirigit per l\u00f3pez bravo i laure\u00e0 l\u00f3pez rod\u00f3) i preveia els peculiars \u00abpols de desenvolupament\u00bb. el govern havia d'escollir determinades zones on instal\u00b7lar noves empreses (regions alternatives als focus tradicionals de catalunya i el pa\u00eds basc) i oferiria avantatges de tota classe a les firmes que decidissin acudir-hi.\ntot i que les previsions optimistes respecte als pols de desenvolupament no es van complir \u2014una cosa caracter\u00edstica d'aquest tipus d'assaigs dirigistes\u2014 els indicadors d'aquests anys de desenvolupisme van ser de vegades espectaculars. van cr\u00e9ixer les reserves de divises i el d\u00e8ficit de la balan\u00e7a de pagaments es va reduir dr\u00e0sticament fins que gaireb\u00e9 va desapar\u00e8ixer.\nl'atur era de l'1% el 1960 i va descendir en els dos anys seg\u00fcents, per\u00f2, sobretot, hi va haver moments en qu\u00e8 es va assolir un creixement anual del pib del 8% i fins del 9% (en aquella \u00e8poca nom\u00e9s ho superava el jap\u00f3) i l'ingr\u00e9s per capita dels espanyols va augmentar el 70% nom\u00e9s en quatre anys.\nvan ser pols de promoci\u00f3: burgos i huelva. van ser pols de desenvolupament: la corunya, sevilla, valladolid, vigo i saragossa.\n\n\n==== els canvis socials ====\nsocialment, la classe mitjana espanyola va cr\u00e9ixer notablement en aquests anys i, en part, va esdevenir el sustentador social del r\u00e8gim. d'una altra banda, van ser temps de gran emigraci\u00f3 del camp a la ciutat i del sud a les regions m\u00e9s riques, fenomen afavorit pels escassos resultats de la pol\u00edtica desarrollista al camp. les importacions d'aliments per cobrir aquests errors van amena\u00e7ar la balan\u00e7a de pagaments.\n\n\n=== l'aperturisme (1966-1969) ===\namb l'arribada del turisme a les costes i d'una nova font d'ingressos van apar\u00e8ixer noves formes de vida, juntament amb l'arribada a les f\u00e0briques i a la universitat de les generacions que no havien participat en la guerra civil espanyola van posar de manifest les limitacions d'un r\u00e8gim autoritari car el nivell de llibertat personal i pol\u00edtica no va augmentar de la mateixa manera. per tant, entre 1966 i 1969, el protagonisme va ser de la pol\u00edtica interior, mentre que en l'etapa precedent el m\u00e9s destacat corresponia a l'economia.\nen la primera meitat dels anys seixanta, la pol\u00edtica repressiva del r\u00e8gim encara es va fer notar amb rigor, per exemple, en l'execuci\u00f3 del dirigent comunista juli\u00e1n grimau, o en els 28 anys de condemna per a jos\u00e9 sandoval, membre del comit\u00e8 central del mateix partit. el m\u00e9s significatiu, per\u00f2, va ser l'aparici\u00f3 d'un nou tipus d'oposici\u00f3, m\u00e9s arrelada a espanya i menys lligada a l'estructura i la disciplina dels partits a l'exili. les universitats, focus d'una contestaci\u00f3 cada vegada m\u00e9s \u00e0mplia, i alguns sectors de l'esgl\u00e9sia, en s\u00f3n bons exemples. per\u00f2 la classe mitjana que havia aparegut en el desarrollismo dels seixanta buscava instintivament menys coercions. en part, a causa de la mateixa cultura de classe mitjana; despr\u00e9s, per la influ\u00e8ncia de la televisi\u00f3 i les facilitats m\u00e9s grans per viatjar, i tamb\u00e9 pels milions de turistes de l'europa rica i liberal que arribaven a espanya durant la meitat de l'any.\nd'una altra banda, el consumisme va activar l'economia per\u00f2 tamb\u00e9 va acabar generant puges salarials per afrontar les necessitats creixents, i els sindicats verticals havien d'atendre aquestes demandes tant com poguessin.\n\n\n==== un nou tipus de representaci\u00f3 sindical ====\nenmig d'aquesta oposici\u00f3 creixent per\u00f2 inarticulada va comen\u00e7ar a assentar-se un nou tipus de representaci\u00f3 sindical quan els treballadors van comen\u00e7ar a nomenar els seus propis delegats per a les negociacions, que ignoraven el sindicalisme vertical. eren les \u00abcomissions obreres\u00bb, que amb el temps van adquirir for\u00e7a pr\u00f2pia, especialment a partir de 1964, quan van participar en les deliberacions del conveni col\u00b7lectiu del metall. inicialment, en la coordinaci\u00f3 d'aquestes comissions, hi van participar sindicalistes comunistes (marcelino camacho), per\u00f2 tamb\u00e9 alguns falangistes idealistes desil\u00b7lusionats amb el r\u00e8gim de franco.\namb el temps, el pce va acabar dominant l'organitzaci\u00f3 des de dins, i va culminar la traject\u00f2ria estrat\u00e8gica iniciada els anys cinquanta, adaptant-la als anys seixanta amb l'anomenada \u00abalian\u00e7a de les forces del treball i la cultura\u00bb.\n\n\n==== l'oposici\u00f3 a catalunya ====\ndins l'aperturisme controlat dels anys seixanta figur\u00e0 la toler\u00e0ncia a l'edici\u00f3 d'obres en catal\u00e0 (edicions 62), no tant per un exercici de benevol\u00e8ncia gratu\u00efta, sin\u00f3 m\u00e9s aviat acceptant la realitat que, malgrat les prohibicions, a catalunya s'editava cada vegada m\u00e9s literatura en la llengua nacional.\nuna altra manifestaci\u00f3 de l'empenta contestat\u00e0ria que remuntava a catalunya va ser la caputxinada, el tancament de professors i estudiants al convent dels caputxins de sarri\u00e0, en protesta per les multes imposades a un grup de prominents intel\u00b7lectuals (1966).\nd'aquest esdeveniment en va sorgir el sindicat democr\u00e0tic d'estudiants de la universitat de barcelona. a partir d'aqu\u00ed es va organitzar una taula rodona de partits i el 1969 es cre\u00e0 la coordinadora de forces pol\u00edtiques clandestines. dos anys m\u00e9s tard, i amb l'agregaci\u00f3 de nous grups pol\u00edtics, es va fundar l'assemblea de catalunya, a la parr\u00f2quia de sant agust\u00ed de barcelona.\n\n\n==== franco prepara la successi\u00f3 ====\ntot aquest conjunt de factors feien que el sistema mateix s'autoalliber\u00e9s. de fet, les tend\u00e8ncies dels prohoms del r\u00e8gim eren cada vegada m\u00e9s difuses. els vells falangistes prominents estaven arraconats, l'ex\u00e8rcit se centrava en la modernitzaci\u00f3 dirigida pels nord-americans i els tecn\u00f2crates no eren ja nom\u00e9s de l'opus dei.\nfranco comen\u00e7ava a preparar la seva successi\u00f3, la qual cosa va comportar l'ascens de l'almirall luis carrero blanco, home en qui confiava personalment per\u00f2 que tamb\u00e9 encarnava la l\u00ednia m\u00e9s dura del r\u00e8gim. d'una altra banda, el juny de 1969, el pr\u00edncep joan carles de borb\u00f3, fill de joan de borb\u00f3 i battenberg i net d'alfons xiii, va ser proposat per les corts com a successor en la direcci\u00f3 de l'estat, com a futur monarca.\n\n\n=== el franquisme tard\u00e0 (1969-1975) ===\nel ressorgiment del moviment obrer i estudiantil organitzat, la creixent oposici\u00f3 pol\u00edtica de les forces clandestines \u2014sovint abonades per l'esgl\u00e9sia de base\u2014 i el nacionalisme basc i catal\u00e0, van impulsar el r\u00e8gim a una lleugera obertura \u2014\u00abl'esperit del 12 de febrer\u00bb\u2014 propiciat per carlos arias navarro a conseq\u00fc\u00e8ncia de l'assassinat de l'almirall carrero blanco i la malaltia del dictador car el 14 d'octubre de 1975, franco queia greument malalt i s'iniciava una llarga agonia (acompanyat de rel\u00edquies que els bisbes franquistes duien a la seva habitaci\u00f3) que va acabar el 20 de novembre de 1975. abans, per\u00f2, al setembre, havia signat les penes de mort de cinc militants del frap i d'eta.\nla mort del dictador i la seva successi\u00f3 per part del pr\u00edncep joan carles com a cap d'estat van obrir la transici\u00f3 cap a un sistema pol\u00edtic basat en una democr\u00e0cia parlament\u00e0ria.\n\n\n==== la debilitat social del r\u00e8gim ====\ndurant aquest per\u00edode el r\u00e8gim va mostrar una debilitat creixent, que anava aparellada al deteriorament en l'estat de salut de franco. en una situaci\u00f3 d'avan\u00e7ada indefinici\u00f3 ideol\u00f2gica, les decisions personals del cap d'estat, com a \u00e0rbitre entre faccions i capelletes, havien adquirit una excessiva influ\u00e8ncia. ell mateix s'havia deixat anar envoltant per la influ\u00e8ncia de familiars, addictes i camarilles, i per aix\u00f2 la seva influ\u00e8ncia real va tendir a decr\u00e9ixer. d'una altra banda, la majoria dels homes del r\u00e8gim eren conscients de l'esc\u00e0s ascendent que tenien sobre la societat espanyola i, per tant, havien perdut confian\u00e7a en ells mateixos. l'anomenat esc\u00e0ndol financer matesa, que va esquitxar la tecnocr\u00e0cia de l'opus, va culminar aquest panorama.\nencara que la bel\u00b7liger\u00e0ncia contra el r\u00e8gim no va ser socialment generalitzada \u2014hi prevalia una actitud de displic\u00e8ncia i desinter\u00e8s\u2014 l'oposici\u00f3 s\u00ed que havia guanyat confian\u00e7a i aix\u00ed va continuar fins a la mort del dictador.\n\n\n==== l'oposici\u00f3 armada ====\nen aquest context va fer la seva aparici\u00f3, ja al principi del per\u00edode, el fenomen de l'independentisme armat al pa\u00eds basc, encarnat en l'organitzaci\u00f3 euskadi ta askatasuna (eta), que ja a l'agost de 1968 va dur a terme el seu primer atemptat reivindicatiu. la reacci\u00f3 de les forces de seguretat contra aquesta i altres accions va comportar la detenci\u00f3 de diversos activistes que van ser jutjats i condemnats a mort en els anomenats processos de burgos, al final de 1970. les sent\u00e8ncies van originar una \u00e0mplia i furibunda condemna en diversos pa\u00efsos europeus, i a catalunya, personalitats de l'elit cultural es van tancar com a protesta al monestir de montserrat.\na les accions d'eta (que es van incrementar dr\u00e0sticament a partir de maig de 1975), s'hi van sumar les d'altres comandos d'extrema esquerra, entre els quals cal destacar el frap (front revolucionari antifeixista patri\u00f2tic), que propugnava un model alban\u00e8s. el r\u00e8gim va reaccionar amb duresa i va decretar diverses penes de mort contra el militant anarquista catal\u00e0 puig antich (primavera de 1974) i diversos membres d'eta i del frap (setembre de 1975) la qual cosa va provocar un enorme rebuig internacional i l'a\u00efllament diplom\u00e0tic del r\u00e8gim. diversos sectors de l'esgl\u00e9sia tamb\u00e9 es van sumar a l'ofensiva, i la primavera de 1974 antonio a\u00f1overos, bisbe de bilbao, va atacar p\u00fablicament la prohibici\u00f3 del lliure \u00fas de la llengua basca, i malgrat que va ser deportat, la jerarquia eclesi\u00e0stica, i fins i tot el vatic\u00e0, li van donar un suport clar.\nen aquells moments, el r\u00e8gim vagarejava entre les tend\u00e8ncies liberalitzadores i les regressives. la pressi\u00f3 internacional pels processos de burgos va fer que franco decret\u00e9s l'amnistia dels condemnats a mort. per\u00f2 l'esc\u00e0ndol matesa va contribuir a l'ascens del nou falangisme tecnocr\u00e0tic, amb persones com cruz mart\u00ednez esteruelas o el professor velarde fuentes.\nd'una altra banda, el juny de 1973 franco va renunciar per primera vegada a les funcions de cap de govern i les va transferir a l'almirall carrero blanco, que immediatament va formar un nou gabinet, renovadorament conservador, al qual van tornar amb for\u00e7a els ministres falangistes.\n\n\n==== l'ascens de carrero blanco ====\nl'ascens de l'almirall carrero blanco semblava que anticip\u00e9s un futur d'ortod\u00f2xia franquista despr\u00e9s de la previsible desaparici\u00f3 del dictador. per\u00f2 el mes de desembre de 1973, l'assassinat de l'almirall en un espectacular atemptat perpetrat per un comando d'eta, en ple centre de madrid, va comportar nous i inesperats canvis: el nou cap de govern va ser carlos arias navarro, que va omplir els ministeris de m\u00e9s personalitats falangistes i va reduir al m\u00ednim la participaci\u00f3 dels tecn\u00f2crates de l'opus (fins i tot l\u00f3pez rod\u00f3 va perdre la cartera d'afers estrangers). per\u00f2, amb gran sorpresa general, el nou gabinet no va trigar a llan\u00e7ar propostes aperturistes, com la d'organitzar \u00abassociacions pol\u00edtiques\u00bb o la que deixava a la ciutadania poder elegir lliurement els alcaldes (febrer de 1974).\naquestes tend\u00e8ncies es van accelerar sobtadament amb la primera gran crisi en la salut del dictador (juliol de 1974). quan va acabar l'estiu, franco va reprendre les seves funcions, per\u00f2 la camarilla familiar havia guanyat m\u00e9s influ\u00e8ncia sobre ell i cada vegada m\u00e9s figures del mateix r\u00e8gim van comen\u00e7ar a comprometre's en la previsible transici\u00f3.\nl'any i mig seg\u00fcent va ser un per\u00edode de desordre creixent, no solament pol\u00edtic, sin\u00f3 tamb\u00e9 econ\u00f2mic. la primera crisi petrolera a escala mundial va afectar molt negativament diversos sectors clau de l'economia espanyola, com per exemple, el turisme. a m\u00e9s, davant la incertesa pol\u00edtica, la inversi\u00f3 estrangera es va contraure significativament. el panorama es va completar amb una desastrosa sequera, l'hivern de 1974 a 1975. el desenvolupisme i la bonan\u00e7a econ\u00f2mica que havien apuntalat el r\u00e8gim durant els anys seixanta ara rebien un cop ben dur.\n\n\n==== l'oposici\u00f3 pol\u00edtica ====\nl'oposici\u00f3 pol\u00edtica continuava fent pressi\u00f3, especialment en el front sindical, on els organismes oficials ja estaven en fallida i els empresaris mateixos pressionaven per desmuntar-la, atesa la seva incapacitat mediadora en els conflictes laborals. al comen\u00e7ament de 1975, el govern va autoritzar les primeres eleccions sindicals en fase d'enlla\u00e7os i jurats d'empresa. hi van conc\u00f3rrer sindicats de rerefons pol\u00edtics ben diversos, llevat de la uni\u00f3 general de treballadors), propera al psoe. s\u00ed que ho van fer les comissions obreres, emparentades amb la l\u00ednia comunista, que van obtenir el triomf.\n\n\n==== la crisi del s\u00e0hara espanyol ====\nen aquest estat, ja terminal, al r\u00e8gim franquista s'hi va sumar una nova i inesperada crisi internacional en el s\u00e0hara espanyol: el rei hassan ii del marroc va llan\u00e7ar una campanya per a l'annexi\u00f3 d'aquesta regi\u00f3, rica en fosfats. encara que l'ofensiva diplom\u00e0tica ja havia comen\u00e7at l'estiu de 1974, quan el monarca va reclamar el suport dels pa\u00efsos \u00e0rabs, la pressi\u00f3 va pujar de to la tardor de 1975, coincidint amb un empitjorament de l'estat de salut de franco.\ndurant el per\u00edode d'agonia del dictador, que es va allargar artificialment durant cinc setmanes, el marroc va organitzar l'anomenada marxa verda, que va dur a milers de civils fins als l\u00edmits fronterers de la col\u00f2nia espanyola i va estar a punt de provocar una guerra oberta. el 30 d'octubre, l'aleshores pr\u00edncep joan carles va assumir interinament la direcci\u00f3 de l'estat i amb el seu viatge al s\u00e0hara va contribuir a desactivar la crisi.\nel 20 de novembre moria franco i s'iniciava el que s'ha vingut a anomenar la transici\u00f3 democr\u00e0tica espanyola.\n\n\n== el franquisme despr\u00e9s de franco ==\n\ncom que el r\u00e8gim va controlar l'educaci\u00f3 durant 40 anys i la transici\u00f3 cap a la democr\u00e0cia va ser gradual, alhora que hi va haver una amnistia general per a tots els integrants o col\u00b7laboradors del r\u00e8gim franquista, hi ha qui argumenta que el franquisme, com a fet social, va perdurar a espanya molt m\u00e9s enll\u00e0 de 1975 (l'anomenat franquisme sociol\u00f2gic). al contrari de l'alemanya, on la desnazificaci\u00f3 va comen\u00e7ar unes setmanes despr\u00e9s de la mort d'adolf hitler, el proc\u00e9s de desfranquitzaci\u00f3 va emprendre's molt m\u00e9s lentament a la pen\u00ednsula: la primera iniciativa legislativa al nivell nacional va fer-se esperar fins al 2007 amb l'aprovaci\u00f3 de la llei de mem\u00f2ria hist\u00f2rica.\n\u00f2bviament, aix\u00f2 \u00e9s objecte de controv\u00e8rsia i, de fet, l'\u00fas del terme franquista de manera derogat\u00f2ria ha estat relativament habitual en el debat pol\u00edtic en els darrers anys. actualment, hi ha grups redu\u00efts d'ultradreta que es declaren franquistes i reivindiquen obertament el r\u00e8gim franquista. aquests grups defensen una visi\u00f3 de la hist\u00f2ria d'espanya coherent amb la que propagava el franquisme.\n\n\n== condemnes internacionals ==\nel 17 de mar\u00e7 de 2006 l'assemblea parlament\u00e0ria del consell d'europa que engloba un total de 46 pa\u00efsos, condemn\u00e0 un\u00e0nimement les \u00abgreus i m\u00faltiples violacions de drets humans comeses a espanya pel r\u00e8gim franquista entre 1939 i 1975\u00bb. tamb\u00e9 va proposar que el dia 18 de juliol de 2006 sigui considerat \u00abdia oficial de condemna a la dictadura franquista\u00bb demanant que es permeti als historiadors l'acc\u00e9s lliure a tots els arxius de la guerra civil, per tal que es puguin analitzar tots els documents amb la m\u00e0xima objectivitat possible.\nvan signar l'acord tots els diputats, excepte el pp i la ultradreta.\nen qualsevol cas, l'informe sost\u00e9 que durant el r\u00e8gim franquista:\n\nes varen produir entre 500.000 i 1.000.000 de morts. (les xifres es mantenen en discussi\u00f3).\nels primers dies del cop varen sorprendre unes 50.000 persones en \u00abel b\u00e0ndol equivocat\u00bb i foren assassinades o executades en judicis sumar\u00edssims. (aquesta xifra \u00e9s probablement comparable en ambd\u00f3s b\u00e0ndols.)\nla guerra civil espanyola fou un primer exemple de guerra total presagiant els pitjors escenaris del que posteriorment fou la segona guerra mundial.\nfou particularment greu el comportament amb les dones en nom del concepte franquista de \u00abredempci\u00f3\u00bb, amb violacions, confiscaci\u00f3 d'aliments o execucions pel comportament dels seus fills o parelles.\nes condemn\u00e0 sense judici nombrosos presoners pol\u00edtics pel sol fet de ser republicans, per la denominada detenci\u00f3 administrativa, molt semblant a la detenci\u00f3 protectiva del nazisme. les condemnes eren a mort o a penes de pres\u00f3 de 20 o 30 anys. (les xifres oficials franquistes parlen d'uns 60.000 a 62.000 nom\u00e9s entre 1940 i 1941).\ndurant els anys quaranta hi havia una quantitat enorme de presoners pol\u00edtics. d'acord amb les xifres oficials, que els historiadors generalment consideren subestimades, en la primera meitat de la d\u00e8cada es va arribar a 300.000 presoners d'una poblaci\u00f3 de 25,9 milions d'habitants. com a comparaci\u00f3, la totalitat de la poblaci\u00f3 empresonada el gener del 1936, abans de la guerra civil, era de 34.526 reclusos. el 1940 el nombre de presoners per cada 100.000 habitants fou quasi tan alt com el seu equivalent a l'alemanya nazi (1.158 i 1.614, respectivament).\nles condicions espantoses d'arrest i d'empresonament, que sistem\u00e0ticament inclo\u00efen la fam, l'amuntegament massiu i les malalties epid\u00e8miques constitu\u00efren una violaci\u00f3 dels drets humans.\nbrutalitat polic\u00edaca i tortura sistem\u00e0tica com a norma. violacions a dones dins de depend\u00e8ncies polic\u00edaques, abusos f\u00edsics i psicol\u00f2gics. les incomptables morts a les presons es comptabilitzaven com a su\u00efcidis. no era excepcional que les autoritats reaccionessin assassinant familiars. el 1944 fonts del ministeri de just\u00edcia asseguraren que uns 190.000 presoners moriren o foren executats a la pres\u00f3.entre les conclusions de l'informe \u00abhi ha suficients evid\u00e8ncies per provar que els abusos contra els drets humans sota el r\u00e8gim de franco, foren extensius i sistem\u00e0tics\u00bb i proposa a la comissi\u00f3 que cre\u00ef un comit\u00e8 d'experts amb l'objectiu de recollir i avaluar tota la informaci\u00f3 possible.\nper altra banda, des de l'any 2010 una querella argentina contra els crims del franquisme, que \u00e9s un conjunt de m\u00e9s de 150 querelles judicials, ha estat interposada davant d'un jutjat penal de l'argentina pels delictes de genocidi i crims de lesa humanitat comesos a espanya per la dictadura franquista entre el 17 de juliol de 1936 i el 15 de juny de 1977. la causa fou oberta per la jutgessa mar\u00eda romilda servini de cubr\u00eda acollint-se al principi de jurisdicci\u00f3 universal.\n\n\n== filmografia ==\nraza (1941) jos\u00e9 lu\u00eds saenz de heredia amb gui\u00f3 de pedro de andrade (pseud\u00f2nim del general franco)\nesa pareja feliz. juan antonio bardem i luis garc\u00eda berlanga, 1951.\nsurcos. jos\u00e9 antonio nieves conde, 1951.\nbienvenido, mister marshall. luis garc\u00eda berlanga, 1952.\nel verdugo. luis garc\u00eda berlanga, 1963.\nla caza. carlos saura, 1965.\nla escopeta nacional. luis garc\u00eda berlanga, 1977.\nal\u00edcia a l'espanya de les meravelles. jordi feliu i nicolau, 1978.\noperaci\u00f3n ogro. gillo pontecorvo, 1979.\nel crimen de cuenca. pilar mir\u00f3, 1979.\nesp\u00e9rame en el cielo. antonio mercero, 1987.\nlos a\u00f1os vividos. mercedes odina. rtve, 1991.\ntu nombre envenena mis sue\u00f1os. pilar mir\u00f3, 1996.\nlos a\u00f1os b\u00e1rbaros. fernando colomo, 1998.\n\n\n=== documentals ===\nels nens perduts del franquisme. montse armengou i ricard belis. 30 minuts. televisi\u00f3 de catalunya, 2002.\nles fosses del silenci. montse armengou i ricard belis. 30 minuts, tvc, 2003.\nla guerra dibujada. 2003. (castell\u00e0)\ncarmen polo, la se\u00f1ora de meir\u00e1s, 2004. (castell\u00e0)\nuna inmensa prisi\u00f3n, 2005. (castell\u00e0)\nfranco, el centinela de occidente, 2005. (castell\u00e0)\nesc\u00e1ndalos econ\u00f3micos del franquismo, tve, 2006. (castell\u00e0)\nmarinaleda, el sue\u00f1o de una tierra, 2007. (castell\u00e0)\nhollywood contra franco, oriol porta, 2008.\nlos caminos de la memoria. jos\u00e9 luis pe\u00f1afuerte, 2009 (castell\u00e0).\nestudiants per la llibertat. sense ficci\u00f3, tvc, 2010.\nguinea, el sue\u00f1o colonial, tve, 2010. (castell\u00e0)\nla espa\u00f1a de franco 1939-1975. (castell\u00e0)\n\n\n== refer\u00e8ncies ==\n\n\n== vegeu tamb\u00e9 ==\ndesapareguts del franquisme\nassociaci\u00f3 per a la recuperaci\u00f3 de la mem\u00f2ria hist\u00f2rica\neducaci\u00f3 durant el franquisme\npena de mort a espanya\n\n\n== enlla\u00e7os externs ==\nconsell europeu: necessitat de la condemna internacional del franquisme\nla cuesti\u00f3n de la impunidad en espa\u00f1a y los cr\u00edmenes franquistas. equip nizkor.(castell\u00e0)\nbase de dades sobre la catalanof\u00f2bia (b.d.c.)\nthe spanish government and the axis"