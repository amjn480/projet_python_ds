"giorgia meloni (roma, 15 gennaio 1977) \u00e8 una politica italiana, dal 22 ottobre 2022 presidente del consiglio dei ministri della repubblica italiana. \nprima donna a capo del governo nella storia d'italia, ha ricoperto precedentemente gli incarichi di vicepresidente della camera dei deputati dal 2006 al 2008 e di ministro per la giovent\u00f9 nel quarto governo berlusconi dal 2008 al 2011. \u00e8 stata presidente della giovane italia, dopo aver ricoperto la medesima carica in azione giovani e azione studentesca. non condividendo il supporto dato dal popolo della libert\u00e0 al governo monti, ne \u00e8 poi uscita e ha fondato, insieme a ignazio la russa e guido crosetto, il partito fratelli d'italia, di cui \u00e8 presidente dall'8 marzo 2014.\ndal 29 settembre 2020 \u00e8 presidente del partito dei conservatori e dei riformisti europei.\n\n\n== biografia ==\n\n\n=== studi e militanza studentesca ===\ngiorgia meloni ha origini sarde da parte del padre francesco e messinesi da parte della madre, anna paratore. il padre, un commercialista di simpatie comuniste, si separa dalla famiglia quando giorgia ha due anni, e si trasferisce alle canarie dove si sposa nuovamente; in seguito verr\u00e0 condannato a nove anni di carcere per traffico di droga. la madre cresce cos\u00ec le due figlie da sola e per un periodo lavora come scrittrice di romanzi rosa con gli pseudonimi josie bell e amanda king. i nonni paterni di giorgia meloni sono gli attori e doppiatori zoe incrocci e nino meloni. lo sceneggiatore agenore incrocci, che insieme a furio scarpelli form\u00f2 il duo age & scarpelli autore di famose commedie (come i soliti ignoti di monicelli), \u00e8 suo prozio, in quanto fratello di zoe incrocci.trascorre la prima infanzia alla camilluccia, zona di origine del padre; all'et\u00e0 di tre anni si trasferisce con la madre e la sorella nel quartiere popolare della garbatella, sempre a roma, dove vive fino all'adolescenza. dal 1990 al 1996 studia presso l'istituto professionale \"amerigo vespucci\" di roma, conseguendo il diploma di maturit\u00e0 linguistica con votazione 60/60.\nnel 1992, a 15 anni, aderisce al fronte della giovent\u00f9, l'organizzazione giovanile del movimento sociale italiano; fonda anche il coordinamento gli antenati, che partecipava alla contestazione contro il progetto di riforma della scuola promosso dal ministro rosa russo iervolino. nel 1996 diviene responsabile nazionale di azione studentesca, il movimento studentesco di alleanza nazionale, rappresentandolo al forum delle associazioni studentesche istituito dal ministero della pubblica istruzione.\n\n\n=== consigliere provinciale e presidente di azione giovani ===\nnel 1998, dopo aver vinto le primarie di alleanza nazionale per l'xi municipio di roma, viene eletta consigliere della provincia di roma per alleanza nazionale, rimanendo in carica fino al 2002.\nnel 2000 diviene dirigente nazionale di azione giovani, l'organizzazione giovanile di an. nel febbraio 2001 gianfranco fini, presidente di alleanza nazionale, la nomina coordinatrice del comitato nazionale di reggenza di azione giovani.\nnel 2004 viene eletta presidente di azione giovani durante il congresso nazionale di viterbo, a capo della lista \"figli d'italia\", diventando la prima presidente donna di un'organizzazione giovanile di destra. dal 2004 al 2006 ha lavorato al quotidiano del partito, secolo d'italia.alle elezioni regionali nel lazio del 2005 \u00e8 candidata nel listino per il lazio a sostegno del candidato presidente di centrodestra francesco storace, che tuttavia \u00e8 sconfitto, non permettendole di ottenere il seggio.\ndal 2006 \u00e8 giornalista professionista.\n\n\n=== l'ascesa a livello nazionale ===\nalle elezioni politiche del 2006, a 29 anni, viene eletta alla camera dei deputati nella lista di alleanza nazionale nella circoscrizione lazio 1. nella xv legislatura \u00e8 stata uno dei vicepresidenti della camera dei deputati.\n\n\n==== ministro nel governo berlusconi iv ====\nalle elezioni politiche del 2008 \u00e8 rieletta deputata nelle liste del popolo della libert\u00e0 nella circoscrizione lazio 2. l\u20198 maggio 2008, a 31 anni, \u00e8 nominata ministro per la giovent\u00f9 nel governo berlusconi iv (il pi\u00f9 giovane della storia dell'italia repubblicana e il secondo pi\u00f9 giovane della storia dell'italia unita, dopo antonio starabba di rudin\u00ec) mantenendo la presidenza di azione giovani.\nnell'agosto 2008, la ministra meloni invit\u00f2 gli atleti italiani a boicottare la cerimonia d'apertura dei giochi olimpici di pechino, in dissenso verso la politica attuata dal governo cinese nei confronti del tibet. l'invito non fu condiviso dal presidente del consiglio silvio berlusconi n\u00e9 dal ministro degli esteri franco frattini, designato a rappresentare l'italia a pechino. anche la delegazione degli atleti azzurri a pechino si dissoci\u00f2. meloni precis\u00f2 quindi di non aver chiesto di non gareggiare, ma solo di compiere un gesto di solidariet\u00e0.\nnel settembre dello stesso anno, a seguito di una polemica sull'antifascismo, sorta all'interno di alleanza nazionale, dichiara:  nell'occasione, l'unione dei giovani ebrei espresse soddisfazione per le sue parole.il 1\u00ba agosto 2008, meloni propone la nomina del suo vicepresidente in azione giovani, paolo di caro, a direttore generale dell'agenzia nazionale per i giovani; tale nomina fu criticata da parte di esponenti del pd.nel febbraio 2009, meloni sostenne il decreto-legge e il disegno di legge votati in consiglio dei ministri per fermare all'ultimo momento l'attuazione del protocollo terapeutico concordato con la famiglia di eluana englaro, che innesc\u00f2 un conflitto tra il governo e il presidente della repubblica, dichiarando \u00absiamo in condizioni eccezionali\u00bb.\n\n\n==== il popolo della libert\u00e0 ====\nnel marzo 2009, alleanza nazionale si unisce a forza italia per dare vita al partito unico de il popolo della libert\u00e0. nell'agosto, meloni diviene presidente del movimento politico giovanile del pdl, denominato giovane italia.nel novembre 2010 presenta, per conto del ministero di cui \u00e8 capo, un pacchetto da 300 milioni di euro chiamato diritto al futuro, finalizzato a investire sui giovani e contenente nel complesso cinque iniziative, tra cui agevolazioni per i neo-imprenditori, bonus a favore dei precari e prestiti per gli studenti meritevoli.il suo mandato come ministra per la giovent\u00f9 termina con la fine del governo berlusconi iv nel novembre 2011.\nil 15 giugno 2012 rassegna le dimissioni dalla presidenza della giovane italia, nominando al suo posto marco perissa.\nnonostante avesse votato a favore della riforma delle pensioni fornero in qualit\u00e0 di deputata pdl, in seguito prese le distanze da tale riforma.\n\n\n=== la fondazione di fratelli d'italia ===\n\n\n==== la nascita del partito ====\nnel novembre 2012 annuncia la propria candidatura alle primarie del popolo della libert\u00e0. a seguito della decisione di berlusconi di non disputare le primarie, il 20 dicembre 2012 lascia il pdl e fonda, assieme a guido crosetto, ignazio la russa e altri provenienti da an, pdl e msi, il nuovo movimento politico fratelli d'italia, il quale comunque conferma l'alleanza con il partito di berlusconi. \nalle elezioni politiche del 2013 \u00e8 rieletta alla camera dei deputati nella circoscrizione lombardia 3 per fratelli d'italia, diventandone capogruppo nella xvii legislatura.\n\n\n==== l'ascesa alla presidenza di fratelli d'italia ====\nl'8 marzo 2014 diviene presidente di fratelli d'italia e in aprile viene candidata alle elezioni europee del 2014 come capolista in tutte le circoscrizioni; tuttavia fdi ottiene il 3,67% dei voti, al di sotto della soglia di sbarramento del 4%, quindi non elegge europarlamentari. nella consultazione meloni ha raccolto complessivamente 348.700 preferenze (con un picco di 105.473 nella circoscrizione italia meridionale).\nil 17 giugno 2014 lascia l'incarico di capogruppo di fratelli d'italia alla camera dei deputati in favore di fabio rampelli.da presidente di fdi, ne decide l'alleanza con l'altro principale partito di destra del momento, la lega nord di matteo salvini, con il quale intraprende diverse campagne politiche contro il governo renzi, attestando il partito su posizioni euroscettiche.\nin seguito alle dimissioni di giorgio napolitano, insieme alla lega nord propone come candidato nell'elezione del presidente della repubblica il giornalista vittorio feltri, da sempre schierato su posizioni politiche di centro-destra. l'elezione sar\u00e0 poi vinta da sergio mattarella.\nil 4 novembre 2015 fonda il movimento \"terra nostra - italiani con giorgia meloni\", mentre il successivo 8 novembre, insieme al leader di forza italia silvio berlusconi e al segretario della lega nord matteo salvini partecipa a una manifestazione a bologna promossa dall'intera coalizione.\nil 30 gennaio 2016 partecipa al family day, dichiarandosi contro il ddl cirinn\u00e0 e i diritti delle coppie omosessuali. nella stessa occasione meloni ha rivelato di essere incinta del suo compagno andrea giambruno.il 15 marzo 2016, dopo un iniziale sostegno alla candidatura di guido bertolaso, viene candidata dal centro-destra a sindaco di roma, con il sostegno di una coalizione composta da fratelli d'italia, noi con salvini (emanazione leghista nel centro e sud italia), partito liberale italiano e due liste civiche: con giorgia meloni sindaco e federazione popolare per la libert\u00e0 (costituita da mario mauro e giuseppe cossiga). al primo turno ottiene il 20,62% dei consensi (di cui il 12,27% proveniente da fdi), piazzandosi terza dietro a virginia raggi del movimento 5 stelle e roberto giachetti del centro-sinistra e quindi non accedendo al ballottaggio. meloni entra comunque in consiglio comunale, dove si iscrive al gruppo consiliare \"con giorgia\".\nin occasione del referendum costituzionale sulla riforma renzi-boschi, meloni ha fondato i comitati \"no, grazie\", partecipando anche a numerosi dibattiti televisivi tra cui uno contro lo stesso presidente del consiglio renzi. alla vittoria del no (col 60% dei voti), meloni ha chiesto le elezioni anticipate e ha negato la fiducia al successivo governo gentiloni.\nil 2 e 3 dicembre 2017 a trieste si tiene il congresso di fratelli d'italia, che vede la riconferma di meloni a presidente del partito, oltre a un rinnovo del simbolo e all'adesione di daniela santanch\u00e8 a fdi.\n\n\n==== le elezioni del 2018 e la xviii legislatura ====\nin occasione delle elezioni politiche del 2018 \u00e8 rieletta deputata nel collegio uninominale lazio 2 - 07 (latina) per la coalizione di centro-destra (in quota fratelli d'italia) con il 41,00%, davanti a leone martellucci del movimento 5 stelle (36,50%) e a federico fauttilli del centro-sinistra (15,34%), e porta il partito a raddoppiare i propri voti rispetto alle precedenti elezioni politiche, passando cos\u00ec dal 1,9% a un complessivo 4,35%, divenendo il terzo partito della coalizione di centro-destra.\nalle successive consultazioni con il presidente della repubblica, propose che l'incarico di formare un nuovo governo fosse conferito a matteo salvini in quanto leader del partito pi\u00f9 votato all'interno della coalizione politica di centro-destra (risultata prima forza politica del paese, bench\u00e9 non disponesse comunque della maggioranza assoluta in parlamento).\ndurante la xviii legislatura \u00e8 prima firmataria del disegno di legge sulla introduzione dell'obbligo di installazione di dispositivi per prevenire l'abbandono di bambini nei veicoli chiusi (meglio noti come \"dispositivi antiabbandono o \"salva-beb\u00e8\"), approvato in via definitiva dal senato il 25 settembre. l'obbligo dei dispositivi salva-beb\u00e8 per il trasporto dei bambini fino a quattro anni d'et\u00e0 \u00e8 entrato in vigore il 1\u00ba luglio 2019.\nsi candida come capolista in tutte le circoscrizioni italiane per le elezioni europee del 2019 e, grazie al buon risultato del suo partito (6,5% dei consensi), risulta eletta come eurodeputata in tutte le circoscrizioni, totalizzando complessivamente 490.677 preferenze (con un picco di 130.159 nella circoscrizione italia centrale), ma rinuncia al seggio all'europarlamento (dove subentrano i primi dei non eletti), mantenendo quello a montecitorio. il 18 luglio 2019 fonda a bruxelles l'alliance pour l'europe des nations (\"alleanza per l'europa delle nazioni\"), un partito con annessa fondazione del quale entrano a far parte i cinque deputati neoeletti con fdi. il segretario \u00e8 il senatore carlo fidanza, il ruolo di tesoriere \u00e8 occupato da francesco lollobrigida, mentre la fondazione \u00e8 presieduta da marco scurria.\nil 19 ottobre 2019 partecipa alla manifestazione \"orgoglio italiano\" convocata in piazza san giovanni a roma da matteo salvini contro il neo governo conte ii: in tale occasione meloni tiene un comizio in cui, fra l'altro, critica duramente la proposta di sostituire le diciture \"padre\" e \"madre\" sui documenti d'identit\u00e0 dei minorenni con \"genitore 1\" e \"genitore 2\", concludendo con lo slogan \"io sono giorgia, sono una donna, sono una madre, sono italiana, sono cristiana\". la frase viene remixata da due dj milanesi, divenendo un tormentone con milioni di visualizzazioni, imitazioni e meme sui social media. la frase \"io sono giorgia\" \u00e8 stata poi usata dalla stessa meloni come titolo per la sua autobiografia pubblicata nel 2021; come lei stessa ha ammesso, il successo mediatico e virale del video musicale, perduta l'originaria intenzione satirica a favore della comunit\u00e0 lgbt con cui era stato creato, ha finito per incrementare la sua popolarit\u00e0, trasformandola \"da noioso esponente politico a curioso fenomeno pop\".il 3 febbraio 2020 meloni ha inaugurato la national conservatism conference (natcon) del 2020, l\u2019evento internazionale ideato dalla edmund burke foundation tenutosi al grand hotel plaza di roma, le cui realt\u00e0 promotrici straniere e nazionali sono nazione futura (italia), bow group (regno unito), danube institute (ungheria), international reagan thatcher society (stati uniti), the herzl institute (israele).sul fronte della politica estera, meloni ha rafforzato la visione filo-statunitense del suo partito, aprendo una linea di comunicazione tra fratelli d'italia e il partito repubblicano del presidente donald trump. il 5 febbraio 2020 \u00e8 l'unica italiana a partecipare al principale evento dei conservatori statunitensi, il national prayer breakfast di washington. l'avvicinamento agli stati uniti non ha impedito a meloni di assumere posizioni caute in occasione di importanti crisi della politica internazionale, come l'uccisione in un raid statunitense del generale iraniano qasem soleimani, avvenuta in iraq presso baghdad il 3 gennaio 2020, dopo la quale la segretaria di fratelli d'italia invit\u00f2 alla cautela e alla de-escalation, mentre l'alleato matteo salvini dichiar\u00f2 di approvare pienamente l'azione di washington.il 7 marzo 2020 meloni firm\u00f2 insieme ai leader di lega e forza italia la sfiducia nei confronti del ministro della giustizia alfonso bonafede.durante l'emergenza legata all'esplosione della pandemia di covid-19 in italia, a pi\u00f9 riprese meloni defin\u00ec il governo conte ii \"inadeguato a gestire l'emergenza\" e lo attacc\u00f2 duramente, fino a definire \"criminale\" l'atteggiamento tenuto nel corso dell'emergenza sanitaria, che la deputata romana aveva ritenuto eccessivamente ondivago nella scelta tra chiusura delle attivit\u00e0 produttive e garanzie del mantenimento delle misure di distanziamento sociale.dal febbraio 2021 \u00e8 membro dell'aspen institute, un think tank internazionale con sede a washington d.c., di cui fanno parte numerosi finanzieri, uomini d'affari e politici.nel febbraio 2022 \u00e8 intervenuta alla conferenza annuale conservative political action conference (cpac) in florida, esortando gli attivisti e funzionari conservatori statunitensi presenti a difendere le loro idee dai progressisti.\n\n\n=== presidente del consiglio dei ministri ===\n\nalle elezioni politiche del 2022, meloni guida fratelli d'italia al miglior risultato della sua storia: \u00e8 il primo partito sia alla camera sia al senato con il 26%, consentendo alla coalizione di centro-destra di ottenere la maggioranza assoluta in entrambi i rami del parlamento. a livello personale, \u00e8 rieletta alla camera dei deputati nel collegio uninominale abruzzo - 03 (l'aquila) per il centro-destra con il 51,49%, superando rita innocenzi del centro-sinistra (20,94%) e attilio d'andrea del movimento 5 stelle (16,27%).il 21 ottobre 2022, nel corso delle consultazioni per la formazione del nuovo governo condotte dal presidente della repubblica, la coalizione di centro-destra indica unitariamente meloni come propria candidata alla presidenza del consiglio, in quanto leader del partito di maggioranza relativa. lo stesso giorno il capo dello stato le conferisce l'incarico di comporre l'esecutivo; meloni accetta senza riserva, presentando contestualmente la lista dei ministri.\nil 22 ottobre 2022, giorgia meloni presta giuramento al palazzo del quirinale come presidente del consiglio, assieme ai suoi ministri, dando cos\u00ec inizio al governo meloni, il primo della storia d'italia guidato da una donna e a distanza di quasi undici anni dal governo berlusconi iv, fino ad allora ultimo esecutivo della coalizione di centro-destra in italia.\nil 23 ottobre avviene la cerimonia della campanella tra meloni e il presidente del consiglio uscente mario draghi e, poco dopo, il nuovo presidente del consiglio avvia il primo consiglio dei ministri.in seguito all'inizio del governo da lei guidato, \u00e8 stata classificata dalla rivista forbes come la settima donna pi\u00f9 potente al mondo nel 2022; nel dicembre 2023 sale in quarta posizione, diventando la prima e unica donna italiana a occupare questa posizione. a fine novembre 2023 la rivista politico la mette al primo posto nella lista dei leader pi\u00f9 concreti in europa.\n\n\n== posizioni e idee politiche ==\ngiorgia meloni persegue valori di destra, nazional-conservatori, nazionalisti e cristiani. si \u00e8 definita rappresentante di una \u00abterza via blairiana di destra\u00bb. il financial times nel maggio 2021 la descrive come \u00abl'astro nascente dell'estrema destra italiana\u00bb, paragonandola a marine le pen.\n\n\n=== diritti civili ===\nha proposto l'abrogazione del reato di tortura dall'ordinamento giuridico italiano, sostenendo che esso \u00abimpedisce agli agenti di fare il proprio lavoro\u00bb, e quella della legge mancino finalizzata a contrastare gli atti e le manifestazioni discriminatorie in materia razziale, etnica e religiosa. sulle leggi ad personam in materia di giustizia ha sostenuto che \u00abbisogna contestualizzarle. sono delle leggi che silvio berlusconi ha fatto per se stesso. ma sono leggi perfettamente giuste\u00bb.si \u00e8 dichiarata contraria al matrimonio omosessuale,, contro l'adozione da parte di coppie dello stesso sesso e alle misure di contrasto e prevenzione dell'omo-transfobia, sostenendo che non si possa affermare che in italia gli omosessuali siano discriminati in quanto non vi \u00e8 un'escalation di violenza. nel 2018 ha poi dichiarato la sua volont\u00e0 di cambiare la costituzione per rendere incostituzionale la famiglia omogenitoriale. un tempo contraria anche alle unioni civili per le coppie dello stesso sesso durante la campagna elettorale per le elezioni politiche del 2022 ha tuttavia sostenuto di non puntare alla loro eliminazione.sostiene l'esistenza della teoria del gender, \u00e8 contraria all'introduzione di corsi di educazione sessuale nella scuola primaria e si oppone fortemente ai corsi scolastici di studi di genere e alle misure di sensibilizzazione scolastica nei confronti della comunit\u00e0 lgbt, sostenendo che esse non combatterebbero le discriminazioni sessuali ma darebbero ai pi\u00f9 giovani \u00abun'interpretazione fuorviante della propria identit\u00e0 sessuale\u00bb.\u00e8 fermamente contraria alla legalizzazione dell'eutanasia, alla legalizzazione della cannabis (anche di quella light) e alla maternit\u00e0 surrogata, proponendo una legge per rendere quest'ultima un \"reato universale\", al fine di vietarne l'attuazione (da parte di un cittadino italiano) anche all'estero. \u00e8 inoltre contraria al divorzio breve, all'aborto farmacologico in day hospital e al biotestamento.\n\n\n=== immigrazione ===\nriguardo alle politiche migratorie, si oppone ad una societ\u00e0 multiculturale, avendo anche sostenuto che la finanza speculativa abbia promosso un vero e proprio piano per destrutturare la societ\u00e0 italiana e privarla della propria identit\u00e0. si oppone, di conseguenza, all'introduzione dello ius soli e alla concessione della cittadinanza ai figli minorenni di stranieri regolari nati e cresciuti in italia (ius culturae), ma non alla naturalizzazione con il requisito del completamento del ciclo scolastico (ius scholae); \u00e8 inoltre fortemente contraria all'accoglienza dei migranti non europei. come misura di contrasto dell'immigrazione, ha proposto l'attuazione di un blocco navale nel mediterraneo e la costruzione di muri sui confini nazionali; ha inoltre affermato la necessit\u00e0 di affondare le navi delle organizzazioni non governative operanti nel mediterraneo in supporto dei migranti e di arrestarne i membri dell'equipaggio per traffico di esseri umani.nei riguardi della comunit\u00e0 musulmana, ha proposto il reato di \"integralismo islamico\", il divieto di indossare alcune tipologie di veli islamici per le donne musulmane e della predicazione degli imam, nelle moschee in lingua diversa dall'italiano. tali posizioni le sono valse spesso l'accusa di xenofobia e islamofobia.\n\n\n=== politiche sociali ===\n\u00e8 fortemente contraria al reddito di cittadinanza e al salario minimo. sostiene fermamente le politiche per l'aumento della natalit\u00e0, proponendo a tale scopo asili nido gratuiti con orari di apertura \u00abfino alla chiusura di negozi e uffici\u00bb, un \"reddito d'infanzia\" destinato alle famiglie meno abbienti, un congedo di maternit\u00e0 retribuito fino all'80%, una progressiva riduzione dell'iva sui prodotti dell'infanzia e il diritto allo smart working per le donne con figli che hanno meno di 16 anni. in campo economico propone una flat tax sui redditi incrementali, si schiera a favore della difesa dei \"marchi italiani\" e a favore di una maggiore valorizzazione delle infrastrutture economiche attinenti al mare. si \u00e8 dichiarata favorevole a una politica energetica volta a rendere l\u2019italia il pi\u00f9 indipendente possibile da nazioni estere, aumentando l\u2019estrazione e la produzione di idrocarburi sul territorio nazionale.ha proposto il rafforzamento dell'istituto della legittima difesa in modo che essa sia considerata \"sempre legittima\". ha inoltre proposto la castrazione chimica per stupratori recidivi e pedofili. in ambito militare \u00e8 favorevole a un aumento delle spese per la difesa.\n\n\n=== riforme istituzionali ===\npropone inoltre l'elezione diretta del presidente della repubblica e in generale \u00e8 favorevole a una riforma costituzionale in senso presidenzialista. \u00e8 favorevole a norme per limitare la diffusione del gioco d'azzardo, all'impignorabilit\u00e0 della prima casa, all'abolizione dei senatori a vita e a un tetto per le tasse in costituzione. si dichiara inoltre favorevole alla rimozione del patto di bilancio europeo dalla costituzione, ma contraria alla rimozione del pareggio di bilancio.\n\n\n=== politica estera ===\na livello internazionale ha rapporti positivi con vari politici di destra ed estrema destra: con l'ungherese viktor orb\u00e1n (fidesz), con lo spagnolo santiago abascal (vox), con esponenti del partito polacco diritto e giustizia, con esponenti del partito repubblicano statunitense. \u00e8 inoltre presidente del partito dei conservatori e dei riformisti europei di orientamento nazional-conservatore, di cui fanno parte anche gli spagnoli di vox, i polacchi di diritto e giustizia, i bulgari del movimento nazionale bulgaro.in politica estera ha ribadito di essere d'accordo con la collocazione atlantica dell'italia nell'ambito delle alleanze internazionali, affermando che la destra italiana ha una posizione filo-atlantica dal 1948. ha inoltre espresso totale condanna verso l\u2019invasione russa dell\u2019ucraina del febbraio 2022. nel settembre 2022 ha promesso in un'intervista fatta dalla central news agency, agenzia di stampa taiwanese, sanzioni contro la cina in caso d'invasione da parte cinese di taiwan. in molteplici occasioni meloni ha propugnato l'adozione del cosiddetto \"piano mattei per l'africa\", definito \"un modello virtuoso di collaborazione e di crescita tra unione europea e nazioni africane\" definendolo come una serie di accordi di natura \"non predatoria\" ma \"collaborativa\".\n\n\n=== tendenze ideologiche ===\nil 20 aprile 1996, quando aveva 19 anni, intervistata dal telegiornale francese soir 3 di france 3 giorgia meloni aveva dichiarato che benito mussolini era stato un buon politico, il migliore della nazione degli ultimi cinquant'anni. nel 2006 ha dichiarato di avere un \u00abrapporto sereno con il fascismo\u00bb e di considerarlo un passaggio della storia nazionale italiana, accusando mussolini di aver commesso errori come le leggi razziali, l'ingresso in guerra e di aver creato un sistema autoritario. nel 2020, in occasione dell'anniversario della morte, commemor\u00f2 la figura di giorgio almirante, storico leader del movimento sociale italiano, che durante il ventennio fascista era stato caporedattore della rivista propagandistica la difesa della razza, che nel 1938 aveva pubblicato il manifesto della razza.in occasione della conferenza god, honor, country: president ronald reagan, pope john paul ii, and the freedom of nations organizzata a roma il 3 febbraio 2020 da un'ampia rete di organizzazioni conservatrici, meloni ha indicato due suoi fondamentali riferimenti culturali nelle figure di ronald reagan e papa giovanni paolo ii, a cui l'evento era intitolato, elogiando la spinta a fondere \"la democrazia nazionale dentro il principio della sovranit\u00e0 popolare\" propria dell'ideologia del presidente americano e la valorizzazione del legame tra cristianesimo e radici dell'europa propria dell'azione del pontefice polacco.\n\n\n== vita privata ==\nha una sorella maggiore, arianna, dal 2023 segretaria di fratelli d'italia e responsabile delle adesioni e del tesseramento. arianna \u00e8 sposata con il politico francesco lollobrigida, anch'egli esponente di fratelli d'italia nonch\u00e9 ministro dell'agricoltura nel governo meloni. ha due sorellastre, barbara e simona, avute dal padre dalla relazione sentimentale precedente a quella con sua madre.dal 2014 al 2023 giorgia meloni ha avuto una relazione con il giornalista andrea giambruno, da cui ha avuto una figlia di nome ginevra, nata il 16 settembre 2016.meloni si professa cattolica. crede nel proprio angelo custode \"harael\" (in lingua ebraica \u05d4\u05e8\u05d7\u05d0\u05dc \u1e23ara\u1e25e\u02beel). sul suo profilo twitter ha tenuto per anni, accanto al nome, il glifo \u0646 (nun, 14\u00aa lettera dell'alfabeto arabo), che \u00e8 stato adottato come simbolo a sostegno dei cristiani perseguitati nel mondo.meloni \u00e8 un'appassionata di letteratura fantasy, in particolare de il signore degli anelli di j. r. r. tolkien; in un'intervista al the new york times, ha dichiarato di considerarlo al pari di \"un testo sacro\" e ha affermato che \"tolkien pu\u00f2 dire meglio di noi in cosa credono i conservatori\u201d. in seguito, quando come dirigente di azione giovani fond\u00f2 la relativa manifestazione nazionale annuale, questa fu battezzata atreju, dal nome del protagonista de la storia infinita di michael ende. oltre a questi romanzi, ammira l'opera del filosofo conservatore britannico roger scruton e ha affermato: \"se fossi britannica, sarei una tory\".\n\n\n== onorificenze ==\n\n\n=== onorificenze straniere ===\n\n\n== opere ==\n giorgia meloni, noi crediamo. viaggio nella meglio giovent\u00f9 d'italia, sperling & kupfer, 2011, isbn 978-88-200-4932-4.\n alessandro meluzzi, giorgia meloni e valentina mercurio, mafia nigeriana. origini, rituali, crimini, oligo editore, 2019, isbn 978-8-8857-2325-2.\n giorgia meloni, io sono giorgia. le mie radici, le mie idee, rizzoli, 2021, isbn 978-88-171-5468-0.\n\n\n== note ==\n\n\n== bibliografia ==\n francesco boezi, fenomeno meloni. viaggio nella \u00abgenerazione atreju\u00bb, verona, gondolin, 2020, isbn 978-88-98647767.\n francesco giubilei, giorgia meloni. la rivoluzione dei conservatori, roma-cesena, giubilei regnani, 2020, isbn 978-88-98620821.\n(en) barbie latza nadeau, femme fascista: how giorgia meloni became the star of italy's far right (pdf), in world policy journal, vol. 35, n. 2, estate 2018,  pp. 14\u201321.\n\n\n== voci correlate ==\nelezioni politiche in italia del 2018, 2022\nfratelli d'italia (partito politico)\ngoverno berlusconi iv\ngoverno meloni\nministri per le politiche giovanili della repubblica italiana\npartito dei conservatori e dei riformisti europei\npresidenti del consiglio dei ministri della repubblica italiana\nviaggi internazionali di giorgia meloni\n\n\n== altri progetti ==\n\n wikisource contiene una pagina dedicata a giorgia meloni\n wikiquote contiene citazioni di o su giorgia meloni\n wikimedia commons contiene immagini o altri file su giorgia meloni wikinotizie contiene l'articolo giorgia meloni \u00e8 la prima donna presidente del consiglio, 21 ottobre 2022\n\n\n== collegamenti esterni ==\n\n sito ufficiale, su giorgiameloni.it. \n giorgia meloni (canale), su youtube. \n meloni, giorgia, su treccani.it \u2013 enciclopedie on line, istituto dell'enciclopedia italiana. \n(en) michael ray, giorgia meloni, su enciclopedia britannica, encyclop\u00e6dia britannica, inc. \n(en) opere di giorgia meloni, su open library, internet archive. \n giorgia meloni, su storia.camera.it, camera dei deputati. \n giorgia meloni, su openpolis, associazione openpolis. \n registrazioni di giorgia meloni, su radioradicale.it, radio radicale. \n giorgia meloni, su movieplayer.it, netaddiction s.r.l.. \n giorgia meloni, su filmtv.it, arnoldo mondadori editore. \n giorgia meloni, su mymovies.it, mo-net srl. \n(en) giorgia meloni, su imdb, imdb.com. \n(en) giorgia meloni, su metacritic, red ventures. \n(en) giorgia meloni, su forbes.\n scheda sul sito del governo italiano, su governo.it.\n raccolta di interviste, comunicati stampa e dichiarazioni, su giorgiameloni.garbatella.it.\n giorgia meloni, su camera.it - xv legislatura, parlamento italiano.\n giorgia meloni, su camera.it - xvi legislatura, parlamento italiano."