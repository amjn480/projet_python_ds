"viktor mih\u00e1ly orb\u00e1n (wym. [\u02c8viktor \u02c8miha:j \u02c8orba:n]; ur. 31 maja 1963 w sz\u00e9kesfeh\u00e9rv\u00e1rze) \u2013 w\u0119gierski polityk i prawnik, od 1990 pose\u0142 do zgromadzenia narodowego (dziewi\u0119ciu kolejnych kadencji), przewodnicz\u0105cy fideszu (w latach 1993\u20132000 i od 2003), premier w\u0119gier w latach 1998\u20132002 i od 2010.\n\n\n== \u017cyciorys ==\n\n\n=== wykszta\u0142cenie i pocz\u0105tki dzia\u0142alno\u015bci politycznej ===\nurodzi\u0142 si\u0119 31 maja 1963 w sz\u00e9kesfeh\u00e9rv\u00e1rze, dzieci\u0144stwo sp\u0119dzi\u0142 w miejscowo\u015bciach alcs\u00fatdoboz i felcs\u00fat. w 1977 wraz z rodzin\u0105 przeprowadzi\u0142 si\u0119 do sz\u00e9kesfeh\u00e9rv\u00e1ru. w 1987 uko\u0144czy\u0142 studia prawnicze na uniwersytecie lor\u00e1nda e\u00f6tv\u00f6sa. napisa\u0142 prac\u0119 magistersk\u0105 po\u015bwi\u0119con\u0105 ruchowi spo\u0142ecznemu wewn\u0105trz systemu politycznego na przyk\u0142adzie polski. w latach 1989\u20131990 studiowa\u0142 brytyjsk\u0105 filozofi\u0119 polityczn\u0105 w pembroke college na uniwersytecie oksfordzkim jako stypendysta fundacji za\u0142o\u017conej przez george\u2019a sorosa. w 1988 znalaz\u0142 si\u0119 w\u015br\u00f3d za\u0142o\u017cycieli zwi\u0105zku m\u0142odych demokrat\u00f3w (fidesz). 16 czerwca 1989 w czasie pogrzebu bohater\u00f3w powstania w\u0119gierskiego z 1956 wyg\u0142osi\u0142 przem\u00f3wienie na placu bohater\u00f3w w budapeszcie, w kt\u00f3rym za\u017c\u0105da\u0142 wycofania z w\u0119gier \u017co\u0142nierzy armii radzieckiej i przeprowadzenia wolnych wybor\u00f3w. by\u0142 uczestnikiem rozm\u00f3w tr\u00f3jk\u0105tnego sto\u0142u.\n\n\n=== dzia\u0142alno\u015b\u0107 parlamentarna i partyjna ===\nw pierwszych wolnych wyborach w 1990 po raz pierwszy uzyska\u0142 mandat pos\u0142a do zgromadzenia narodowego. z powodzeniem ubiega\u0142 si\u0119 o reelekcj\u0119 w kolejnych wyborach w 1994, 1998, 2002, 2006, 2010, 2014, 2018 i 2022.\nw 1993 po raz pierwszy zosta\u0142 przewodnicz\u0105cym fideszu (wcze\u015bniej partia posiada\u0142a kolegialne kierownictwo). ugrupowaniem tym kierowa\u0142 do 2000. ponownie stan\u0105\u0142 na jego czele w 2003. fidesz pod jego kierownictwem przeszed\u0142 ewolucj\u0119 od ugrupowania liberalnego do partii konserwatywnej.\n\n\n=== premier (1998\u20132002) ===\nw latach 1998\u20132002 sprawowa\u0142 funkcj\u0119 premiera, stoj\u0105c na czele centroprawicowego rz\u0105du koalicyjnego. za jego rz\u0105d\u00f3w w\u0119gry przyst\u0105pi\u0142y do nato, prowadzono r\u00f3wnie\u017c negocjacje nad cz\u0142onkostwem w unii europejskiej. o\u017cywieniu uleg\u0142y stosunki w ramach grupy wyszehradzkiej, jednak na prze\u0142omie 2001 i 2002 zosta\u0142y one praktycznie zamro\u017cone ze wzgl\u0119du na sp\u00f3r w\u0119giersko-s\u0142owacki o prawa mniejszo\u015bci w\u0119gierskiej oraz dekrety edvarda bene\u0161a. podczas rz\u0105d\u00f3w viktora orb\u00e1na dokonano rekonstrukcji zniszczonego w czasie ii wojny \u015bwiatowej mostu marii walerii \u0142\u0105cz\u0105cego w\u0119gry ze s\u0142owacj\u0105, a tak\u017ce budowy nowego gmachu teatru narodowego w budapeszcie. w kwestiach gospodarczych by\u0142 pocz\u0105tkowo zwolennikiem liberalizmu. sprawuj\u0105c funkcj\u0119 premiera, doprowadzi\u0142 m.in. do zniesienia czesnego za studia wprowadzonego w pierwszej po\u0142owie lat 90. przez koalicj\u0119 socjalliberaln\u0105 i ponownie przywr\u00f3conego przez rz\u0105d ferenca gyurcs\u00e1nya w 2006. by\u0142 zwolennikiem wspierania przez pa\u0144stwo ma\u0142ych i \u015brednich przedsi\u0119biorstw. za jego kadencji zmniejszy\u0142a si\u0119 inflacja i bezrobocie oraz nast\u0105pi\u0142 wzrost p\u0142ac, przy jednoczesnym pog\u0142\u0119bieniu si\u0119 deficytu bud\u017cetowego.\nw 1999 jego ugrupowanie wyst\u0105pi\u0142o z mi\u0119dzynarod\u00f3wki liberalnej i zg\u0142osi\u0142o akces do centroprawicowej europejskiej partii ludowej. sam viktor orb\u00e1n w 1992 zosta\u0142 wybrany na wiceprzewodnicz\u0105cego mi\u0119dzynarod\u00f3wki liberalnej, nast\u0119pnie zasiada\u0142 w jej komitecie wykonawczym. w 2002 zosta\u0142 wiceprzewodnicz\u0105cym europejskiej partii ludowej. opowiada\u0142 si\u0119 za pog\u0142\u0119bianiem integracji europejskiej, rozszerzeniem ue o pa\u0144stwa ba\u0142ka\u0144skie oraz budow\u0105 ue na fundamencie warto\u015bci chrze\u015bcija\u0144skich.\n\n\n=== dzia\u0142alno\u015b\u0107 w opozycji (2002\u20132010) ===\nw wyborach parlamentarnych w 2002 koalicja fideszu i w\u0119gierskiego forum demokratycznego zdoby\u0142a wi\u0119cej g\u0142os\u00f3w od w\u0119gierskiej partii socjalistycznej, jednak rz\u0105d utworzyli socjali\u015bci i libera\u0142owie ze zwi\u0105zku wolnych demokrat\u00f3w. po przegranych wyborach z 2002 i z 2006 viktor orb\u00e1n pozosta\u0142 liderem opozycji parlamentarnej. stan\u0105\u0142 na czele ruchu obywatelskiego \u201enaprz\u00f3d w\u0119gry, naprz\u00f3d w\u0119grzy\u201d.\nznajduj\u0105cy si\u0119 w opozycji fidesz wygrywa\u0142 w mi\u0119dzyczasie wybory do parlamentu europejskiego w 2004 i w 2009. poparcie dla partii viktora orb\u00e1na stopniowo ros\u0142o, do czego przyczyni\u0142 si\u0119 skandal wok\u00f3\u0142 ferenca gyurcs\u00e1nya i kryzys gospodarczy pod rz\u0105dami lewicy.\n\n\n=== premier (od 2010) ===\nw wyborach w 2010 zosta\u0142 oficjalnym kandydatem koalicji fideszu i chrze\u015bcija\u0144sko-demokratycznej partii ludowej na urz\u0105d premiera. koalicja ta zdecydowanie wygra\u0142a wybory, zdobywaj\u0105c ponad 2/3 mandat\u00f3w w zgromadzeniu narodowym. 28 kwietnia 2010 prezydent l\u00e1szl\u00f3 s\u00f3lyom powierzy\u0142 viktorowi orb\u00e1nowi misj\u0119 sformowania nowego rz\u0105du. 29 maja 2010 zosta\u0142 zaprzysi\u0119\u017cony na tym urz\u0119dzie, wcze\u015bniej popar\u0142o go 261 parlamentarzyst\u00f3w.\npierwsz\u0105 zagraniczn\u0105 wizyt\u0119 z\u0142o\u017cy\u0142 w warszawie. w pierwszej po\u0142owie 2011 jego rz\u0105d koordynowa\u0142 w\u0119giersk\u0105 prezydencj\u0119 w radzie unii europejskiej. w tym samym roku z inicjatywy rz\u0105dz\u0105cej wi\u0119kszo\u015bci uchwalono now\u0105 konstytucj\u0119 (magyarorsz\u00e1g alapt\u00f6rv\u00e9nye), zawieraj\u0105c\u0105 preambu\u0142\u0119 traktuj\u0105c\u0105 totalitarny okres okupacji nazistowskiej i w\u0142adzy komunistycznej (tj. od 19 marca 1944 do 2 maja 1990) jako okres braku niepodleg\u0142o\u015bci w\u0119gier. ponadto z inicjatywy jego rz\u0105du wprowadzono podatek liniowy pit na poziomie 16% oraz obni\u017cono podatek cit dla ma\u0142ych i \u015brednich przedsi\u0119biorc\u00f3w. od 2011 na w\u0119grzech zacz\u0105\u0142 pog\u0142\u0119bia\u0107 si\u0119 kryzys gospodarczy, agencja ratingowa standard & poor\u2019s obni\u017cy\u0142a poziom wiarygodno\u015bci ratingowej do tzw. poziomu \u015bmieciowego, za\u015b pocz\u0105tkowe negocjacje rz\u0105du viktora orb\u00e1na z mi\u0119dzynarodowym funduszem walutowym nie przynios\u0142y sukces\u00f3w. w\u0119gierski rz\u0105d przeforsowa\u0142 w\u00f3wczas m.in. podwy\u017cszenie podstawowej stawki podatku vat do 27% (najwy\u017cszej stawki w krajach unii europejskiej). w 2016 rating w\u0119gier zosta\u0142 podwy\u017cszony przez standard & poor\u2019s do poziomu bb+.\nw styczniu 2012 partie opozycyjne zorganizowa\u0142y antyrz\u0105dow\u0105 manifestacj\u0119 w budapeszcie (jej liczebno\u015b\u0107 zagraniczne media okre\u015bli\u0142y na dziesi\u0105tki tysi\u0119cy uczestnik\u00f3w, za\u015b wed\u0142ug organizator\u00f3w mia\u0142o rzekomo w niej wzi\u0105\u0107 udzia\u0142 100 tysi\u0119cy os\u00f3b), protestuj\u0105c przeciwko wej\u015bciu w \u017cycie (od 1 stycznia 2012) nowej konstytucji, zarzucaj\u0105c ograniczanie demokracji. dzia\u0142ania gabinetu viktora orb\u00e1na sta\u0142y si\u0119 tak\u017ce przedmiotem krytyki ze strony mi\u0119dzynarodowej prasy (m.in. \u201efinancial times\u201d i \u201ela stampa\u201d). 21 stycznia 2012 w w\u0119gierskiej stolicy odby\u0142a si\u0119 prorz\u0105dowa manifestacja, kt\u00f3rej liczebno\u015b\u0107 oszacowano na ponad 100 tysi\u0119cy os\u00f3b, za\u015b wed\u0142ug organizator\u00f3w mia\u0142o wzi\u0105\u0107 w niej udzia\u0142 oko\u0142o 250 tysi\u0119cy manifestant\u00f3w.\nw 2014 kierowana przez niego koalicja zwyci\u0119\u017cy\u0142a w kolejnych wyborach parlamentarnych, uzyskuj\u0105c 2/3 mandat\u00f3w w zgromadzeniu narodowym. 6 czerwca 2014 rozpocz\u0105\u0142 dzia\u0142alno\u015b\u0107 trzeci rz\u0105d viktora orb\u00e1na. podobny wynik sojusz ten odnotowa\u0142 w nast\u0119pnych wyborach w 2018. 18 maja 2018 zaprzysi\u0119\u017cono czwarty gabinet kierowany przez lidera fideszu.\nw wyborach w 2022 blok fidesz-kdnp odni\u00f3s\u0142 kolejne zwyci\u0119stwo, utrzymuj\u0105c wi\u0119kszo\u015b\u0107 konstytucyjn\u0105 w parlamencie. 24 maja 2022 urz\u0119dowanie rozpocz\u0105\u0142 pi\u0105ty gabinet viktora orb\u00e1na.\n\n\n== krytyka ==\npolityka prowadzona przez viktora orb\u00e1na po powrocie w 2010 do w\u0142adzy okre\u015blana jest przez jego krytyk\u00f3w jako prowadz\u0105ca do erozji demokracji na w\u0119grzech i zwracaj\u0105ca ten kraj w kierunku pa\u0144stwa autorytarnego. zdaniem krytyk\u00f3w rz\u0105dy w\u0119gierskiego premiera doprowadzi\u0142y do rozk\u0142adu demokratycznych struktur w\u0119gier, w tym znacz\u0105cego ograniczenia niezale\u017cno\u015bci i niezawis\u0142o\u015bci w\u0142adzy s\u0105downiczej. rz\u0105d oskar\u017cany jest r\u00f3wnie\u017c o podejmowanie dzia\u0142a\u0144 ograniczaj\u0105cych wolno\u015b\u0107 prasy, takich jak przej\u0119cie kontroli nad mediami pa\u0144stwowymi i niemal\u017ce wszystkimi mediami prywatnymi (wed\u0142ug badania z 2017 90% wszystkich w\u0119gierskich medi\u00f3w kontrolowanych by\u0142o w\u00f3wczas przez rz\u0105d lub w\u0119gierskich w\u0142a\u015bcicieli b\u0119d\u0105cych stronnikami viktora orb\u00e1na).\n\n\n== \u017cycie prywatne ==\n\u017conaty z prawniczk\u0105 anik\u00f3 l\u00e9vai; ma pi\u0119cioro dzieci (cztery c\u00f3rki i syna). jest wiernym w\u0119gierskiego ko\u015bcio\u0142a reformowanego. wyst\u0119powa\u0142 w klubie pi\u0142karskim fc felcs\u00fat. w 2007 by\u0142 za\u0142o\u017cycielem klubu pi\u0142karskiego pusk\u00e1s akad\u00e9mia fc (nazwanego na cze\u015b\u0107 ferenca pusk\u00e1sa).\n\n\n== odznaczenia i wyr\u00f3\u017cnienia ==\nordery i odznaczeniakrzy\u017c wielki orderu narodowego zas\u0142ugi \u2013 francja (2004)\nkrzy\u017c wielki orderu \u015bwi\u0119tego grzegorza wielkiego \u2013 watykan (2004)\norder 8 wrze\u015bnia \u2013 macedonia (2013)\norder republiki serbii i klasy \u2013 serbia (2022)nagrody i wyr\u00f3\u017cnieniaw 2001 otrzyma\u0142 \u201efreedom award\u201d przyznan\u0105 przez american enterprise institute oraz franz josef strau\u00df-preis od fundacji hannsa seidela. tygodnik \u201egazeta polska\u201d przyzna\u0142 mu tytu\u0142 \u201ecz\u0142owieka roku 2013\u201d. podczas xxvi edycji forum ekonomicznego w krynicy-zdroju w 2016 z r\u0105k premier beaty szyd\u0142o odebra\u0142 tytu\u0142 \u201ecz\u0142owieka roku\u201d 2015. w 2022 otrzyma\u0142 z\u0142oty medal od redakcji azerskiego magazynu \u201emy azerbaijan\u201d.\n\n\n== publikacje ksi\u0105\u017ckowe ==\n2003: a t\u00f6rt\u00e9nelem f\u0151utc\u00e1j\u00e1n: magyarorsz\u00e1g, 1998\u20132002.\n2006: 20 \u00e9v: besz\u00e9dek, \u00edr\u00e0sok, interj\u00fak 1986\u20132006.\n2007: egy az orsz\u00e1g (wydanie w j\u0119zyku polskim pt. ojczyzna jest jedna, 2009).\n2010: reng\u00e9shull\u00e1mok: besz\u00e9dek, \u00edr\u00e1sok, 2009\u20132010.\n\n\n== zobacz te\u017c ==\npierwszy rz\u0105d viktora orb\u00e1na\ndrugi rz\u0105d viktora orb\u00e1na\ntrzeci rz\u0105d viktora orb\u00e1na\nczwarty rz\u0105d viktora orb\u00e1na\npi\u0105ty rz\u0105d viktora orb\u00e1na\n\n\n== przypisy ==\n\n\n== bibliografia ==\ncv of viktor orb\u00e1n, miniszterelnok.hu [zarchiwizowane 2014-09-04]  (ang.).\norb\u00e1n viktor, parlament.hu [zarchiwizowane 2016-09-03]  (w\u0119g.).\nj\u00f3zefj. debreczeni j\u00f3zefj., viktor orb\u00e1n, warszawa: akurat, 2015, isbn 978-83-287-0068-0 .\n\n\n== linki zewn\u0119trzne ==\ngrzegorzg. g\u00f3rny grzegorzg., trybun ludowy i polityczny wizjoner. kaznodzieje mogliby si\u0119 uczy\u0107 od niego krasom\u00f3wstwa, tvp.pl, 13 kwietnia 2018 [dost\u0119p 2020-11-21] ."