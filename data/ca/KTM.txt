"ktm ag (antigament, ktm sportmotorcycle ag) \u00e9s un fabricant austr\u00edac de motocicletes i autom\u00f2bils esportius propietat de pierer mobility ag i de l'empresa \u00edndia bajaj auto. es constitu\u00ed el 1992, per\u00f2 la seva hist\u00f2ria comen\u00e7a el 1934. actualment, ktm ag \u00e9s la companyia matriu del grup ktm, format per diverses marques de motocicleta.\nktm \u00e9s coneguda per les seves motocicletes fora d'asfalt (enduro, motocr\u00f2s i supermoto). des de finals de la d\u00e8cada del 1990, s'ha expandit cap a la producci\u00f3 de motocicletes de carretera i el desenvolupament d'autom\u00f2bils esportius, coneguts com a x-bow. el 2015, ktm va vendre quasi tantes motos de carretera com de fora d'asfalt.des del 2012 i durant quatre anys consecutius, ktm ha estat el m\u00e9s gran fabricant de motocicletes d'europa. a escala global, l'empresa es troba entre els fabricants l\u00edders del sector de les motos de fora d'asfalt. el 2016, ktm va vendre 203.423 vehicles de motor arreu del m\u00f3n.\n\n\n== hist\u00f2ria ==\n\n\n=== primers anys ===\nel 1934, l'enginyer austr\u00edac johann (hans) trunkenpolz establ\u00ed un taller de reparaci\u00f3 i instal\u00b7lacions d'autom\u00f2bil a mattighofen (al districte de braunau am inn, alta \u00e0ustria). el 1937, comen\u00e7\u00e0 a vendre motocicletes dkw, i autom\u00f2bils opel l'any seg\u00fcent. el seu establiment era conegut com a kraftfahrzeug trunkenpolz mattighofen (\"vehicles de motor trunkenpolz mattighofen\"), tot i que el nom no estava registrat. durant la segona guerra mundial, la seva muller s'encarreg\u00e0 del negoci, el qual prosperava sobretot gr\u00e0cies a les reparacions de motors di\u00e8sel.despr\u00e9s de la guerra, la demanda de feines de reparaci\u00f3 va caure dr\u00e0sticament i trunkenpolz va comen\u00e7ar a pensar a produir les seves pr\u00f2pies motocicletes. el 1951 va construir el prototip de la seva primera moto, la r100. els components de la motocicleta es produ\u00efen a casa, excepte els motors rotax, fabricats per fichtel & sachs. la producci\u00f3 en s\u00e8rie de la r100 va comen\u00e7ar el 1953. amb nom\u00e9s 20 treballadors, les motocicletes es constru\u00efen a un ritme de tres al dia.\n\n\n=== ktm de 1953 a 1991 ===\nel 1953, l'empresari ernst kronreif esdevingu\u00e9 un important accionista de la companyia, la qual va canviar de nom i es va registrar com a kronreif & trunkenpolz mattighofen (ktm). el 1954 es va presentar la r125 tourist, seguida de la grand tourist i l'esc\u00fater mirabell el 1955.\nla marca aconsegu\u00ed el seu primer t\u00edtol en competici\u00f3 en guanyar el campionat d'\u00e0ustria de 125cc el 1954. el 1956, ktm debut\u00e0 als sis dies internacionals (isdt), on egon dornauer guany\u00e0 la medalla d'or amb una ktm.el 1957, ktm constru\u00ed la seva primera motocicleta esportiva, la trophy 125cc. el primer ciclomotor de la marca, anomenat mecky, es llan\u00e7\u00e0 el 1957, seguit pel ponny i el 1960, el ponny ii el 1962 i el comet el 1963. durant els 60, comen\u00e7\u00e0 tamb\u00e9 la producci\u00f3 de bicicletes a mattighofen.\n\nernst kronreif es va morir el 1960. dos anys m\u00e9s tard, el 1962, hans trunkenpolz tamb\u00e9 es va morir d'un atac de cor. el seu fill, erich trunkenpolz, es feu c\u00e0rrec de la direcci\u00f3 de l'empresa.\nal tombant de la d\u00e8cada del 1960, john penton, un concessionari de motocicletes d'ohio, va demanar a ktm que constru\u00eds una motocicleta de fora d'asfalt per al mercat americ\u00e0 segons les seves especificacions, propulsada amb motor sachs. la penton-sachs va ser un \u00e8xit comercial i va establir les bases per al posterior \u00e8xit de ktm com a fabricant de motocicletes de motocr\u00f2s i enduro.a mesura que l'empresa continuava expandint-se, la plantilla creixia fins a arribar a la xifra de 400 treballadors el 1971, i als 40 anys de la seva fundaci\u00f3, ktm ja oferia 42 models diferents. a banda, ktm era capa\u00e7 de produir motocicletes per a la ind\u00fastria de la competici\u00f3. el 1974, ktm guany\u00e0 el seu primer campionat del m\u00f3n de motocr\u00f2s a la categoria dels 250cc, amb el sovi\u00e8tic guennady moiseev de pilot. durant les d\u00e8cades del 1970 i 1980, ktm va comen\u00e7ar tamb\u00e9 a desenvolupar i produir motors i radiadors. els radiadors, venuts a fabricants europeus d'autom\u00f2bils, constitu\u00efren una part creixent del negoci de l'empresa durant els 80.el 1978, es fund\u00e0 la filial nord-americana ktm north america inc. a lorain (ohio).\nel 1980, la companyia es reanomen\u00e0 ktm motor-fahrzeugbau kg. un any despr\u00e9s, ktm tenia prop de 700 treballadors i una facturaci\u00f3 de 750 milions de x\u00edlings (uns 54,5 milions d'euros). el negoci internacional arribava al 76% de la facturaci\u00f3 de l'empresa.tanmatex, la facturaci\u00f3 d'esc\u00faters i ciclomotors va caure r\u00e0pidament, i la producci\u00f3 en va haver de ser aturada el 1988. erich trunkenpolz es va morir el 23 de desembre de 1989. l'adquisici\u00f3 aquell mateix any d'una participaci\u00f3 del 51% a l'empresa per part del trust d'inversi\u00f3 austr\u00edac git trust holding, controlat pel pol\u00edtic josef taus, fou seguida per intents fallits de revifar l'empresa endeutada. l'hivern de 1991, l'empresa va fer fallida -la m\u00e9s gran de l'any a \u00e0ustria, amb 73 milions d'euros de deute- i el 1991, la gesti\u00f3 de ktm es va transferir a un consorci de bancs creditors.\n\n\n=== ktm despr\u00e9s de 1991 ===\nel 1992, l'empresa es va dividir en quatre noves entitats: ktm sportmotorcycle gmbh (divisi\u00f3 de motos), ktm fahrrad gmbh (divisi\u00f3 de bicicletes), ktm k\u00fchler gmbh (divisi\u00f3 de radiadors) i ktm werkzeugbau gmbh (divisi\u00f3 d'eines).\npropietat des d'aleshores de ktm motorradholding gmbh, que estava formada per cross holding (una filial de cross industries) i altres inversors, ktm sportmotorcycle gmbh va comen\u00e7ar a operar el 1992 i m\u00e9s tard es va fer c\u00e0rrec de la divisi\u00f3 d'eines ktm werkzeugbau. en els anys seg\u00fcents, mentre augmentava constantment la producci\u00f3 i la facturaci\u00f3, invertia en noves instal\u00b7lacions de producci\u00f3 i r+d, introdu\u00efa nous models i patrocinava amb \u00e8xit i participava en diverses competicions, l'empresa va patir un s\u00e8rie de reestructuracions i canvis d'accionistes guiats pel director gerent de ktm i propietari de cross industries, stefan pierer. el 1994, ktm va iniciar la producci\u00f3 de la s\u00e8rie duke de motocicletes de carretera, el 1996, les motos de motocr\u00f2s de ktm es van decorar per primera vegada amb el color carbassa caracter\u00edstic de la marca, i el 1997 es van presentar els models bicli\u00edndrics amb refrigeraci\u00f3 l\u00edquida supermoto i adventure. el 2007, la companyia va estrenar l'autom\u00f2bil esportiu ktm x-bow.\n\n\n==== reestructuraci\u00f3 ====\nel 1995, ktm motorradholding gmbh va adquirir l'antic fabricant suec de motocicletes husaberg ab i va prendre el control de la companyia neerlandesa white power suspension.\nel 2007, el fabricant indi de motocicletes bajaj auto va comprar una participaci\u00f3 del 14,5% a ktm power sports ag. el 2013, bajaj auto tenia una participaci\u00f3 del 47,97% a la companyia.\nel 2013, ktm va adquirir l'antic fabricant suec de motocicletes husqvarna motorcycles al seu anterior propietari, bmw motorrad ag. el mateix any, ktm va reintegrar la marca husaberg a husqvarna motorcycles, de la qual s'havia escindit durant la d\u00e8cada del 1990 quan husqvarna va ser venuda a l'empresa italiana cagiva.\ncom a resultat final del proc\u00e9s de reestructuraci\u00f3, ktm motorradholding gmbh s'havia convertit en ktm ag el 2012. el 2015, ktm va generar una facturaci\u00f3 superior a 1.000 milions d'euros i donava feina a 2.515 treballadors a finals d'aquell any. de les quatre empreses separades que van quedar despr\u00e9s de la divisi\u00f3 del 1992, tres tornaven a formar part del grup ktm: ktm sportmotorcycle gmbh, ktm werkzeugbau gmbh i ktm k\u00fchler gmbh (actualment, wp radiators). ktm fahrrad gmbh (ktm bike industries) va continuar com a empresa independent i \u00e9s propietat d'inversors xinesos. el grup ktm cont\u00e9 actualment les marques ktm i husqvarna. a data de 2018, el grup ktm ag donava feina a 4.300 persones i va facturar 1.500 milions d'euros.\n\n\n=== innovacions ===\nal llarg de la hist\u00f2ria de l'empresa, ktm ha estat l\u00edder en la tecnologia aplicada a la motocicleta. van ser els primers a produir un motor de quatre temps refrigerat per aigua per a motocicletes de fora d'asfalt, un disseny que ha estat replicat per tots els altres fabricants. al principi, ktm fins i tot subministrava radiadors a suzuki. el 1986, ktm va ser el primer fabricant a incloure frens de disc tant al davant com al darrere a les seves motos de motocr\u00f2s. el 1998, va fabricar un sistema de suspensi\u00f3 posterior que redu\u00efa dr\u00e0sticament el pes no amortit (pds). tamb\u00e9 van ser els primers a oferir embragatge d'accionament hidr\u00e0ulic a tots els seus models, i els primers a comercialitzar motocicletes preparades per a la competici\u00f3 de supermoto.\n\n\n== estructura corporativa ==\n\n\n=== propietat ===\nktm ag \u00e9s actualment propietat de pierer mobility ag (51,7%) i bajaj auto limited international holdings b.v. (47,99%). una part de pierer mobility ag \u00e9s propietat de pierer industrie ag (60,87%).\n\n\n=== filials ===\na data de 2020, ktm ag tenia les seg\u00fcents filials:\nktm racing ag (su\u00efssa, 100%)\nktm sportmotorcycle gmbh (100%, distribuci\u00f3 de motocicletes i parts)\nktm sportcar gmbh (100%, producci\u00f3 i distribuci\u00f3 del ktm x-bow)\nktm immobilien gmbh (99%, propiet\u00e0ria de tots els immobles i edificis de ktm group)\nhusqvarna motorcycles gmbh (100%, distribuci\u00f3 de motocicletes i components)\ngasgas motorcycles gmbh (catalunya, 60%)\nwp suspension gmbh (100%, producci\u00f3 de suspensions i components de motocicleta)\nw verwaltungs ag (100%)a m\u00e9s, ktm sportmotorcycle gmbh i husqvarna motorcycles gmbh operen 24 i 8, respectivament, distribuidores filials a tot el m\u00f3n, la majoria d'elles a pa\u00efsos europeus i asi\u00e0tics i als eua.\n\n\n=== alian\u00e7a d'empreses ===\nktm va comen\u00e7ar a exportar el seu model d'enduro gs als eua el 1968 a trav\u00e9s del seu importador nord-americ\u00e0, john penton, sota la marca penton. aquesta empresa conjunta va durar fins que ktm va establir ktm america inc. a ohio el 1978.el 2005, ktm-sportmotocycle va iniciar una associaci\u00f3 amb el fabricant de vehicles tot terreny polaris industries amb l'objectiu de compartir investigaci\u00f3 i, sobretot, les xarxes de distribuci\u00f3. aquesta associaci\u00f3 fou un acord de prova de dos anys, al final del qual les dues parts tenien l'opci\u00f3 de fusionar les dues empreses en una de sola. el 2006, ktm va anunciar que l'associaci\u00f3 amb polaris s'havia deixat estar i, des d'aleshores, nom\u00e9s subministraria els seus motors rfs de 450cc i 510cc a polaris.el gener de 2008, bajaj va anunciar que desenvoluparia conjuntament amb ktm dues noves motos de 125cc i 200cc per a europa i l'extrem orient. les motos serien etiquetades ktm. el gener de 2012, bajaj va llan\u00e7ar el model duke 200 a l'\u00edndia.\n\n\n=== el ktm motohall ===\nel maig de 2019 es va inaugurar a mattighofen el ktm motohall, un museu de 3.000 m\u00b2 dedicat a l'esport del motociclisme. en reconeixement, l'ajuntament va rebatejar la pla\u00e7a del museu ktm-platz (pla\u00e7a ktm).\n\n\n== competici\u00f3 ==\n\nktm va comen\u00e7ar a competir en la modalitat del motocr\u00f2s. el 1974, la marca hi va aconseguir el seu primer t\u00edtol mundial quan guennady moisseev va guanyar el de 250cc. aquell mateix any, ktm inici\u00e0 una llarga \u00e8poca d'\u00e8xits al campionat d'europa d'enduro amb el t\u00edtol d'imerio testori en la cilindrada de m\u00e9s de 350cc. a finals del 2016, ktm havia guanyat m\u00e9s de 260 t\u00edtols mundials, cosa que la converteix en una de les marques amb m\u00e9s \u00e8xit en els esports del motor. ktm ha guanyat 96 t\u00edtols mundials en mxgp, mx1 i mx2 des del 1974 i 114 t\u00edtols mundials d'e1, e2, e3 i super enduro des del 1990. amb les vict\u00f2ries de ryan dungey el 2015, 2016 i 2017 al campionat del m\u00f3n de supercross, ktm va obtenir tamb\u00e9 una pres\u00e8ncia reeixida en la modalitat del supercross. el 1994, ktm va debutar al ral\u00b7li dakar amb un equip de f\u00e0brica. el 1998, els pilots de ktm van ocupar-hi des del segon al dotz\u00e8 lloc. amb vict\u00f2ries consecutives entre el 2001 i el 2019, la marca domina el ral\u00b7li des de fa 18 anys. els equips de ktm competeixen amb \u00e8xit en altres proves de ral\u00b7li raid, com ara l'atlas rally o el ral\u00b7li del marroc. ktm ha guanyat 37 proves del campionat mundial de ral\u00b7li raid des del 2003 i ha aconseguit 15 vegades aquest campionat, la m\u00e9s recent de les quals el 2015.\na finals de la d\u00e8cada del 1970, ktm va intentar introduir-se en la modalitat del trial i en va desenvolupar, amb la col\u00b7laboraci\u00f3 inicial de walter luft, un prototip que va provar l'alemany felix krahnst\u00f6ver al campionat del m\u00f3n durant les temporades de 1977 i 1978. l'experi\u00e8ncia, per\u00f2, no va reeixir i la ktm de trial fou discontinuada, sense haver-se arribat a produir mai en s\u00e8rie.\nel 2003, ktm va comen\u00e7ar a patrocinar i donar suport al motociclisme de velocitat en diverses cilindrades, aconseguint-hi resultats reeixits gr\u00e0cies a la seva experi\u00e8ncia en competicions de supermoto. entre el 2003 i el 2009, un equip de f\u00e0brica de la marca va competir a la categoria de 125cc del mundial de velocitat, i entre el 2005 i el 2008 a la categoria de 250cc. a la categoria de 125cc, ktm va obtenir-hi \u00e8xits notables com ara el segon i el tercer lloc de mika kallio i g\u00e1bor talm\u00e1csi el 2005, el segon lloc de mika kallio el 2006, el tercer lloc de tomoyoshi koyama el 2007 i la vict\u00f2ria al t\u00edtol de constructors de 125cc el 2005. a la categoria de 250cc, mika kallio va obtenir-hi el tercer lloc el 2008. des de la primera temporada de la rookies cup el 2007, ktm subministr\u00e0 la moto per a la red bull motogp rookies cup. fidel a la seva filosofia, la major part dels components de les motos de ktm en aquesta categoria eren fabricats per la mateixa empresa.el 2009, ktm va anunciar la seva retirada dels grans premis de velocitat, en totes les categories. no va tornar-hi fins al 2012, a la nova classe moto3, on va guanyar el campionat de constructors aquell mateix any. durant la seg\u00fcent temporada, els pilots de ktm es van imposar a totes les curses de la categoria i en van guanyar el t\u00edtol mundial, aix\u00ed com el segon i el tercer lloc, convertint de nou ktm en campiona de constructors. ktm va tornar a guanyar el t\u00edtol de constructors el 2014 i 2016, aix\u00ed com el mundial el 2016, a la classe moto3. a partir del 2017, ktm presenta motos tant a la classe de motogp com a la de moto2. l'equip de la classe \"reina\" comptava amb bradley smith i pol espargar\u00f3 com a pilots principals, i amb mika kallio com a pilot comod\u00ed. l'equip de moto2 ktm ajo comptava amb miguel oliveira i brad binder. amb una ferma independ\u00e8ncia i confian\u00e7a en les pr\u00f2pies capacitats, ktm va optar per emprar un bastidor tubular d'acer quan tots els altres fabricants n'hi empraven d'alumini. a m\u00e9s, ktm va insistir a desenvolupar la seva pr\u00f2pia suspensi\u00f3 de competici\u00f3 a trav\u00e9s de la seva filial wp (tots els altres fabricants en feien servir de la marca ohlins). ktm va demostrar la seva capacitat de fer les coses a la seva manera guanyant la seva primera cursa de motogp el 9 d'agost de 2020, amb el debutant brad binder.\nentre el 2009 i el 2011, ktm tingu\u00e9 equips competint a l'idm, el campionat internacional alemany de superbike. tot i que es va especular sobre una possible incursi\u00f3 de ktm al mundial de superbike, de moment la companyia no ho t\u00e9 previst, ja que s'ha desent\u00e8s del desenvolupament de seva rc8 i de les superbike en general.els colors oficials de l'empresa i els seus equips de competici\u00f3 s\u00f3n el carbassa, el negre i l'argentat. per tal de crear una forta identitat de marca, totes les ktm de competici\u00f3 surten de f\u00e0brica amb un pl\u00e0stic carbassa lluent amb el s\u00edmbol \"ktm\" al lateral de les cobertes del radiador. totes les motos ktm venen tamb\u00e9 de f\u00e0brica amb un adhesiu \"motorex\" a la part exterior del motor. totes les primeres c\u00e0rregues d'oli provenen al seu torn de motorex. alguns equips oficials de ktm fan servir colors diferents per a les seves motocicletes, sobretot al ral\u00b7li dakar.\n\n\n=== resultats a moto3 ===\n\n\n== producci\u00f3 ==\n\n\n=== motos fora d'asfalt ===\nktm fabrica una \u00e0mplia gamma de motos fora d'asfalt. no tots els seus models s\u00f3n disponibles a tots els pa\u00efsos. a la secci\u00f3 seg\u00fcent es mostren les motocicletes que es venen als estats units.\nmotocr\u00f2s \u2013 la l\u00ednia actual de motocr\u00f2s, designada amb les sigles sx, inclou models monocil\u00edndrics de dos temps de 50, 65, 85, 105, 125, 150 i 250 cc (els models 50 sx, 65 sx i 85 sx s\u00f3n motocicletes infantils i juvenils), i models monocil\u00edndrics de quatre temps de 250, 350 i 450 cc (sx-f). el 2005, ktm va llan\u00e7ar la nova 250sx-f al gran p\u00fablic. des del 2007, les sx-f s\u00f3n la nova gamma de motocr\u00f2s de competici\u00f3 de ktm. les versions actuals de la l\u00ednia ktm sx-f duen un motor d'eix de lleves doble anomenat \"rc4\".\ncross-country \u2013 la l\u00ednia actual de cross-country (ral\u00b7li raid), anomenada xc, inclou models de dos temps de 150, 250 i 300 cc i models de quatre temps de 250, 350 i 450 cc. les motos xc de dos temps, tret del model de 150 cc, s'ofereixen amb transmissi\u00f3 de relaci\u00f3 oberta o tancada (quan es canvia de velocitat, hi ha un canvi de rpm m\u00e9s o menys pronunciat). els models de quatre temps van equipats amb una caixa de canvis semi-tancada. la majoria dels models duen encesa el\u00e8ctrica.els models xc, molt lleugers, s\u00f3n de competici\u00f3 estricta i no compleixen, doncs, la normativa d'homologaci\u00f3.\nenduro \u2013 els models exc, matriculables, s\u00f3n versions d'enduro de les motocicletes ktm xc de cross-country. se subministren amb suspensions m\u00e9s c\u00f2modes, una caixa de canvis de relaci\u00f3 m\u00e9s oberta i enllumenat.\nla l\u00ednia actual disponible als estats units consta de models exc de quatre temps de 250, 350, 450 i 500 (en realitat 510 cc) i el model dual purpose esportiu enduro r de 690 cc.\nfree ride \u2013 la \"conducci\u00f3 lliure\" \u00e9s un tipus de motocicleta original de ktm que es podria descriure com una mena d'encreuament d'enduro i motocr\u00f2s. la freeride 250r duu una versi\u00f3 m\u00e9s lleugera i modificada del motor d'enduro de la 250 exc i t\u00e9 una caixa de canvis de sis velocitats especialment desenvolupada amb relacions de transmissi\u00f3 tancades a les marxes inferiors i una relaci\u00f3 oberta per a la sisena velocitat. un model de quatre temps de 350 cc de tracci\u00f3 lliure amb caracter\u00edstiques similars, i els models completament el\u00e8ctrics d'una sola velocitat freeride e-sx, freeride e-xc i la seva versi\u00f3 de carrer freeride e-sm estan disponibles a europa.\n\n\n=== motors de dos temps ===\nals anys noranta, els canvis en la normativa de l'ama deixaren en desavantatge a les competicions de motocr\u00f2s les motos de dos temps, m\u00e9s barates i senzilles que les de quatre temps, tot limitant la cilindrada de les de dos temps a 125 cc per a la classe 250cc i a 250 cc per a la classe 450cc. mentre que altres fabricants decidiren deixar de fabricar els seus models de dos temps, ktm ha continuat creant i millorant les seves motos d'aquesta mena i, en conseq\u00fc\u00e8ncia, ha passat a ocupar una posici\u00f3 molt alta dins mercat de la motocicleta de dos temps.\nles noves lleis europees d'emissions han augmentat la pressi\u00f3 sobre les motocicletes de dos temps, ja que els seus motors s\u00f3n menys eficients en combustible i produeixen m\u00e9s contaminaci\u00f3 que els de quatre temps. malgrat tot, gr\u00e0cies als nous aven\u00e7os tecnol\u00f2gics, els dos temps han comen\u00e7at a cremar combustible d'una forma m\u00e9s neta i a superar els est\u00e0ndards verds m\u00e9s estrictes. a partir del 2017, totes les motocicletes de nova matriculaci\u00f3 han de complir la normativa euro 4 per a la gesti\u00f3 d'emissions. ktm anunci\u00e0 que presentaria el maig de 2017 un nou motor de dos temps amb injecci\u00f3 directa de combustible. mitjan\u00e7ant la injecci\u00f3 a pressi\u00f3 al port de transfer\u00e8ncia del cilindre d'una quantitat de combustible controlada electr\u00f2nicament, els nous motors tpi (\"transfer port injection\") havien de ser m\u00e9s eficients i m\u00e9s nets que els cl\u00e0ssics motors de dos temps de carburador, tot i que m\u00e9s complexos i cars. d'en\u00e7\u00e0 del 2018, els models enduro 250 i 300 exc tpi durien el nou motor.\n\n\n=== motos de carretera ===\nla primera moto de carretera ktm fou la duke 620 de 1994.supermoto \u2013 ktm va ser el primer fabricant a oferir al p\u00fablic una motocicleta de supermoto preparada per a la competici\u00f3. tanmateix, la companyia en va aturar la producci\u00f3 el 2016, despr\u00e9s de vendre les 690 unitats smc r que tenia en estoc. de cara al 2019, el model 690 smc r es va renovar completament. la moto compta ara amb la darrera versi\u00f3 del motor monocil\u00edndric lc4, presentada amb la my2016 duke. els anteriors models de supermoto eren el 625 smc i la seva versi\u00f3 de curses 560 smr. el model lleuger 690 smc r de 141 kg t\u00e9 un motor de quatre temps (lc4) monocil\u00edndric amb refrigeraci\u00f3 l\u00edquida de 65 cv i un embragatge lliscant aptc accionat hidr\u00e0ulicament.adventure tourers \u2013 ktm produeix actualment les motocicletes esportives d'aventura tipus \"dual-purpose\" 1090 adventure, 790 adventure i 1290 super adventure en versions amb diferents al\u00e7ades de sell\u00f3, rodes i suspensions que doten les m\u00e0quines d'una filosofia de carretera (s de \"street\"), fora d'asfalt (r de ral\u00b7li) o turisme (t). no totes les versions s\u00f3n disponibles al mercat nord-americ\u00e0.\nels models 1090 adventure i 1290 super adventure duen motors de quatre temps bicil\u00edndrics en v de 75 graus (lc8). el 790 adventure funciona amb el nou motor de quatre temps paral\u00b7lel lc8c. tots 3 inclouen un embragatge lliscant i modes de conducci\u00f3 controlats electr\u00f2nicament (esport, carrer i pluja). els models 1290 i 790 disposen de pantalla tft i el 1090, pantalla doble (anal\u00f2gica i lcd).\nsports tourer \u2013 la ktm de turisme esportiu 1290 superduke gt (\"gran turismo\") \u00e9s una versi\u00f3 de la 1290 superduke r \"naked\" que ha estat modificada per a obtenir m\u00e9s comoditat de viatge amb un quadre m\u00e9s llarg i robust, manillar modificat, dip\u00f2sit de combustible m\u00e9s gran i motor lc8 de quatre temps bicil\u00edndric en v de 75 graus modificat. igual que la 1290 super adventure, la 1290 superduke gt compta amb tres modes de conducci\u00f3 controlats electr\u00f2nicament.naked \u2013 amb els models duke i superduke, ktm ofereix actualment motocicletes naked (\"nues\") amb cilindrades de 125, 200, 250, 390, 690, 790 i 1290 cc. les duke 125 (no disponibles als eua), 200, 250, 390 i 690, i la 690 r, duen un motor lc4 de quatre temps monocil\u00edndric. la duke 790 empra un nou motor bicil\u00edndric en paral\u00b7lel. la superduke 1290 r est\u00e0 equipada amb un motor de quatre temps bicil\u00edndric en v de 75 graus (lc8).actualment, les duke 200, 250 i 390 les produeix bajaj auto a pune, a l'\u00edndia. la 250 nom\u00e9s est\u00e0 disponible a l'\u00e0sia, mentre que s'exporten a europa i am\u00e8rica del nord les duke 200 i 390. la duke 200 del 2020 ja \u00e9s disponible als estats units i t\u00e9 un nou motor de 200 cc redissenyat.\nsupersport \u2013 les motocicletes esportives que ofereix actualment ktm dins la categoria de supersport s\u00f3n la rc 125 (no disponible als eua) i la rc 390. totes dues s\u00f3n versions matriculables de les motocicletes que competeixen en curses de velocitat. el 2017, ktm present\u00e0 la rc16, una motocicleta esportiva de 1.000 cc que havia de competir a la categoria de motogp del mundial. no aclaria, per\u00f2, si n'existiria una versi\u00f3 de producci\u00f3 matriculable m\u00e9s endavant.\na l'\u00e0sia, ktm tamb\u00e9 comercialitza les motocicletes de carretera rc 200 i rc 250.\nsuperbike \u2013 actualment, ktm s'ha retirat de la producci\u00f3 i les competicions de superbike. entre el 2008 i el 2015, l'empresa va produir la superbike 1190 rc8, una motocicleta lleugera i potent homologada (matriculable) per a competicions de superbike amb motor lc8 i sense l'ajuda electr\u00f2nica per a la conducci\u00f3 que ofereixen els models superduke i super adventure, d'altra banda comparables.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== disseny ===\ndes de 1992, les motocicletes ktm han estat dissenyades per kiska, una empresa de disseny amb seu a salzburg. kiska tamb\u00e9 va dissenyar quatre versions del x-bow i \u00e9s responsable de la imatge global de ktm i husqvarna. aix\u00f2 inclou el disseny de botigues, exposicions, aparicions a webs, roba i marxandatge, v\u00eddeo i material impr\u00e8s.\n\n\n=== components i equipament ===\nsota la marca powerparts, ktm ven components de preparaci\u00f3 i decoraci\u00f3 per a les seves motocicletes de carretera i fora d'asfalt, i l'x-bow. la l\u00ednia powerwear ofereix equipament i roba de competici\u00f3, accessoris i articles de marxandatge.\n\n\n== x-bow ==\nel ktm x-bow (pronunciat \"cross-bow\") \u00e9s una gamma d'autom\u00f2bils esportius lleugers bipla\u00e7a coneguts com a x-bow r, x-bow rr, x-bow gt i x-bow gt4. les versions r i gt de l'x-bow es poden conduir legalment en carretera a europa, am\u00e8rica del nord, xina i austr\u00e0lia. els cotxes fan servir motors audi i tenen un xass\u00eds de fibra de carboni desenvolupat en cooperaci\u00f3 amb el fabricant itali\u00e0 de vehicles de competici\u00f3 dallara, cosa que el converteix en el primer cotxe matriculable amb un monocasc enterament de fibra de carboni.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== enlla\u00e7os externs ==\nktm - lloc web oficial (alemany) (castell\u00e0)"