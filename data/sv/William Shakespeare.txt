"william shakespeare (tidigare \u00e4ven shakspere eller shakespear), f\u00f6dd 1564 (troligen 23 april; d\u00f6pt 26 april) i stratford-upon-avon, warwickshire, d\u00f6d 23 april 1616 i stratford-upon-avon, var en engelsk dramatiker, poet och sk\u00e5despelare. m\u00e5nga anser honom vara inte bara englands nationalskald utan ocks\u00e5 v\u00e4rldslitteraturens fr\u00e4mste dramatiker genom tiderna. redan shakespeares samtida kollega ben jonson sade: \"he was not of an age, but for all time\" (\u201dhan tillh\u00f6rde inte bara en tids\u00e5lder, utan alla\u201d).\nhan har kallats \u201dthe bard of avon\u201d (\u201dbarden fr\u00e5n avon\u201d) och \u201dthe swan of avon\u201d (\u201dsvanen fr\u00e5n avon\u201d). den dramatiska verksamheten \u00e4gde till stor del rum vid globe theatre, d\u00e4r han var del\u00e4gare, bel\u00e4gen i southwark i london.\n\n\n== biografi ==\nshakespeare f\u00f6ddes i ett hus p\u00e5 henley street i stratford-upon-avon i warwickshire. modern mary arden tillh\u00f6rde en besutten katolsk sl\u00e4kt, troligen samma sl\u00e4kt arden som adlats av vilhelm er\u00f6vraren. fadern john shakespeare var handskmakare och fastighets\u00e4gare, och innehade tidvis \u00e4mbeten i staden. williams dop f\u00f6rr\u00e4ttades 26 april 1564 i heliga trefaldighetens kyrka i stratford. william hade tv\u00e5 \u00e4ldre systrar som avled i unga \u00e5r. han fick senare fem syskon till; tre br\u00f6der och tv\u00e5 systrar.shakespeare utbildades sannolikt vid stratfords grammar school som grundats av stadens gillen p\u00e5 1200-talet, och han fick troligen sina kunskaper i latin d\u00e4r. det finns emellertid inga matriklar som kan styrka detta, utan det \u00e4r ett antagande som bygger p\u00e5 f\u00f6rh\u00e5llanden i staden och faderns sociala st\u00e4llning. fadern, som kom fr\u00e5n en arrenderande bondeklass, hade skaffat sig lite pengar, gifte sig rikt med dottern till gods\u00e4garen han arrenderat av och fick med tiden betydande f\u00f6rtroendeuppdrag i staden. men framg\u00e5ngen i faderns aff\u00e4rer var v\u00e4xlande, och 1592 blev han indragen i en r\u00e4ttsprocess, anklagad f\u00f6r bristande kyrksamhet.\nm\u00e5nga uppgifter om william shakespeares liv \u00e4r os\u00e4kra, och flera historier har p\u00e5 ett tidigt stadium kunnat avf\u00e4rdas som myter. andra rykten har v\u00e4vts in i hans levnadsber\u00e4ttelse, och utg\u00f6r en betydande del av hans biografi. men genom arkiv har \u00e4nd\u00e5 en del s\u00e4kra fakta om honom kunnat erh\u00e5llas. n\u00e5gra forskare har dock st\u00e4llt sig kritiska till att det verkligen \u00e4r han som \u00e4r f\u00f6rfattaren bakom dramerna (se vidare avsnittet f\u00f6rfattarfr\u00e5gan).  enligt traditionen fick den unge shakespeare avbryta studierna vid elva \u00e5rs \u00e5lder. under n\u00e5got \u00e5r ska han ocks\u00e5 ha f\u00f6rs\u00f6rjt sig som l\u00e4rare. enligt legenden ska shakespeare ocks\u00e5 ha varit i klammeri med r\u00e4ttvisan, och d\u00f6mts till sp\u00f6straff efter en olovlig jakt i sir thomas lucys hjortpark.\n\n\n=== gifterm\u00e5l ===\ni november 1582 utf\u00e4rdade biskopen av worcester en \u00e4ktenskapsattest f\u00f6r shakespeare \u2013 som vid 18 \u00e5rs \u00e5lder \u00e4nnu inte uppn\u00e5tt laglig giftas\u00e5lder och d\u00e4rf\u00f6r beh\u00f6vde sin fars tillst\u00e5nd \u2013 och den \u00e5tta \u00e5r \u00e4ldre anne hathaway. biskopens s\u00e4rskilda tillst\u00e5nd medgav ocks\u00e5 att vigseln kunde genomf\u00f6ras efter endast en lysning, trots att tre lysningar var regel. anne kom visserligen fr\u00e5n bondeklassen, men var ganska rik och familjerna shakespeare och hathaway hade l\u00e4nge umg\u00e5tts. exakt datum f\u00f6r vigseln \u00e4r inte k\u00e4nt. runt sex m\u00e5nader efter attestens datering f\u00f6ddes parets dotter susanna som d\u00f6ptes den 26 maj 1583. tvillingarna hamnet och judith f\u00f6ddes 1585. de d\u00f6ptes den 2 februari 1585. hamnet avled den 11 augusti 1596 vid 11 \u00e5rs \u00e5lder, eventuellt av pesten.\n\n\n=== shakespeare involveras i teater ===\nhur shakespeare kom i kontakt med teatern vet ingen med s\u00e4kerhet. resande teaters\u00e4llskap hade bes\u00f6kt stratford, och det \u00e4r rimligt att anta att shakespeares nyfikenhet v\u00e4cktes vid ett s\u00e5dant tillf\u00e4lle. engelsk ren\u00e4ssansteater lockade en stor publik fr\u00e5n alla samh\u00e4llsklasser. london var teaterns medelpunkt, och flera teaterbyggnader uppf\u00f6rdes omkring 1580. till denna milj\u00f6 s\u00f6kte sig shakespeare p\u00e5 1580-talet som sk\u00e5despelare, men b\u00f6rjade \u00e4ven f\u00f6rfatta egna verk.\nlevnadsvillkoren f\u00f6r teaterfolk var mycket ogynnsamma, och en teater klarade sig inte utan en rik och m\u00e4ktig beskyddare. f\u00f6rmodligen tillh\u00f6rde shakespeare f\u00f6rst den grupp sk\u00e5despelare som beskyddades av earlen av pembroke. fr\u00e5n 1594 tillh\u00f6rde shakespeare lord chamberlain's men, och i den gruppen stannade han resten av sitt verksamma liv. under beskydd av henry carey, baron hunsdon, som var drottning elisabets lord chamberlain, kom han att spela inf\u00f6r det kungliga hovet, och genom dedikationer i bland annat the rape of lucrece \u00e4r det s\u00e4kerst\u00e4llt att henry wriothesley, 3:e earl av southampton var shakespeares mecenat. kung jakob i tog senare \u00f6ver beskyddet av chamberlain's men, och de kallades d\u00e4refter king's men.f\u00f6r n\u00e5gon i shakespeares sociala position, med en far som var f\u00f6rm\u00f6gen, var valet att bli yrkessk\u00e5despelare ovanligt. inte heller f\u00f6rfattarskap p\u00e5 kommersiell basis var n\u00e5got som hans samh\u00e4llsklass f\u00f6rknippades med. fr\u00e5n 1590-talet var shakespeare erk\u00e4nd som landets store dramatiker, och han blev snart en f\u00f6rm\u00f6gen man.\n\n\n=== storhetstid ===\natt shakespeare var ett k\u00e4nt namn 1592 vet man genom skriften groatsworth of wit av robert greene, som d\u00e4ri h\u00e4cklar en viss \"scen-skakare\" (\"shake-scene\") f\u00f6r att vara en \"kr\u00e5ka som kommit sig upp, f\u00f6rsk\u00f6nad med v\u00e5ra fj\u00e4drar\", en sk\u00e5despelare som borde veta sin plats och inte \u00e4gna sig \u00e5t att skriva blankvers. greene alluderar ocks\u00e5 p\u00e5 pj\u00e4sen henrik vi. skriftens f\u00f6rl\u00e4ggare bad emellertid omedelbart om urs\u00e4kt. denna incident brukar ses som ett tecken p\u00e5 att shakespeare var ber\u00f6md \u00e5tminstone vid denna tidpunkt.den 3 mars 1592 spelades henry vi av teaterkompaniet lord strange's men p\u00e5 teatern the rose, men det \u00e4r inte helt s\u00e4kerst\u00e4llt att det var shakespeares drama som gavs, eftersom det inte finns andra bel\u00e4gg f\u00f6r att han ska ha haft kontakt med den teatergruppen. i april \u00e5ret efter publicerade bokf\u00f6rl\u00e4ggaren richard field den episka dikten venus and adonis, och d\u00e4r \u00e4r shakespeare angiven som f\u00f6rfattare. publiceringsr\u00e4ttigheter f\u00f6r the rape of lucrece registrerades 9 maj 1594, och verket trycktes i kvarto senare samma \u00e5r. vid julfestligheterna 1594 spelades the comedy of errors p\u00e5 gray's inn hall i london. flera andra upps\u00e4ttningar och utgivningar finns s\u00e4kert daterade, och han n\u00e4mns vidare i n\u00e5gra v\u00e4lk\u00e4nda dagb\u00f6cker av samtida.shakespeare och hans s\u00e4llskap l\u00e4t uppf\u00f6ra teaterbyggnaden the globe 1599, d\u00e4r han satte upp och agerade i flera av sina sk\u00e5despel. teatern totalf\u00f6rst\u00f6rdes av en brand 1613, men \u00e5teruppf\u00f6rdes \u00e5ret d\u00e4rp\u00e5. samtliga londons teatrar tv\u00e5ngsst\u00e4ngdes 1642, och 1644 revs globe theatre.shakespeare \u00f6vergav aldrig stratford, trots framg\u00e5ngarna i london. n\u00e4r han blivit f\u00f6rm\u00f6gen hj\u00e4lpte han fadern att skaffa sig ett heraldiskt vapen 1596; till detta kr\u00e4vdes inte bara medel utan \u00e4ven moderns h\u00e4rstamning. till motto tog sl\u00e4kten non sanz droict, \"inte utan r\u00e4tt\". n\u00e4r fadern avled \u00e4rvde han huset p\u00e5 henley street, men han var tillr\u00e4ckligt rik f\u00f6r att skaffa sig fastigheter i london, och new place i stratford, d\u00e4r han slog sig ner 1597. i london blev han del\u00e4gare till teatern blackfriars.\n\n\n=== senare liv och d\u00f6d ===\n\n\n==== dottern susanna och john hall ====\ndottern susanna gifte sig 1607 med john hall, en ber\u00f6md l\u00e4kare. shakespeare gjorde paret till sina huvudarvingar, \u00f6ver hustrun och den andra dottern.\n\n\n==== dottern judith och thomas quiney ====\ndottern judith gifte sig med thomas quiney 10 februari 1616. de gifte sig i holy trinity church. pastorsadjunkten richard watts, som senare vigde \u00e4ven quineys syster mary, var troligen officierande pr\u00e4st br\u00f6llopet \u00e4gde rum under fastan vilket var f\u00f6rbjudet. \u00e5r 1616 hade fastan inletts den 23 januari och den avslutades den 7 april efter p\u00e5sk. detta innebar att \u00e4ktenskapet kr\u00e4vde en s\u00e4rskild licens som kunde utf\u00e4rdas av biskopen av worcester, detta hade dock paret inte l\u00e5tit g\u00f6ra. walter wright fr\u00e5n stratford d\u00f6mdes f\u00f6r att ha vigts utan varken lysning eller licens s\u00e5 eftersom quiney endast d\u00f6mdes f\u00f6r att ha vigts utan licens har slutsatsen dragits att quiney l\u00e4t lysa i kyrkan detta regelbrott var av mindre betydelsefull art som f\u00f6refaller ha orsakats av pr\u00e4sten d\u00e5 tre andra par ocks\u00e5 vigdes under februari. quiney kallades dock \u00e4nd\u00e5 att infinna sig inf\u00f6r r\u00e4tta i worcester. quiney underl\u00e4t att infinna sig i r\u00e4tten, och d\u00f6mdes till exkommunikation. det \u00e4r inte k\u00e4nt huruvida \u00e4ven judith blev bannlyst. straffet f\u00f6r quiney blev inte l\u00e5ngvarigt, i november samma \u00e5r visar k\u00e4llorna att paret var upptaget i kyrkan igen, och till\u00e4ts d\u00f6pa sitt f\u00f6rsta barn.\u00e4ktenskapet b\u00f6rjade inte bra, quiney hade kort dessf\u00f6rinnan gjort en annan kvinna, margaret wheeler, med barn. wheeler dog n\u00e4r hon f\u00f6dde barnet som \u00e4ven det avled, och b\u00e5da begravdes den 15 mars 1616. den 26 mars 1616 st\u00e4lldes quiney inf\u00f6r r\u00e4tta och han erk\u00e4nde d\u00e5 att han haft sex utom \u00e4ktenskapet med wheeler, och han f\u00f6rklarade sig villig att ta sitt straff. han d\u00f6mdes till ett skamstraff som skulle avtj\u00e4nas inf\u00f6r f\u00f6rsamlingen tre s\u00f6ndagar i rad, och han tvingades ocks\u00e5 erk\u00e4nna sin skuld inf\u00f6r pr\u00e4sten i hans hemf\u00f6rsamling merparten av straffet eftersk\u00e4nktes dock och hans slutliga straff kom att best\u00e5 av b\u00f6ter p\u00e5 fem shilling som gick till de fattiga.\n\n\n==== shakespeares testamente och d\u00f6d ====\nh\u00e4ndelserna kring d\u00f6ttrarnas \u00e4ktenskap, och framf\u00f6r allt situationen med thomas quiney, bidrog till utformningen av shakespeares testamente, som undertecknades den 25 mars 1616.shakespeare tillbringade de sista \u00e5ren av sitt liv i hemstaden, och han avled p\u00e5 new place 23 april 1616. han gravsattes i heliga trefaldighetens kyrka. p\u00e5 gravstenen finns en strof ingraverad, som shakespeare troligen skrivit sj\u00e4lv:\n\ngood friend for jesus sake forbeare,\nto digg the dust encloased heare.\nbleste be the man that spares thes stones,\nand curst be he that moves my bones.hustrun anne \u00f6verlevde honom och avled 1623. dottern susanna \u00e4rvde new place, men inga \u00e4ttlingar \u00f6verlevde 1600-talet. \u00e4ttlingar till shakespeares syster levde kvar i stratford fram till 1800-talet.\n\n\n== verk ==\nwilliam shakespeare \u00e4r kanske mest ber\u00f6md som dramatiker, men han har \u00e4ven skrivit episka dikter och sonetter. 36 av hans samlade dramer publicerades postumt 1623, sju \u00e5r efter hans d\u00f6d, av n\u00e5gra v\u00e4nner fr\u00e5n teatern. denna samling kallas \"first folio\". f\u00f6re denna publikation hade 18 dramer publicerats som kvarto, men dessa anses vara av s\u00e4mre kvalitet.tv\u00e5 verk, the two noble kinsmen och pericles, prince of tyre, var inte del av \u201dthe first folio\u201d, men r\u00e4knas sedermera till verk, d\u00e4r shakespeare \u00e5tminstone l\u00e4mnat ett betydande bidrag, s\u00e5 att man numera kommer upp i totalt 38 dramer, d\u00e4r shakespeare anses vara huvudf\u00f6rfattaren.\nett ytterligare drama, den historiska pj\u00e4sen edward iii, r\u00e4knas ibland \u00e4ven till shakespeares verk, men h\u00e4r n\u00e4mns ibland en delaktighet om ca 40 %.\n\n\n=== de v\u00e4lk\u00e4nda shakespearedramerna ===\nav de 38 dramerna \u00e4r det s\u00e4rskilt n\u00e5gra som blivit ber\u00f6mda och hamlet \u00e4r ett av dessa. det trycktes 1603 med titeln den tragiska historien om hamlet, prins av danmark, och bygger p\u00e5 en kr\u00f6nika av saxo grammaticus. i denna pj\u00e4s framf\u00f6r hamlet en monolog som inneh\u00e5ller det ofta citerade uttrycket: 'att vara eller inte vara'. m\u00e5nga tror felaktigt att prinsen h\u00e5ller ett kranium n\u00e4r han s\u00e4ger detta, men det \u00e4r i sj\u00e4lva verket ur en annan scen; kraniet tillh\u00f6r hovnarren yorrick, som jobbade p\u00e5 slottet (hamlet talar om att han ridit p\u00e5 yorriks rygg). just tillvarons intighet och det meningsl\u00f6sa i att en bedragen h\u00e4mnas, brukar framh\u00e5llas som dramats k\u00e4rna. tragedin romeo och julia har n\u00e4rmast blivit ett allm\u00e4nbegrepp f\u00f6r den om\u00f6jliga k\u00e4rleken, och ligger till grund f\u00f6r verk av andra konstn\u00e4rer, som till exempel musikalen west side story.\n\n\n=== dramernas genrer och motiv ===\ntraditionellt delas shakespeares dramer in i tre kategorier: tragedier (tragedies), kr\u00f6nikespel eller historiska sk\u00e5despel (histories) och komedier (comedies). denna indelning f\u00f6religger redan i den f\u00f6rsta folion, den f\u00f6rsta samlingen av n\u00e4stan alla shakespeares pj\u00e4ser (36 av dem, tv\u00e5 saknas) som sammanst\u00e4lldes av shakespeares sk\u00e5despelarkollegor john heminges och henry condell och publicerades av edward blount och isaac jaggard. hamlet, kung lear, macbeth och othello brukar r\u00e4knas till f\u00f6rfattarens mogna eller stora tragedier. n\u00e4r de f\u00f6rsta kvartoupplagorna av richard ii och richard iii publicerades s\u00e5 betecknades dessa pj\u00e4ser som tragedier, men i folioupplagan 1623 sorterades de in bland kr\u00f6nikespelen.senare forskning har delat upp verken i ytterligare grupper. de sena dramerna: cymbeline, en vintersaga, pericles och stormen, f\u00f6rs ofta till en egen grupp, sagospelen (romances). sagospelen \u00e4r till sin karakt\u00e4r tragikomiska och sv\u00e5ra att genreindela. cymbeline och pericles r\u00e4knas till tragedierna, trots de f\u00f6rsonande sluten, medan en vintersaga och stormen r\u00e4knas till komedierna. i fem pj\u00e4ser ingriper \u00f6vernaturligheter i handlingen: cymbeline, en midsommarnattsdr\u00f6m, hamlet, macbeth och stormen. f\u00f6rutom stormen och cymbeline \u00e4r det av dessa den betydligt tidigare en midsommarnattsdr\u00f6m som har karakt\u00e4ren av sagospel. tre av shakespeares pj\u00e4ser har sexuell identitet och k\u00f6nsidentitet som motiv: som ni behagar, trettondagsafton och troilus och cressida.problempj\u00e4serna (problem plays) identifierades 1896 av frederick samuel boas (1862-1957) i analogi med henrik ibsens dramer som blandade sociala och sexuella motiv. hit r\u00e4knade boas hamlet, lika f\u00f6r lika, slutet gott, allting gott och troilus och cressida senare forskare har inskr\u00e4nkt kategorin till de tidigt jakobinska pj\u00e4serna och d\u00e5 \u00e4ven r\u00e4knat in timon av aten. pj\u00e4serna k\u00e4nnetecknas av att vara sv\u00e5ra att genreindela och av att de \u00e4r tragikomiska. de problempj\u00e4ser som \u00e4r komedier har \u00e4ven kallats f\u00f6r svarta komedier (dark comedies). f\u00f6rutom timon av aten s\u00e5 handlar alla pj\u00e4serna om oskyldiga unga kvinnor som blir or\u00e4ttvist och illa behandlade. detta h\u00e4nder \u00e4ven i hamlet, kung lear, mycket v\u00e4sen f\u00f6r ingenting, othello, romeo och julia och titus andronicus. i mycket v\u00e4sen f\u00f6r ingenting \u00e4r hero offer f\u00f6r svartsjuka liksom desdemona i othello. i othello, liksom i de \u00f6vriga pj\u00e4serna f\u00f6rutom slutet gott, allting gott, \u00e4r kvinnorna offer f\u00f6r maktspel, men i hamlet, kung lear, othello och romeo och julia drabbas \u00e4ven de manliga huvudrollerna av or\u00e4ttvisan och ofelias, cordelias, desdemonas och julias \u00f6den \u00e4r integrerade i det tragiska skeendet. i lika f\u00f6r lika, mycket v\u00e4sen f\u00f6r ingenting, othello, slutet gott, allting gott och troilus och cressida blir kvinnornas heder och dygd offrade. i lika f\u00f6r lika och slutet gott, allting gott f\u00f6rekommer det s\u00e5 kallade s\u00e4ngtricket, det vill s\u00e4ga att en utkl\u00e4dd kvinna tillbringar natten med en man som tror att hon \u00e4r en annan, vilket under olika tider utmanat den allm\u00e4nna moralen. tv\u00e5 av shakespeares pj\u00e4ser har beskrivits som problematiska, eftersom stoffet krockar med moderna tiders v\u00e4rderingar: antisemitismen i k\u00f6pmannen i venedig och kvinnof\u00f6rtrycket i s\u00e5 tuktas en argbigga. \u00e4ven othello har kritiserats f\u00f6r att huvudpersonen skulle vara en rasistisk stereotyp.man kan \u00e4ven urskilja de romerska dramerna: antonius och cleopatra, coriolanus, julius caesar och titus andronicus. \u00e4ven cymbeline, pericles, timon av aten och troilus och cressida utspelar sig under antiken. cymbeline utspelar sig under den romerska antiken, framf\u00f6rallt i england. till pericles och titus andronicus finns inga biografiska eller litter\u00e4ra f\u00f6rebilder. till troilus och cressida finns litter\u00e4ra f\u00f6rebilder. timon av aten och troilus och cressida utspelar sig under den grekiska antiken.\nshakespeare har skrivit tre pj\u00e4ser med onda hj\u00e4ltar (antihj\u00e4ltar): coriolanus, macbeth och richard iii. richard ii handlar om en nyckfull, sl\u00f6saktig och oduglig kung medan henrik vi handlar om en sinnessjuk. tv\u00e5 av shakespeares tragedier \u00e4r h\u00e4mnddramer (revenge tragedies), n\u00e4mligen hamlet och titus andronicus. \u00e4ven othello och stormen har h\u00e4mnd som b\u00e4rande motiv. i tv\u00e5 pj\u00e4ser f\u00f6rekommer sadistiskt v\u00e5ld: kung lear och titus andronicus. de pj\u00e4ser som liksom thomas kyds the spanish tragedy anses inspirerade av seneca den yngres h\u00e4mndtragedier \u00e4r titus andronicus, richard iii, hamlet, othello, macbeth och kung lear.eftersom endast de episka dikterna, sonetterna och en br\u00e5kdel av hans sammanlagt 38 dramer publicerades av honom sj\u00e4lv under hans livstid, har man utifr\u00e5n historisk-biografisk metod f\u00f6rs\u00f6kt b\u00e5de rekonstruera hans liv och samtidigt tidsbest\u00e4mma dramerna, vilket \u00e4r en sv\u00e5r uppgift, och d\u00e4rf\u00f6r f\u00f6rekommer olika dateringar och olika kronologier. ett f\u00e5tal dramer kan dateras s\u00e4krare genom att de tillh\u00f6r de 18 kvarto-dramerna och man ibland vet n\u00e4r de uppf\u00f6rdes. till dessa h\u00f6r kung lear, som trycktes v\u00e5ren 1603 och spelades julen 1606.shakespeares \u00e4ldsta dramer antas vara kr\u00f6nikespel, som behandlar kungar i englands historia. till denna grupp h\u00f6r henrik iv, richard iii, vilka anses h\u00f6ra till de f\u00f6rsta dramerna som shakespeare skrev.\nd\u00e4refter b\u00f6rjade shakespeare f\u00f6rfatta komedier, av vilka f\u00f6rvillelser (the comedy of errors) anses vara den \u00e4ldsta. romeo och julia \u00e4r troligen den \u00e4ldsta tragedin.\n\n\n=== sonetterna ===\nshakespeares sonetter, 154 stycken samlade i en serie, anses representera en brytpunkt i hans f\u00f6rfattarskap; samtidigt som dessa skrev han dock k\u00e4rt besv\u00e4r f\u00f6rg\u00e4ves. de publicerades 1609, men enligt den allm\u00e4nna uppfattningen tillkom de under loppet av flera \u00e5r under 1590-talet. f\u00f6re sonetterna hade han troligen skrivit kr\u00f6nikespel och l\u00e4ttsamma komedier. efter sonetterna inneh\u00e5ller dramerna ett annat allvar. sonetterna handlar om m\u00f6rka damen som han \u00e4lskar, och som ibland ses som en nyckel till att f\u00f6rst\u00e5 de senare komplicerade kvinnoportr\u00e4tten vilka f\u00f6rkroppsligar ondskan i dess skilda skepnader. endast ett f\u00e5tal kvinnoroller efter \"sonettkrisen\" \u00e4r oskyldigt anklagade, som hermione i en vintersaga och desdemona i othello. i sonett 144 framkommer ytterligare ett tema: \"two loves i have of comfort and despair, which like two spirits do suggest me still; the better angel is a man right fair, the worser spirit a woman colour'd ill\". fr\u00e5gan om shakespeare var bisexuell har sysselsatt flera forskare under 1900-talet; tidigare har fr\u00e5gan inte varit aktuell. men det anses numera vara belagt. k\u00f6nsroller \u00e4r f\u00f6r \u00f6vrigt centrala teman i flera verk, i synnerhet trettondagsafton och macbeth.vem m\u00f6rka damen i verkligheten var, har ingen lyckats lista ut, men att det sannolikt inte var shakespeares hustru i stratford \u00e4r de flesta eniga om. att lyckas identifiera kvinnan anses numera om\u00f6jligt, och likas\u00e5 att s\u00e4kert veta vilken slags k\u00e4rlek han hyser till de olika personerna som stroferna v\u00e4nder sig till. i sonetterna framkommer sorgen efter den d\u00f6de sonen mellan raderna, samt en k\u00e4rlek som tar sig metaforiska uttryck. han anses med dessa sonetter vara den fr\u00e4mste poeten under sin samtid.\n\n\n=== f\u00f6rlorade dramer och apokryfer ===\n\nbevarade dokument fr\u00e5n teatrar och annat arkivmaterial har visat att shakespeare f\u00f6rfattat \u00e5tminstone tv\u00e5 dramer som g\u00e5tt f\u00f6rlorade: cardenio och love's labour's won. cardenio byggde f\u00f6rmodligen p\u00e5 miguel de cervantes don quijote vilken \u00f6versatts till engelska 1612, och det f\u00f6rlorade dramat tillskrevs shakespeare och john fletcher 1652. titeln love's labour's won anspelar p\u00e5 love's labour's lost.kr\u00f6nikespelet edward iii publicerades anonymt 1596 och har p\u00e5 senare tid satts upp av royal shakespeare company. sir thomas more, som bygger p\u00e5 thomas mores liv, finns bevarad som manuskript, och tillskrivs numera shakespeare. ett flertal andra verk \u00e4r det os\u00e4kert om shakespeare skrivit, men dessa ing\u00e5r inte i de 38 dramer d\u00e4r f\u00f6rfattarfr\u00e5gan anses vara klar.\n\n\n=== motiv, teman, stoff, stil ===\ndramerna k\u00e4nnetecknas av en litter\u00e4r och historisk bevandring. det \u00e4r os\u00e4kert om shakespeare kan ha skaffat sig denna genom sin borgerliga utbildning, och detta \u00e4r \u00e4mne f\u00f6r mycket forskning och m\u00e5nga kontroverser. stoffet shakespeare anv\u00e4nder \u00e4r omarbetningar av andras dramer, av kr\u00f6nikor, antika f\u00f6rfattare och italienska noveller. det \u00e4r i spr\u00e5ket och blankversen, samt i hanteringen av stoffet, som hans storhet vilar. i m\u00e5nga fall har han valt att komprimera faktiska skeenden, f\u00f6r att skapa en f\u00f6rt\u00e4tad narration, varf\u00f6r dramerna inte kan l\u00e4sas som historiska fakta. ett annat narrativt element \u00e4r de folkloristiska inslagen, som h\u00e4xorna i macbeth, vilka spelar en avg\u00f6rande roll f\u00f6r intrigen och som underh\u00e5llning. dessutom f\u00f6religger vissa f\u00f6rvr\u00e4ngningar i syfte att behaga publiken, som fallet \u00e4r i gestaltningen av lady macbeths ondska; den p\u00e5 hennes befallning m\u00f6rdade banquo var enligt traditionen f\u00f6rfader till jakob i som stigit upp p\u00e5 englands tron n\u00e5got \u00e5r innan dramat skrevs. hennes agerande \u00e4r emot naturens ordning, och n\u00e4r hon s\u00e4ger unsex me f\u00f6re mordet p\u00e5 duncan, initierar detta, med d\u00e5tidens syn p\u00e5 k\u00f6nsroller, att naturen rubbas. i verkligheten var dessutom banquo sj\u00e4lv delaktig i mordet p\u00e5 duncan.\nkarakt\u00e4rsskildringarna \u00e4r, enligt vad de flesta anser, det som utm\u00e4rker shakespeares genialitet. personligheterna i hans dramer \u00e4r dynamiska och sammansatta och genomg\u00e5r under handlingen f\u00f6r\u00e4ndringar, reagerar p\u00e5 milj\u00f6n och p\u00e5 \u00f6det, vilket ger gestaltningarna en mycket realistisk pr\u00e4gel. i detta \u00e4r han en sann humanist. p\u00e5 grund av sv\u00e5righeten att f\u00f6rst\u00e5 s\u00e5 m\u00e5nga olika slags personligheter, har han kallats \"en man med tusen sj\u00e4lar\". den poetiska spr\u00e5kdr\u00e4kten \u00e4r ytterligare en grund till hans enorma ber\u00f6mmelse, och detta inte bara i den lyriska diktningen, utan det \u00e4r \u00e4ven ett sporadiskt \u00e5terkommande, stilistiskt drag i dramerna, i avsikt att illustrera en tanke, f\u00f6rgylla en scen, eller f\u00f6rtydliga ett element.vissa fr\u00e5gest\u00e4llningar \u00e5terkommer i hans verk. i tragedierna \u00e4r r\u00e4ttf\u00e4rdigheten eller motivet till ett mord ofta intrigens k\u00e4rna, och under p\u00e5verkan av seneca \u00e4r flera scener mycket bloddrypande. sinnessjukdom, svek, d\u00f6dssynd, oskuld och illusioner \u00e4r andra teman. komedierna handlar vanligen om k\u00e4rleksf\u00f6rvecklingar, med h\u00f6gmodiga sj\u00e4lvbedragare och listiga bedragare som st\u00e5ende figurer. h\u00f6gt blandas med l\u00e5gt, antingen genom stilen eller genom rollfigurernas karakt\u00e4rer. i en sann tidsanda f\u00e5r alltid syndaren sitt straff, men de vilkas d\u00f6d \u00e4r intrigens kadens \u00e4r inte sj\u00e4lvklart onda. s\u00e5 \u00e4r till exempel inte n\u00f6dv\u00e4ndigtvis fallet med julia och romeo.enligt en vedertagen uppfattning varieras tre bildmotiv i de flesta av hans dramer, och \u00e4r shakespeares poetiska f\u00f6rankring:\n\nen kontrasterande relation mellan naturen och m\u00e4nniskorna, och mellan m\u00e4nniskors naturer\nfolktro och mytiska gestalter\nbesj\u00e4lade \u00e5rstiderp\u00e5 grund av de m\u00e5ngfacetterade karakt\u00e4rerna och den psykologiska realismen anses dramerna vara mycket kr\u00e4vande f\u00f6r sk\u00e5despelarna.\n\n\n== f\u00f6rfattarfr\u00e5gan ==\ndet senast g\u00e5ngna seklet har fr\u00e5gan om huruvida william shakespeare sj\u00e4lv skrev sina verk delat bed\u00f6mare i tv\u00e5 l\u00e4ger. de s\u00e5 kallade stratfordianerna anser att s\u00e5 \u00e4r fallet; antistratfordianerna ifr\u00e5gas\u00e4tter att william shakespeare \u00e4r f\u00f6rfattaren. till den senare gruppen h\u00f6r bland andra sigmund freud, walt whitman, orson welles och john thomas looney (sj\u00e4lva upphovsmannen till bestridandet).att william shakespeare verkade som sk\u00e5despelare n\u00e4r dramerna sattes upp \u00e4r fastslaget, likas\u00e5 att han inte f\u00f6ljde s\u00e4llskapet p\u00e5 turn\u00e9erna till landsbygden, d\u00e5 han ska ha f\u00f6rfattat sina verk enligt stratfordianerna. antistratfordianerna ifr\u00e5gas\u00e4tter dock att shakespeare, som var l\u00e5gutbildad, skulle ha haft tillg\u00e5ng till allt det stoff som f\u00f6rfattaren till dessa verk arbetade med. n\u00e5gra andra argument f\u00f6r att shakespeare inte skulle varit f\u00f6rfattaren \u00e4r att man inte funnit n\u00e5got manuskript med hans handstil och att han inte n\u00e4mner sina pj\u00e4ser \u00f6ver huvud taget i sitt testamente. ett av antistratfordianernas starkaste argument \u00e4r shakespeares tre namnteckningar i testamentet. dessa \u00e4r h\u00e4lften av de k\u00e4nda exemplen p\u00e5 william shakespeares handstil och de \u00e4r liksom de tidigare k\u00e4nda namnteckningarna s\u00e5 valh\u00e4nta och otydliga att det verkar som om den store f\u00f6rfattaren knappt kunde skriva sitt eget namn.forskare som brenda james anser att de har bel\u00e4gg f\u00f6r att shakespeares sl\u00e4kting p\u00e5 m\u00f6dernet sir henry neville (1562\u20131615) \u00e4r den egentlige upphovsmannen. andra namn som n\u00e4mnts i sammanhanget \u00e4r filosofen sir francis bacon (1561\u20131626), christopher marlowe (1564\u20131593) och edward de vere, 17:e earl av oxford (1550\u20131604).antistratfordianerna letar ofta efter dolda budskap i texterna och spekulerar i likheter mellan de p\u00e5st\u00e5dda kandidaternas liv och shakespeares verk. stratfordianerna utg\u00e5r dock enbart fr\u00e5n faktiska och samtida dokument och har inte hittat n\u00e5got som tyder p\u00e5 att n\u00e5gon annan \u00e4n shakespeare skulle ha varit f\u00f6rfattaren. det finns enligt dem inte heller n\u00e5got som pekar p\u00e5 att shakespeare skulle ha varit ifr\u00e5gasatt som f\u00f6rfattare under sin livstid. det var f\u00f6rst drygt tv\u00e5 hundra \u00e5r efter hans d\u00f6d som de antistratfordianska teorierna b\u00f6rjade dyka upp.andra aspekter \u00e4r huruvida shakespeare skrivit verken ensam eller om han kanske har haft hj\u00e4lp samt om samtliga dramer som tillskrivits honom verkligen har honom som upphovsman.\n\n\n== inflytande ==\nm\u00e5nga anser honom vara inte bara englands nationalskald utan ocks\u00e5 v\u00e4rldslitteraturens fr\u00e4mste dramatiker genom tiderna. redan shakespeares samtida kollega ben jonson sade: \"he was not of an age, but for all time\" (\u201dhan tillh\u00f6rde inte bara en tids\u00e5lder, utan alla\u201d). han hade stor p\u00e5verkan p\u00e5 det engelska spr\u00e5ket. han har \u00e4ven haft stor p\u00e5verkan p\u00e5 m\u00e5nga f\u00f6rfattare. flera uttryck fr\u00e5n shakespeare har anv\u00e4nts som titlar p\u00e5 andra f\u00f6rfattares verk, s\u00e5som aldous huxleys du sk\u00f6na nya v\u00e4rld, william faulkners stormen och vreden och edith whartons en skymt av m\u00e5nen.den amerikanske litteraturvetaren harold bloom skrev i den uppm\u00e4rksammade boken shakespeare. the invention of the human (1999) att shakespeare genom sina verk p\u00e5verkade m\u00e4nsklighetens s\u00e4tt att tala och t\u00e4nka p\u00e5, och d\u00e4rmed uppfann den moderna m\u00e4nniskan. i den v\u00e4sterl\u00e4ndska kanon (1995) placerar han shakespeare i centrum av v\u00e4sterlandets kanon. sigmund freud var en stor anh\u00e4ngare av shakespeare, och citerade ofta hans verk. med sina pj\u00e4ser, s\u00e5som richard iii, har shakespeare ocks\u00e5 haft en stor p\u00e5verkan p\u00e5 brittisk historieskrivning.redan tidigt b\u00f6rjade shakespeares pj\u00e4ser spelas ofta, och de blev bland de mest popul\u00e4ra under den elisabetanska teatern. d\u00e4refter har m\u00e5nga av pj\u00e4serna filmatiserats, bland annat via popul\u00e4ra hollywoodfilmer. laurence olivier spelade huvudrollen och regisserade henrik v. orson welles spelade huvudrollen i och regisserade falstaff, som baserades p\u00e5 shakespeares pj\u00e4ser om john falstaff. den japanska regiss\u00f6ren akira kurosawa inspirerades av macbeth till blodets tron och gus van sants my own private idaho baserades l\u00f6st p\u00e5 shakespeares pj\u00e4ser om henrik iv. giuseppe verdi har gjort operor baserade p\u00e5 flera av shakespeares pj\u00e4ser: macbeth, otello och falstaff. flera klassiska komposit\u00f6rer har ocks\u00e5 komponerat musik inspirerad av shakespeare: bland annat hector berlioz (l\u00e9lio) och felix mendelssohn (ein sommernachtstraum). sergej prokofjev och pjotr tjajkovskij har ocks\u00e5 p\u00e5verkats mycket av romeo och julia, prokofjev bland annat till baletten romeo och julia. leonard bernsteins musikal west side story \u00e4r en annan popul\u00e4r bearbetning av romeo och julia.\n\n\n== svenska \u00f6vers\u00e4ttningar ==\ndet dr\u00f6jde innan shakespeare hittade v\u00e4gen till den svenska publiken. f\u00f6rsta g\u00e5ngen ett drama sattes upp var romeo och julia 5 augusti 1776 p\u00e5 egges teater i norrk\u00f6ping \u2013 en 18 meter l\u00e5ng tr\u00e4barack vid nuvarande tyska torget. \u00f6vers\u00e4ttningen hade f\u00f6rmodligen gjorts av sk\u00e5despelaren peter lindahl efter en tysk prosabearbetning av christian fredrik weisse. n\u00e5gra \u00e5r senare, den 24 januari 1787, spelades \u00e4ven shakespeare i g\u00f6teborg, p\u00e5 gustav iii:s f\u00f6delsedag. teaterdirekt\u00f6ren andreas widerberg satte d\u00e5 upp hamlet och framtr\u00e4dde sj\u00e4lv i huvudrollen. det kan antas att det \u00e4ven var widerberg som gjorde \u00f6vers\u00e4ttningen, d\u00e5 han senare var en flitig \u00f6vers\u00e4ttare \u00e5t dramaten. f\u00f6rsta g\u00e5ngen ett shakespearedrama sattes upp i stockholm var p\u00e5 kungliga teatern den 26 mars 1819, \u00e4ven denna g\u00e5ng hamlet. pj\u00e4sen gavs i fri prosa\u00f6vers\u00e4ttning fr\u00e5n engelskan av per adolf granberg och i bearbetning av teaterchefen gustaf fredrik \u00e5kerhielm.den f\u00f6rsta svenska \u00f6vers\u00e4ttningen som gavs ut i bokform var erik gustaf geijers \u00f6vers\u00e4ttning av macbeth 1813. denna \u00f6vers\u00e4ttning f\u00f6ljdes 1825 av johan henrik thomanders antonius och cleopatra , muntra fruarna i windsor, richard ii, som ni behagar och trettondagsafton samt georg scheutz k\u00f6pmannen i venedig (1820) julius caesar (1831) och kung lear (spelad 1847). den f\u00f6rsta fullst\u00e4ndiga \u00f6vers\u00e4ttningen (alla utom pericles) gavs ut 1847\u20131851 och var gjord av carl august hagberg.  andra fullst\u00e4ndiga \u00f6vers\u00e4ttningar \u00e4r per hallstr\u00f6ms som b\u00f6rjade utges 1922 och \u00e5ke ohlmarks som kom ut i tre band mellan 1962 och 1969. \u00e4ven allan bergstrand skall ha \u00f6versatt samtliga pj\u00e4ser, men alla hans \u00f6vers\u00e4ttningar har inte getts ut. de som utgivits, mellan 1946 och 1986, \u00e4r fyra friares fiasko (k\u00e4rt besv\u00e4r f\u00f6rg\u00e4ves), f\u00f6rv\u00e4xlingskomedien, hamlet, henry iv, henry v, henry vi, kung john, k\u00f6pmannen i venedig, lika f\u00f6r lika, muntra fruarna i windsor, mycket v\u00e4sen f\u00f6r ingenting, richard ii, richard iii, romeo och julia, slutet gott, allting gott, som ni behagar, s\u00e5 tuktas en argbigga, titus andronicus, trettondagsafton eller vad ni vill, troilus och cressida, tv\u00e5 adelsm\u00e4n fr\u00e5n verona (13 saknas).\nrunt mitten av 1900-talet gjorde hjalmar gullberg ett flertal moderniseringar av hagbergs \u00f6vers\u00e4ttningar, fr\u00e4mst f\u00f6r radioteatern och dramaten. dessa skiljer sig dock s\u00e5 mycket fr\u00e5n hagberg att de ofta presenterats som egna \u00f6vers\u00e4ttningar/bearbetningar. dessa \u00e4r henrik iv, k\u00f6pmannen i venedig och mycket v\u00e4sen f\u00f6r ingenting. tillsammans med ivar harrie bearbetade han \u00e4ven som ni behagar, stormen  och trettondagsafton. och tillsammans med karl ragnar gierow en midsommarnattsdr\u00f6m, lika f\u00f6r lika, henrik iv, kung john, macbeth, romeo och julia och s\u00e5 tuktas en argbigga. 1967 gavs erik mestertons och erik lindegrens omtalade men ospelade \u00f6vers\u00e4ttning av hamlet ut.\nandra bem\u00e4rkta \u00f6vers\u00e4ttare som sedan 1960-talet utf\u00f6rt flera ny\u00f6vers\u00e4ttningar \u00e4r bj\u00f6rn collinder (hamlet, julius caesar, kung lear, k\u00f6pmannen i venedig, macbeth, othello, richard iii, romeo och julia och som ni behagar), britt g. hallqvist (antonius och cleopatra, coriolanus, hamlet, kung lear, macbeth, romeo och julia, och troilus och cressida) samt britt g. hallqvist tillsammans med claes schaar (en vintersaga, stormen samt s\u00e5 tuktas en argbigga), g\u00f6ran o. eriksson (en midsommarnattsdr\u00f6m, henrik vi, lika f\u00f6r lika, macbeth, perikles, romeo och juliet, som ni vill ha det, timon fr\u00e5n aten och trettondagsafton), ulf peter hallberg (en midsommarnattsdr\u00f6m, hamlet, henrik vi, macbeth, muntra fruarna i windsor och richard iii), thomas warburton (julius caesar och troilus och cressida), lars huld\u00e9n (kung lear, k\u00f6pmannen i venedig, othello (tillsammans med mats huld\u00e9n) och richard iii), jan ristarp (antonius och cleopatra, cymbeline, kung lear och stormen) samt jan mark (en midsommarnattsdr\u00f6m, en vintersaga, hamlet och kung lear).\n\n\n== \u00f6vrigt ==\nnedslagskratern shakespeare p\u00e5 m\u00e5nen och nedslagskratern shakespeare p\u00e5 planeten merkurius \u00e4r uppkallade efter honom. \u00e4ven asteroiden 2985 shakespeare \u00e4r uppkallad efter honom.\n\n\n== bibliografi ==\nf\u00f6r sk\u00e5despelen anges det \u00e5r d\u00e5 de troligen sattes upp f\u00f6r f\u00f6rsta g\u00e5ngen, f\u00f6r poesin anges det \u00e5r d\u00e5 de trycktes.\n\n\n=== sk\u00e5despel ===\nhenrik vi del 2\u20133, 1589\u201391 (henry vi)\nhenrik vi del 1, 1591\u201392 (henry vi)\nrichard iii 1592\u201393\nf\u00f6rvillelser 1592\u201393 (the comedy of errors)\ntitus andronicus 1593\u201394\ns\u00e5 tuktas en argbigga 1593\u201394 (the taming of the shrew)\ntv\u00e5 ungherrar i verona 1594\u201395 (the two gentlemen of verona)\nk\u00e4rt besv\u00e4r f\u00f6rg\u00e4ves 1594\u201395 (love's labour's lost)\nromeo och julia 1594\u201395 (romeo and juliet)\nrichard ii 1595\u201396\nen midsommarnattsdr\u00f6m 1595\u201396 (a midsummer night's dream)\nkung johan 1596\u201397 (the life and death of king john )\nk\u00f6pmannen i venedig 1596\u201397 (the merchant of venice)\nhenrik iv 1597\u201398 (henry iv)\nmycket v\u00e4sen f\u00f6r ingenting 1598\u201399 (much ado about nothing)\nhenrik v 1598\u201399 (henry v)\njulius caesar 1599\u20131600\nsom ni behagar eller som ni vill ha det 1599\u20131600 (as you like it)\nhamlet, prins av danmark 1600\u201301 (the tragedy of hamlet, prince of denmark)\nmuntra fruarna i windsor 1600\u201301 (the merry wives of windsor)\ntrettondagsafton 1601\u201302 (twelfth night)\ntroilus och cressida 1601\u201302 (troilus and cressida)\nslutet gott, allting gott 1602\u201303 (all's well that ends well)\nlika f\u00f6r lika 1604\u201305 (measure for measure)\nothello 1604\u201305\ntimon av aten 1604\u201305 (the life of tymon of athens)\nkung lear 1605\u201306 (king lear)\nmacbeth 1606\nantonius och cleopatra 1606\u201307 (antony and cleopatra)\ncoriolanus 1607\u201308\npericles 1608\u201309\ncymbeline 1609\u201310\nen vintersaga 1610\u201311 (the winter's tale)\nstormen 1611\u201312 (the tempest)\nhenrik viii 1612\u201313 (henry viii)\nthe two noble kinsmen 1613\u201314 (the two noble kinsmen)\n\n\n=== poesi ===\nvenus och adonis (venus and adonis, 1593)\nlucretias v\u00e5ldt\u00e4kt (the rape of lucrece, 1594), svenska tolkningar 1876 och 2007\nsonetter (sonnets, 1609), svenska tolkningar bl.a. 2006, 1981, 1964, 1951, 1945, 1871.\n\n\n== se \u00e4ven ==\nengelska spr\u00e5kets dag (23 april, shakespeares f\u00f6delse och d\u00f6dsdag, instiftad av unesco)\nprojekt shakespeare\nkategori:shakespearefilmatiseringar\n\n\n== referenser ==\n\n\n=== k\u00e4llor ===\nackroyd, peter (2006), shakespeare: the biography, london: vintage, isbn 9780749386559 \nbryson, bill, shakespeare \u2013 the world as a stage, harper press, london, 2007\nbryson, bill: shakespeare. p\u00e5 spaning efter william shakespeare : en kortfattad historik isbn 91-37-13265-2, forum, 2008.\nchambers, e. k. (1923), the elizabethan stage, \"2\", oxford: clarendon press, isbn 0198115113, oclc 336379 .\nchambers, e. k. (1944), shakespearean gleanings, oxford: oxford university press, isbn 0849205069, oclc 2364570 .\nchambers, e. k. (1930), william shakespeare: a study of facts and problems, 2 vols., oxford: clarendon press, isbn 0198117744, oclc 353406 \nedwards, phillip (1958), \u201dshakespeare's romances: 1900\u20131957\u201d, i nicoll, allardyce, shakespeare survey, \"11\", cambridge: cambridge university press, isbn 0521215005, oclc 15880120 \nfort, j. a. (october 1927), \u201dthe story contained in the second series of shakespeare's sonnets\u201d, the review of english studies 3 (12) \nfrykman, erik; kjellmer, g\u00f6ran, reds. (1970), aspects of shakespeare, stockholm: almqvist & wiksell, isbn 9789144335414 \nerik frykman: shakespeare, s\u00f6dert\u00e4lje 1986, isbn 91-1-863102-9\nmichael dobson & stanley wells (red): the oxford companion to shakespeare, oxford 2001, isbn 0-19-811735-3\ndavid scott kastan (red): a companion to shakespeare, oxford 1999, isbn 0-631-21878-5\nmargareta de grazia & stanley wells (red): the new cambridge companion to shakespeare, camebridge 2010, isbn 978-0-521-71393-1\njan kott: shakespeare v\u00e5r samtida, stockholm 1972, isbn 91-27-67576-9\nmadhavi menon (red): shakesqueer \u2013 a queer companion to the complete works of shakespeare, london 2001, isbn 978-0-8223-4833-7\ndavid keye, sl\u00e4kting skrev shakespeares verk, svd kultur 5 oktober 2005\nkent h\u00e4gglund: william shakespeare \u2013 en man f\u00f6r alla tider, uddevalla 2006, isbn 978-91-7037-044-1\nh\u00e4gglund, kent (2005). \u201dshakespeare : teatergeni i turbulent tid\u201d. popul\u00e4r historia (nr. 10). arkiverad fr\u00e5n originalet den 14 maj 2011. https://web.archive.org/web/20110514145638/http://www.popularhistoria.se/o.o.i.s?id=43&vid=1165&template=.print.t. \nmcmichael, george; edgar m. glenn (1962). shakespeare and his rivals, a casebook on the authorship controversy. new york: odyssey press \nnordensvan, georg (1917). svensk teater och svenska sk\u00e5despelare fr\u00e5n gustav iii till v\u00e5ra dagar. \"f\u00f6rra delen 1772-1842\". stockholm: bonnier. libris 8073965 \nolsson, bernt och ingemar algulin: litteraturens historia i v\u00e4rlden, norstedts f\u00f6rlag 1992\nschoenbaum, samuel (1991), shakespeare's lives, oxford: oxford university press, isbn 0198186185 .\nschoenbaum, samuel (1987), william shakespeare: a compact documentary life (revised), oxford: oxford university press, isbn 0195051610 \nthe shakespeare fellowship : the shakespeare authorship question\nshakespeare, william; wells, taylor, jowett, montgomery (2005). the complete works (2. ed.). oxford: clarendon press. libris 13624972. isbn 0199267170 \nsnyder, susan; curren-aquino, deborah (2007), \u201dintroduction\u201d, i shakespeare, william; snyder, susan (ed.); curren-aquino, deborah (ed.), the winter's tale, cambridge: cambridge university press, isbn 0521221587 \nswahn, sven christer, f\u00f6rord till william shakespeares sonetter, fib:s lyrikklubbs \u00e5rsbok 1981\nwells, stanley (1997), shakespeare: a life in drama, new york: w. w. norton, isbn 0393315622 .\nwells, stanley (2006), shakespeare & co, new york: pantheon, isbn 0375424946 .\nwells, stanley; orlin, lena cowen, reds. (2003), shakespeare: an oxford guide, oxford: oxford university press, isbn 0199245223 \nwood, michael (2003) (p\u00e5 engelska). shakespeare. new york: basic books. libris 9646235. isbn 0465092640 \nwright, louis b. (1964), shakespeares england, malm\u00f6: allhems f\u00f6rlag \ngustaf fred\u00e9n: william shakespeare \u2013 handbok till radioteatern, stockholm 1960\nnils molin: shakespeare och sverige intill 1800-talets mitt, g\u00f6teborg 1931\nulla-britta lagerroth & ingeborg nordin hennel (red): ny svensk teaterhistoria \u2013 1800-talets teater, stockholm 2007, isbn 978-91-7844-740-4\nlars l\u00f6nnroth & sven delblanc (red): den svenska litteraturen 2 \u2013 genombrottstiden 1830-1920, stockholm 1999, isbn 91-0-056774-4\nnils personne: svenska teatern, stockholm 1913-1927\nolof hillberg (red): teater i sverige utanf\u00f6r huvudstaden, stockholm 1948\n\n\n== vidare l\u00e4sning ==\ncharles boyce: critical companion to william shakespeare, new york 2005, isbn 0-8160-5373-1\ndympna callaghan: who was william shakespeare?, chichester 2013, isbn 978-0-470-65846-8\n\n\n== externa l\u00e4nkar ==\n\nopen source shakespeare (complete works)\nhagbergs \u00f6vers\u00e4ttningar av shakespeares samlade pj\u00e4ser, p\u00e5 projekt runeberg\nshakespeares sonetter i \u00f6vers\u00e4ttning av carl rupert nyblom, p\u00e5 projekt runeberg\nshakespeares\u00e4llskapet i sverige\nwilliam shakespeare i libris\nwilliam shakespeare hos litteraturbanken"