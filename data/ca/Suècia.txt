"su\u00e8cia (sverige en suec ( ? i  escolteu-ne la pronunciaci\u00f3 en suec)), oficialment el regne de su\u00e8cia (konungariket sverige en suec), \u00e9s un pa\u00eds n\u00f2rdic de la pen\u00ednsula escandinava a l'europa septentrional. su\u00e8cia t\u00e9 fronteres terrestres amb noruega a l'oest i amb finl\u00e0ndia al nord-est, i est\u00e0 connectat amb dinamarca pel pont d'\u00f6resund al sud.\namb 450 mil quil\u00f2metres quadrats, su\u00e8cia \u00e9s el tercer pa\u00eds m\u00e9s gran de la uni\u00f3 europea en superf\u00edcie. t\u00e9 una poblaci\u00f3 total de 10,2 milions d'habitants (2019). t\u00e9 una densitat de poblaci\u00f3 de 20 habitants per quil\u00f2metre quadrat, per\u00f2 eixa densitat \u00e9s molt superior a la meitat meridional del pa\u00eds. al voltant del 85% de la poblaci\u00f3 viu en \u00e0rees urbanes. la capital de su\u00e8cia \u00e9s estocolm, la qual \u00e9s tamb\u00e9 la ciutat m\u00e9s poblada, amb 1,3 milions d'habitants, i 2 milions a l'\u00e0rea metropolitana. les seg\u00fcents ciutats m\u00e9s grans s\u00f3n g\u00f6teborg i malm\u00f6.\nsu\u00e8cia \u00e9s una monarquia constitucional amb un sistema parlamentari de govern i una economia altament desenvolupada. ocupa la primera posici\u00f3 de l'\u00edndex de democr\u00e0cia de the economist i la setena de l'\u00edndex de desenvolupament hum\u00e0 de les nacions unides. su\u00e8cia ha estat un membre de la uni\u00f3 europea des de l'1 de gener de 1995.\nsu\u00e8cia va n\u00e9ixer com a pa\u00eds independent i unificat durant l'edat mitjana. desenvolup\u00e0 una administraci\u00f3 moderna centralitzada des del regnat del rei gustau i el segle xvi. al segle xvii el pa\u00eds va estendre els seus territoris i va formar l'imperi suec. la majoria dels territoris conquerits fora de la pen\u00ednsula escandinava els perd\u00e9 durant els segles xviii i xix. la regi\u00f3 oriental de su\u00e8cia, l'actual finl\u00e0ndia, va ser conquerida per r\u00fassia el 1809. l'\u00faltima guerra en qu\u00e8 su\u00e8cia es va involucrar va oc\u00f3rrer el 1814, quan su\u00e8cia va obligar noruega a formar la uni\u00f3 personal amb su\u00e8cia, que va dissoldre el 1905. des de 1814, su\u00e8cia ha estat en pau i ha adoptat una pol\u00edtica exterior de neutralitat en temps de guerra.\n\n\n== etimologia ==\nen suec, el nom sverige es deriva de la frase svea rike que vol dir \u00abel reialme dels suions\u00bb. rike t\u00e9 el mateix significat que l'alemany reich, el noruec rike o el dan\u00e8s rige que signifiquen \u00abreialme/imperi/regne\u00bb.\nla forma del gentilici sued\u00e8s,-sa ha tingut i t\u00e9 cert \u00fas en catal\u00e0.\n\n\n== geografia f\u00edsica ==\nsu\u00e8cia \u00e9s situada a l'europa septentrional, a l'oest del mar b\u00e0ltic i el golf de b\u00f2tnia, amb una llarga costa. constitueix la regi\u00f3 occidental de la pen\u00ednsula escandinava. a l'occident del pa\u00eds es troben els alps escandinaus o les muntanyes escandinaves, (skanderna en suec), una serralada que separa su\u00e8cia de noruega, pa\u00eds amb el qual limita a l'oest. limita al nord-est amb finl\u00e0ndia i els estrets de skagerrak, kattegat i \u00f6resund al sud-est, i el mar b\u00e0ltic a l'est. amb 449.964 quil\u00f2metres quadrats, su\u00e8cia \u00e9s el 55\u00e8 pa\u00eds m\u00e9s extens del m\u00f3n, el cinqu\u00e8 m\u00e9s gran d'europa i el m\u00e9s gran de l'europa septentrional. la superf\u00edcie terrestre \u00e9s lleugerament superior a l'estat nord-americ\u00e0 de calif\u00f2rnia.\na su\u00e8cia es poden distingir tres grans regions geogr\u00e0fiques i hist\u00f2riques:\nel norrland o \u00abterra del nord\u00bb un conjunt d'altiplans i planes que acaben al golf de b\u00f2tnia;\nel centre o svealand o \u00abterra dels suions\u00bb una regi\u00f3 de grans llacs formada per una s\u00e8rie de planes que baixa altitud;\ng\u00f6taland o \u00abterra dels gots\u00bb, formada per sm\u00e5land \u2014un pa\u00eds majorit\u00e0riament de planes\u2014 i esc\u00e0nia, l'extrem meridional de su\u00e8cia.a m\u00e9s, es pot distingir una quarta regi\u00f3 morfol\u00f2gica, el nord-est, una zona muntanyosa, que forma part de les muntanyes escandinaves, integrada per plataformes tallades per valls paral\u00b7leles i on es troben les m\u00e0ximes altituds de su\u00e8cia.el punt m\u00e9s baix de su\u00e8cia \u00e9s la badia del llac hammarsj\u00f6n, prop de kristianstad amb -2.41 m; el punt m\u00e9s elevat \u00e9s kebnekaise amb 2.111 m d'altitud.\nel nord del pa\u00eds \u00e9s travessat pel cercle polar \u00e0rtic, on s'experimenta el sol de mitjanit, que pel fet de la inclinaci\u00f3 de l'eix de la terra no s'acaba de pondre, durant una temporada entre la primavera i l'estiu (el fet es fa m\u00e9s evident i durable m\u00e9s al nord). la costa oest del mar del nord t\u00e9 un clima m\u00e9s temperat a causa del corrent del golf; en canvi la costa b\u00e0ltica \u00e9s for\u00e7a m\u00e9s freda i de clima m\u00e9s continental.\n\n\n== pol\u00edtica i govern ==\nsu\u00e8cia \u00e9s una monarquia constitucional en qu\u00e8 el rei carles xvi gustau \u00e9s el cap d'estat, per\u00f2 el poder reial ha estat, des de fa molt temps, limitat a les funcions cerimonials. la constituci\u00f3 actual data de 1975, la qual va reempla\u00e7ar la constituci\u00f3 de 1809, va eliminar els \u00faltims vestigis del poder mon\u00e0rquic; el rei, tot i ser el cap d'estat, nom\u00e9s t\u00e9 funcions cerimonials, per\u00f2 ja no \u00e9s pas el comandant de les forces armades i ja no presideix les reunions del gabinet.\n\n\n=== estructura de govern ===\nconstitucionalment, el riksdag (el parlament) t\u00e9 l'autoritat suprema de la su\u00e8cia moderna. el riksdag t\u00e9 la responsabilitat d'elegir el primer ministre el qual, al seu torn, designa el govern, \u00e9s a dir, els ministres. el poder legislatiu \u00e9s, per tant, compartit entre el parlament i el govern encap\u00e7alat pel primer ministre. el poder executiu \u00e9s ostentat pel govern; la judicatura \u00e9s independent. les lleis poden ser proposades pel gabinet o pels membres del parlament. els membres del parlament s\u00f3n elegits segons el m\u00e8tode de la representaci\u00f3 proporcional per un mandat de quatre anys. su\u00e8cia t\u00e9 quatre texts legals: la constituci\u00f3, l'acta de la successi\u00f3 reial, l'acta de la llibertat de premsa i la llei fonamental sobre la llibertat d'expressi\u00f3.\nla cort suprema de su\u00e8cia \u00e9s la tercera i \u00faltima inst\u00e0ncia per a tots els casos civils i criminals. el dret d'apel\u00b7laci\u00f3 d'un cas per presentar-lo a la cort suprema ha de ser atorgat i llevat d'algunes excepcions, nom\u00e9s s'atorga en els casos en qu\u00e8 hi ha inter\u00e8s per deixar un precedent. la suprema cort est\u00e0 integrada per 16 consellers de just\u00edcia o justitier\u00e5d els quals s\u00f3n designats pel govern, per\u00f2 la cort, com a instituci\u00f3, \u00e9s independent del riksdag, i el govern no pot interferir en les decisions de la cort.\n\nel partit socialdem\u00f2crata suec ha tingut un paper dominant des de 1917, despr\u00e9s que els reformistes haguessin conformat llur for\u00e7a i que els revolucionaris abandonessin el partit. despr\u00e9s de 1932 els gabinets han estat dominats pels socialdem\u00f2crates. nom\u00e9s en cinc eleccions (1976, 1979, 1991, 2006 i 2010) el bloc de centredreta ha aconseguit prou escons per al parlament per formar el govern. la participaci\u00f3 en les eleccions a su\u00e8cia sempre ha estat alta en comparaci\u00f3 amb altres estats, tot i que ha declinat en les \u00faltimes d\u00e8cades; en les \u00faltimes eleccions (2014) la participaci\u00f3 va ser del 85,81%.l'aplicaci\u00f3 de la llei \u00e9s portada a terme per diverses entitats governamentals. el servei policial de su\u00e8cia \u00e9s una ag\u00e8ncia de govern encarregada de l'organitzaci\u00f3 de la policia. la for\u00e7a operativa nacional, \u00e9s una unitat del departament d'investigaci\u00f3 criminal nacional. les responsabilitats del servei de seguretat suec s\u00f3n el contraespionatge, les activitats antiterroristes, la protecci\u00f3 de la constituci\u00f3 i la protecci\u00f3 del poble i dels objectes sensibles.\n\n\n=== comtats i municipis ===\n\nsu\u00e8cia \u00e9s un estat unitari, actualment dividit en vint-i-un comtats (en suec l\u00e4n), cadascun dels quals compta una junta administrativa comtal o l\u00e4nsstyrelse, designat pel govern suec. a cada comtat tamb\u00e9 hi ha un consell o landsting, electe directament pel poble.\nels comtats foren institu\u00efts el 1634 arran d'una iniciativa del canceller axel oxenstierna, que pretenia bastir una administraci\u00f3 moderna. si b\u00e9 estaven inspirats en les prov\u00edncies d'una divisi\u00f3 preexistent, llurs fronteres no hi coincideixen plenament.\n\ncada comtat, al seu torn, se subdivideix en diversos municipis o kommuner; en total, n'hi havia 290 el 2004. el govern municipal de su\u00e8cia \u00e9s similar al d'una alcaldia. una assemblea municipal legislativa o koommunfullm\u00e4ktige d'entre de 31 i 101 membres (sempre un nombre senar) \u00e9s elegida per representaci\u00f3 proporcional amb llistes de partit cada quatre anys en eleccions concurrents amb les eleccions parlament\u00e0ries nacionals.\nels municipis tamb\u00e9 se subdivideixen en un total de 2.512 parr\u00f2quies o f\u00f6rsamlingar. aquestes han estat tradicionalment subdivisions de l'esgl\u00e9sia de su\u00e8cia, per\u00f2 encara s\u00f3n importants com a districtes per als censos i eles eleccions.\ntamb\u00e9 hi ha divisions hist\u00f2riques, com ara les vint-i-cinc prov\u00edncies i les tres regions que encara tenen un significat cultural important.\n\n\n== economia ==\n\n\n=== indicadors econ\u00f2mics ===\nsu\u00e8cia \u00e9s una economia de mercat orientada a les exportacions, regulada per l'estat, amb un sistema de distribuci\u00f3 modern, amb comunicacions internes i externes molt desenvolupades i una for\u00e7a laboral capacitada. la fusta, l'energia hidr\u00e0ulica i el ferro s\u00f3n els recursos b\u00e0sics d'una economia altament orientada al comer\u00e7 internacional. el sector de l'enginyeria representa el 50% de la producci\u00f3 i les exportacions. les telecomunicacions, la ind\u00fastria de l'autom\u00f2bil i la ind\u00fastria farmac\u00e8utica tamb\u00e9 s\u00f3n importants. l'agricultura representa nom\u00e9s el 2% del producte interior brut i de l'ocupaci\u00f3.\nal final de 2007 les vint companyies m\u00e9s grans registrades a su\u00e8cia eren volvo, ericsson, vattenfall, skanska, sony ericsson mobile communications ab, svenska cellulosa aktiebolaget, electrolux, volvo personvagnar, teliasonera, sandvik scania, ica ab, hennes & mauritz, nordea, preem, atlas copco, securitas, nordstjernan i skf. la ind\u00fastria sueca est\u00e0 predominantment controlada pel sector privat, a difer\u00e8ncia d'altres economies occidentals industrialitzades com ara \u00e0ustria i it\u00e0lia.\nal voltant de 4,5 milions de residents suecs treballen, dels quals, un ter\u00e7 han obtingut educaci\u00f3 terci\u00e0ria. el pib per hora treballada \u00e9s el nov\u00e8 m\u00e9s elevat del m\u00f3n, amb 31 d\u00f2lars, comparat amb 22 d\u00f2lars a espanya o 35 als estats units. segons l'ocde, la liberalitzaci\u00f3, la globalitzaci\u00f3 i el sector tecnol\u00f2gic han estat claus en la productivitat. el pib per hora treballada est\u00e0 creixent 2,5% a l'any per a tota l'economia. su\u00e8cia \u00e9s l\u00edder mundial en les pensions privatitzades i els problemes de pensions s\u00f3n relativament petits en comparaci\u00f3 amb altres pa\u00efsos de l'europa occidental. el nivell d'impostos, que el 2007 era del 51,5% del pib, tot i estar disminuint, encara \u00e9s gaireb\u00e9 el doble dels estats units o irlanda. els funcionaris p\u00fablics de l'estat i els municipis representen un ter\u00e7 de la for\u00e7a laboral de su\u00e8cia, molt superior al d'altres pa\u00efsos. en total, el pib ha crescut r\u00e0pidament gr\u00e0cies a les reformes de la d\u00e8cada de 1990, especialment en la manufactura.l'\u00edndex de competitivitat del f\u00f2rum econ\u00f2mic mundial del 2008 posiciona su\u00e8cia en el quart lloc com a pa\u00eds m\u00e9s competitiu del m\u00f3n. su\u00e8cia ocupa, a m\u00e9s, la 27a posici\u00f3 de l'\u00edndex de llibertat econ\u00f2mica del 2008, d'un total de 162 pa\u00efsos, o la 14a de 41 pa\u00efsos europeus.\nels suecs van rebutjar l'euro per vot popular i su\u00e8cia encara conserva la seva pr\u00f2pia moneda la corona sueca (sek). el riksbank suec, fundat el 1668, un dels bancs m\u00e9s antics del m\u00f3n, est\u00e0 enfocant els seus esfor\u00e7os per a estabilitzar els preus amb una inflaci\u00f3 al voltant del 2%. segons l'ocde, la inflaci\u00f3 mitjana de su\u00e8cia ha estat una de les m\u00e9s baixes d'europa des de mitjans la d\u00e8cada de 1990, a causa, especialment, de la liberalitzaci\u00f3 i l'aprofitament de la globalitzaci\u00f3.\n\n\n=== infraestructura ===\n\n\n==== energia ====\nel 2006, d'una producci\u00f3 d'electricitat total de 139 twh, les plantes hidroel\u00e8ctriques van produir-ne 61 twh (44%) i les plantes nuclears van produir-ne 65 twh (47%). l'\u00fas de biocombustibles van produir 13 twh (9%) de l'electricitat, i les plantes e\u00f2liques van produir-ne 1 twh (1%). su\u00e8cia \u00e9s un importador net d'energia, amb 6 twh en total. la crisi del petroli de 1973 va enfortir el comprom\u00eds suec a disminuir la depend\u00e8ncia en els combustibles f\u00f2ssils importants. des d'aleshores, l'electricitat es genera, principalment, en plantes hidroel\u00e8ctriques o nuclears. l'\u00fas de l'energia nuclear ha estat limitat. entre altres raons, l'accident de l'estaci\u00f3 de generaci\u00f3 nuclear de l'illa three mile als estats units va fer que el parlament suec en prohib\u00eds la construcci\u00f3 de noves plantes. els pol\u00edtics han proposat l'eliminaci\u00f3 progressiva de l'\u00fas del petroli a su\u00e8cia, aix\u00ed com de l'energia nuclear i, per contra, fer inversions multimilion\u00e0ries en energia renovable i efici\u00e8ncia energ\u00e8tica.\n\n\n==== transport ====\nsu\u00e8cia t\u00e9 162.707 km de carreteres pavimentades i 1.428 d'autopistes. les autopistes connecten su\u00e8cia amb dinamarca; des del pont d'\u00f6resund a estocolm, g\u00f6teborg, uppsala i uddevalla. aquesta xarxa d'autopistes encara est\u00e0 en construcci\u00f3. el sistema de tr\u00e0fic a su\u00e8cia era per l'esquerra, com a anglaterra, des de 1736. la poblaci\u00f3 rebutj\u00e0 el canvi al tr\u00e0fic per la dreta el 1955, per\u00f2 el parlament aprov\u00e0 el canvi el 1963, el qual es va efectuar el 1967.\nel transport ferroviari est\u00e0 privatitzat, per\u00f2 tot i que hi ha moltes empreses privades, molts operadors encara pertanyen a l'estat o als municipis. els aeroports m\u00e9s gran s\u00f3n l'aeroport d'estocolm-arlanda (amb 17,91 milions de passatgers el 2007), localitzat a 40 km al nord d'estocolm, i l'aeroport d'estocolm-skavsta (amb 2 milions de passatgers). dues de les companyies portu\u00e0ries m\u00e9s grans d'escandin\u00e0via localitzats a su\u00e8cia s\u00f3n el port de g\u00f6teborg i el transnacional port copenhaguen-malm\u00f6.\n\n\n== geografia humana ==\n\n\n=== poblaci\u00f3 ===\nel 2008, la poblaci\u00f3 estimada de su\u00e8cia era de 9.234.209. la densitat de poblaci\u00f3 \u00e9s de 20 persones per quil\u00f2metre quadrat, i \u00e9s molt superior al sud que no pas al nord. al voltant del 85% de la poblaci\u00f3 viu en \u00e0rees urbanes. la capital, estocolm, t\u00e9 una poblaci\u00f3 de 800.000 habitants, amb 1,3 de la seva \u00e0rea urbana, i 2 milions a la seva \u00e0rea metropolitana. el 2007, el 13,4% de la poblaci\u00f3 d'aleshores (1,23 milions) van n\u00e9ixer a l'estranger. aix\u00f2 \u00e9s a causa de la migraci\u00f3 intern\u00f2rdica, de la immigraci\u00f3 laboral en per\u00edodes anteriors, i d\u00e8cades posteriors en rebre refugiats i familiars dels immigrants anteriors. su\u00e8cia s'ha transformat d'una naci\u00f3 d'emigraci\u00f3 en acabar la primera guerra mundial en una naci\u00f3 d'immigraci\u00f3 a partir de la segona guerra mundial. el 2007, la immigraci\u00f3 va arribar al seu nivell m\u00e0xim des que es tenen registres, amb 99.485 persones que hi van arribar. els grups d'immigrants m\u00e9s grans que viuen a su\u00e8cia des del 2007 provenen de finl\u00e0ndia, de l'antiga iugosl\u00e0via, l'iraq, pol\u00f2nia, iran, dinamarca, alemanya, noruega, turquia, xile, l\u00edban, tail\u00e0ndia, som\u00e0lia i la xina.la immigraci\u00f3 dels pa\u00efsos n\u00f2rdics va arribar a un m\u00e0xim de m\u00e9s de 40.000 per any entre 1969 i 1970, quan les regles introdu\u00efdes el 1967 van fer m\u00e9s dif\u00edcil que els immigrants fora de la regi\u00f3 n\u00f2rdica s'hi establissin. la immigraci\u00f3 dels refugiats i llurs familiars de fora de la regi\u00f3 n\u00f2rdica s'han incrementat dr\u00e0sticament des de la fi de la d\u00e8cada de 1980, i molts dels immigrants provenen d'\u00e0sia i am\u00e8rica. durant la d\u00e8cada de 1990 una onada d'immigrants important va arribar de l'antiga iugosl\u00e0via i l'orient mitj\u00e0.\n\n\n=== llengua ===\nla llengua principal de su\u00e8cia \u00e9s el suec, una llengua escandinava, relacionada i molt similar al dan\u00e8s i el noruec, per\u00f2 diferent en la pronunciaci\u00f3 i l'ortografia. per als noruecs no \u00e9s dif\u00edcil entendre el suec; els danesos tamb\u00e9 l'entenen, per\u00f2 amb m\u00e9s dificultat que no pas els noruecs. tot i que el suec \u00e9s la llengua dominant, no \u00e9s pas la llengua oficial. els finesos suecs s\u00f3n la segona minoria ling\u00fc\u00edstica i representen el 3% de la poblaci\u00f3 sueca, i el fin\u00e8s \u00e9s reconegut com a llengua minorit\u00e0ria. quatre altres lleng\u00fces minorit\u00e0ries tamb\u00e9 s\u00f3n reconegudes (me\u00e4nkieli, sami, roman\u00ed i el jiddisch). el parlament va votar una proposta per a fer del suec la llengua oficial, per\u00f2 no va reeixir.en diversos graus, la majoria dels suecs, especialment els nascuts despr\u00e9s de la segona guerra mundial, entenen i parlen l'angl\u00e8s, gr\u00e0cies als enlla\u00e7os comercials, la popularitat dels viatges a l'estranger i la influ\u00e8ncia angloamericana. l'angl\u00e8s ha estat una assignatura obligat\u00f2ria per als estudiants de l'escola secund\u00e0ria en les ci\u00e8ncies naturals des de 1849, i ha estat una assignatura obligat\u00f2ria per a tots els estudiants suecs des de la fi de la d\u00e8cada de 1940.\n\n\n=== religi\u00f3 ===\nabans del segle xi, els suecs practicaven el paganisme n\u00f2rdic, adorant els aesir, deus del pante\u00f3 n\u00f2rdic, el temple principal del qual era el temple d'uppsala. amb l'evangelitzaci\u00f3 cristiana del segle xi, les lleis del pa\u00eds van ser canviades en prohibir l'adoraci\u00f3 a cap altra de\u00eftat fins al segle xix.\ndespr\u00e9s de la reforma protestant del segle xvi, es va efectuar un canvi promogut principalment per l'associat de mart\u00ed luter, olaus petri, separant l'estat de l'esgl\u00e9sia i abolint l'autoritat dels bisbes cat\u00f2lics, permetent que el luteranisme hi prevalgu\u00e9s. aquest proc\u00e9s es va completar en el s\u00ednode d'uppsala de 1593. despr\u00e9s de la reforma, en un per\u00edode conegut com l'ortod\u00f2xia luterana, petits grups de no luterans, especialment neerlandesos calvinistes, moraus i valones o hugonots francesos de b\u00e8lgica van tenir un paper significatiu en el comer\u00e7 i la ind\u00fastria i van ser tolerats. els samis originalment practicaven un tipus de xamanisme, per\u00f2 van ser convertits al luteranisme pels missioners suecs els segles xvii i xviii.\nno va ser sin\u00f3 fins a la liberalitzaci\u00f3 del final del segle xvii que els practicants d'altres religions incloent-hi el judaisme i el catolicisme van poder viure i treballar obertament a su\u00e8cia. fins al 1860 era il\u00b7legal que els suecs luterans es convertissin a cap altra religi\u00f3. en el segle xix van arribar diverses esgl\u00e9sies lliures i evang\u00e8liques i, a la fi del segle xix, es va estendre la secularitat. abandonar l'esgl\u00e9sia de su\u00e8cia va ser legal despr\u00e9s de la llei del dissident de 1860, per\u00f2 nom\u00e9s amb la condici\u00f3 d'adherir-se a una altra denominaci\u00f3. el dret de no pert\u00e0nyer a cap denominaci\u00f3 religiosa es va establir en la llei de la llibertat de religi\u00f3 de 1951.\nen l'actualitat al voltant del 75% dels suecs pertanyen a l'esgl\u00e9sia de su\u00e8cia (luterana), per\u00f2 el nombre ha estat disminuint aproximadament un 1% per any, i l'assist\u00e8ncia a l'esgl\u00e9sia \u00e9s molt baixa. prop de 275.000 suecs s\u00f3n membres de diverses esgl\u00e9sies lliures (on l'assist\u00e8ncia \u00e9s molt major) i, a m\u00e9s, la immigraci\u00f3 ha portat 92.000 cat\u00f2lics i 100.000 ortodoxos, aix\u00ed com un nombre important de musulmans.\n\n\n== cultura i lleure ==\n\nfins al segle xix, i a causa de l'a\u00efllament i la pobresa relativa aleshores, su\u00e8cia va tenir un paper molt limitat en la vida art\u00edstica europea. a causa de la industrialitzaci\u00f3 tardana, els suecs van preservar l'artesania i mantenen est\u00e0ndards est\u00e8tics elevats en el disseny industrial, fins i tot dels productes de producci\u00f3 massiva. a partir de l'\u00faltima meitat del segle xix, su\u00e8cia va convertir-se en un pa\u00eds influent culturalment en l'\u00e0mbit internacional.su\u00e8cia t\u00e9 autors de reconeixement mundial, com ara august strindberg, astrid lindgren i els guardonats amb el premi nobel, selma lagerl\u00f6f i harry martinson. en total, set autors suecs han estat guardonats amb un premi nobel en literatura. els artistes m\u00e9s suecs m\u00e9s coneguts s\u00f3n els pintors carl larsson i anders zorn, i els escultors tobias sergel i carl milles. la cultura sueca del segle xx \u00e9s, a m\u00e9s, reconeguda com a pionera en els primers anys del cine, amb obres de mauritz stiller i victor sj\u00f6str\u00f6m. posteriorment, els films d'ingmar bergman han estat reconeguts internacionalment.\n\n\n=== m\u00fasica ===\n\nsu\u00e8cia t\u00e9 una rica tradici\u00f3 musical, des de les balades folkl\u00f2riques medievals a la m\u00fasica contempor\u00e0nia. la m\u00fasica del n\u00f2rdic precristi\u00e0 s'ha perdut en la hist\u00f2ria, tot i que se n'han fet recreacions basades en els instruments trobats en ru\u00efnes arqueol\u00f2giques dels vikings. els instruments utilitzats eren la lur (un tipus de trompeta), instruments d'una corda, flautes de fusta i percussions.\nla m\u00fasica folkl\u00f2rica sueca t\u00e9 interpretacions tradicionals aix\u00ed com modernes; aquestes \u00faltimes incorporen elements de rock i jazz. v\u00e4ssen \u00e9s un dels grups m\u00e9s tradicionalistes en fer \u00fas d'un instrument \u00fanic tradicional suec conegut com la nyckelharpa; per contra garmarna, nordman i hedningarna incorporen elements m\u00e9s moderns. la m\u00fasica sami, coneguda com a joik, \u00e9s un tipus de cant, element de l'espiritualitat animista. la contribuci\u00f3 m\u00e9s important de su\u00e8cia en la m\u00fasica ha estat, de fet, en el c\u00e0ntic. els corals, principalment organitzats per l'esgl\u00e9sia, encara s\u00f3n una activitat social molt popular. aquesta tradici\u00f3 cultural s'ha derivat, en part, de la import\u00e0ncia cultural dels cants folkl\u00f2rics. de fet, de la poblaci\u00f3 de 9,2 milions, s'estima que entre 500.000 i 600.000 persones canten en cors.su\u00e8cia \u00e9s el tercer exportador de m\u00fasica m\u00e9s gran del m\u00f3n, amb m\u00e9s de 800 milions de d\u00f2lars de renda, nom\u00e9s superat pels estats units i el regne unit. abba va ser una de les primeres bandes populars sueques amb reconeixement internacional, i encara \u00e9s una de les que m\u00e9s vendes t\u00e9 a nivell mundial. hi ha moltes m\u00e9s bandes de reconeixement internacional com ara roxette, ace of base, europe, the cardigans i m\u00e9s recentment, mando diao, peter, bj\u00f6rn and john i sahara hotnights, aix\u00ed com cantants com melissa horn o lars winnerb\u00e4ck.\nl'himne nacional suec kungss\u00e5ngen el va compondre a meitat del segle xix el compositor de karlstorp, otto lindblad.\n\n\n=== literatura ===\nel primer text literari de su\u00e8cia \u00e9s el r\u00f6k runestone esculpit durant l'era dels vikings cap al 800 dc. amb la conversi\u00f3 al cristianisme, al voltant del 1100 dc, su\u00e8cia va entrar a l'edat mitjana, i els escriptors dels monestirs van preferir fer \u00fas del llat\u00ed, per la qual cosa hi ha pocs texts de suec antic d'aquest per\u00edode. la literatura sueca va florir quan la llengua sueca es va estandarditzar el segle xvi, estandarditzaci\u00f3 deguda, en gran part, a la traducci\u00f3 de la b\u00edblia el 1541, coneguda com la b\u00edblia de gustav vasa.\namb la millora en l'educaci\u00f3 i la llibertat secular, durant el segle xvii diversos autors importants van desenvolupar la llengua sueca. algunes figures prominents dels seg\u00fcents dos segles van ser georg stiernhielm, el primer a escriure poesia cl\u00e0ssica en suec; johan henric kellgren, el primer a escriure prosa en un suec fluid; carl michael bellman, el primer escriptor de balades burlesques, i august strindberg, un escriptor socioreal\u00edstic i dramaturg de fama internacional. al segle xx va continuar produint autors importants com ara selma lagerl\u00f6f, verner von heidenstam i p\u00e4r lagerkvist.\n\n\n==== alguns autors suecs en suec ====\n\n\n== hist\u00f2ria ==\n\n\n=== prehist\u00f2ria ===\nla prehist\u00f2ria de su\u00e8cia comen\u00e7\u00e0 en el per\u00edode d'escalfament de l'oscil\u00b7laci\u00f3 d'aller\u00f8d al voltant del 12000 ac amb l'aparici\u00f3 de campaments de ca\u00e7adors de rens de la cultura bromme al sud de la regi\u00f3 m\u00e9s meridional del pa\u00eds. aquest per\u00edode es caracteritz\u00e0 per la pres\u00e8ncia de petites bandes de ca\u00e7adors, recol\u00b7lectors i pescadors que feien \u00fas d'eines de pedra. l'agricultura i la domesticaci\u00f3 d'animals, l'enterrament monumental, l'\u00fas de destrals de pedra, i la terrisseria decorada s\u00f3n t\u00e8cniques que arribaren del sud amb la cultura funnelbeaker al voltant del 4000 ac. la regi\u00f3 meridional de su\u00e8cia era perif\u00e8rica al centre cultural dan\u00e8s durant l'era de bronze n\u00f2rdica. no hi hagu\u00e9 mineria de coure i com que escandin\u00e0via no posseeix dip\u00f2sits d'estany, tots els metalls havien de ser-hi importants, els quals eren fosos en dissenys predeterminats en arribar-hi.\nels suecs entraren a la protohist\u00f2ria en el llibre germania de t\u00e0cit el 98 dc, on l'autor esmenta als suions o svear, una tribu poderosa que es \u00abdistingeix no nom\u00e9s per les seves armes i homes ans tamb\u00e9 per les seves flotes poderoses\u00bb amb vaixells amb proes a ambd\u00f3s extrems. no se sap quins reis (kuningaz) governaren els suions, per\u00f2 la mitologia n\u00f2rdica inclou una llarga l\u00ednia llegend\u00e0ria i semillegend\u00e0ria de reis que daten dels \u00faltims segles abans de crist. quant a l'escriptura, s'invent\u00e0 l'alfabet r\u00fanic el segle ii, per\u00f2 nom\u00e9s n'ha sobreviscut en algunes inscripcions en artefactes, la majoria de noms masculins, els quals, tanmateix, demostren que el poble del sud d'escandin\u00e0via parlava una llengua proton\u00f2rdica aleshores, ancestre del suec i de les altres lleng\u00fces escandinaves. els suions establiren un regne a les regions del llac m\u00e4laran al sud-est de su\u00e8cia; al mateix temps els gothar i altres pobles germ\u00e0nics s'establiren al sud de su\u00e8cia. no es coneixen els detalls de la hist\u00f2ria sueca abans del segle x.\n\n\n=== els vikings i l'edat mitjana ===\n\nl'era dels vikings sueca abasta els segles viii al xi. durant aquest per\u00edode, es creu que els svear s'expandiren de l'est i incorporaren els gothar al sud. els vikings suecs viatjaren a l'est i al sud, vers finl\u00e0ndia als pa\u00efsos b\u00e0ltics, i els territoris actuals de r\u00fassia, belar\u00fas, ucra\u00efna, i el mar negre, anglaterra, isl\u00e0ndia, groenl\u00e0ndia i fins i tot nord-am\u00e8rica, \u00e0frica i \u00e0sia.durant el segle ix arribaren els primers missioners cristians d'anglaterra i del nord d'alemanya, per\u00f2 no fou sin\u00f3 fins al segle xii que el cristianisme finalment reempla\u00e7\u00e0 l'antiga adoraci\u00f3 a odin, thor i els altres d\u00e9us n\u00f2rdics. no se sap quan o com es form\u00e0 el regne de su\u00e8cia, per\u00f2 la llista dels monarques suecs comen\u00e7a amb el primer rei que govern\u00e0 svealand i g\u00f6taland, eric el victori\u00f3s. la societat sueca evolucion\u00e0 durant els seg\u00fcents segles; es bastiren diverses ciutats, es codificaren les lleis, aparegu\u00e9 una classe de soldats i nobles, i el regne s'enfort\u00ed. eric x enva\u00ed finl\u00e0ndia i convert\u00ed la poblaci\u00f3 al cristianisme per la for\u00e7a; el territori finland\u00e8s fou subjugat completament durant els dos segles subseg\u00fcents. aquest per\u00edode es caracteritz\u00e0 pel conflicte de poder intern i la compet\u00e8ncia entre els regnes n\u00f2rdics. la conquesta de finl\u00e0ndia cre\u00e0 conflictes amb els rus, que no tenien cap connexi\u00f3 amb su\u00e8cia.en el segle xiv, su\u00e8cia fou afectada per la pesta negra. \u00e9s en aquest per\u00edode que les ciutats comen\u00e7aren a adquirir drets majors i a ser influ\u00efdes pels comerciants germ\u00e0nics de la lliga hanse\u00e0tica, molt activa especialment a visby. el 1319, su\u00e8cia i noruega s'unificaren sota el regnat de magnus eriksson i el 1397, la reina margarida i de dinamarca efectu\u00e0 la uni\u00f3 personal de su\u00e8cia, noruega i dinamarca mitjan\u00e7ant la uni\u00f3 de kalmar. tanmateix els successors de margareda, el govern del qual se centrava a dinamarca, no foren capa\u00e7os de controlar la noblesa sueca. el poder reial era ostentat per regents elegits pel parlament suec. cristi\u00e0 i de dinamarca, que afirm\u00e0 el seu control sobre su\u00e8cia amb les armes, orden\u00e0 una massacre el 1520 a estocolm, coneguda com el bany de sang d'estocolm, la qual encoratj\u00e0 la resist\u00e8ncia de la noblesa sueca. el 6 de juny (en l'actualitat la diada nacional sueca) de 1523, gustau vasa fou coronat rei, esdeveniment considerat com la fundaci\u00f3 de la su\u00e8cia moderna. poc despr\u00e9s, gustau rebutj\u00e0 el catolicisme en favor de la reforma protestant. gustau i \u00e9s considerat el pare de la naci\u00f3 sueca.\n\n\n=== l'imperi suec ===\n\ndurant el segle xvii, su\u00e8cia emerg\u00ed com a pot\u00e8ncia europea amb la conquesta de territoris de r\u00fassia i pol\u00f2nia-litu\u00e0nia. aquestes vict\u00f2ries militars feren de su\u00e8cia el l\u00edder del protestantisme fins al seu col\u00b7lapse el 1721. la guerra de gustau ii adolf contra el sacre imperi romanogerm\u00e0nic tingu\u00e9 un cost molt elevat; durant la guerra dels trenta anys, un ter\u00e7 de la poblaci\u00f3 de l'imperi romanogerm\u00e0nic mor\u00ed, i l'imperi perd\u00e9 la seva posici\u00f3 com a naci\u00f3 poderosa d'europa. su\u00e8cia conquer\u00ed aproximadament la meitat dels estats de l'imperi. gustau adolf planejava convertir-se en el nou emperador de l'imperi, per\u00f2, no ho aconsegu\u00ed en morir el 1632 en la batalla de l\u00fctzen. despr\u00e9s de la batalla de n\u00f6rdlingen, l'\u00fanic desastre militar suec, el sentiment prosuec dels estats alemanys decaigu\u00e9; les prov\u00edncies alemanyes a poc a poc se separaren del poder de su\u00e8cia. nom\u00e9s romangueren com a part de l'imperi suec tres prov\u00edncies del nord d'alemanya: pomer\u00e0nia sueca, bremen-verden i wismar.\nel 1643, sota el regnat de carles x, l'ex\u00e8rcit suec enva\u00ed jutl\u00e0ndia i el 1644 sk\u00e5ne. el 1645, en el tractat de br\u00f6msebro, dinamarca ced\u00ed halland, gotland, les \u00faltimes regions d'est\u00f2nia, i diverses prov\u00edncies de noruega. su\u00e8cia aconsegu\u00ed la seva m\u00e0xima extensi\u00f3 territorial despr\u00e9s del tractat de roskilde de 1658. durant aquest per\u00edode ocorregu\u00e9 el diluvi, la invasi\u00f3 sueca de la mancomunitat de pol\u00f2nia-litu\u00e0nia. despr\u00e9s de cinquanta anys de guerra constant, l'economia sueca es deterior\u00e0. fou la tasca del fill de carles, carles xi reconstruir l'economia i l'ex\u00e8rcit. el legat per al seu fill, carles xii fou un dels millors arsenals del m\u00f3n, i un ex\u00e8rcit i una flota naval poderoses.\ndespr\u00e9s de la batalla de narva el 1700, una de les primeres de la gran guerra del nord, l'ex\u00e8rcit rus fou severament delmat, i su\u00e8cia tingu\u00e9 una oportunitat per envair r\u00fassia. tanmateix, carles no envi\u00e0 l'ex\u00e8rcit vers r\u00fassia ans l'envi\u00e0 vers pol\u00f2nia-litu\u00e0nia, derrotant el rei polon\u00e8s august i i els seus aliats saxons en la batalla de kliszow el 1702. aix\u00f2 permet\u00e9 que el tsar de r\u00fassia rearm\u00e9s i modernitz\u00e9s l'ex\u00e8rcit. carles decid\u00ed envair r\u00fassia, per\u00f2 els russos derrotaren els suecs en la batalla de poltava el 1709. la derrota marc\u00e0 el principi de la fi de l'imperi suec.\ncarles xii prov\u00e0 d'envair noruega el 1716, per\u00f2 fou mort a la fortalesa de fredriksten el 1718. els suecs no foren derrotats militarlment a fredriksten, per\u00f2 l'estructura i l'organitzaci\u00f3 de la campanya contra noruega es col\u00b7lapsa amb la mort del rei, i l'ex\u00e8rcit se'n retir\u00e0. for\u00e7ats a cedir grans porcions de territori en el tractat de nystad el 1721, su\u00e8cia tamb\u00e9 perd\u00e9 la seva posici\u00f3 com a imperi i pot\u00e8ncia del mar b\u00e0ltic. r\u00fassia emerg\u00e9 com a imperi aleshores i com a pot\u00e8ncia europea.\ndurant el segle xviii su\u00e8cia no tingu\u00e9 prou recursos per a conservar els seus territoris fora d'escandin\u00e0via, i en perd\u00e9 la majoria, culminant amb la guerra de finl\u00e0ndia, que comport\u00e0 la p\u00e8rdua dels territoris orientals, que es convertiren en el gran ducat de finl\u00e0ndia de la r\u00fassia imperial. per tal de restablir el seu domini al b\u00e0ltic, su\u00e8cia s'ali\u00e0 contra el seu aliat i benefactor tradicional, fran\u00e7a en les guerres napole\u00f2niques. despr\u00e9s de la batalla de leipzig oblig\u00e0 dinamarca-noruega, aliat de fran\u00e7a, a cedir noruega al rei de su\u00e8cia el 14 de gener de 1814 a canvi de les prov\u00edncies del nord d'alemanya, en el tractat de kiel. els intents dels noruecs per mantenir el seu estatus com a estats sobir\u00e0 foren rebutjats pel rei de su\u00e8cia, carles xiii, el qual comen\u00e7\u00e0 una campanya militar contra noruega el 27 de juliol de 1814, la qual acab\u00e0 amb la convenci\u00f3 de moss la qual oblig\u00e0 noruega a entrar a la uni\u00f3 personal amb su\u00e8cia sota la corona sueca, que no es dissolgu\u00e9 sin\u00f3 fins al 1905.\n\n\n=== hist\u00f2ria contempor\u00e0nia ===\nentre 1750 i 1850 la poblaci\u00f3 es duplic\u00e0. segons alguns estudiosos, l'emigraci\u00f3 massiva a am\u00e8rica es convert\u00ed en l'\u00fanica manera de prevenir la fam i la rebel\u00b7li\u00f3; m\u00e9s d'1% de la poblaci\u00f3 emigr\u00e0 anualment durant la d\u00e8cada de 1880. su\u00e8cia, per\u00f2, era pobre, i la seva economia era majorit\u00e0riament agr\u00edcola, mentre que dinamarca i altres nacions de l'europa occidental s'industrialitzaven. s'estima que entre 1850 i 1910 m\u00e9s d'un mili\u00f3 de suecs immigraren als estats units.malgrat la lenta taxa d'industrialitzaci\u00f3 el segle xix, molts canvis importants ocorregueren en l'economia agr\u00e0ria gr\u00e0cies a les innovacions i al creixement poblacional. els canvis agr\u00edcoles comen\u00e7aren a tenir un paper cr\u00edtic en el proc\u00e9s pol\u00edtic suec. entre 1870 i 1914, su\u00e8cia comen\u00e7\u00e0 a desenvolupar una economia industrial. el partit socialdem\u00f2crata suec fou fundat a la fi del segle xix, aix\u00ed com diversos sindicats i cooperatives. su\u00e8cia evolucion\u00e0 cap a una democr\u00e0cia parlament\u00e0ria abans de la primera guerra mundial. en progressar la revoluci\u00f3 industrial, s'efectu\u00e0 una migraci\u00f3 massiva cap a les ciutats per treballar a les f\u00e0briques. s'evit\u00e0 una revoluci\u00f3 socialista el 1917 i es reintrodu\u00ed el parlamentarisme i la democratitzaci\u00f3.\ndurant la primera guerra mundial su\u00e8cia es mantingu\u00e9 neutral i continu\u00e0 el comer\u00e7 lliure amb les nacions bel\u00b7ligerants per la qual cosa els aliats aplicaren un embargo comercial, el qual afect\u00e0 greument l'economia sueca. su\u00e8cia, noruega i dinamarca acordaren defensar llur neutralitat i protegir llurs interessos comuns. quan la segona guerra mundial semblava imminent, su\u00e8cia es prepar\u00e0 militarment per defensar-se. quan aquesta comen\u00e7\u00e0 el 1939, su\u00e8cia declar\u00e0 la seva neutralitat, per\u00f2 les forces alemanyes capturaren noruega i dinamarca obligant su\u00e8cia a permetre l'entrada de tropes i subministrament pel seu territori. tot i aix\u00ed, su\u00e8cia simpatitzava amb els aliats, i permet\u00e9 l'entrada de m\u00e9s de 200.000 refugiats del govern nazi i els diplomats suecs a l'exterior salvaren molts d'hongaresos jueus en expedir passaports suecs. su\u00e8cia continu\u00e0 a mantenir la seva neutralitat durant la guerra freda. particip\u00e0 del programa de recuperaci\u00f3 europea dels estats units, per\u00f2 no s'integr\u00e0 a l'organitzaci\u00f3 del tractat de l'atl\u00e0ntic nord de 1949.\nla neutralitat i l'estabilitat pol\u00edtica, aix\u00ed com la llarga hegemonia del partit socialdem\u00f2crata al poder propiciaren la prosperitat econ\u00f2mica. el govern socialdem\u00f2crata, des dels anys trenta fins al 1976, permeteren la implantaci\u00f3 d'un model econ\u00f2mic i social conegut com a \u00abmodel suec\u00bb, amb alta pressi\u00f3 fiscal, grans prestacions socials i un fort intervencionisme estatal. el 1975 s'aprov\u00e0 una nova constituci\u00f3 que limit\u00e0 el poder del monarca nom\u00e9s a les funcions cerimonials. durant les seg\u00fcents d\u00e8cades hi ha hagut alternan\u00e7a pol\u00edtica. su\u00e8cia encara conserva est\u00e0ndards de vida molt elevats en comparaci\u00f3 amb la resta dels estats europeus. su\u00e8cia ingress\u00e0 a la uni\u00f3 europea el 1995.\n\n\n== vegeu tamb\u00e9 ==\nllista de peixos de su\u00e8cia\n\n\n== notes i refer\u00e8ncies ==\n\n\n=== notes ===\n\n\n=== refer\u00e8ncies ===\n\n\n== enlla\u00e7os externs ==\np\u00e0gina oficial de turisme i viatges de su\u00e8cia (en diverses lleng\u00fces)\nsu\u00e8cia (els pa\u00efsos de la ue) arxivat 2014-03-26 a wayback machine. portal del centre de documentaci\u00f3 europea de la universitat aut\u00f2noma de barcelona"