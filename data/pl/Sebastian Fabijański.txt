"sebastian fabija\u0144ski, ps. alterboy (ur. 14 czerwca 1987 w warszawie) \u2013 polski aktor filmowy, raper i freak fighter.\n\n\n== \u017cyciorys ==\n\n\n=== wczesne lata ===\nurodzi\u0142 si\u0119 i dorasta\u0142 w warszawie. w dzieci\u0144stwie doznawa\u0142 odrzucenia przez r\u00f3wie\u015bnik\u00f3w. jego ojciec by\u0142 kibicem klubu legia warszawa, wi\u0119c si\u0142\u0105 rzeczy prowadzi\u0142 sebastiana na treningi pi\u0142ki no\u017cnej, co pomaga\u0142o mu w przezwyci\u0119\u017caniu trudno\u015bci adaptacyjnych w\u015br\u00f3d r\u00f3wie\u015bnik\u00f3w. jako nastolatek trenowa\u0142 gr\u0119, najpierw w legii, p\u00f3\u017aniej w mks piaseczno. planowa\u0142 karier\u0119 pi\u0142karza, jednak ze wzgl\u0119d\u00f3w zdrowotnych nie by\u0142 w stanie profesjonalnie uprawia\u0107 tej dyscypliny sportowej. uko\u0144czy\u0142 gimnazjum nr 1 im. powsta\u0144c\u00f3w warszawy w piasecznie. w okresie szkolnym tworzy\u0142 utwory rapowe.\n\n\n=== pocz\u0105tki kariery ===\ndwa razy, bez powodzenia, pr\u00f3bowa\u0142 dosta\u0107 si\u0119 do pa\u0144stwowej szko\u0142y teatralnej; po pierwszym niepowodzeniu sp\u0119dzi\u0142 rok w prywatnej wy\u017cszej szkole komunikowania i medi\u00f3w spo\u0142ecznych im. jerzego giedroycia w warszawie o profilu aktorskim, a po drugim podj\u0105\u0142 studia prawnicze. dzi\u0119ki namowom matki nie zrezygnowa\u0142 z aktorstwa, a wkr\u00f3tce dosta\u0142 anga\u017c w serialu tancerze. zrezygnowa\u0142 z kolejnego sezonu serialu po tym, jak dosta\u0142 si\u0119 do szk\u00f3\u0142 aktorskich w krakowie i w \u0142odzi. wybra\u0142 pa\u0144stwow\u0105 wy\u017csz\u0105 szko\u0142\u0119 teatraln\u0105 im. ludwika solskiego w krakowie, jednak zosta\u0142 z niej wyrzucony ju\u017c po pierwszym roku, bo zbyt du\u017co dyskutowa\u0142 z wyk\u0142adowcami, podwa\u017ca\u0142 wydawane mu polecenia, by\u0142 zbyt wnikliwy i zdarza\u0142o mu si\u0119 omija\u0107 niekt\u00f3re zaj\u0119cia. nauk\u0119 kontynuowa\u0142 w akademii teatralnej w warszawie, kt\u00f3r\u0105 uko\u0144czy\u0142 w 2015.\npodczas studi\u00f3w wyst\u0105pi\u0142 w dramacie zimowa opowie\u015b\u0107 williama szekspira (2013) w roli leontesa w re\u017cyserii cezarego morawskiego oraz spektaklu ecce homo!!! irvina d. yaloma (2014) w re\u017c. krzysztofa majchrzaka.\n\n\n=== kariera ekranowa ===\nw 2009 zadebiutowa\u0142 na ma\u0142ym ekranie epizodyczn\u0105 rol\u0105 jako majkel w telenoweli plebania. nast\u0119pnie zagra\u0142 w serialach: tancerze (2009\u20132010) i 1920. wojna i mi\u0142o\u015b\u0107 (2010). w 2011 zagra\u0142 w serialach obyczajowych: linia \u017cycia i przepis na \u017cycie. wyst\u0105pi\u0142 jako starszy szeregowy emil ho\u0142ubiczko \u201em\u0142ody\u201d w serialu misja afganistan (2012).\nza posta\u0107 aspiranta wojciecha marca, m\u0142odego policjanta, kt\u00f3ry zostaje przydzielony do rozwi\u0105zania zagadkowej \u015bmierci m\u0142odej ukrainki, w \u015bwietnie przyj\u0119tym dramacie kryminalnym jeziorak (2014) i jako \u201esagan\u201d w dramacie wojennym jana komasy miasto 44 (2014) otrzyma\u0142 nagrod\u0119 za debiut aktorski na 39. festiwalu filmowym w gdyni. r\u00f3wnie\u017c w tej kategorii i za te same role otrzyma\u0142 nagrod\u0119 im. andrzeja konica na 29. tarnowskiej nagrodzie filmowej.\nu\u017cyczy\u0142 g\u0142osu finnowi w polskiej wersji j\u0119zykowej gwiezdnych wojen: przebudzenia mocy (2015). nast\u0119pnie pojawi\u0142 si\u0119 w dramacie wojciecha smarzowskiego pod mocnym anio\u0142em (2014), komedii filipa bajona panie dulskie (2015) jako zbyszko dulski oraz serialu stra\u017cacy (2015).\npopularno\u015b\u0107 i uznanie szerokiej publiczno\u015bci przyni\u00f3s\u0142 mu udzia\u0142 w musicalu #wszystkogra (2016) i filmie patryka vegi pitbull. niebezpieczne kobiety (2016) jako czarny charakter remigiusz puchalski \u201ecukier\u201d oraz w serialach \u2013 pakt (2015\u20132016) jako patryk, asystent skalskiego i belfer (2016) jako adrian ku\u015b. po wyst\u0119pie w biograficznym filmie sportowym jana kidawy-b\u0142o\u0144skiego gwiazdy (2017) po raz kolejny podj\u0105\u0142 wsp\u00f3\u0142prac\u0119 z patrykiem veg\u0105, przyjmuj\u0105c rol\u0119 w kontrowersyjnym botoksie (2017) i kobietach mafii (2018). marka brzyskiego z botoksu zagra\u0142 tak\u017ce w serialu przygotowanym dla platformy showmax.\nzagra\u0142 g\u0142\u00f3wn\u0105 rol\u0119 \u2013 mateusza krolla, kaszubskiego ch\u0142opca, kt\u00f3ry jest przygarni\u0119ty po \u015bmierci matki przez prusk\u0105 arystokratk\u0119 gerd\u0119 von krauss (w tej roli anna radwan) \u2013 w dramacie historycznym filipa bajona kamerdyner (2018), melodramacie wojennym dariusza gajewskiego legiony (2019) jako j\u00f3zek \u201ewie\u017ca\u201d i filmie xawerego \u017cu\u0142awskiego mowa ptak\u00f3w (2019) jako marian. przyj\u0105\u0142 rol\u0119 damiana w trzeciej cz\u0119\u015bci kultowej serii w\u0142adys\u0142awa pasikowskiego psy 3. w imi\u0119 zasad (2020).\nw 2023 zadebiutowa\u0142 jako re\u017cyser filmem hawaje.\njego zdj\u0119cia publikowane by\u0142y ok\u0142adkach magazyn\u00f3w, takich jak \u201emen\u2019s health\u201d (w lipcu 2016), \u201eelle man\u201d (w kwietniu 2017), \u201elogo\u201d (w marcu 2018) i \u201ewprost\u201d (5 sierpnia 2019).\n\n\n=== dzia\u0142alno\u015b\u0107 muzyczna ===\nw 2016 agora sa wyda\u0142a album # wszystko gra, na kt\u00f3rym za\u015bpiewa\u0142 trzy covery: w duecie z king\u0105 preis \u201ebossa nova do poduszki\u201d i \u201ema\u0142e t\u0119sknoty\u201d oraz \u201eale wko\u0142o jest weso\u0142o\u201d z eliz\u0105 rycembel, karolin\u0105 czarneck\u0105 i iren\u0105 melcer. w 2019 rozpocz\u0105\u0142 prac\u0119 w studio nad pierwsz\u0105, solow\u0105 hip-hopow\u0105 p\u0142yt\u0105. album primityw ukaza\u0142 si\u0119 19 czerwca 2020 nak\u0142adem asfalt records. wydawnictwo promuj\u0105 single: \u201enightcrawler\u201d, \u201ewi\u0119zie\u0144\u201d, \u201ejason bourne\u201d, \u201ebezkr\u00f3lewie\u201d, \u201enieaktualne\u201d, \u201edirty dancing\u201d oraz \u201esory\u201d.\n\n\n=== walki freak fight ===\n5 listopada 2022 podczas trwaj\u0105cej gali fame 16 zosta\u0142 og\u0142oszony jako nowy nabytek federacji typu freak show fight \u2013 fame mma, a 2 stycznia 2023 ta federacja og\u0142osi\u0142a pojedynek fabija\u0144skiego z raperem, wac\u0142awem \u201ewac toja\u201d osieckim na przysz\u0142\u0105 gal\u0119 (fame 17). starcie odby\u0142o si\u0119 3 lutego 2023 w krakowskiej tauron arenie w formule kick-bokserskiej na zasadach k-1. walk\u0119 przegra\u0142 przez szybki nokaut (lewy prosty) w 35 sekundzie rundy pierwszej.\nw drugiej walce, kt\u00f3r\u0105 stoczy\u0142 2 wrze\u015bnia 2023 podczas fame 19 zmierzy\u0142 si\u0119 z innym raperem, filipem \u201efilipkiem\u201d marcinkiem. przegra\u0142 w 47 sekundzie rundy pierwszej, po lewym sierpowym rywala i nokdaunie, gdy w wyniku upadku dozna\u0142 kontuzji nogi. po zaistnia\u0142ym incydencie zosta\u0142 wyniesiony na noszach.\njeszcze w grudniu tego samego roku zawalczy\u0142 w g\u0142\u00f3wnej walce wieczoru z sylwesterem ward\u0119g\u0105 w ramach gali fame: reborn. starcie zawodnik\u00f3w zaplanowano w formule bokserskiej, jednak w ma\u0142ych r\u0119kawicach do mma. dodatkowo pojedynek ten mia\u0142 niestandardowe zasady (w parze z fabija\u0144skim by\u0142 tomasz olejnik, za\u015b w drugim naro\u017cniku razem byli ward\u0119ga oraz wojciech gola). niespodziewanie po 11 sekundach s\u0119dzia przerwa\u0142 to starcie przez cios ward\u0119gi wyprowadzony w parterze w stron\u0119 fabija\u0144skiego, kt\u00f3ry oznajmi\u0142, \u017ce nie jest w stanie kontynuowa\u0107 tej walki.\n\n\n==== kick-boxing ====\n\n\n==== walka na niestandardowych zasadach ====\n\n\n== \u017cycie prywatne ==\nw wywiadzie udzielonym w 2018 stwierdzi\u0142, \u017ce od roku 2007 nie pije alkoholu ze wzgl\u0119du na zdarzaj\u0105ce mu si\u0119 niegdy\u015b problemy z jego nadu\u017cywaniem.\nod kwietnia 2014 do lipca 2016 by\u0142 zwi\u0105zany z agnieszk\u0105 wi\u0119d\u0142och\u0105. w czerwcu 2017 zar\u0119czy\u0142 si\u0119 z olg\u0105 bo\u0142\u0105d\u017a, z kt\u00f3r\u0105 rozsta\u0142 si\u0119 we wrze\u015bniu 2018. w styczniu 2020 potwierdzi\u0142 sw\u00f3j zwi\u0105zek z influencerk\u0105 juli\u0105 kuczy\u0144sk\u0105, z kt\u00f3r\u0105 ma syna, bastiana jana (ur. 2020).\n\n\n== filmografia ==\n\n\n=== filmy fabularne ===\n2013: stra\u017cnicy (film kr\u00f3tkometra\u017cowy) jako marek\n2014: pod mocnym anio\u0142em jako m\u0142ody \u201ein\u017cynier\u201d\n2014: facet (nie)potrzebny od zaraz jako ch\u0142opak krzycz\u0105cy do telefonu\n2014: miasto 44 jako \u201esagan\u201d\n2014: jeziorak jako aspirant wojciech marzec\n2015: panie dulskie jako zbyszko dulski, syn anieli\n2016: wszystko gra jako staszek borucki\n2016: nowy \u015bwiat: azzam jako \u017co\u0142nierz artur\n2016: pitbull. niebezpieczne kobiety jako remigiusz puchalski \u201ecukier\u201d\n2017: gwiazdy jako ginter\n2017: botoks jako marek brzyski\n2018: kobiety mafii jako \u201ecieniu\u201d\n2018: kamerdyner jako mateusz kroll\n2019: legiony jako j\u00f3zek \u201ewie\u017ca\u201d\n2019: mowa ptak\u00f3w jako marian\n2020: psy 3. w imi\u0119 zasad jako damian\n2020: inni ludzie jako kamil\n2021: jak pokocha\u0142am gangstera jako silvio\n\n\n=== seriale ===\n2009: plebania jako majkel (odc. 1215\u20131216)\n2009: tancerze jako piotr treblicki (odc. 1\u201320)\n2010: 1920. wojna i mi\u0142o\u015b\u0107 jako niewczas (odc. 8\u20139, 11\u201312)\n2011: linia \u017cycia jako kamil nowik, syn sylwii\n2011: przepis na \u017cycie jako piel\u0119gniarz przemek trok (odc. 16\u201317)\n2011: uk\u0142ad warszawski jako hubert cichocki, syn ksawerego (odc. 7)\n2012: misja afganistan jako starszy szeregowy emil ho\u0142ubiczko \u201em\u0142ody\u201d\n2014: prawo agaty jako szeregowy grzegorz faber (odc. 68, 69)\n2015: stra\u017cacy jako maciek zajda (odc. 2\u201310)\n2015\u20132016: pakt jako patryk, asystent skalskiego (3\u20134, 6\u201312)\n2016: belfer jako adrian ku\u015b (odc. 2\u20139)\n2017: ultraviolet jako micha\u0142 holender\n2018: botoks jako marek brzyski vel ma\u0142gorzata brzyska\n2018: kobiety mafii jako \u201ecieniu\u201d\n2020: w domu jako przyjaciel g\u0142\u00f3wnego bohatera (odc. 6 korona\u015bwirusy)\n2022: odwil\u017c jako marcin kosi\u0144ski\n\n\n=== polski dubbing ===\n2015: gwiezdne wojny: przebudzenie mocy jako finn\n2016: lego gwiezdne wojny: przebudzenie mocy (gra wideo) jako finn\n2017: gwiezdne wojny: ostatni jedi jako finn\n2018: czarna pantera jako erik \u201ekillmonger\u201d stevens / n\u2019jadaka\n2019: gwiezdne wojny: skywalker. odrodzenie jako finn\n\n\n=== wykonanie piosenek ===\n2016: #wszystkogra \u2013 \u201ema\u0142e t\u0119sknoty\u201d, \u201eale wko\u0142o jest weso\u0142o\u201d, \u201ebossanowa do poduszki\u201d\n\n\n== dyskografia ==\n\n\n=== single/teledyski ===\n\n\n=== albumy ===\n\n\n== nagrody ==\nnagroda na fpff w gdyni debiut aktorski: 2014 jeziorak i miasto 44\ntarnowska nagroda filmowa nagroda im. andrzeja konica za debiut aktorski: 2015 jeziorak i miasto 44\n24 forum kina europejskiego \u201ecinergia\u201d nagroda virako monopolis za najlepsz\u0105 kreacj\u0119 aktorsk\u0105: 2019 mowa ptak\u00f3w i legiony\n\n\n== przypisy ==\n\n\n== linki zewn\u0119trzne ==\nsebastian fabija\u0144ski w bazie imdb (ang.)\nsebastian fabija\u0144ski w bazie filmweb\nsebastian fabija\u0144ski w bazie  filmpolski.pl"