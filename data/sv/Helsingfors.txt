"helsingfors (finska: helsinki, finska: [\u02c8helsi\u014bki] ( lyssna); finlandssvenskt uttal: [helsi\u014b\u02c8for\u02d0s] ( lyssna)) \u00e4r finlands huvudstad och st\u00f6rsta stad samt landets kulturella, mediala, ekonomiska och politiska centrum. den \u00e4r bel\u00e4gen i landskapet nyland och ligger vid finska viken.\nhelsingfors bildar huvudstadsregionen med grannst\u00e4derna esbo, grankulla och vanda, som tillsammans har \u00f6ver 1,1 miljoner inv\u00e5nare. helsingforsregionen har \u00f6ver 1,5 miljoner inv\u00e5nare och inom stadens gr\u00e4nser bor &&&&&&&&&0658457.&&&&&0658 457 inv\u00e5nare.\n\n\n== etymologi ==\nnamnet helsingfors kommer fr\u00e5n namnet p\u00e5 socknen helsinge och helsing\u00e5n (nuvarande vanda \u00e5) vid vars sista fors f\u00f6re havet staden grundades. ursprunget till namnet helsinge \u00e4r omdiskuterat. enligt en uppfattning fr\u00e5n 1630-talet skulle nybyggare fr\u00e5n h\u00e4lsingland ha bosatt sig vid finska viken p\u00e5 1200-talet och de skulle ha kallat \u00e5n f\u00f6r helsing\u00e5. numera har denna teori ifr\u00e5gasatts, eftersom dialektforskning tyder p\u00e5 att nybyggarna kommit fr\u00e5n uppland och dess n\u00e4romr\u00e5de. namnet helsinge h\u00e4rr\u00f6r sig snarare fr\u00e5n n\u00e5gon egenskap i omr\u00e5det \u00e4n dess nybyggnation och det kan inte l\u00e4ngre entydigt f\u00f6rklaras. en egenskap kan ha att g\u00f6ra med flodens \"hals\" \u2013 det smala st\u00e4llet som utgjorde forsen. samma namnled \u00e5terfinns i h\u00e4lsingland och helsingborg som b\u00e5da har anknytning till ett smalare havsomr\u00e5de.\nd\u00e5 staden grundades 1550 vid mynningen av helsing\u00e5n fick den namnet helsinge fors. forsen \u00e4r numera k\u00e4nd under namnet gammelstadsforsen. bland inv\u00e5narna var staden k\u00e4nd som helsinge eller helsing, vilket givit upphov till det finska namnet helsinki. namnet helsinki har anv\u00e4nts p\u00e5 officiella finskspr\u00e5kiga dokument sedan 1819 d\u00e5 senatens f\u00f6rordningar b\u00f6rjade dateras i helsingfors.  sedan 1900-talet anv\u00e4nds helsinki p\u00e5 de flesta utl\u00e4ndska spr\u00e5k (ut\u00f6ver p\u00e5 finska).\np\u00e5 slang talar man om stadi, vilket kommer fr\u00e5n det svenska ordet stad. speciellt utanf\u00f6r helsingfors kallas staden f\u00f6r hesa. stadi(n) och hesa anv\u00e4nds ocks\u00e5 p\u00e5 finlandssvenska. p\u00e5 nordsamiska heter helsingfors helsset. helsingfors f\u00f6rkortas ofta h:fors, medan helsinki f\u00f6rkortas hki. \nn\u00e4r helsingfors blev finlands huvudstad 1812, f\u00f6reslogs att staden skulle byta namn till alexandria, efter tsar alexander i av ryssland, men f\u00f6rslaget f\u00f6rf\u00f6ll.\n\n\n== historia ==\n\n\n=== den svenska tiden ===\nhelsingfors grundades den 12 juni 1550 av gustav vasa f\u00f6r att fungera som en rival till hansestaden reval (dagens tallinn)., d\u00e5 finland var en del av sverige.\nstaden grundades i d\u00e5varande helsinge socken vid en fors n\u00e4ra utloppet av vanda \u00e5 l\u00e4ngst in i gammelstadsviken. borgare fr\u00e5n borg\u00e5, eken\u00e4s, raumo och ulvsby beordrades att flytta till den nygrundade staden. staden v\u00e4xte dock inte i \u00f6nskad takt och kungens order \u00e4ndrade inte p\u00e5 handelstraditioner och -rutter etablerade sedan medeltiden. sverige er\u00f6vrade norra estland och reval \u00e5r 1561, vilket ytterligare minskade helsingfors betydelse.\neftersom gammelstadsviken var grund och stora segelfartyg hade sv\u00e5rt att l\u00e4gga till planerade man redan i ett tidigt skede att flytta staden n\u00e4rmare \u00f6ppna havet. till en b\u00f6rjan planerade man att bygga upp helsingfors i sandhamn eller i s\u00f6rn\u00e4s. \u00e5r 1640 beordrade generalguvern\u00f6r per brahe staden att flytta till estn\u00e4sskatan mellan s\u00f6dern\u00e4s och helsingen\u00e4s. omr\u00e5det \u00e4r idag k\u00e4nt som kronohagen. den gamla staden l\u00e4mnades \u00f6de efter flytten.\nryska kejsard\u00f6mets allt st\u00f6rre makt och grundandet av staden sankt petersburg \u00e5r 1703 p\u00e5verkade m\u00e4rkbart helsingfors. stora ofreden gick h\u00e5rt \u00e5t stadens inv\u00e5nare: \u00e5r 1710 kom pesten som d\u00f6dade 2/3 av befolkningen \u2013 1 185 m\u00e4nniskor \u2013 under fyra m\u00e5nader. \u00e5r 1713 br\u00e4nde den ryska arm\u00e9n staden och till slut bel\u00e4grade de ryska trupperna helsingfors 1713\u20131721. staden utvecklades inte efter kriget. efter att sverige f\u00f6rlorat fredrikshamns f\u00e4stning i hattarnas krig 1741\u20131743 till ryssland b\u00f6rjade man bygga en ny stor sj\u00f6f\u00e4stning utanf\u00f6r helsingfors. planerna f\u00f6r sveaborg lades av greve augustin ehrensv\u00e4rd och byggnadsarbetet \u00f6kade stadens inv\u00e5narantal kraftigt och flera tegelbruk och herrg\u00e5rdar grundades kring staden.\nsom en f\u00f6ljd av napoleon i:s och alexander i:s maktkamp blev sverige indraget i krig mot ryssland \u00e5r 1808. ryssarna er\u00f6vrade helsingfors 1808 och en brand f\u00f6rst\u00f6rde stora delar av staden. v\u00e5ren 1808 kapitulerade sveaborg och finland blev en del av ryssland efter freden i fredrikshamn.\n\n\n=== under ryskt styre ===\ntsar alexander i besl\u00f6t \u00e5r 1812 att helsingfors, med 4 000 inv\u00e5nare, blir huvudstad i storfurstend\u00f6met finland. han ville fj\u00e4rma finland fr\u00e5n sverige och grundade d\u00e4rf\u00f6r inte huvudstaden i finlands st\u00f6rsta stad p\u00e5 den tiden, \u00e5bo. den tyska arkitekten carl ludvig engel valdes att planera ett nytt helsingfors efter branden i en stil v\u00e4rdig en rysk administrationsstad. stadsplanen gjorde upp av helsingforsaren johan albrecht ehrenstr\u00f6m.\n\nefter \u00e5bo brand 1827 flyttade ocks\u00e5 landets enda universitet fr\u00e5n \u00e5bo till helsingfors och fick namnet kejserliga alexandersuniversitetet, senare helsingfors universitet. staden utvecklades till en administrations-, universitets- och garnisonsstad och v\u00e4xte till ett industriellt centrum. j\u00e4rnv\u00e4gsf\u00f6rbindelser byggdes till tavastehus 1862 och till sankt petersburg 1870. inv\u00e5narantalet \u00f6verskred 100 000 i b\u00f6rjan av 1900-talet. under f\u00f6rsta v\u00e4rldskriget byggdes tre bef\u00e4stningszoner kring helsingfors som en del av f\u00f6rsvaret av sankt petersburg.\n\n\n=== det sj\u00e4lvst\u00e4ndiga finlands huvudstad ===\nhelsingfors blev huvudstad i det sj\u00e4lvst\u00e4ndiga finland efter sj\u00e4lvst\u00e4ndighetsf\u00f6rklaringen 6 december 1917. finska inb\u00f6rdeskriget b\u00f6rjade redan f\u00f6ljande m\u00e5nad, den 27 januari 1918, d\u00e5 en r\u00f6d lykta t\u00e4ndes i arbetarhusets torn i hagn\u00e4s. de r\u00f6da tog snart \u00f6ver staden och regeringen flydde till vasa. den 8 april flydde den r\u00f6da ledningen till viborg och 12\u201313 april er\u00f6vrade tyska trupper helsingfors. den av mannerheim ledda vita arm\u00e9n kom till staden den 16 april. efter inb\u00f6rdeskriget fungerade sveaborg som f\u00e5ngl\u00e4ger f\u00f6r r\u00f6da f\u00e5ngar.\nunder andra v\u00e4rldskriget bombarderades helsingfors i flera omg\u00e5ngar. de st\u00f6rsta skadorna skedde under storbombningarna under forts\u00e4ttningskriget, men skadorna var r\u00e4tt lindriga j\u00e4mf\u00f6rt med bombningarna i andra krigf\u00f6rande l\u00e4nder. f\u00f6rutom london och moskva var helsingfors den enda huvudstaden i de krigf\u00f6rande europeiska l\u00e4nderna som aldrig er\u00f6vrades under kriget.\ntrots att 1900-talets f\u00f6rsta h\u00e4lft var en mycket v\u00e5ldsam tid f\u00f6r helsingfors s\u00e5 fortsatte staden kontinuerligt att utvecklas. den moderna efterkrigstida urbaniseringen under 1970-talet, vilken skedde ganska sent i europeisk j\u00e4mf\u00f6relse, ledde till en tredubbling av befolkningen i storstadsomr\u00e5det och gjorde helsingfors till en av de snabbast v\u00e4xande t\u00e4torterna i eu under 1990-talet.\nhelsingfors skulle st\u00e5 v\u00e4rd f\u00f6r de olympiska sommarspelen 1940, men de inst\u00e4lldes p\u00e5 grund av kriget. de olympiska spelen h\u00f6lls i st\u00e4llet \u00e5r 1952. \u00e5r 1975 h\u00f6lls europeiska s\u00e4kerhetskonferensen i finlandiahuset i vilken stats\u00f6verhuvuden fr\u00e5n 35 l\u00e4nder deltog. \u00e5r 1982 \u00f6ppnades helsingfors metro. \u00e5r 2000 var helsingfors en av europas kulturhuvudst\u00e4der.\n\n\n== geografi ==\nstadens areal \u00e4r 719 km\u00b2, av vilket 217 km\u00b2 \u00e4r land och de resterande 502 km\u00b2 vattenomr\u00e5den. helsingfors har \u00e4ven \u00f6ver 300 \u00f6ar och en strandlinje p\u00e5 130 km. p\u00e5 grund av stora fyllningsarbeten har strandlinjen \u00e4ndrats kraftigt de senaste tv\u00e5hundra \u00e5ren. \ndet finns 3 724 hektar skogsomr\u00e5den, 987 hektar parker och cirka 800 hektar odlingsmark i staden. parkerna varierar fr\u00e5n sm\u00e5, klassiskt formgivna parker i stadens centrum till stora parker mer eller mindre i naturtillst\u00e5nd i stadens utkanter. det st\u00f6rsta enhetliga parkomr\u00e5det \u00e4r helsingfors centralpark som str\u00e4cker sig 10 km genom staden i nord-sydlig riktning. i finlands huvudstad finns 54 naturskyddsomr\u00e5den, vars areal uppg\u00e5r till ca 710 hektar. helsingfors symbolv\u00e4xt \u00e4r l\u00f6nnen och symboldjuret \u00e4r ekorren.\nhelsingfors geografiska mittpunkt ligger i vik i gammelstadsviken, ungef\u00e4r vid en holme som heter gransk\u00e4ret. den h\u00f6gsta bebodda platsen i helsingfors, med bland annat v\u00e5ningshus, ligger vid jakobacka som ligger 59,5 meter \u00f6ver havet. helsingfors h\u00f6gsta terr\u00e4ngpunkt \u00e4r malmg\u00e5rdstoppen, det vill s\u00e4ga fyllnadsbacken vid malmg\u00e5rd, som kom till genom att \u00f6verskottsmassor deponerades d\u00e4r mellan \u00e5ren 1976 och 1996. h\u00f6jden reser sig till 90 meter \u00f6ver havet. p\u00e5 toppen finns milj\u00f6konstverket tuulet ja suunnat (finska f\u00f6r \u201dvindar och riktningar\u201d). helsingfors h\u00f6gsta naturliga h\u00f6jd befinner sig vid norra delen av stensb\u00f6le rekreationsomr\u00e5de, s\u00f6der om borg\u00e5leden, vid en naturstig. kullens h\u00f6jd \u00e4r 62 meter \u00f6ver havet.\n\n\n=== helsingfors geografiska utbredning ===\nhelsingfors grundades \u00e5r 1550 ursprungligen p\u00e5 forsbys omr\u00e5de vid mynningen av vanda \u00e5 vid helsingeforsen. 90 \u00e5r senare flyttade staden l\u00e4ngre s\u00f6derut till estn\u00e4s f\u00f6r att skepp l\u00e4ttare skulle kunna anl\u00f6pa staden. det omkringliggande omr\u00e5det f\u00f6rblev en del av helsinge socken.\np\u00e5 1920-talet grundades flera nya kommuner och k\u00f6pingar i n\u00e4rheten av helsingfors. en del av dem, hoplax kommun, br\u00e4nd\u00f6 villastad, \u00e5ggelby kommun och haga k\u00f6ping, ansl\u00f6ts till helsingfors i den stora inkorporationen 1946 d\u00e5 ocks\u00e5 stora delar av helsinge kommun ansl\u00f6ts till staden. 1966 inkorporerades nordsj\u00f6 fr\u00e5n helsinge kommun. den senaste utvidgningen skedde 2009, d\u00e5 de sydv\u00e4stra delarna av sibbo (bl.a. \u00f6stersundom och bj\u00f6rns\u00f6) inkorporerades i helsingfors.\n\n\n=== klimat ===\nhelsingfors ligger i zonen mellan havs- och kontinentalklimat: vintrarna \u00e4r r\u00e4tt s\u00e5 milda, medan somrarna \u00e4r varma. dock inte s\u00e5 varma som l\u00e4ngre in i landet.\nmedel\u00e5rstemperaturen (1981\u20132010) i helsingfors \u00e4r 5,9 \u00b0c. i medeltal regnar det 655 mm per \u00e5r. \u00e5r 2013 var den kallaste m\u00e5naden februari (\u22125 \u00b0c) och den varmaste juli (19 \u00b0c).uppm\u00e4tta normala temperaturer och -nederb\u00f6rd i helsingfors:\n\n\n=== stadsdelar i helsingfors ===\n\nenligt stadsplanen har helsingfors 60 stadsdelar, som delas in i mindre delomr\u00e5den. ut\u00f6ver stadsdelsindelningen har man delat in staden i distrikt f\u00f6r att underl\u00e4tta stadens administration. distriktsindelningen f\u00f6ljer stadsdelsgr\u00e4nserna, men olika delomr\u00e5den kan h\u00f6ra till olika distrikt.\nhelsingfors stadsk\u00e4rna utg\u00f6r omr\u00e5det som h\u00f6rde till staden f\u00f6re 1946, det vill s\u00e4ga stadsdelarna 1\u201327. numera har begreppet k\u00e4rncentrum luckrats upp och betyder fr\u00e4mst de centrala stadsdelar som inte r\u00e4knas som f\u00f6rorter.\n\ns\u00f6dra stordistriktet: 1. kronohagen  \u00b7  2. gloet  \u00b7  3. gardesstaden  \u00b7  4. kampen  \u00b7  5. r\u00f6dbergen  \u00b7  6. eira  \u00b7  7. ulrikasborg  \u00b7  8. skatudden  \u00b7  9. brunnsparken  \u00b7  13. fr\u00e4mre t\u00f6l\u00f6  \u00b7  14. bortre t\u00f6l\u00f6  \u00b7  20. v\u00e4stra hamnen (gr\u00e4sviken; sundholmen; lappviken; busholmen; \u00e4rtholmen)  \u00b7  31. drums\u00f6 (\u00f6rnberget; hallonn\u00e4s; kvarnbacken; bj\u00f6rkholmen)  \u00b7  52. sveaborg\nv\u00e4stra stordistriktet: 15. mejlans  \u00b7  16. brunak\u00e4rr (gamla brunak\u00e4rr; lillhoplax)  \u00b7  18. dal  \u00b7  29. haga (s\u00f6dra haga;  stenhagen; norra haga; lassas)  \u00b7  30. munksn\u00e4s (gamla munksn\u00e4s; gran\u00f6; l\u00f6v\u00f6; munksh\u00f6jden; n\u00e4sh\u00f6jden; talistranden)  \u00b7  32. k\u00e5nala  \u00b7  33. k\u00e5rb\u00f6le (gamlas; magnusk\u00e4rr; malmg\u00e5rd; h\u00e5kans\u00e5ker; kungseken; hongasmossa)  \u00b7  46. sockenbacka (smedjebacka; tali; reimars; martas; sockenbacka f\u00f6retagsomr\u00e5de)\nmellersta stordistriktet: 10. s\u00f6rn\u00e4s (vilhelmsberg; fiskehamnen; sumparn; hanaholmen)  \u00b7  11. bergh\u00e4ll (broholmen; linjerna; torkelsbacken)  \u00b7  12. \u00e5sh\u00f6jden (\u00e5s; alphyddan)  \u00b7  17. b\u00f6le (v\u00e4stra b\u00f6le; norra b\u00f6le; \u00f6stra b\u00f6le; mellersta b\u00f6le)   \u00b7  21. hermanstad (hermanstadsbacken; hermanstadsstranden; byholmen)  \u00b7  22. vallg\u00e5rd  \u00b7  23. majstad (majstad; arabiastranden)  \u00b7  24. gumt\u00e4kt  \u00b7  25. kottby  \u00b7  26. forsby  \u00b7  27. gammelstaden \nnorra stordistriktet: 28. \u00e5ggelby (britas;  m\u00e5nsas; kr\u00e4mertsskog; dammen; grindbacka; m\u00e5nsasparken;  grinddal)  \u00b7  34. baggb\u00f6le (v\u00e4stra baggb\u00f6le; \u00f6stra baggb\u00f6le)  \u00b7  35. domarby (sved\u00e4ngen; torparbacken; domarg\u00e5rd; tomtbacka)\nnord\u00f6stra stordistriktet: 36. vik (viksstranden; ladug\u00e5rden; viks forskarpark; viksbacka)  \u00b7  37. bocksbacka  \u00b7  38. malm (\u00f6vre malm; nedre malm; r\u00f6nnbacka; tattar\u00e5sen; malms flygf\u00e4lt; r\u00f6nninge)  \u00b7  39. staffansby (staffanssl\u00e4tten; mosabacka)  \u00b7  40. skomakarb\u00f6le (brobacka; stapelstaden; lidamalmen)  \u00b7  41. storskog (parkstad; henriksdal; tattarmossen; alpbyn; jakobacka)\nsyd\u00f6stra stordistriktet: 19. bl\u00e5b\u00e4rslandet-h\u00f6gholmen  \u00b7  42. br\u00e4nd\u00f6  \u00b7  43. herton\u00e4s (v\u00e4stra herton\u00e4s; kasberget; herton\u00e4s f\u00f6retagsomr\u00e5de; herton\u00e4s strand)  \u00b7  44. tammelund  \u00b7  48. v\u00e5rd\u00f6  \u00b7  49. deger\u00f6 (uppby; jollas; turholm; kronbergsstranden; h\u00e4stn\u00e4ssund)  \u00b7  50. villinge  \u00b7  51. sandhamn  \u00b7  53. ut\u00f6arna (v\u00e4stra holmarna; \u00f6stra holmarna; territorialhavet)\n\u00f6stra stordistriktet: 45. botby (botby\u00e5sen; botby g\u00e5rd; botbyh\u00f6jden; kvarnb\u00e4cken; marudd; kas\u00e5kers industriomr\u00e5de; \u00f6stra centrum)  \u00b7  47. mellungsby (g\u00e5rdsbacka; \u00e4rvings; mellungsbacka; stensb\u00f6le; tranbacka)  \u00b7  54. nordsj\u00f6 (mellersta nordsj\u00f6; nordsj\u00f6 g\u00e5rd; nybondas; havsrastb\u00f6le; kallvik; solvik; rastb\u00f6le; bast\u00f6; svarta backen)\n\u00f6stersundoms stordistrikt: 55. \u00f6stersundom  \u00b7  56. sundberg  \u00b7  57. hus\u00f6  \u00b7  58. bj\u00f6rns\u00f6  \u00b7  59. ultuna (landbo; b\u00e4ck\u00e4ngen)\n\n\n=== gatunamn ===\ngatunamnen i helsingfors \u00e5terger stadens historia och det finns omkring 8 000 officiella namn. ansvarig f\u00f6r att best\u00e4mma nya namn \u00e4r gatunamnskommitt\u00e9n, vilken grundades 1945. gatunamnen best\u00e4mdes 1820 i en brandf\u00f6rordning och nya namn skapades under 1820- och 1830-talet, vilka \u00e5terspeglar den ryska tiden, med namn s\u00e5som alexandersgatan, konstantinsgatan, nikolaigatan, mikaelsgatan, katrinegatan, helenegatan och sofiegatan, vilka \u00e4r baserade p\u00e5 medlemmar i tsarfamiljen. \u00e4ven ryska helgon och riddarordnar gav namn \u00e5t gator, d\u00e4r idag annegatan och georgsgatan finns kvar, men utan f\u00f6rledet sankt. \n1864 b\u00f6rjade f\u00f6rutom svenska och finska \u00e4ven ryska gatunamn skrivas ut fram till sj\u00e4lvst\u00e4ndigheten 1917 vilken f\u00f6rde med sig att flera gator med rysk anknytning d\u00f6ptes om, bland annat konstantinsgatan som blev sj\u00f6tullsgatan, och nikolaigatan som blev snellmansgatan. d\u00e4remot finns en rad namn kvar, med bland annat den stora aff\u00e4rsgatan alexandersgatan som ett exempel. i modern tid \u00e4r mannerheimv\u00e4gen ett exempel p\u00e5 \u00e4ndring av existerande gatunamn.\n\n\n=== torg- och parknamn ===\nen f\u00f6r helsingfors utm\u00e4rkande egenhet \u00e4r \u00e4ndelsen -skv\u00e4r (p\u00e5 finska -puistikko) syftande p\u00e5 liten stadspark, som kom in i finlandssvenskan fr\u00e5n engelskan via ryskan. exempel p\u00e5 \u00e4ldre skv\u00e4rer \u00e4r riddarhusskv\u00e4ren och elisabetsskv\u00e4ren. p\u00e5 1950-talet blev man spr\u00e5kligt medveten om att -skv\u00e4r, som kommer fr\u00e5n ryskan, ses som en finlandism som saknar motsvarighet i sverigesvenskan och till exempel namnet gamla kyrkoparken \u00e5terst\u00e4lldes fr\u00e5n att ha hetat gamla kyrkans skv\u00e4r. senare har \u00e4nd\u00e5 platser ben\u00e4mnts skv\u00e4r, till exempel f\u00f6lskv\u00e4ren p\u00e5 1980-talet.plats (p\u00e5 finska aukio) har sedan b\u00f6rjan av 1900-talet b\u00f6rjat anv\u00e4ndas f\u00f6r \u00f6ppna platser i st\u00e4llet f\u00f6r torg som anses markera handelsplats, med exempel som studentplatsen och elielplatsen. m\u00f6jligen efter utl\u00e4ndska f\u00f6rebilder som danska -plads och tyska -platz.se \u00e4ven lista \u00f6ver inofficiella namn i helsingfors.\n\n\n=== t\u00e4torter ===\nvid t\u00e4tortsavgr\u00e4nsningen den 31 december 2021 fanns tre t\u00e4torter inom helsingfors stads omr\u00e5de:\n\n\n== demografi ==\nhelsingfors har &&&&&&&&&0658457.&&&&&0658 457 inv\u00e5nare (2021), av vilka 5,7 % (36 004 personer [2016]) \u00e4r svenskspr\u00e5kiga. kvinnor utg\u00f6r en st\u00f6rre del av befolkningen \u00e4n m\u00e4nnen (52,6 %). helsingfors befolkningst\u00e4thet \u00e4r 2 901 personer per km\u00b2 (enbart landomr\u00e5dena inr\u00e4knade). den f\u00f6rv\u00e4ntade livsl\u00e4ngden f\u00f6r m\u00e4n i helsingfors \u00e4r 77,5 \u00e5r, medan kvinnornas f\u00f6rv\u00e4ntade livsl\u00e4ngd \u00e4r 83,3 \u00e5r. befolkningen i storstadsregionen, som bland annat innefattar storst\u00e4derna vanda och esbo, uppg\u00e5r till cirka 1,1 miljoner inv\u00e5nare.\n\n\n=== utl\u00e4ndska medborgare och modersm\u00e5l ===\nantalet utl\u00e4ndska medborgare i helsingfors uppg\u00e5r till 10,1 % av befolkningen (57 607). personer med ett annat modersm\u00e5l \u00e4n finska eller svenska uppg\u00e5r till 14,0 % av befolkningen (88 132). 41 % (23 680) av personerna med utl\u00e4ndsk bakgrund kommer fr\u00e5n ett annat eu-land, varav 12 834 fr\u00e5n estland. de mest talade spr\u00e5ken efter finska och svenska \u00e4r ryska (2,7 %), estniska (1,9 %), somaliska (1,4 %), engelska (0,9 %) och arabiska (0,7 %).under de senaste \u00e5rtiondena, sedan 1980, har helsingfors haft ett flyttnings\u00f6verskott fr\u00e5n finland utanf\u00f6r nyland och utlandet. d\u00e4remot har helsingfors haft ett flyttningsunderskott till nyland (utanf\u00f6r huvudstadsregionen) de senaste \u00e5rtiondena fram till 2015, d\u00e5 trenden v\u00e4nde. med den \u00f6vriga huvudstadsregionen har helsingfors haft ett konstant flyttningsunderskott.\n\n\n=== boende ===\nhelsingfors hade, \u00e5r 2015, i medeltal, 33,9 kvadratmeter bostadsyta, och storleken p\u00e5 en l\u00e4genhet \u00e4r i medeltal 63,3 kvadratmeter. medelhyran i helsingfors var \u00e5r 2015 15,3 \u20ac/m\u00b2 (hela landet 12,4 \u20ac/m\u00b2) och medelpriset f\u00f6r en aktiel\u00e4genhet var 4 000 \u20ac/m\u00b2 (hela landet 2 268 \u20ac/m\u00b2). flera helsingforsare bor p\u00e5 hyra (46,3 %) \u00e4n \u00e4ger sin l\u00e4genhet (42,3 %). 85,6 % av l\u00e4genheterna \u00e4r i flerv\u00e5ningshus och 13,2 % i sm\u00e5hus. singelboende \u00e4r mycket vanligt och n\u00e4stan vartannat hush\u00e5ll (48,2 %) best\u00e5r av en person.\n\n\n=== den demografiska utvecklingen ===\nbefolkningen b\u00f6rjade v\u00e4xa kraftigt efter att helsingfors blev finlands huvudstad \u00e5r 1812. tillv\u00e4xten fortsatte kraftigt, bortsett finska inb\u00f6rdeskriget, \u00e4nda fram till 1960-talet, d\u00e5 inflyttningen f\u00f6rdubblade helsingfors befolkning p\u00e5 20 \u00e5r.\ntillv\u00e4xttakten stannade av p\u00e5 1970-talet och sj\u00f6nk under 1980-talet. under 1990-talet v\u00e4xte befolkningen, f\u00f6r att igen minska en aning i b\u00f6rjan av 2000-talet. under 2010-talet har befolkningen \u00f6kat snabbt. \nhelsingfors hade fram till 1890-talet en svenskspr\u00e5kig majoritet men p\u00e5 grund av inflyttningen av finnar delar minskade de svenskspr\u00e5kigas relativa andel betydligt vilket har inneburit en m\u00e4rkbar f\u00f6rfinskning av stadsbilden. \u00e5r 1870 var spr\u00e5kf\u00f6rdelningen f\u00f6ljande: svenska 57 %, finska 25,9 %, ryska 12,1 %, tyska 1,8 % och \u00f6vriga 3,2 %. \u00e5r 1890 var andelen svensk- och finsktalande n\u00e4stan j\u00e4mnstor: 45,6 mot 45,5 %. 2015 \u00e4r 80 % av befolkningen finskspr\u00e5kig, 6 % svenskspr\u00e5kig medan ca 14 % har n\u00e5got annat spr\u00e5k som modersm\u00e5l.\n\n\n=== spr\u00e5k ===\nbefolkningen efter spr\u00e5k (modersm\u00e5l) den 31 december 2022. finska, svenska och samiska r\u00e4knas som inhemska spr\u00e5k d\u00e5 de har officiell status i landet. resten av spr\u00e5ken r\u00e4knas som fr\u00e4mmande. f\u00f6r spr\u00e5k med f\u00e4rre \u00e4n 10 talare \u00e4r siffran dold av statistikcentralen p\u00e5 grund av sekretessk\u00e4l. spr\u00e5k med f\u00e4rre \u00e4n 1 000 talare har r\u00e4knats ihop f\u00f6r att minska tabellens storlek.\n\n\n== politik och administration ==\nstadsfullm\u00e4ktige \u00e4r det h\u00f6gsta beslutande organet i helsingfors. stadsfullm\u00e4ktige fattar beslut om stadens viktigaste ekonomiska fr\u00e5gor, bland annat stadens budget, inkomstskattesatsen och anslagen f\u00f6r de olika f\u00f6rvaltningsgrenarna. stadsfullm\u00e4ktige har 85 ledam\u00f6ter som v\u00e4ljs genom kommunalval vart fj\u00e4rde \u00e5r.helsingfors stadsstyrelse leder stadens f\u00f6rvaltning, bereder \u00e4renden som ska behandlas i stadsfullm\u00e4ktige och svarar f\u00f6r att fullm\u00e4ktiges beslut verkst\u00e4lls och \u00f6vervakar beslutens laglighet. de 15 stadsstyrelseledam\u00f6terna samt deras personliga ers\u00e4ttare v\u00e4ljs av stadsfullm\u00e4ktige f\u00f6r en tv\u00e5\u00e5rig mandatperiod.helsingfors har en borgm\u00e4stare och fyra bitr\u00e4dande borgm\u00e4stare. borgm\u00e4staren fungerar som ordf\u00f6rande i stadsstyrelsen och bitr\u00e4dande borgm\u00e4starna som ordf\u00f6rande f\u00f6r sektorn\u00e4mnderna och som ledam\u00f6ter i stadsstyrelsen. deras ansvarsomr\u00e5den \u00e4r stadsmilj\u00f6sektorn, fostrans- och utbildningssektorn, social- och h\u00e4lsov\u00e5rdssektorn, samt kultur- och fritidssektorn. borgm\u00e4staren och bitr\u00e4dande borgm\u00e4starna \u00e4r heltidsanst\u00e4llda f\u00f6rtroendevalda. fram till \u00e5r 2017 hade helsingfors i st\u00e4llet f\u00f6r borgm\u00e4stare en stadsdirekt\u00f6r.\n\n\n=== helsingfors stadsdirekt\u00f6rer och borgm\u00e4stare ===\nstadsdirekt\u00f6rer och borgm\u00e4stare fr\u00e5n \u00e5r 1921. presidenten har f\u00f6rl\u00e4nat stadsdirekt\u00f6rerna titeln \u00f6verborgm\u00e4stare sedan 1930.\n\n\n=== mandatf\u00f6rdelning i helsingfors stad, valen 1964\u20132021 ===\nstatistik \u00f6ver kommunalval i finland finns tillg\u00e4nglig f\u00f6r enskilda kommuner fr\u00e5n valet 1964 och fram\u00e5t. publikationen \u00f6ver kommunalvalet 1968 var den f\u00f6rsta som redovisade komplett partitillh\u00f6righet.\n\n\n== ekonomi ==\nhelsingforsregionen \u00e4r ett av de snabbast v\u00e4xande storstadsomr\u00e5dena i eu. helsingfors \u00e4r med sin b\u00f6rs och \"bankgatan\" alexandersgatan finlands finanscentrum. de flesta finl\u00e4ndska b\u00f6rsbolag och n\u00e4stan alla banker och f\u00f6rs\u00e4kringsbolag har sitt huvudkontor i helsingfors. av de st\u00f6rsta f\u00f6retagen i huvudstadsregionen har 58 % sin hemkommun i helsingfors. stora bolag med ursprung i helsingfors \u00e4r elisa (f\u00f6re detta helsingfors telefonf\u00f6rening), sanomawsoy, kesko, stockmann och hok-elanto.\nj\u00e4mf\u00f6rt med resten av finland \u00e4r helsingfors ekonomi mer baserad p\u00e5 aff\u00e4rsliv och finans, handel och logistik, kultur och n\u00f6jen, forskning och utveckling, h\u00f6gteknologi samt administration p\u00e5 nationell niv\u00e5. helsingfors ligger avsides ur ett europeiskt perspektiv, men detta kompenseras av avancerad kommunikationsteknologi och en modern transportinfrastruktur. genom investeringar i utbildning har staden lyckats specialisera sig p\u00e5 h\u00f6gteknologiska exportprodukter d\u00e4r transportkostnaderna inte \u00e4r avg\u00f6rande. n\u00e4rheten till de ryska och baltiska marknaderna \u00e4r \u00e4ven optimal. ur ett nationellt perspektiv kan helsingfors betraktas som en knutpunkt f\u00f6r transport, handel och service i resten av landet.\nm\u00e5nga industrianl\u00e4ggningar har under \u00e5ren flyttat ut fr\u00e5n helsingfors och staden \u00e4r inte l\u00e4ngre finlands viktigaste industristad, en st\u00e4llning som den hade fram till 1950-talet. mellan 1960 och 1980 halverades antalet industriarbetsplatser i helsingfors stadsk\u00e4rna. kvar finns \u00e4nnu aker finnyards varv i sandviken, iittalas porslinsfabrik i arabiastranden och abb:s fabrik i sockenbacka. tidigare industrianl\u00e4ggningar \u00e4r bland annat kabelfabriken i gr\u00e4sviken, t\u00f6l\u00f6 sockerfabrik, sinebrychoffs bryggeri vid sandviken och tobaksfabriken p\u00e5 drums\u00f6.\nden offentliga sektorn kan j\u00e4mf\u00f6ras med andra storst\u00e4der men \u00e4r mindre \u00e4n de andra nordiska huvudst\u00e4derna. inom servicen\u00e4ringen dominerar transport och kommunikation.\n\n\n=== arbetsplatser ===\n\u00e5r 2005 fanns det 373 000 arbetsplatser i helsingfors, varav 118 500 var inom den offentliga sektorn. en h\u00f6g andel av helsingforsarna jobbar: 63 % av 15\u201374-\u00e5ringarna jobbar j\u00e4mf\u00f6rt med 57,2 % f\u00f6r resten av landet. j\u00e4mf\u00f6rt med \u00f6vriga finland finns det f\u00e5 industriarbetsplatser i helsingfors, men m\u00e5nga arbetsplatser inom finans och handel. i huvudstadsregionen finns det \u00f6ver 68 000 arbetsplatser inom informationsteknologi, vilket \u00e4r cirka en tredjedel av alla it-arbetsplatser i landet.de st\u00f6rsta koncentrationerna av arbetsplatser finns i centrum, drums\u00f6, b\u00f6le, mejlans och sockenbacka. i centrum \u00e4r arbetsgivaren ofta staten eller staden. helsingfors \u00e4r sj\u00e4lvf\u00f6rs\u00f6rjande n\u00e4r det g\u00e4ller arbetsplatser (134 %), vilket betyder att m\u00e5nga pendlar till helsingfors. statistikcentralen r\u00e4knar totalt 23 omgivande kommuner till helsingfors pendlingsomr\u00e5de, vilket inklusive huvudstaden omfattar 1 431 108 inv\u00e5nare (31 december 2007) p\u00e5 en landyta av 7 359,80 kvadratkilometer.\n\n\n== arkitektur ==\n\ncarl ludvig engel (1778\u20131840) fick i uppdrag av den ryska tsaren att rita helsingfors nya ansikte som huvudstad i det ryska storfurstend\u00f6met finland. han kom att stanna i helsingfors p\u00e5 grund av sitt unika uppdrag d\u00e4r han valts att planera ett nytt centrum helt p\u00e5 egen hand \u2013 en stad som senare skulle komma att kallas nordens vita stad. engel ritade helsingfors i nyklassicistisk stil med raka, breda gator och stenhus i motsats till de tidigare l\u00e5ga tr\u00e4husen. navet i engels stad \u00e4r senatstorget, som omg\u00e4rdas av regeringsbyggnader, huvudbyggnad f\u00f6r helsingfors universitet samt den stora domkyrkan som f\u00e4rdigst\u00e4lldes \u00e5r 1852, tolv \u00e5r efter c l engels d\u00f6d.\nhelsingfors \u00e4r kanske mer k\u00e4nd f\u00f6r sitt stora antal byggnader i jugendstil. dessa ritades i det sena 1800-talet och det tidiga 1900-talet och var kraftigt influerade av kalevala, som var ett mycket popul\u00e4rt tema i den nationalromantiska konsten vid denna tidpunkt. i stadsdelarna skatudden och eira finns m\u00e5nga exempel p\u00e5 byggnader i jugendstil. jugendstilens fr\u00e4mste ut\u00f6vare i finland var eliel saarinen (1873\u20131950), vars arkitektoniska m\u00e4sterverk var helsingfors j\u00e4rnv\u00e4gsstation.\ni helsingfors finns \u00e4ven flera byggnader som har ritats av arkitekten alvar aalto (1898\u20131976), som anses vara en av pionj\u00e4rerna inom funktionalismen. m\u00e5nga av aaltos skapelser \u00e4r b\u00e5de \u00e4lskade och hatade. aaltos byggnader, s\u00e5som papperstillverkaren ensos h\u00f6gkvarter samt kongress- och konserthuset finlandiahuset, har varit f\u00f6rem\u00e5l f\u00f6r mycket debatterande bland helsingfors inv\u00e5nare.\n\nf\u00f6r en f\u00f6rdjupning i den arkitektoniska utvecklingen i helsingfors och finland, se artikeln arkitektur i finland.\n\n\n=== k\u00e4nda byggnader ===\nbergh\u00e4lls kyrka \u2013 arkitekt lars sonck.\nfinlandiahuset vid t\u00f6l\u00f6viken \u2013 arkitekt alvar aalto.\nfinlands nationalmuseum i fr\u00e4mre t\u00f6l\u00f6 \u2013 fr\u00e4msta exemplet p\u00e5 nationalromantisk arkitektur.\nfinlands nationalopera vid t\u00f6l\u00f6viken.\nfinlands nationalteater vid j\u00e4rnv\u00e4gstorget.\ngamla kyrkan i kampen \u2013 helsingfors \u00e4ldsta kyrka. byggd i tr\u00e4.\nglaspalatset i kampen \u2013 helsingfors f\u00f6rsta urbana funktionalistiska byggnad.\nhelsingfors domkyrka vid senatstorget \u2013 arkitekt carl ludvig engel.\nhelsingfors ishall \u2013 den \u00e4ldsta ishallen i helsingfors, hemmahall f\u00f6r hifk.\nhelsingfors j\u00e4rnv\u00e4gsstation \u2013 arkitekt eliel saarinen.\nhelsingfors olympiastadion \u2013 finlands st\u00f6rsta idrottsarena.\nhelsingfors universitets huvudbyggnad vid senatstorget \u2013 arkitekt carl ludvig engel.\njohanneskyrkan i ulrikasborg \u2013 ett av f\u00e5 exempel p\u00e5 nygotik i helsingfors.\nkiasma \u2013 museet f\u00f6r nutidskonst bel\u00e4get vid mannerheimv\u00e4gen invid mannerheimstatyn mittemot.\nkristuskyrkan i fr\u00e4mre t\u00f6l\u00f6 - nygotik stil, arkitekt atte v. willberg\nlappvikens sjukhus \u2013 arkitekt carl ludvig engel\npresidentens slott vid kanten av helsingfors salutorg.\nriksdagshuset vid mannerheimv\u00e4gen.\nsederholms hus \u2013 helsingfors \u00e4ldsta hus.\nsveaborgs f\u00e4stning.\nsvenska teatern vid skillnaden.\ntalludden, republikens presidentens tj\u00e4nstebostad i mejlans.\ntempelplatsens kyrka i fr\u00e4mre t\u00f6l\u00f6.\nden ortodoxa uspenskijkatedralen p\u00e5 skatudden.\n\n\n== utbildning och forskning ==\ni helsingfors finns det 8 vetenskaps- och konsth\u00f6gskolor. dessa har sammanlagt n\u00e4stan 50 000 studerande, vilket utg\u00f6r 28 % av alla studenter i finland.\nd\u00e4rtill finns det 6 yrkesh\u00f6gskolor. i yrkesh\u00f6gskolorna studerar \u00f6ver 19 000 studenter och det erbjuds \u00e5tminstone 30 olika inriktningar vid grundstudierna. allm\u00e4nbildande vuxenskolning handhavs av vuxengymnasium (aftonl\u00e4roverk eller kv\u00e4llsgymnasium) samt av folkh\u00f6gskolor och arbetarinstitut. det finns cirka 100 platser d\u00e4r arbetarinstitutskurser h\u00e5lls i helsingfors.\ni staden finns det 215 grundskolor, gymnasier eller vuxengymnasier och dessa har sammanlagt cirka 71 000 elever eller studenter. av de 215 skolorna \u00e4r 30 svenskspr\u00e5kiga. d\u00e4rtill finns det engelska, tyska, franska och ryska skolor. undervisning i det egna modersm\u00e5let ges p\u00e5 sammanlagt 40 spr\u00e5k.\nde svenskspr\u00e5kiga skolornas andel har tidigare varit st\u00f6rre i proportion med den svenskspr\u00e5kiga befolkningen. vid grundskolereformen 1977 fanns det cirka 15  svenskspr\u00e5kiga l\u00e4roverk i helsingfors av vilka de mest betydande kan anses svenska normallyceum (norsen) och l\u00e4roverket f\u00f6r gossar och flickor (broban, f\u00f6rsta samskolan i finland). av svenskspr\u00e5kiga folkskolorna \u00e4r cygnaeusskolan (banan) och topeliusskolan (toppan) speciellt k\u00e4nda och inhyser svenskspr\u00e5kiga grundskolor \u00e4ven idag.\n\u00f6vriga privata l\u00e4roinr\u00e4ttningar som finns i staden \u00e4r, till exempel, kritiska h\u00f6gskolan vilken ger bildning i de fria konsterna och snellman-h\u00f6gskolan.\n\n\n=== universitet och yrkesh\u00f6gskolor ===\ndet finns fem universitet och fyra yrkesh\u00f6gskolor i huvudstadsregionen, dessa \u00e4r:\n\n\n== kultur ==\n\n\n=== kulturevenemang ===\nhelsingfors kanske mest k\u00e4nda kulturevenemang \u00e4r helsingfors festspel som ordnas p\u00e5 sensommaren. d\u00e5 ordnas musikframtr\u00e4danden, teaterspelningar, konstutst\u00e4llningar och performanser runt om i staden under flera veckor. konstens natt \u00e4r den popul\u00e4raste delen av festveckorna d\u00e5 flera kulturinr\u00e4ttningar \u00e4r \u00f6ppna till midnatt eller senare. \u00e5r 2005 hade helsingfors festveckor 245 000 bes\u00f6kare.\nvarje \u00e5r den 12 juni ordnas helsingforsdagen, vilken inneb\u00e4r olika slag av underh\u00e5llning. dagen kulminerar i brunnsparkens sommarkonsert.\nfestivalen tuska open air \u00e4r ett stort evenemang f\u00f6r heavy metalmusik i norden. \u00e5r 2006 hade tuska 33 000 bes\u00f6kare.bland filmevenemang \u00e4r rakkautta ja anarkiaa (\"k\u00e4rlek och anarki\") den viktigaste. under en vecka visas tiotals filmer som aldrig visats eller kommer att visas f\u00f6r den stora publiken p\u00e5 grund av deras s\u00e4rart. \u00e5r 2004 hade festivalen 44 000 \u00e5sk\u00e5dare. docpoint-festivalen \u00e4r en filmfestival som koncentrerar sig p\u00e5 dokument\u00e4rer och h\u00f6r till de viktigaste inom genren i finland.\nfm i fyrverkeri, ocks\u00e5 k\u00e4nt som bombningen av sveaborg, ordnas i samarbete med tv-kanalen nelonen och g\u00e5r av stapeln i mitten av augusti en och en halv timme f\u00f6re midnatt. tidigare sk\u00f6ts raketerna fr\u00e5n sveaborg men sedan 2006 fr\u00e5n \u00e4rtholmen. de b\u00e4sta platserna att se spektaklet \u00e4r brunnsparkens str\u00e4nder, skatuddens strand och sveaborg. till evenemanget h\u00f6r ocks\u00e5 musik som man kan h\u00f6ra vid brunnsparken. fyrverkeriet brukar samla 150 000 \u00e5sk\u00e5dare till helsingfors str\u00e4nder.\neurovision song contest 2007 h\u00f6lls i hartwall arena i helsingfors.\n\n\n=== kulturarenor ===\ni helsingfors finns m\u00e5nga av de centrala kulturinstitutionerna i finland, till exempel statens konstmuseer ateneum och kiasma, finlands nationalopera, finlands nationalteater och helsingfors stadsteater.\nett nytt musikhus \u00e4r under uppf\u00f6rande och v\u00e4ntas \u00f6ppna 2010. helsingfors stadsorkester spelar under tiden i finlandiahuset tillsammans med radions symfoniorkester. stora konserter med popul\u00e4rmusik h\u00e5lls p\u00e5 helsingfors olympiastadion, hartwall areena eller i helsingfors ishall. den mest k\u00e4nda rockklubben \u00e4r tavastia.\ndet finns 46 biosalonger i helsingfors. de st\u00f6rsta \u00e4r multiplexbiograferna tennispalatset och kinopalatsi. tennispalatset 1 och bio rex \u00e4r de st\u00f6rsta salongerna med cirka 700 platser.\nstadsbiblioteket har 38 verksamhetsst\u00e4llen runt om i staden. det nya centrumbiblioteket ode invigdes 2018. huvudbiblioteket ligger i \u00f6stra b\u00f6le.\nfinlandssvenska kulturarenor \u00e4r bland annat svenska teatern, lilla teatern, viirus, klockriketeatern samt studentteatern i helsingfors.\n\n\n== sport ==\ndet st\u00f6rsta regelbundna sportevenemanget i helsingfors \u00e4r en f\u00f6r barn och unga \u00e4mnad fotbollsturnering med namnet helsinki cup som ordnats sedan \u00e5r 1976. deltagarrekordet slogs \u00e5r 2002 n\u00e4r 819 lag deltog. ett annat evenemang som \u00e5rligen drar omkring 6 000 deltagare, f\u00f6r \u00f6vrigt finlands st\u00f6rsta l\u00f6pt\u00e4vling, \u00e4r helsinki city marathon. city marathon h\u00e5lls i augusti och rutten f\u00f6ljer helsingfors strandlinje. en stor motionskarneval \u00e4r \u00e4ven naisten kymppi (tjejmilen), som \u00e4r ett l\u00f6pevenemang enbart f\u00f6r kvinnor, som antyds av namnet.\ndet har anordnats en rad internationellt betydande idrottsevenemang i helsingfors, bland annat olympiska sommarspelen 1952. vm i friidrott h\u00f6lls b\u00e5de \u00e5ren 1983 och 2005. em i friidrott h\u00f6lls 1971 och 1994 i helsingfors. vm i ishockey har h\u00e5llits i staden \u00e5ren 1974, 1982, 1991, 1997 2003, 2012 och 2013. el\u00e4intarhanajot (djurg\u00e5rdsloppet) var en bil- och motorcykelt\u00e4vling som anordnades \u00e5rligen i maj i helsingfors 1932\u20131963.\n\n\n=== idrottsf\u00f6reningar ===\nhelsingfors st\u00f6rsta sportklubb \u00e4r helsingfors ifk (hifk) fr\u00e5n \u00e5r 1897 som har \u00f6ver 2 800 medlemmar och som ut\u00f6var idrott inom s\u00e5 skilda grenar som ishockey, bandy, fotboll, futsal, bowling, handboll, innebandy och friidrott. hifk har vunnit fler finska m\u00e4sterskap i bandy \u00e4n n\u00e5gon annan klubb\ninom ishockeyn t\u00e4vlar jokerit med hifk om platsen som st\u00f6rsta klubb. jokerits hemmaarena \u00e4r hartwall areena.\nhjk helsingfors \u00e4r den mest framg\u00e5ngsrika fotbollsklubben i finland genom tiderna och har tidigare ocks\u00e5 haft framg\u00e5ngar i bandy. i en l\u00e4gre division \u00e5terfinns \u00e4ven fotbollslaget ponnistus som grundades \u00e5r 1887 och som \u00e4r ett av de \u00e4ldsta lagen i finland som har fungerat kontinuerligt som en sportklubb.\ninom basket har flera helsingforslag deltagit p\u00e5 toppniv\u00e5 i finland: pantterit, hkt och helsingin nmky. under s\u00e4songen 2005\u201306 deltog dock enbart basketlaget torpan pojat i den finska basketligan (korisliiga) och i kvinnornas fm-liga tv\u00e5: topo och pantterit. i den finl\u00e4ndska nationalsporten boboll har helsingforslagens deltagande varit blygsamt under de senaste \u00e5ren, men puna-mustat har tidigare vunnit de finska m\u00e4sterskapen. boboll anses vara en aning lantligt enligt helsingforsbor.\n\u00f6vriga idrottsf\u00f6reningar:\n\namerikansk fotboll: roosters, east city giants, wolverines\nbandy: botnia, hifk\nhandboll: kronohagens if, dicken\nkonst\u00e5kning: helsingfors skridskoklubb\npaddling: merimelojat, mame, dpk, heme, hkk\nsegling: helsingfors segels\u00e4llskap, nyl\u00e4ndska jaktklubben, merenk\u00e4vij\u00e4t, med flera.\nvattenpolo: helsingfors sims\u00e4llskap, kuhat\nvolleyboll: johanneksen pojat\n\n\n=== rekreationsst\u00e4llen ===\n\nde flesta rekreationsst\u00e4llen i helsingfors st\u00e5r under idrottsverkets ansvar, d\u00e4ribland idrottshallar och cirka 350 sportplaner. det finns nio ishallar av vilka 3 sk\u00f6ts av idrottsverket. i helsingfors finns 14 simhallar, 2 utomhusbass\u00e4nger och 20 badstr\u00e4nder, av vilka sandstrand p\u00e5 sandudd \u00e4r den mest k\u00e4nda (stranden kallas vanligtvis hietsu efter det finska namnet hietaniemi). det finns fem golfbanor i helsingfors, av vilka talis golfplan \u00e4r hemmaplan f\u00f6r finlands \u00e4ldsta golfklubb, den \u00e5r 1932 grundade helsingfors golfklubb.\n\n\n== transporter och kommunikation ==\n\n\n=== lokaltrafik ===\nhelsingfors lokaltrafik best\u00e5r av sp\u00e5rvagn, tunnelbana, pendelt\u00e5g, buss och f\u00e4rja. det \u00e4r helsingforsregionens trafik (hrt), som ansvarar f\u00f6r kollektivtrafiken. flera \u00e5r i rad har kollektivtrafiken f\u00e5tt ett h\u00f6gt betyg av sina anv\u00e4ndare i internationella j\u00e4mf\u00f6relser mellan olika st\u00e4der.\nen enkelbiljett kostade 2017 2,90 \u20ac i automat och mobil eller direkt p\u00e5 buss/sp\u00e5rvagn 3,20 \u20ac.i centrum sk\u00f6ts kollektivtrafiken fr\u00e4mst av sp\u00e5rvagnar, medan tunnelbanan och bussar trafikerar l\u00e4ngre utanf\u00f6r centrum. i centrum avg\u00e5r de v\u00e4stg\u00e5ende bussarna fr\u00e5n kampens underjordiska terminal, de nordv\u00e4stg\u00e5ende bussarna avg\u00e5r fr\u00e5n elielplatsens terminal, medan nord och \u00f6stg\u00e5ende bussar avg\u00e5r fr\u00e5n j\u00e4rnv\u00e4gstorget.\ntunnelbanan, helsingfors metro, har 30 stationer och g\u00e5r i v\u00e4st-\u00f6stlig riktning genom centrum. \ndet g\u00e5r f\u00e4rjor fyra g\u00e5nger i timmen till sveaborg, resan tar 15-20 minuter. dessa avg\u00e5r fr\u00e5n tidigt p\u00e5 morgonen till sent p\u00e5 kv\u00e4llen.\nman kan \u00e5ka all kollektivtrafik i helsingfors f\u00f6r samma pris. det finns \u00e4ven att k\u00f6pa tim-biljetter, dygns-biljetter eller resekort.\n\n\n=== flygplatser ===\nhelsingfors-vanda flygplats handhar den internationella och nationella flygtrafiken till och fr\u00e5n helsingfors. flygplatsen \u00e4r den popul\u00e4raste f\u00f6rbindelsen fr\u00e5n asien till europa, och genomg\u00e5r nu en utbyggnad tills 2020 d\u00e5 man v\u00e4ntas ta emot ca 20 miljoner passagerare \u00e5rligen.\nman kan enkelt ta sig till flygplatsen med pendelt\u00e5g, men \u00e4ven med buss fr\u00e5n elielplatsen.\n\n\n=== j\u00e4rnv\u00e4gar ===\nalla stora st\u00e4der i finland har j\u00e4rnv\u00e4gstrafik till helsingfors. till \u00e5bo och tammerfors finns det avg\u00e5ngar minst en g\u00e5ng i timmen. alla fj\u00e4rrt\u00e5g stannar i helsingfors centralstation, som \u00e4r en \u00e4ndstation, men \u00e4ven vid b\u00f6le j\u00e4rnv\u00e4gsstation som ligger tre kilometer fr\u00e5n centralstationen. det g\u00e5r \u00e4ven t\u00e5g till sankt petersburg och moskva n\u00e5gra g\u00e5nger om dagen.\nfr\u00e5n centralstationen avg\u00e5r \u00e4ven alla pendelt\u00e5g. det \u00e4r l\u00e4tt att byta fr\u00e5n t\u00e5g och tunnelbana till pendelt\u00e5gen eftersom allt finns under samma tak. lokaltrafik g\u00e5r l\u00e4ngs kustbanan, stambanan och ringbanan. det finns skilda sp\u00e5r f\u00f6r lokaltrafik, de s\u00e5 kallade stadsbanorna, v\u00e4sterut till alberga och norrut till kervo. ringbanan \u00e4r i sin helhet en stadsbana.\ni framtiden planerar man bygga en t\u00e5gf\u00f6rbindelse mellan b\u00f6le j\u00e4rnv\u00e4gsstation och tallinn i en tunnel under havet.\ncentralstationen har cirka 200 000 resen\u00e4rer varje dag.\n\n\n=== hamnar ===\nhelsingfors \u00e4r en av finlands st\u00f6rsta sj\u00f6fartsst\u00e4der med flera hamnar, som flera rederier trafikerar, bland andra silja line, tallink, viking line, ecker\u00f6 line m.m.\nde passagerarhamnar som finns \u00e4r:\n\nolympiaterminalen (till/fr\u00e5n stockholm)\nv\u00e4stra terminalen (till/fr\u00e5n tallinn och sankt petersburg)\nhansaterminalen (nordsj\u00f6) (till/fr\u00e5n travem\u00fcnde och rostock)\nskatuddens terminal (till/fr\u00e5n tallinn och stockholm)\nmagasinterminalen (till/fr\u00e5n tallinn)\n\n\n=== v\u00e4gar ===\nhelsingforsregionens n\u00e4tverk av huvudv\u00e4gar \u00e4r mycket enkelt uppbyggt; det finns \u00e5tta utfartsv\u00e4gar och tre ringv\u00e4gar. dessa \u00e4r v\u00e4sterleden, \u00e5boleden, vichtisv\u00e4gen, tavastehusleden, tusbyleden, lahtisleden, borg\u00e5leden och \u00f6sterleden samt ring i, ring ii och ring iii. eftersom helsingfors ligger vid kusten g\u00e5r ringv\u00e4garna bara i halvcirklar. m\u00e5nga aff\u00e4rer anv\u00e4nder sig av enkla scheman \u00f6ver detta v\u00e4gsystem med \u00e5tta streck (utfartsv\u00e4garna), tv\u00e5 halvcirklar (ring i och iii) och en fj\u00e4rdedelscirkel (ring ii) n\u00e4r de informerar sina kunder var de \u00e4r bel\u00e4gna.\n\n\n== turism och rekreation ==\nhelsingfors som ligger vid kusten har m\u00e5nga kilometer strandlinje och det mesta av centrum ligger n\u00e4ra vattnet. det g\u00e5r att g\u00f6ra utflykter med de m\u00e5nga sightseeingf\u00e4rjor som utg\u00e5r fr\u00e5n helsingfors hamnar.\nm\u00e5nga av helsingfors attraktioner \u00e4r ocks\u00e5 relaterade till havet. sveaborg, som finns med p\u00e5 unescos v\u00e4rldsarvslista, b\u00f6rjade byggas under 1700-talet och m\u00e5nga av \u00f6arnas 250 byggnader och f\u00e4stningsverk har renoverats, ett nytt bes\u00f6kscentrum har byggts, museerna har fr\u00e4schats upp och 60 guider ligger i h\u00f6gsta beredskap f\u00f6r att p\u00e5 19 spr\u00e5k kunna ber\u00e4tta om sveaborgs skiftande \u00f6den.\nsoliga dagar \u00e4r det popul\u00e4rt att tillbringa dagarna p\u00e5 stranden hietsu, helsingfors st\u00f6rsta strand, som finns n\u00e4ra centrum i t\u00f6l\u00f6 bredvid sandudds k\u00e4nda begravningsplats. under vintertid n\u00e4r det \u00e4r m\u00f6rkt n\u00e4stan dygnet runt lyses den klassiska alexandersgatans julgata upp av intressant ljuss\u00e4ttning. n\u00e4r det \u00e4r tillr\u00e4ckligt kallt \u00e4r det vanligt f\u00f6r helsingforsborna att ta en f\u00f6rsiktig promenad eller skidtur \u00f6ver den frusna isen. tillsammans med rovaniemi i lapplandsregionen \u00e4r helsingfors en av finlands mest betydande turistst\u00e4der vad g\u00e4ller utl\u00e4ndsk turism.\n\n\n== k\u00e4nda personer fr\u00e5n helsingfors ==\nkirill babitzin \u2013 musiker\nj\u00f6rn donner \u2013 f\u00f6rfattare\nragnar granit \u2013 nobelpristagare\ntarja halonen \u2013 finlands president\nhim \u2013 rockgrupp\neirik hornborg \u2013 historiker\ntove jansson \u2013 f\u00f6rfattare och skapare av mumintrollen\nlill lindfors \u2013 s\u00e5ngerska\nadolf erik nordenski\u00f6ld \u2013 vetenskapsman\nesa-pekka salonen \u2013 dirigent och komposit\u00f6r\nhelene schjerfbeck \u2013 konstn\u00e4r\nlinus torvalds \u2013 skapare av linux\nville valo \u2013 musiker\njyrki 69 \u2013 musiker\njussi 69 \u2013 musiker\nmika waltari \u2013 f\u00f6rfattare\nartturi ilmari virtanen \u2013 nobelpristagare\nlauri yl\u00f6nen \u2013 musiker, l\u00e5tskrivaresamu haber - s\u00e5ngare och gitarrist i sunrise avenue\njukka backlund - s\u00e5ngproducent och l\u00e5tskrivare\n\n\n== se \u00e4ven ==\nlista \u00f6ver nordens st\u00f6rsta t\u00e4torter\nlista \u00f6ver inofficiella namn i helsingfors\n\n\n== referenser ==\n\n\n=== noter ===\n\n\n=== k\u00e4llor ===\nden h\u00e4r artikeln \u00e4r helt eller delvis baserad p\u00e5 material fr\u00e5n finskspr\u00e5kiga wikipedia, helsinki, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, helsinki, tidigare version.\n\n\n== externa l\u00e4nkar ==\nsev\u00e4rdheter, evenemang och byggnader som bilder i wikimedia\nofficiell webbplats\nstatistisk information om kommunerna i helsingforsregionen\n se kartdata \u00f6verlagrat p\u00e5 osm (kartdata)\n svenskspr\u00e5kiga wikivoyage om helsingfors\n\n\n== vidare l\u00e4sning ==\nanna-maria \u00e5str\u00f6m; maud sundman (1990), hemma b\u00e4st : minnen fr\u00e5n barndomshem i helsingfors / utgivna genom anna-maria \u00e5str\u00f6m och maud sundman., skrifter utgivna av svenska litteraturs\u00e4llskapet i finland, helsingfors, wikidata q113529913, issn 0039-6842, https://urn.fi/urn:nbn:fi-fd2019-00022530"