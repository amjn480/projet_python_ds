"biblioteka narodowa (bn) \u2013 polska biblioteka narodowa w warszawie, znajduj\u0105ca si\u0119 przy alei niepodleg\u0142o\u015bci 213 na polu mokotowskim, w dzielnicy ochota. jedna z najstarszych instytucji kultury w polsce, dzia\u0142aj\u0105ca w latach 1747\u20131795 jako biblioteka za\u0142uskich, reaktywowana w 1928.\ngromadzi ksi\u0105\u017cki, periodyki, publikacje elektroniczne i audiowizualne wydawane na terenie polski oraz polonika zagraniczne. jest najwa\u017cniejsz\u0105 bibliotek\u0105 naukow\u0105 o profilu humanistycznym, g\u0142\u00f3wnym archiwum pi\u015bmiennictwa narodowego i krajowym o\u015brodkiem informacji bibliograficznej o ksi\u0105\u017cce, plac\u00f3wk\u0105 naukow\u0105, a tak\u017ce wa\u017cnym o\u015brodkiem metodycznym dla bibliotek w polsce. prowadzi r\u00f3wnie\u017c dzia\u0142alno\u015b\u0107 wydawnicz\u0105 \u2013 publikuje ksi\u0105\u017cki oraz punktowane czasopisma naukowe: \u201epolish libraries\u201d, \u201erocznik biblioteki narodowej\u201d oraz \u201enotes konserwatorski\u201d.\nbiblioteka narodowa ma prawo do otrzymywania egzemplarza obowi\u0105zkowego w liczbie dw\u00f3ch sztuk danego tytu\u0142u jako jedna z dw\u00f3ch bibliotek w kraju obok biblioteki jagiello\u0144skiej w krakowie.\n\n\n== piony organizacyjne i siedziby ==\nstrukturastruktura biblioteki narodowej:\n\ndyrektor\nzast\u0119pcy i pe\u0142nomocnicy\nsekretariat\ninstytuty:\ninstytut bibliograficzny\ninstytut ksi\u0105\u017cki i czytelnictwa\ninstytut konserwacji zbior\u00f3w bibliotecznych\n4 biura (finansowo-ksi\u0119gowe, komunikacji i promocji, planowania i zam\u00f3wie\u0144 publicznych, spraw pracowniczych)\n22 zak\u0142ady, w tym cz\u0119\u015b\u0107 podzielonych na pracownie (administracyjno-gospodarczy, bibliografii polskiej 1901\u20131939, czasopism, dokument\u00f3w \u017cycia spo\u0142ecznego, edukacji bibliotekarskiej, gromadzenia i uzupe\u0142niania zbior\u00f3w, inwestycji i remont\u00f3w, katalogowania dziedzinowego, kontroli zbior\u00f3w, magazyn\u00f3w bibliotecznych, r\u0119kopis\u00f3w, starych druk\u00f3w, technologii informatycznych, udost\u0119pniania zbior\u00f3w, wypo\u017cyczania krajowego i zagranicznego, zasobu wymiennego, zbior\u00f3w bibliologicznych, zbior\u00f3w cyfrowych, zbior\u00f3w d\u017awi\u0119kowych i audiowizualnych, zbior\u00f3w ikonograficznych, zbior\u00f3w kartograficznych, zbior\u00f3w muzycznych)\nsamodzielne stanowiska\nzespo\u0142y zadaniowe\npozosta\u0142e kom\u00f3rki organizacyjne (archiwum, kancelaria, s\u0142u\u017cba ochrony)siedzibyg\u0142\u00f3wna siedziba biblioteki narodowej znajduje si\u0119 w warszawie przy al. niepodleg\u0142o\u015bci 213 na polu mokotowskim. w pa\u0142acu krasi\u0144skich przy placu krasi\u0144skich 3/5 do 2019 mie\u015bci\u0142 si\u0119 zak\u0142ad starych druk\u00f3w i zak\u0142ad r\u0119kopis\u00f3w (przeniesione zosta\u0142y do gmachu g\u0142\u00f3wnego), a obecnie trwaj\u0105 w nim prace zwi\u0105zane z projektem \u201emodernizacja i aran\u017cacja wn\u0119trz pa\u0142acu krasi\u0144skich (pa\u0142acu rzeczypospolitej) przy placu krasi\u0144skich 3/5 w warszawie\u201d. celem projektu jest m.in. stworzenie interaktywnej przestrzeni wystawienniczej, w kt\u00f3rej udost\u0119pnione zostan\u0105 najcenniejsze zbiory biblioteki narodowej.\n\n\n== historia ==\nhistoria biblioteki narodowej si\u0119ga xviii wieku. 8 sierpnia 1747 zosta\u0142a otwarta biblioteka za\u0142uskich mieszcz\u0105ca si\u0119 w warszawskim pa\u0142acu dani\u0142owiczowskim. ufundowali j\u0105 bracia j\u00f3zef i andrzej za\u0142uscy. wsp\u00f3\u0142czesna biblioteka narodowa wi\u0105\u017ce swoje tradycje z bibliotek\u0105 za\u0142uskich. po \u015bmierci j\u00f3zefa za\u0142uskiego biblioteka zosta\u0142a przej\u0119ta przez pa\u0144stwo i przemianowana na bibliotek\u0119 rzeczypospolitej za\u0142uskich. zgodnie z uchwa\u0142\u0105 sejmow\u0105, od 1780 biblioteka ta mia\u0142a prawo do otrzymywania obowi\u0105zkowego egzemplarza ka\u017cdej ksi\u0105\u017cki wydrukowanej w \u00f3wczesnym pa\u0144stwie polskim. wskutek represji carskich po upadku insurekcji ko\u015bciuszkowskiej zbiory biblioteki za\u0142uskich zosta\u0142y zrabowane i wywiezione do petersburga, gdzie zosta\u0142y w\u0142\u0105czone do biblioteki carskiej (394 000 tom\u00f3w, w tym: 11 000 r\u0119kopis\u00f3w i 24 500 rycin). w okresie zabor\u00f3w polskie pi\u015bmiennictwo przechowywano w zbiorach prywatnych na ziemiach polskich i emigracji (zak\u0142adano tak\u017ce biblioteki publiczne).\nbiblioteka narodowa zosta\u0142a utworzona rozporz\u0105dzeniem prezydenta rzeczypospolitej z moc\u0105 ustawy z dnia 24 lutego 1928 (wesz\u0142o w \u017cycie 1 marca). pierwszym dyrektorem by\u0142 od 1934 stefan demby, a jego nast\u0119pc\u0105 od lipca 1937 zosta\u0142 stefan vrtel-wierczy\u0144ski.\npod zbiory przeznaczona zosta\u0142a cz\u0119\u015b\u0107 nowo wybudowanego gmachu biblioteki wy\u017cszej szko\u0142y handlowej (w 1933 uczelnia zmieni\u0142a nazw\u0119 na szko\u0142\u0119 g\u0142\u00f3wn\u0105 handlow\u0105), w kt\u00f3rym biblioteka narodowa rozpocz\u0119\u0142a dzia\u0142alno\u015b\u0107 w 1930. zgodnie z umow\u0105 uzyska\u0142a ona do wy\u0142\u0105cznego u\u017cytku pomieszczenia na pi\u0119trach od pierwszego do trzeciego oraz w przyziemiu i piwnicy o \u0142\u0105cznej powierzchni 2076 m\u00b2. czynsz w wysoko\u015bci 75 tys. z\u0142 rocznie zap\u0142acono wsh za sze\u015b\u0107 lat z g\u00f3ry i udzielono uczelni po\u017cyczki w wysoko\u015bci 400 tys. z\u0142 na wyko\u0144czenie budynku i jego wyposa\u017cenie. biblioteka narodowa zap\u0142aci\u0142a tak\u017ce za wykonanie i monta\u017c 2 tys. \u017celaznych ruchomych p\u00f3\u0142ek magazynowych systemu \u201ehazet-universalis\u201c zieleniewskiego. uroczysto\u015b\u0107 otwarcia biblioteki narodowej w nowej siedzibie odby\u0142a si\u0119 28 listopada 1930 z udzia\u0142em prezydenta ignacego mo\u015bcickiego.\nw 1935 zbiory specjalne przeniesiono do pa\u0142acu potockich na krakowskim przedmie\u015bciu 15. w 1939 zbiory biblioteki narodowej stanowi\u0142o ok. 770 tys. jednostek, w tym 52 tys. r\u0119kopis\u00f3w, 80 tys. jednostek graficznych oraz 11,5 tys. map i atlas\u00f3w. podczas obrony warszawy we wrze\u015bniu 1939 uleg\u0142y zniszczeniu nale\u017c\u0105ce do niej zbiory biblioteki szko\u0142y polskiej na batignolles w pary\u017cu i muzeum polskiego w rapperswilu, znajduj\u0105ce si\u0119 w centralnej bibliotece wojskowej w alejach ujazdowskich. w 1940 niemcy po\u0142\u0105czyli bibliotek\u0119 narodow\u0105 z bibliotek\u0105 uniwersyteck\u0105 w warszawie i bibliotek\u0105 ordynacji krasi\u0144skich, tworz\u0105c staatsbibliothek warschau, a w jej ramach trzy oddzia\u0142y: oddzia\u0142 ksi\u0105\u017cki dla niemc\u00f3w (w gmachu biblioteki uniwersytetu warszawskiego); oddzia\u0142 zamkni\u0119ty \u2013 ksi\u0105\u017cki, z kt\u00f3rych nie mo\u017cna by\u0142o korzysta\u0107 \u2013 g\u0142\u00f3wna siedziba biblioteki narodowej w budynku szko\u0142y g\u0142\u00f3wnej handlowej; wszystkie zbiory specjalne z r\u00f3\u017cnych instytucji warszawskich \u2013 gmach biblioteki ordynacji krasi\u0144skich przy ulicy ok\u00f3lnik 9. w pa\u017adzierniku 1944 zbiory specjalne zosta\u0142y po kapitulacji powstania warszawskiego celowo spalone przez niemc\u00f3w, wbrew postanowieniom uk\u0142adu kapitulacyjnego z 3 pa\u017adziernika 1944, zabezpieczaj\u0105cego ochron\u0119 zabytk\u00f3w, bibliotek i zbior\u00f3w archiwalnych przez okupanta. zbiory znajduj\u0105ce si\u0119 w gmachu sgh w wi\u0119kszo\u015bci ocala\u0142y. og\u00f3\u0142em biblioteka narodowa utraci\u0142a podczas ii wojny \u015bwiatowej ok. 40% swoich zbior\u00f3w, w tym 90% zbior\u00f3w specjalnych. wed\u0142ug innego \u017ar\u00f3d\u0142a utraci\u0142a 78% zbior\u00f3w, tj. 788,8 tys. z 999,6 tys. jednostek.\nbiblioteka wznowi\u0142a dzia\u0142alno\u015b\u0107 w 1945. do polski wr\u00f3ci\u0142y zbiory wywiezione do niemiec i austrii oraz ocala\u0142e fragmenty zbior\u00f3w m.in. bibliotek ordynacji krasi\u0144skich i przezdzieckich. w 1954 nadano bibliotece narodowej statut. w 1959 z kanady wr\u00f3ci\u0142y kazania \u015bwi\u0119tokrzyskie, psa\u0142terz floria\u0144ski oraz r\u0119kopisy fryderyka chopina.\nw 1961 biblioteka narodowa wyprowadzi\u0142a si\u0119 z budynku biblioteki sgh (od 1949 sgpis) do nowej tymczasowej siedziby w gmachu archiw\u00f3w przy ul. hankiewicza 1.\nw latach 1962\u20131976 przy alei niepodleg\u0142o\u015bci 213 wzniesiono nowy kompleks budynk\u00f3w biblioteki zaprojektowany przez stanis\u0142awa fija\u0142kowskiego. w 1976 biblioteka narodowa w warszawie zosta\u0142a odznaczona krzy\u017cem komandorskim z gwiazd\u0105 orderu odrodzenia polski.\n\n\n== dyrektorzy ==\nstefan demby (1934\u20131937; od 1928 bezpo\u015bredni zwierzchnik biblioteki jako naczelnik wydzia\u0142u bibliotek ministerstwa wyzna\u0144 religijnych i o\u015bwiecenia publicznego)\nstefan vrtel-wierczy\u0144ski (od 1937 do 1940 i w latach 1945\u20131947)\nw\u0142adys\u0142aw bie\u0144kowski (1948\u20131956)\nbogdan horodyski (1956\u20131962)\nwitold stankiewicz (1962\u20131982)\nstanis\u0142aw czajka (1982\u20131992)\nadam manikowski (1993\u20131997)\njakub zdzis\u0142aw licha\u0144ski (1997\u20131998)\nmicha\u0142 jagie\u0142\u0142o (1998\u20132007)\ntomasz makowski (od 2007)\n\n\n== udost\u0119pnianie ==\nbiblioteka narodowa jest najwi\u0119ksz\u0105 w polsce bibliotek\u0105 udost\u0119pniaj\u0105c\u0105 zbiory w czytelniach i w ramach wypo\u017cycze\u0144 mi\u0119dzybibliotecznych. w gmachu g\u0142\u00f3wnym do dyspozycji czytelnik\u00f3w przeznaczone s\u0105: informatorium, czytelnia og\u00f3lna, czytelnia zasobu wieczystego, czytelnia kartograficzna, czytelnia muzyczna, czytelnia nagra\u0144 d\u017awi\u0119kowych i audiowizualnych, czytelnia r\u0119kopis\u00f3w i starodruk\u00f3w. czytelnia og\u00f3lna i czytelnia zasob\u00f3w wieczystych dysponuj\u0105 ksi\u0119gozbiorami podr\u0119cznymi \u2013 w 2020 liczy\u0142y one 21 069 tytu\u0142\u00f3w ksi\u0105\u017cek i czasopism w 33 977 woluminach. cz\u0119\u015b\u0107 zbior\u00f3w dost\u0119pna jest w bibliotece cyfrowej polona oraz wypo\u017cyczalni cyfrowej academica i nie wymaga wizyty w gmachu bn. biblioteka sprawuje te\u017c piecz\u0119 nad bibliotek\u0105 donacji pisarzy polskich w domu literatury w warszawie.\nliczba czytelnik\u00f3w biblioteki narodowej wynosi\u0142a w kolejnych latach: 2015 \u2013 126 283, 2016 \u2013 116 281, 2017 \u2013 116 281, 2018 \u2013 99 680, 2019 \u2013 57 049, 2020 \u2013 20 757 (spadek liczby czytelnik\u00f3w w latach 2018\u20132019 spowodowany by\u0142 trwaj\u0105cymi pracami remontowymi, za\u015b w 2020 pandemi\u0105 koronawirusa). liczba udost\u0119pnionych wolumin\u00f3w/jednostek wynosi\u0142a w poszczeg\u00f3lnych latach: 2015 \u2013 405 609, 2016 \u2013 126 283, 2017 \u2013 126 283, 2018 \u2013 126 283, 2019 \u2013 126 283, 2020 \u2013 52 367.\nbiblioteka narodowa realizuje te\u017c wypo\u017cyczenia mi\u0119dzybiblioteczne, zar\u00f3wno krajowe, jak i zagraniczne. zam\u00f3wienia realizowane s\u0105 w formach tradycyjnej, elektronicznej lub mikrofilm\u00f3w. od 2017 zamawiane materia\u0142y s\u0105 w miar\u0119 mo\u017cliwo\u015bci skanowane i udost\u0119pniane w systemie academica. w 2019 zrealizowano og\u00f3\u0142em 1517 zam\u00f3wie\u0144 dla 34 bibliotek warszawskich i 60 z terenu polski. w 2019 zrealizowano te\u017c 335 zam\u00f3wie\u0144 zagranicznych (129 bibliotek z 29 pa\u0144stw).\nbiblioteka wypo\u017cycza te\u017c zbiory w celu prezentacji na wystawach krajowych i zagranicznych (w 2019 z\u0142o\u017cono 29 krajowych pr\u00f3\u015bb o wypo\u017cyczenie i 5 zagranicznych).\n\n\n== zbiory ==\n\n\n=== charakterystyka zbior\u00f3w ===\nzbiory biblioteki narodowej nale\u017c\u0105 do najliczniejszych w kraju. na koniec 2020 zbiory biblioteki narodowej liczy\u0142y 9 855 394 woluminy (wliczaj\u0105c w to dublety).\n\nstruktura i liczebno\u015b\u0107 zbior\u00f3w na koniec roku 2019zbiory g\u0142\u00f3wne \u2013 8 147 462 woluminy\nksi\u0105\u017cki nowsze \u2013 3 346 975 wol.\nze zbior\u00f3w biblioteki ordynacji krasi\u0144skich \u2013 51 558 wol.\ndruki nowsze wilanowskie \u2013 21 112 wol.\nzbiory bibliologiczne \u2013 510 000 wol.\nczasopisma od 1801 \u2013 1 152 205 wol.\ndokumenty \u017cycia spo\u0142ecznego \u2013 2 614 736 jedn.\npublikacja elektroniczne \u2013 450 876 plik\u00f3w\nzbiory specjalne \u2013 1 537 650 wol.\nr\u0119kopisy \u2013 33 399 wol. (23 115 jednostek)\nstarodruki \u2013 183 606 wol.\nnuty \u2013 133 874 jedn.\nnagrania d\u017awi\u0119kowe i audiowizualne \u2013 275 615 jedn.\ndokumenty ikonograficzne \u2013 390 643 jedn.\nmapy \u2013 142 272 jedn.\nmikroformy \u2013 274 794 jedn.\nnegatywy \u2013 103 447 jedn.przyrost zbior\u00f3w w ostatnich latach wygl\u0105da\u0142 nast\u0119puj\u0105co: 2019 \u2013 175 270 wolumin\u00f3w/jednostek, 2018 \u2013 233 395 wol./j., 2017 \u2013 196 686 wol./j. oko\u0142o 90% wp\u0142ywaj\u0105cych materia\u0142\u00f3w stanowi\u0105 egzemplarze obowi\u0105zkowe. pozosta\u0142e drogi nabywania zbior\u00f3w to dary, wymiana krajowa i zagraniczna oraz zakupy.\n\n\n=== r\u0119kopisy ===\nw 2017 w zbiorach biblioteki narodowej znajdowa\u0142o si\u0119 22 508 jednostek r\u0119kopis\u00f3w (32 792 woluminy), w tym \u015bredniowiecznych oko\u0142o 420, z xvi\u2013xviii w. \u2013 oko\u0142o 4 tys., z xix\u2013xx w. \u2013 oko\u0142o 15,3 tys. (nie licz\u0105c r\u0119kopis\u00f3w w zbiorach muzycznych, kartograficznych i ikonograficznych). wed\u0142ug danych z 2012 zbiory najstarszych r\u0119kopis\u00f3w, powsta\u0142ych do po\u0142owy xvi w., liczy\u0142y 611 obiekt\u00f3w.\nwi\u0119kszo\u015b\u0107 dawnego zasobu r\u0119kopis\u00f3w zosta\u0142a zniszczona w czasie ii wojny \u015bwiatowej. ze zbioru sk\u0142adaj\u0105cego si\u0119 przed wojn\u0105 z 42 175 wolumin\u00f3w (w tym oko\u0142o 14,5 tys. wolumin\u00f3w powsta\u0142ych do ko\u0144ca xviii w.) zachowa\u0142o si\u0119 tylko oko\u0142o 2000 r\u0119kopis\u00f3w, w tym powsta\u0142ych do po\u0142owy xvi wieku \u2013 97 jednostek. uda\u0142o si\u0119 jednak zachowa\u0107 kilkadziesi\u0105t najcenniejszych zabytk\u00f3w polskiego pi\u015bmiennictwa (m.in. kazania gnie\u017anie\u0144skie i psa\u0142terz floria\u0144ski), kt\u00f3re w 1939 zosta\u0142y ewakuowane przez rumuni\u0119 do francji, a nast\u0119pnie do kanady, sk\u0105d wr\u00f3ci\u0142y w 1959. po 1945 zbiory r\u0119kopi\u015bmienne uzupe\u0142niane by\u0142y manuskryptami z bibliotek, kt\u00f3re znalaz\u0142y si\u0119 poza wschodni\u0105 granic\u0105 polski, z bibliotek z tzw. ziem odzyskanych oraz depozytami i obiektami zarekwirowanymi przez w\u0142adze. z powy\u017cszych powod\u00f3w zbi\u00f3r najstarszych r\u0119kopis\u00f3w w bibliotece narodowej ma charakter cz\u0105stkowy i do\u015b\u0107 przypadkowy, niemniej jest zbiorem wyj\u0105tkowym ze wzgl\u0119du na obecno\u015b\u0107 ksi\u0105g o szczeg\u00f3lnym znaczeniu dla kultury polskiej.\n\nw bibliotece narodowej, opr\u00f3cz zabytk\u00f3w zwi\u0105zanych z kultur\u0105 polsk\u0105, przechowywane s\u0105 tak\u017ce zabytki innych narod\u00f3w i kultur, w\u015br\u00f3d kt\u00f3rych do najcenniejszych nale\u017c\u0105 m.in.: testamentum novum, kodeks supraski, cosmographia ptolemeusza, dzie\u0142a j\u00f3zefa flawiusza, revelationes \u015bw. brygidy, evangelistarium, gradua\u0142 cysterski, kalendarium paryskie, sforziada, triod\u2019 cwietnaja, korespondencja leibniza.\n\n\n==== r\u0119kopisy autorskie ====\nw zbiorach biblioteki narodowej znajduj\u0105 si\u0119 te\u017c r\u0119kopisy autorskie czo\u0142owych polskich tw\u00f3rc\u00f3w. z epoki staropolskiej pochodz\u0105 m.in. r\u0119kopisy takich autor\u00f3w, jak jan kochanowski, andrzej krzycki, wespazjan kochowski, jan andrzej morsztyn, zbigniew morsztyn. z xviii w. pochodz\u0105 m.in. r\u0119kopisy tw\u00f3rc\u00f3w jak ignacy krasicki, tomasz kajetan w\u0119gierski, stanis\u0142aw trembecki, adam tadeusz naruszewicz, bogata korespondencja braci za\u0142uskich, zw\u0142aszcza j\u00f3zefa andrzeja.\ntrzy czwarte zasob\u00f3w r\u0119kopi\u015bmiennych stanowi\u0105 natomiast r\u0119kopisy z xix i xx wieku, m.in. tw\u00f3rc\u00f3w, takich jak adam mickiewicz, juliusz s\u0142owacki, cyprian kamil norwid, aleksander fredro, j\u00f3zef ignacy kraszewski, henryk sienkiewicz, stanis\u0142aw wyspia\u0144ski, stefan \u017ceromski, krzysztof kamil baczy\u0144ski, tadeusz gajcy, julian tuwim, maria d\u0105browska, jan parandowski, kazimierz brandys, czes\u0142aw mi\u0142osz, zbigniew herbert czy kazimierz moczarski. zbi\u00f3r dziennik\u00f3w i pami\u0119tnik\u00f3w liczy oko\u0142o 1,2 tys. obiekt\u00f3w, za\u015b list\u00f3w \u2013 ponad 25 tys. obiekt\u00f3w.\nw 2013 zainicjowany zosta\u0142 projekt \u201ekolekcja polskiej literatury wsp\u00f3\u0142czesnej\u201d, maj\u0105cy gromadzi\u0107 r\u0119kopisy \u017cyj\u0105cych polskich tw\u00f3rc\u00f3w, zar\u00f3wno maj\u0105cych ju\u017c ugruntowan\u0105 pozycj\u0119, jak i zdobywaj\u0105cych uznanie w ostatnich latach. do projektu w\u0142\u0105czyli si\u0119 m.in. tadeusz r\u00f3\u017cewicz, kazimierz or\u0142o\u015b, urszula kozio\u0142, j\u00f3zef hen, hanna krall, anna piwkowska, mariusz szczygie\u0142, j\u00f3zef baran, anna nasi\u0142owska, henryk grynberg, antoni libera, tomasz jastrun, eustachy rylski, jacek dehnel, sylwia chutnik, jacek dukaj.\n\n\n==== wa\u017cniejsze manuskrypty ====\n\n\n=== starodruki ===\nw 2014 w bibliotece narodowej liczba starodruk\u00f3w (czyli druk\u00f3w wydanych do ko\u0144ca xviii w.) wynosi\u0142a 162 415 wolumin\u00f3w.\ndo najcenniejszych starodruk\u00f3w nale\u017c\u0105 m.in.: iluminowana edycja francuskich godzinek (oko\u0142o 1485), sforziada (1490), ksi\u0119gi liturgiczne bizanty\u0144sko-s\u0142owia\u0144skie triod` cvetnaja i triod` postnaja (krak\u00f3w oko\u0142o 1491), pergaminowy egzemplarz revelationes \u015bw. brygidy (lubeka 1492), agenda drukowana dla diecezji wile\u0144skiej (gda\u0144sk 1499), kr\u00f3tka rozprawa miko\u0142aja reja (krak\u00f3w 1543), commentariorum de republica emendanda andrzeja frycza modrzewskiego z zachowan\u0105 ksi\u0119g\u0105 iv (krak\u00f3w 1551), kancjona\u0142 zamoyskich (krak\u00f3w 1558-1570), komedyja justyna i konstancyjej marcina bielskiego (krak\u00f3w 1575), wyprawa pleba\u0144ska (1590).\n\nstarodruki z poszczeg\u00f3lnych wiek\u00f3winkunabu\u0142y (xv w.) \u2013 1131 wolumin\u00f3w (1034 dzie\u0142a), najliczniejsze s\u0105 druki weneckie (oko\u0142o 250), natomiast 65% zasobu pochodzi z obszaru niemiec\ndruki xvi w. (9% zbior\u00f3w) \u2013 oko\u0142o 10 tys. wolumin\u00f3w (oko\u0142o 13 tys. pozycji), w tym prawie jedna trzecia to polonika\ndruki xvii w. (32% zbior\u00f3w) \u2013 oko\u0142o 34 tys. wolumin\u00f3w (oko\u0142o 50 tys. pozycji), ponad jedna trzecia to polonika\ndruki xviii w. (57% zbior\u00f3w) \u2013 oko\u0142o 100 tys. wolumin\u00f3w (oko\u0142o 90 tys. pozycji), wi\u0119cej ni\u017c po\u0142owa to druki obce\nperiodyki xvii\u2013xviii w. \u2013 oko\u0142o 7 tys. wolumin\u00f3w\u017ar\u00f3d\u0142a starodruk\u00f3wbiblioteka wilanowska\nbiblioteka ordynacji zamojskiej (depozyt wieczysty) \u2013 270 inkunabu\u0142\u00f3w i oko\u0142o 1,3 tys. druk\u00f3w z xvi w.\nbiblioteka ordynacji krasi\u0144skich \u2013 oko\u0142o 10 tys. wolumin\u00f3w z xvii\u2013xviii w., przewa\u017cnie druki obce (najwi\u0119cej francuskich) i oko\u0142o 500 polonik\u00f3w\nbiblioteka tarnowskich z dzikowa (depozyt) \u2013 oko\u0142o 3,5 tys. wolumin\u00f3w (prawie 4,5 tys. tytu\u0142\u00f3w), w tym najwi\u0119kszy jednorodny w zbiorach zesp\u00f3\u0142 polonik\u00f3w z xvi\u2013xviii w.\nbiblioteka tyszkiewicz\u00f3w z czerwonego dworu \u2013 prawie 3 tys. wolumin\u00f3w (ponad 3,5 tys. dzie\u0142), wi\u0119kszo\u015b\u0107 stanowi\u0105 polonika\nbiblioteka potockich z krzeszowic \u2013 ponad 3,5 tys. wolumin\u00f3w (ponad 2,5 tys. dzie\u0142), w tym liczne polonika\nbiblioteki baworowskich ze lwowa \u2013 oko\u0142o 100 wolumin\u00f3w (ponad 500 dzie\u0142), w tym oko\u0142o 140 pozycji z xvi w., oko\u0142o 260 z xvii w. i ponad 100 z xviii w., prawie wy\u0142\u0105cznie polonika\nbiblioteka kapitu\u0142y greckokatolickiej w przemy\u015blu \u2013 nieca\u0142e 500 wolumin\u00f3w, w tym 210 egzemplarzy t\u0142oczonych cyrylick\u0105 (najwi\u0119ksza w polsce kolekcja starodruk\u00f3w cyrylickich)\nksi\u0119gozbiory zabezpieczone pomorza i \u015bl\u0105ska \u2013 stanowi\u0105 oko\u0142o 30% wszystkich starodruk\u00f3w w bibliotece narodowej, pochodz\u0105 z r\u00f3\u017cnych bibliotek (\u017cadna nie wesz\u0142a w ca\u0142o\u015bci), w tym najwi\u0119cej z biblioteki schaffgotsch\u00f3w z cieplic (oko\u0142o 20 tys. wolumin\u00f3w)\nbiblioteka miejska z kr\u00f3lewca \u2013 oko\u0142o 9 tys. wolumin\u00f3w, w tym 12 inkunabu\u0142\u00f3w\npozosta\u0142e biblioteki z pomorza i prus \u2013 ze szczecina \u2013 oko\u0142o 800 wolumin\u00f3w (2 inkunabu\u0142y), ze stargardu \u2013 oko\u0142o 1,8 tys. wolumin\u00f3w (44 inkunabu\u0142y), z markowa \u2013 ponad 1 tys. wolumin\u00f3w\npozosta\u0142e biblioteki ze \u015bl\u0105ska \u2013 z nysy \u2013 oko\u0142o 2 tys. wolumin\u00f3w (13 inkunabu\u0142\u00f3w), z legnicy \u2013 kilkaset wolumin\u00f3w, z wroc\u0142awia \u2013 oko\u0142o 300 wolumin\u00f3w, z wa\u0142brzycha \u2013 kilkaset wolumin\u00f3w z xvii i xviii w., ponadto mniejsze zasoby z bibliotek w ksi\u0105\u017cu, \u017caganiu, staniszowie, ole\u015bniczce, z\u0142otoryi, lubaniu\nbiblioteka ko\u015bcio\u0142a ewangelickiego ze wschowy (oko\u0142o 3,1 tys. wolumin\u00f3w) i depozyt wschowski (fragment ksi\u0119gozbioru wschowskiego przechowywany od 1881 w poznaniu, ponad 3 tys. wolumin\u00f3w)\n\n\n=== ksi\u0105\u017cki xix\u2013xxi w. ===\nw 2019 zbi\u00f3r ksi\u0105\u017cek nowszych, b\u0119d\u0105cy najwi\u0119ksz\u0105 cz\u0119\u015bci\u0105 zasob\u00f3w biblioteki narodowej, liczy\u0142 3 346 975 wolumin\u00f3w. w tym roku wp\u0142yn\u0119\u0142o do biblioteki 74 617 wolumin\u00f3w z tej kategorii (w 2018 \u2013 70 189 wol., w 2017 \u2013 76 474\nwol., w 2016 \u2013 75 046 wol., w 2015 \u2013 78 194 wol.).\nwszystkie druki polskie i dotycz\u0105ce polski gromadzone s\u0105 przynajmniej w dw\u00f3ch egzemplarzach. jeden z nich, oznaczony dodatkowo liter\u0105 \u201ea\u201d obok sygnatury, wchodzi w sk\u0142ad szczeg\u00f3lnie chronionego, archiwalnego zasobu bibliotecznego, i jest udost\u0119pniany wyj\u0105tkowo i tylko w czytelni.\n\nksi\u0105\u017cki xix w.zbiory druk\u00f3w polskich, polonik\u00f3w i obcych z xix w. sk\u0142adaj\u0105 si\u0119 w du\u017cym stopniu z ksi\u0119gozbior\u00f3w przejmowanych przez bibliotek\u0119 narodow\u0105 w pocz\u0105tkach jej istnienia. dominuj\u0105 w\u015br\u00f3d nich publikacje z zakresu historii, filologii, j\u0119zykoznawstwa, filozofii, nauk prawnych, socjologii oraz teksty literackie. wed\u0142ug szacunkowych danych w bibliotece znajduje si\u0119 oko\u0142o 45% polskich publikacji z xix wieku.\n\nksi\u0105\u017cki z lat 1901\u20131939biblioteka posiada w zbiorach oko\u0142o 50% polskich druk\u00f3w z lat 1901\u20131926. odsetek wydawnictw z lat 1927\u20131939 jest wy\u017cszy (75% wszystkich wydanych druk\u00f3w), a to dzi\u0119ki egzemplarzom obowi\u0105zkowym wp\u0142ywaj\u0105cym do biblioteki od 1927. w bibliotece znajduje si\u0119 te\u017c oko\u0142o 30% polonik\u00f3w zagranicznych z lat 1901\u20131939.\n\nksi\u0105\u017cki polskie wydane po 1945ksi\u0105\u017cki polskie wydane po 1945 stanowi\u0105 najbardziej kompletn\u0105 cz\u0119\u015b\u0107 zbior\u00f3w biblioteki. w zbiorach znajduje si\u0119 oko\u0142o 80% wydawnictw drukowanych na terenie polski i przeznaczonych dla rynku ksi\u0119garskiego. wydawnictwa zwarte, przekazywane przez wydawc\u00f3w w ramach egzemplarza obowi\u0105zkowego, s\u0105 na bie\u017c\u0105co rejestrowane w bibliografii narodowej, udost\u0119pnianej od 2009 w wersji elektronicznej.\n\npolonika zagraniczne wydane po 1945biblioteka narodowa posiada rozleg\u0142\u0105 kolekcj\u0119 druk\u00f3w stanowi\u0105cych polonika zagraniczne lub zwi\u0105zanych z emigracj\u0105. g\u0142\u00f3wnym sposobem pozyskiwania tego rodzaju zbior\u00f3w s\u0105 dary krajowe i zagraniczne od instytucji oraz os\u00f3b prywatnych. wydawnictwa te rejestrowane s\u0105 w roczniku \u201epolonica zagraniczne. bibliografia\u201d. oko\u0142o 60% pozycji opisywanych w tej bibliografii znajduje si\u0119 w zbiorach w\u0142asnych biblioteki.\n\nksi\u0105\u017cki obcebiblioteka gromadzi te\u017c publikacje zagraniczne: informacyjne i naukowe o charakterze uniwersalnym oraz z zakresu poszczeg\u00f3lnych dyscyplin naukowych, szczeg\u00f3lnie nauk spo\u0142ecznych i humanistycznych, teksty literackie (dzie\u0142a klasyk\u00f3w i wsp\u00f3\u0142czesne), publikacje wydawane przez onz i unesco, dzie\u0142a ze wszystkich dziedzin nagradzane w presti\u017cowych konkursach.\n\n\n=== czasopisma xix\u2013xxi w. ===\nbiblioteka narodowa gromadzi w dw\u00f3ch egzemplarzach periodyki ukazuj\u0105ce si\u0119 na terenie polski oraz ukazuj\u0105ce si\u0119 poza granicami, a dotycz\u0105ce polski, napisane w j\u0119zyku polskim lub wydane przez polskiego autora. jeden egzemplarz przeznaczony jest do archiwum, drugi udost\u0119pniany jest w czytelni. niekt\u00f3re wydawnictwa gromadzone s\u0105 w jednym egzemplarzu: mutacje dziennik\u00f3w i tygodnik\u00f3w, wydawnictwa jednostronne (o ile ukazuj\u0105 si\u0119 tak\u017ce w postaci dwustronnej), powielane wydawnictwa agencji prasowej, wydawnictwa drukowane alfabetem braille'a, wybrane zagraniczne czasopisma naukowe. gromadzone czasopisma og\u0142aszane s\u0105 w \u201ebibliografii wydawnictw ci\u0105g\u0142ych, bibliografii niezale\u017cnych wydawnictw ci\u0105g\u0142ych\u201d, za\u015b polonijne wydawnictwa ci\u0105g\u0142e w roczniku \u201epolonica zagraniczne\u201d. dokumenty niewchodz\u0105ce do bibliografii narodowej (np. gazety zak\u0142adowe, szkolne, parafialne, dzielnicowe, biuletyny partii i organizacji politycznych ni\u017cszego szczebla, katalogi wydawnicze, czasopisma reklamowe) s\u0105 gromadzone i opracowywane przez zak\u0142ad czasopism oraz zak\u0142ad dokument\u00f3w \u017cycia spo\u0142ecznego.\nw 2019 zbi\u00f3r czasopism (wydawnictw ci\u0105g\u0142ych), wydanych po 1801, wynosi\u0142 1 152 205 wolumin\u00f3w. w tym\u017ce roku wp\u0142yn\u0119\u0142o do biblioteki jako egzemplarze obowi\u0105zkowe 10 258 tytu\u0142\u00f3w (9954 roczniki).\n\n\n=== dokumenty \u017cycia spo\u0142ecznego ===\ndokumenty \u017cycia spo\u0142ecznego (druki ulotne) obecne s\u0105 w ka\u017cdej z podstawowych kategorii zbior\u00f3w, jak r\u0119kopisy, druki, materia\u0142y ikonograficzne, kartograficzne, muzyczne i fonograficzne. dokumenty tego rodzaju, kt\u00f3re powsta\u0142y do ko\u0144ca xviii w., umieszczane s\u0105 w odpowiedniej kategorii zbior\u00f3w specjalnych. dokumenty wydawane od 1801 tworz\u0105 wydzielony zbi\u00f3r druk\u00f3w ulotnych i okoliczno\u015bciowych. na zbi\u00f3r sk\u0142adaj\u0105 si\u0119 zar\u00f3wno pojedyncze dokumenty, jak i ca\u0142e zespo\u0142y oraz kolekcje (m.in. druki z czas\u00f3w powsta\u0144 i wojen \u015bwiatowych, dokumenty drugiego obiegu, teatralia, ksi\u0105\u017cki adresowe).\ndruki ulotne zacz\u0119to gromadzi\u0107 ju\u017c w okresie przedwojennym, natomiast wydzielony zak\u0142ad dokument\u00f3w \u017cycia spo\u0142ecznego powsta\u0142 w 1983. na koniec 2019 zbi\u00f3r dokument\u00f3w \u017cycia spo\u0142ecznego w bibliotece narodowej sk\u0142ada\u0142 si\u0119 z 2 614 736 jednostek. w 2019 zbi\u00f3r ten zwi\u0119kszy\u0142 si\u0119 o 20 879 jednostek. wi\u0119kszo\u015b\u0107 druk\u00f3w ulotnych wp\u0142ywa jako egzemplarze obowi\u0105zkowe, aczkolwiek du\u017c\u0105 cz\u0119\u015b\u0107 stanowi\u0105 te\u017c dary.\n\n\n=== zbiory muzyczne ===\nzbiory muzyczne sk\u0142adaj\u0105 si\u0119 przede wszystkim z r\u0119kopis\u00f3w i druk\u00f3w muzycznych. najstarsze muzykalia (iluminowane liturgiki, \u015bpiewniki cyrylickie xv-xvii wieku, dawne libretta) przechowywane s\u0105 w zak\u0142adzie r\u0119kopis\u00f3w; kancjona\u0142y, dzie\u0142a dotycz\u0105ce teorii muzycznych, teksty z nutami \u2013 w zak\u0142adzie starych druk\u00f3w; programy, afisze, katalogi wystaw \u2013 w zbiorze dokument\u00f3w \u017cycia spo\u0142ecznego; obiekty ikonograficzne \u2013 w zbiorach ikonograficznych; ksi\u0105\u017cki popularyzatorskie i czasopisma muzyczne \u2013 w zbiorach g\u0142\u00f3wnych; specjalistyczna literatura muzyczna \u2013 w ksi\u0119gozbiorze podr\u0119cznym zak\u0142adu zbior\u00f3w muzycznych.\ndo najcenniejszych r\u0119kopis\u00f3w muzycznych nale\u017c\u0105: 21 autograf\u00f3w i kopii edycyjnych, zawieraj\u0105cych 49 dzie\u0142 fryderyka chopina, r\u0119kopisy dawne (w tym tabulatury i zbiory kompozycji z xv\u2013xviii w.), autografy kompozytor\u00f3w polskich, takich jak j\u00f3zef elsner, stanis\u0142aw moniuszko, juliusz zar\u0119bski, w\u0142adys\u0142aw \u017cele\u0144ski, karol szymanowski, kazimierz sikorski, kazimierz wi\u0142komirski, zygmunt mycielski, stefan kisielewski, piotr perkowski, witold lutos\u0142awski, gra\u017cyna bacewicz, kazimierz serocki, krzysztof penderecki, r\u0119kopisy z ilustracjami muzycznymi do sztuk teatralnych z okresu 1913\u20131956. w\u015br\u00f3d starodruk\u00f3w muzycznych dominuj\u0105 wydania kompozytor\u00f3w obcych z xvi-xviii w., za\u015b polonika s\u0105 nieliczne. zbi\u00f3r druk\u00f3w muzycznych z xix\u2013xxi w. jest najwi\u0119ksz\u0105 tego typu kolekcj\u0105 w polsce.\nw 2019 zbi\u00f3r nut drukowanych nowszych (xix\u2013xxi w.) liczy\u0142 133 874 jednostki. w tym\u017ce roku w zbiorach nut przyby\u0142o 1 267 jednostek. wi\u0119kszo\u015b\u0107 nabytk\u00f3w pochodzi z egzemplarza obowi\u0105zkowego, pozosta\u0142e z zakup\u00f3w i dar\u00f3w.\n\n\n=== zbiory d\u017awi\u0119kowe i audiowizualne ===\nw bibliotece narodowej gromadzone s\u0105 publikacje d\u017awi\u0119kowe i audiowizualne polskich producent\u00f3w, polonika zagraniczne i reprezentatywne wydawnictwa obce. w sk\u0142ad zbior\u00f3w wchodz\u0105 nagrania muzyczne, ksi\u0105\u017cki m\u00f3wione, filmy fabularne, dokumentalne i animowane. wi\u0119kszo\u015b\u0107 zbior\u00f3w stanowi\u0105 materia\u0142y opublikowane, gromadzone s\u0105 jednak tak\u017ce archiwalia b\u0119d\u0105ce spu\u015bcizn\u0105 wybitnych tw\u00f3rc\u00f3w jak kazimierz serocki, roman palester, alfred sch\u00fctz, witold rowicki, adelina czapska, zofia lissa.\nnajcenniejszymi obiektami w zbiorach s\u0105 nagrania na historycznych no\u015bnikach d\u017awi\u0119ku, jak wa\u0142ki fonograficzne, rolki pianolowe, p\u0142yty patefonowe i gramofonowe. w\u015br\u00f3d nich s\u0105 unikatowe nagrania polskich artyst\u00f3w, takich jak stanis\u0142aw barcewicz, j\u00f3zef hofmann, ignacy friedman, teodor leszetycki, ignacy jan paderewski, j\u00f3zef \u015bliwi\u0144ski, janina korolewicz-waydowa, marcelina sembrich-kocha\u0144ska, aleksander myszuga, ignacy dygas, adam didur, wiktoria kawecka, lucyna messal.\nna zbiory muzyczne sk\u0142adaj\u0105 si\u0119 r\u00f3wnie\u017c nagrania artyst\u00f3w zagranicznych, p\u0142yty wykonawc\u00f3w wsp\u00f3\u0142czesnych, nagrania polskiej muzyki rozrywkowej, jazzowej i ludowej. w zbiorach znajduj\u0105 si\u0119 te\u017c dokumentacyjne nagrania s\u0142owne, m.in. recytacje kazimiery i\u0142\u0142akowicz\u00f3wny i konstantego ildefonsa ga\u0142czy\u0144skiego, wypowiedzi karola szymanowskiego i j\u00f3zefa pi\u0142sudskiego.\npocz\u0105tki gromadzenia zbior\u00f3w d\u017awi\u0119kowych datuje si\u0119 na rok 1935, w kt\u00f3rym to powo\u0142ano centralne archiwum fonograficzne. do 1939 archiwum zgromadzi\u0142o oko\u0142o 4,8 tys. wa\u0142k\u00f3w d\u017awi\u0119kowych, kt\u00f3re jednak zosta\u0142y bezpowrotnie zniszczone w czasie ii wojny \u015bwiatowej. systematyczne gromadzenie zbior\u00f3w d\u017awi\u0119kowych wznowiono w 1961, kiedy to prawnie zobowi\u0105zano do przekazywania gratisowych p\u0142yt dla bibliotek.\nw 2019 zbi\u00f3r nagra\u0144 d\u017awi\u0119kowych i audiowizualnych liczy\u0142 275 615 jednostek, co stawia go w czo\u0142\u00f3wce krajowych kolekcji tego typu. w 2019 zbiory d\u017awi\u0119kowe i audiowizualne powi\u0119kszy\u0142y si\u0119 o 9 252 jednostki. pochodzi\u0142y one w wi\u0119kszo\u015bci z egzemplarza obowi\u0105zkowego.\n\n\n=== dokumenty elektroniczne ===\ndokumenty elektroniczne s\u0105 gromadzone w bibliotece narodowej od 1998. od 2009 funkcjonuje repozytorium archiwizuj\u0105ce publikacje online, zw\u0142aszcza ebooki i czasopisma rozpowszechniane w postaci plik\u00f3w cyfrowych. od 2001 ukazuje si\u0119 w cyklu p\u00f3\u0142rocznym \u201ebibliografia dokument\u00f3w elektronicznych\u201d zawieraj\u0105ca bie\u017c\u0105c\u0105 bibliografi\u0119 polskich wydawnictw elektronicznych.\nw ramach zbior\u00f3w elektronicznych gromadzone s\u0105 dokumenty elektroniczne offline i online, samoistne i niesamoistne wydawniczo (dodatki uzupe\u0142niaj\u0105ce tre\u015bci w dokumencie podstawowym), m.in.: encyklopedie, s\u0142owniki j\u0119zykowe, podr\u0119czniki, teksty i opracowania literatury pi\u0119knej, materia\u0142y do nauczania j\u0119zyk\u00f3w obcych, publikacje prawnicze, poradniki, normy, aprobaty techniczne, materia\u0142y komisji sejmowych i senackich, dzienniki urz\u0119dowe, wydawnictwa multimedialne oraz gry komputerowe.\nna koniec 2019 zbi\u00f3r dokument\u00f3w elektronicznych sk\u0142ada\u0142 si\u0119 z 450 876 plik\u00f3w. w 2019 przyby\u0142y w nim 56 974 publikacje. publikacje pochodz\u0105 prawie wy\u0142\u0105cznie z egzemplarza obowi\u0105zkowego.\n\n\n=== zbiory kartograficzne ===\nzbiory kartograficzne biblioteki narodowej dziel\u0105 si\u0119 na trzy g\u0142\u00f3wne grupy: atlasy, mapy, globusy.\nnajwarto\u015bciowsz\u0105 cz\u0119\u015b\u0107 zbior\u00f3w stanowi\u0105 atlasy, w tym ponad 300 starodruk\u00f3w. do najcenniejszych atlas\u00f3w nale\u017c\u0105: wydanie geografii ptolemeusza (1522), cosmographia universalis sebastiana m\u00fcnstera, atlas morski tabulae antiquae delineatae ab angelo comite freducci anconitano, pergaminowe mapy morskie z dzie\u0142a geographicae tabulae in charta pergamena antoniusa millo (1583), kolekcja atlas\u00f3w abrahama orteliusa, edycje dzie\u0142a civitates orbis terrarum georga brauna i fransa hogenberga, atlasy z officina blaeviana z amsterdamu (xvii w.), atlas morski le neptune fran\u00e7ois huberta jaillot (1693), dzie\u0142o de rebus a carolo gustavo erika dahlbergha m.in. z widokami i planami wielu polskich miast, atlas maior christophera browne\u2019a (1715), atlasy z oficyny johanna homanna i spadkobierc\u00f3w, w tym atlas silesiae (xviii w.). zbiory atlas\u00f3w z xix w. licz\u0105 kilkaset egzemplarzy. w\u015br\u00f3d atlas\u00f3w z xix\u2013xx w. s\u0105 m.in. atlas b\u0119d\u0105cy za\u0142\u0105cznikiem do dzie\u0142a moyen \u00e2ge joachima lelewela, atlas de l`ancienne pologne feliksa wrotnowskiego, wielki atlas geograficzny wac\u0142awa na\u0142kowskiego i andrzeja \u015bwi\u0119tochowskiego, atlas geograficzny eugeniusza romera.\nnajstarsze pojedyncze mapy w zbiorach biblioteki datuj\u0105 si\u0119 na xvi wiek. cz\u0119sto pochodz\u0105 one z wyda\u0144 dzie\u0142 m\u00fcnstera, orteliusza, merkatora. do cenniejszych map w zbiorach zaliczaj\u0105 si\u0119 m.in. mapy poloniae finitimarumque locorum descriptio wac\u0142awa grodzieckiego oraz poloniae, lituaniaeq. descriptio wac\u0142awa grodeckiego i andrzeja pograbki, pochodz\u0105ce z r\u00f3\u017cnych wyda\u0144 theatrum orbis terrarum orteliusa, mapa germaniae omniumque eius prouinciarum, atque austriae, boemiae, vngarie, carinthiae, poloniae, (\u2026), lithuaniae\u2026 wydana w wenecji przez fernanda berlellego, mapa europy \u015brodkowej tabula europae iii z weneckiego wydania geografii ptolemeusza (1548), mapy poloniae et ungariae nova descriptio z edycji cosmographia universalis m\u00fcnstera, b\u0119d\u0105ce przer\u00f3bk\u0105 mapy bernarda wapowskiego, a newe mape of poland johna speeda (1626), tabula nova poloniae et silesiae nicolaasa visschera (1633), tabula nova totius regni poloniae nicolasa sansona d`aberville (1655). w zbiorach znajduje si\u0119 te\u017c wiele map polski z xviii w., m.in. mapa spiszu franciszka czakiego (1760), mapa odbita na jedwabiu carte g\u00e9n\u00e9rale et nouvelle de toute la pologne bart\u0142omieja folino (1770), mapa regni poloniae, magni ducatus lithuaniae wydana przez jana jakuba kantera (1771), mapa regni poloniae, magni ducatus lithuaniae filipa teodora pfaua (1771\u20131772), carte de la pologne jana antoniego rizzi-zannoniego (1772), mapy wojew\u00f3dztw autorstwa karola de perth\u00e9esa (1791-1792, 1809), topograficzna karta kr\u00f3lestwa polskiego (1843), karta dawnej polski wojciecha chrzanowskiego.\nna koniec 2019 zbiory kartograficzne liczy\u0142y 142 272 jednostki. w 2019 przyby\u0142o w nich 1759 jednostek, g\u0142\u00f3wnie z egzemplarza obowi\u0105zkowego, a tak\u017ce z dar\u00f3w i zakup\u00f3w.\n\n\n=== zbiory ikonograficzne ===\nna zbiory ikonograficzne sk\u0142adaj\u0105 si\u0119 grafiki, rysunki, ekslibrisy, fotografie, kartki pocztowe, wydawnictwa albumowe i tekowe, wydawnictwa eksperymentalne (m.in. ksi\u0105\u017cki artystyczne, cz\u0119sto wydawane w jednym egzemplarzu, na nietypowych no\u015bnikach, nietypowego kszta\u0142tu) oraz innego rodzaju materia\u0142y (matryce graficzne, klocki drzeworytnicze i p\u0142yty miedziorytnicze, monety, medale, odznaczenia, bro\u0144 bia\u0142a, tkaniny). zbiory te pochodz\u0105 z kolekcji historycznych, zakup\u00f3w (zw\u0142aszcza dzie\u0142 polskich) i darowizn.\nw\u015br\u00f3d rysunk\u00f3w jednym z najcenniejszych zbior\u00f3w jest kolekcja wilanowska, zawieraj\u0105ca ponad 2 tys. rysunk\u00f3w tw\u00f3rc\u00f3w polskich i obcych, takich jak zygmunt vogel, jan piotr norblin, aleksander or\u0142owski, piotr aigner, szymon bogumi\u0142 zug. z biblioteki ordynacji krasi\u0144skich pochodzi oko\u0142o 100 rysunk\u00f3w (m.in. zygmunta vogla, aleksandra or\u0142owskiego, franciszka smuglewicza, wincentego smokowskiego, januarego suchodolskiego), oko\u0142o 100 rysunk\u00f3w z kolekcji czetwerty\u0144skich, oko\u0142o 800 rysunk\u00f3w ze zbior\u00f3w schaffgotsch\u00f3w (przewa\u017cnie artyst\u00f3w niemieckich, w\u0142oskich i francuskich). w bibliotece znajduje si\u0119 te\u017c najwi\u0119ksza w polsce kolekcja rysunk\u00f3w (ponad 350), akwarel, rycin, szkicownik\u00f3w i fotografii cypriana norwida.\nzbiory ekslibris\u00f3w s\u0105 jednymi z najwi\u0119kszych w polsce. sk\u0142adaj\u0105 si\u0119 na nie m.in. kolekcje edwarda chwalewika, piotra s. koczorowskiego, franciszka sedlaczka. najliczniejsza jest kolekcja stefana kotarskiego, zawieraj\u0105ca m.in. znaki w\u0142asno\u015bciowe bibliotek polskich i obcych.\nw sk\u0142ad zbioru fotografii wchodz\u0105 zar\u00f3wno najstarsze zdj\u0119cia (dagerotypy, ambrotypy, ferrotypy, talbotypy), jak r\u00f3wnie\u017c wsp\u00f3\u0142czesne fotografie artystyczne. w zbiorach znajduj\u0105 si\u0119 m.in. kolekcja zdj\u0119\u0107 benedykta jerzego dorysa (ponad 7 tys. pozycji), a tak\u017ce prace jana bu\u0142haka, edwarda hartwiga, jana mieczkowskiego czy boles\u0142awy i edmunda zdanowskich. cenne s\u0105 r\u00f3wnie\u017c du\u017cy zesp\u00f3\u0142 fotografii teatralnych (m.in. ze spu\u015bcizny po arnoldzie szyfmanie) i kolekcja zdj\u0119\u0107, g\u0142\u00f3wnie miejscowo\u015bci kresowych, ze zbior\u00f3w mieczys\u0142awa or\u0142owicza (ponad 1,3 tys. pozycji).\nzbi\u00f3r kart pocztowych liczy oko\u0142o 100 tys. sztuk. obejmuje on m.in. widoki miejscowo\u015bci (w tym oko\u0142o 17 tys. z miejscowo\u015bciami kresowymi), sceny rodzajowe, reprodukcje malarstwa, karty o tematyce patriotycznej.\nwydawnictwa albumowe i tekowe stanowi\u0105 wydzielony zbi\u00f3r, licz\u0105cy ponad 7 tys. jednostek. w wydawnictwach sprzed 1801 przewa\u017caj\u0105 pozycje dotycz\u0105ce architektury, sztuki staro\u017cytnej, monografie poszczeg\u00f3lnych tw\u00f3rc\u00f3w, wzorniki, zielniki, dzie\u0142a o tre\u015bciach religijnych, autor\u00f3w takich jak giovanni battista piranesi, salvador rosa, david teniers m\u0142odszy, jacopo barozzi da vignola, joseph i johann klauber, charles le brun, pierre`a le pautre`a. w\u015br\u00f3d dzie\u0142 z xx w. s\u0105 m.in. teka melpomeny, teki graficzne leona wycz\u00f3\u0142kowskiego, anieli wolskiej-pawlikowskiej, w\u0142adys\u0142awa skoczylasa, tadeusza cie\u015blewskiego (syna), stefana mro\u017cewskiego.\nna koniec 2019 zbiory ikonograficzne liczy\u0142y 390 636 jednostek. w 2019 przyby\u0142o w nich 169 jednostek, g\u0142\u00f3wnie z darowizn.\n\n\n=== zbiory bibliologiczne ===\nzbiory bibliologiczne tworz\u0105 specjaln\u0105 kolekcj\u0119 r\u00f3\u017cnego rodzaju dokument\u00f3w, wydzielon\u0105 na podstawie kryterium tre\u015bciowego, kt\u00f3ra obejmuje polskie i zagraniczne dzie\u0142a z dziedzin, takich jak nauka o ksi\u0105\u017cce, bibliotekarstwo, bibliotekoznawstwo, informacja naukowa, archiwistyka, historia ksi\u0105\u017cki, ksi\u0119garstwo, czytelnictwo, bibliofilstwo. w kolekcji gromadzone s\u0105 zar\u00f3wno ksi\u0105\u017cki, jak i czasopisma, dokumenty \u017cycia spo\u0142ecznego, bibliografie, katalogi ksi\u0119garskie, polskie normy, archiwalia dotycz\u0105ce stowarzyszenia bibliotekarzy polskich, wycinki prasowe. zawieraj\u0105 si\u0119 w tym wszelkie materia\u0142y dotycz\u0105ce dzia\u0142alno\u015bci biblioteki narodowej. g\u0142\u00f3wnym \u017ar\u00f3d\u0142em wp\u0142ywu polskich publikacji bibliologicznych jest drugi egzemplarz obowi\u0105zkowy bie\u017c\u0105cej produkcji wydawniczej. wydawnictwa obce (g\u0142\u00f3wnie w j\u0119zykach angielskim, francuskim, niemieckim, rosyjskim) wp\u0142ywaj\u0105 drog\u0105 wymiany, kupna lub dar\u00f3w.\nna koniec 2019 zbiory bibliologiczne liczy\u0142y 510 tys. wolumin\u00f3w.\n\n\n=== mikrofilmy ===\nw bibliotece narodowej znajduj\u0105 si\u0119 najwi\u0119ksze w polsce zbiory mikrofilm\u00f3w. na mikrofilmach udost\u0119pniane s\u0105 zar\u00f3wno zbiory w\u0142asne, jak i obiekty z innych bibliotek. program zabezpieczania najcenniejszych zbior\u00f3w na mikrofilmach rozpocz\u0105\u0142 si\u0119 w 1950 i wynika\u0142 z do\u015bwiadcze\u0144 strat wojennych oraz procesu pogarszania si\u0119 stanu zbior\u00f3w, zw\u0142aszcza obiekt\u00f3w z 2. po\u0142owy xix wieku. przez 60 lat wykonano ponad 130 tys. mikrofilm\u00f3w, na kt\u00f3rych zabezpieczono zbiory z oko\u0142o 160 bibliotek, r\u00f3wnie\u017c zagranicznych. od roku 2000 biblioteka zabezpiecza\u0142a tylko w\u0142asne zbiory.\nna zbi\u00f3r sk\u0142adaj\u0105 si\u0119: oko\u0142o 38 tys. mikrofilm\u00f3w z r\u0119kopisami (m.in. z biblioteki narodowej, zak\u0142adu narodowego im. ossoli\u0144skich, bibliotek krakowskich, ko\u015bcielnych), oraz oko\u0142o 36 tys. zmikrofilmowanych starodruk\u00f3w (w tym ponad 1 tys. inkunabu\u0142\u00f3w, 1,5 tys. gazet ulotnych z xvii\u2013xviii w., 10 tys. muzykali\u00f3w). od 1962 prowadzony by\u0142 program mikrofilmowania prasy polskiej, dzi\u0119ki czemu zarchiwizowano ponad 4 tys. tytu\u0142\u00f3w.\nna koniec 2019 zbi\u00f3r mikrofilm\u00f3w liczy\u0142 274 794 jednostki.\n\n\n=== zbiory cyfrowe ===\nbiblioteka narodowa udost\u0119pnia cz\u0119\u015b\u0107 swoich zasob\u00f3w w ramach system\u00f3w bibliotecznych polona oraz academica, w kt\u00f3rych dost\u0119pne s\u0105 zdigitalizowane ksi\u0105\u017cki, czasopisma, grafiki, mapy, muzykalia, druki ulotne oraz r\u0119kopisy.\n\n\n== wyr\u00f3\u017cnienia ==\nnagroda architektoniczna prezydenta m.st. warszawy 2022: grand prix oraz nagroda w kategorii nowe \u017cycie budynk\u00f3w 2022.\n\n\n== uwagi ==\n\n\n== przypisy ==\n\n\n== bibliografia ==\ninwentarz r\u0119kopis\u00f3w do po\u0142owy xvi wieku w zbiorach biblioteki narodowej. warszawa: biblioteka narodowa, 2012, s. 169. isbn 978-83-7009-619-9.\nbogdan klukowski: sylwetki przewodnicz\u0105cych sbp organizacji bibliotekarzy polskich 1917\u20132017. warszawa: stowarzyszenie bibliotekarzy polskich, 2017.brak strony w ksi\u0105\u017cce\nnad z\u0142oto dro\u017csze. skarby biblioteki narodowej (wersja elektroniczna). warszawa: biblioteka narodowa, 2003. isbn 83-7009-433-3. [dost\u0119p 2020-11-07].\nsprawozdanie biblioteki narodowej za rok 2015. warszawa: biblioteka narodowa, 2016. issn 0137-2734.\nsprawozdanie biblioteki narodowej za rok 2016. warszawa: biblioteka narodowa, 2017. issn 0137-2734.\nsprawozdanie biblioteki narodowej za rok 2017. warszawa: biblioteka narodowa, 2018. issn 0137-2734.\nsprawozdanie biblioteki narodowej za rok 2018. warszawa: biblioteka narodowa, 2019. isbn 978-83-7009-825-4.\nsprawozdanie biblioteki narodowej za rok 2019. warszawa: biblioteka narodowa, 2020. isbn 978-83-7009-799-8.\nsprawozdanie biblioteki narodowej za rok 2020. warszawa: biblioteka narodowa, 2021. isbn 978-83-8259-079-1.\nsprawozdanie biblioteki narodowej za rok 2021. warszawa: biblioteka narodowa, 2022. isbn 978-83-8259-472-0.\n\n\n== linki zewn\u0119trzne ==\nstrona domowa biblioteki narodowej\nhistoria bn na warszawikii"