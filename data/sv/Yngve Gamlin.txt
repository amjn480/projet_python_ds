"yngve daniel petrus gamlin, ursprungligen j\u00f6nsson, f\u00f6dd 17 mars 1926 i str\u00f6msund, j\u00e4mtland, d\u00f6d 1 februari 1995 i stockholm, var en svensk regiss\u00f6r, sk\u00e5despelare, m\u00e5lare och scenograf. \n\n\n== biografi ==\nyngve gamlin var son till begravningsentrepren\u00f6ren petrus j\u00f6nsson i str\u00f6msund. gamlin b\u00f6rjade teckna redan under skoltiden i str\u00f6msund, bland annat m\u00e5nga karikatyrer av sina l\u00e4rare, och han var ocks\u00e5 flitigt anlitad som dekorat\u00f6r i skyltf\u00f6nstren av de lokala handlarna och designade affischer f\u00f6r olika evenemang med mera. han var musikalisk och spelade bland annat trummor i str\u00f6msundsorkestern bernoz. \nefter genomg\u00e5ngen realskola flyttade han v\u00e5ren 1945 till stockholm. han var gift tre g\u00e5nger. under den sista tiden led han av diabetes. fr\u00e5n 1993 bodde han i teaterf\u00f6rbundets \u00e5lderdomshem h\u00f6stsol.\nhan var hela sitt liv en pr-man f\u00f6r str\u00f6msund och j\u00e4mtland, h\u00f6ll hela tiden n\u00e4ra kontakt med sin gamla hembygd, och tillbringade oftast somrarna i sundn\u00e4set p\u00e5 \u00f6hn, som blev h\u00f6gkvarter f\u00f6r m\u00e5nga filminspelningar under \u00e5rens lopp.\nhans grav p\u00e5 str\u00f6msunds nya kyrkog\u00e5rd har numera blivit ett turistm\u00e5l; gravstenen \u00e4r designad av gamlin sj\u00e4lv.\n\n\n== karri\u00e4r ==\nefter skoltiden reste gamlin som 19-\u00e5ring till stockholm f\u00f6r att studera vid konstfack. han studerade senare m\u00e5leri i k\u00f6penhamn och paris, samt teaterhistoria vid stockholms universitet. efter att ha varit scenograf \u00e5t bland annat stockholms studentteater m\u00f6tte han i b\u00f6rjan av 1950-talet povel ramel, och blev inte bara scenograf utan en av de fr\u00e4msta id\u00e9givarna till kn\u00e4ppupp-revyerna och filmerna. hans specialitet som scenartist var ett m\u00e4rkligt nonsenssnack. han imiterade tr\u00e4ffs\u00e4kert tidens riksdagspolitiker i sketcherna \"tristdebatt i f\u00f6rsta svamlaren\" och \"dilliga kammaren\" och talade obegriplig dialekt som bondgubbe i filmen i r\u00f6k och dans (1954) och obegriplig ryska som dirigent i filmen ratataa (1956). senare gjorde han en liknande roll som den ryske balettimpressarion djagilev i hasse\u00e5tages picassos \u00e4ventyr (1978).\ngamlin debuterade som regiss\u00f6r med kortfilmer i kn\u00e4ppupps produktion, bland annat fr\u00e5n ax till limpa, en f\u00f6rfilm till i r\u00f6k och dans, och en skogssaga om s\u00e4vdykaren, dito till martin ljung-filmen den store amat\u00f6ren (1958). filmerna var parodier p\u00e5 regulj\u00e4ra dokument\u00e4rfilmsorter, den tr\u00e5kiga undervisningsfilmen och naturfilmen.\nsamtidigt gjorde han sig k\u00e4nd som kroginredare, med renoveringen av operabaren, p\u00e5 uppdrag av tore wretman 1961, som fr\u00e4msta prestation. ber\u00f6md \u00e4r ocks\u00e5 hans inredning av teatergrillen i stockholm \u00e5r 1968. i str\u00f6msund inredde han den nya restaurangen h\u00f6rnet \u00e5r 1967, och renoverade ett antal \u00e5r senare \u00e4ven krogdelen av det gamla grand hotell, d\u00e4r hans namn lever vidare i den gamlinska k\u00e4llaren.\nden konstn\u00e4rliga insats han sj\u00e4lv satte h\u00f6gst var scenografierna f\u00f6r baletterna eldf\u00e5geln och t\u00f6rnrosa p\u00e5 kungliga operan. yngve gamlin \u00e4r som scenograf representerad vid scenkonstmuseet.\ni radio spelade han den svamlande figuren morbror ruben. p\u00e5 tv var han ett av de \u00f6k\u00e4nda sk\u00e4ggen (j\u00e4mte bland andra beppe wolgers, edvard matz, \u00e5ke s\u00f6derqvist, jan-\u00f6jvind swahn och lasse o'm\u00e5nsson), som sade runda ord, rapade och \"spolade\" ner dumma id\u00e9er i en toalett i en programserie som djupt chockerade samtiden. det s\u00e4gs att han i ett av dessa program myntade begreppet k\u00e4ndis f\u00f6r \"ber\u00f6md person\". han satt ocks\u00e5 med i redaktionen till lennart hylands tv-serie hylands h\u00f6rna. \u00e5r 1966 skrev han och beppe wolgers monologen \"bunta ihop dom\", d\u00e4r lars ekborg med stor framg\u00e5ng spelade tuff norrl\u00e4nning. vad som kanske \u00e4r mindre k\u00e4nt \u00e4r att yngve gamlin \u00e4ven pr\u00f6vat p\u00e5 kompositionens bana. i samband med att han var g\u00e4startist p\u00e5 od:s caprice skrev han stycket p\u00e5skantat 1972.\nhan har ocks\u00e5 vid ett tillf\u00e4lle \u00f6verraskat pianisten jan eyron och, i operam\u00e4ssig stil, \"sjungit\" en h\u00f6gtysk romans. som konstn\u00e4r \u00e4r han representerad med ett par kompositioner av tygtryck vid nationalmuseum i stockholm.\n\n\n== samh\u00e4llsengagemang ==\np\u00e5 1960-talet blev han alltmer samh\u00e4llskritisk och ambiti\u00f6s. han utvecklade sina dokument\u00e4rfilmsparodier i en rad s\u00e4regna filmer inspelade i norra j\u00e4mtland: hjolb\u00e4nningar (1961), som handlade om myrarnas \u00f6vernaturliga folk, the flata monster (1962), om jakten p\u00e5 ett odjur i str\u00f6ms vattudal, och kan bussen komma? (1972), med uttalat regionalpolitisk vinkel. mer litter\u00e4r var tv-filmen elsa f\u00e5r piano (1973), som byggde p\u00e5 en novell av fritiof nilsson piraten. han gjorde ocks\u00e5 tre l\u00e5ngfilmer: \u00e4r du inte riktigt klok (1964), jakten (1965) och badarna (1968), som var humoristiska och kulturkritiska p\u00e5 ett s\u00e4tt som v\u00e4ckte mycket blandade reaktioner. hans sista regiuppgift var tv-serien om k\u00e4rlek \u00e4r... 1982.\n\n\n=== republiken jamtland ===\nen best\u00e5ende insats i svenskt kulturliv \u00e4r republiken jamtland, som han grundade och drev tillsammans med kollegan fr\u00e5n j\u00e4mtland, journalisten bj\u00f6rn norstr\u00f6m. det b\u00f6rjade med kulturfestivalen storsj\u00f6yran 1963, d\u00e5 gamlin p\u00e5 sk\u00e4mt utropade sig till utbrytarrepublikens president. med \u00e5ren fick den j\u00e4mtska frihetsr\u00f6relsen alltmer politisk udd som en manifestation mot landsbygdens avfolkning och en norrlandsfientlig n\u00e4ringspolitik. h\u00f6jdpunkten blev \"kuppen\" 1967, d\u00e5 gamlin bj\u00f6ds till harpsund och liksom andra g\u00e4stande statsm\u00e4n fick ro i harpsundsekan med statsminister tage erlander. under roddturen klagade gamlin \u00f6ver att han bara f\u00e5tt halvt dagtraktamente ist\u00e4llet f\u00f6r helt. gamlin b\u00f6rjade till och med borra ekan i sank innan erlander gick med p\u00e5 kraven. \n\n\n== filmografi (urval) ==\n1949 \u2013 byssan lull\n1954 \u2013 i r\u00f6k och dans\n1956 \u2013 ratataa\n1957 \u2013 der wasserspr\u00fcchler \u2013 s\u00e4vdykaren\n1958 \u2013 den store amat\u00f6ren\n1959 \u2013 sk\u00f6na susanna och gubbarna\n1960 \u2013 sommar och syndare\n1961 \u2013 hjolb\u00e4nningar\n1962 \u2013 the flata monster\n1963 \u2013 vid sidan av leden\n1964 \u2013 \u00e4r du inte riktigt klok? (manus av lars forssell)\n1965 \u2013 jakten (efter en novell av per olof sundman).\n1967 \u2013 2:50 (kortfilm om en auktion med erik br\u00e4nnholm i borgvattnet)\n1968 \u2013 badarna (efter romanen r\u00f6k av lars ardelius)\n1972 \u2013 kan bussen komma?\n1973 \u2013 elsa f\u00e5r piano (efter novellen av fritiof nilsson piraten)\n1978 \u2013 picassos \u00e4ventyr\n1982 \u2013 om k\u00e4rlek \u00e4r\n\n\n== teater ==\n\n\n=== roller ===\n\n\n=== scenografi och kostym ===\n\n\n== priser och utm\u00e4rkelser ==\n1970 \u2013 hedersledamot vid norrlands nation\n1986 \u2013 karl gerhards hederspris\n1991 \u2013 purjol\u00f6kspriset\n1994 \u2013 str\u00f6msunds kommuns kulturstipendium \n\n\n== referenser ==\n\n\n=== tryckta k\u00e4llor ===\ngamlin, yngve d p i vem \u00e4r det, sid 368, 1993\nnorrl\u00e4ndsk uppslagsbok, del 1, 1993\ntidningsartiklar 1962\u20132006\n\n\n=== webbk\u00e4llor ===\nyngve gamlin p\u00e5 svensk filmdatabas\nyngve gamlin p\u00e5 svensk mediedatabas\n\n\n=== noter ===\n\n\n== externa l\u00e4nkar ==\nyngve gamlin i dramatens rollbok\ngamlinartikel av jonas sima (gav gamlin rollen som landsh\u00f6vding i barna fr\u00e5n bl\u00e5sj\u00f6fj\u00e4llet och portr\u00e4tterade honom i tv-programmet i huvet p\u00e5 n' gamlin)\nyngve gamlin fr\u00e5n str\u00f6msund - m\u00e5nga bilder, tidningsartiklar, filmklipp, ljudfiler\nyngve gamlin - konst, design, skivor\nhyllningssida till yngve gamlin, med en del av hans grafik samt l\u00e4nkar\nyngve gamlin - kort biografi och sl\u00e4ktsida"