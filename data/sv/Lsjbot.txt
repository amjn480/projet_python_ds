"lsjbot \u00e4r ett datorprogram, en bot, som anv\u00e4nds f\u00f6r att skapa wikipedia-artiklar p\u00e5 ett automatiserat s\u00e4tt. boten har utvecklats av den svenske fysikern sverker johansson.\n\n\n== historia ==\nden 13 juli 2014 publicerades en artikel i wall street journal om sverker johanssons produktion av artiklar med hj\u00e4lp av kontot lsjbot. enligt wall street journal hade det d\u00e5 skapats totalt 2 700 000 artiklar p\u00e5 wikipedia, som vid den tiden utgjorde cirka 8,5 procent av det totala antalet artiklar p\u00e5 wikipedias alla spr\u00e5kversioner. ungef\u00e4r en tredjedel av artiklarna som d\u00e5 hade skapats med hj\u00e4lp av lsjbot var skrivna p\u00e5 svenska, resten av artiklarna var skrivna p\u00e5 filipino, modersm\u00e5l f\u00f6r johanssons hustru.lsjbot h\u00e4mtar information fr\u00e5n webbplatser och onlinedatabaser till artiklarna. p\u00e5 s\u00e5 s\u00e4tt kan lsjbot skapa upp till 10 000 artiklar per dag, enligt johansson. lsjbot var inledningsvis fr\u00e4mst fokuserad p\u00e5 artiklar om djur, s\u00e5som fj\u00e4rilar och skalbaggar, men \u00e4ven p\u00e5 orter i filippinerna. senare har lsjbot kommit att \u00e4gna sig \u00e5t skapande av artiklar om geografiska platser \u00f6ver hela v\u00e4rlden.\n15 juni 2013 uppn\u00e5dde svenskspr\u00e5kiga wikipedia 1 000 000 artiklar. den miljonte artikeln producerades av lsjbot och handlade om fj\u00e4rilsarten erysichton elaborata. vid den tiden hade lsjbot skapat omkring 454 000 artiklar p\u00e5 svenskspr\u00e5kiga wikipedia, n\u00e4stan h\u00e4lften av alla artiklar som d\u00e5 fanns p\u00e5 detta spr\u00e5k. lsjbot har \u00e4ven skapat artikel nummer 2 000 000 den 6 september 2015 om berget iro i sydsudan och artikel nummer 3 000 000 den 27 april 2016 om den uttorkade flodb\u00e4dden udian ercaiz i v\u00e4stsahara.\nsedan november 2016 \u00e4r boten inte aktiv p\u00e5 svenskspr\u00e5kiga wikipedia.\n\n\n== k\u00e4llor ==\n\n\n== interna l\u00e4nkar ==\nlsjbot p\u00e5 svenskspr\u00e5kiga wikipedia"