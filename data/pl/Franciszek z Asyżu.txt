"franciszek z asy\u017cu, w\u0142a\u015bc. w\u0142. giovanni di pietro di bernardone, znany tak\u017ce jako francesco bernardone i biedaczyna z asy\u017cu (ur. w 1181 albo 1182 w asy\u017cu, zm. 3 pa\u017adziernika 1226 w porcjunkuli) \u2013 za\u0142o\u017cyciel zakonu franciszkan\u00f3w, a po\u015brednio tak\u017ce klarysek i tercjarzy, misjonarz, mistyk \u015bredniowieczny, stygmatyk, \u015bwi\u0119ty ko\u015bcio\u0142a katolickiego.\npochodzi\u0142 z umbryjskiej rodziny kupieckiej. pracowa\u0142 w sklepie swojego ojca i bra\u0142 udzia\u0142 w wojnie mi\u0119dzy asy\u017cem a perugi\u0105. w 1205 roku prze\u017cy\u0142 nawr\u00f3cenie i postanowi\u0142 odda\u0107 wszystko, co posiada, wyrzec si\u0119 rodziny i prowadzi\u0107 ubogie \u017cycie. osiad\u0142 w ko\u015bciele \u015bw. damiana i pos\u0142ugiwa\u0142 tr\u0119dowatym. postanowi\u0142 nie wst\u0119powa\u0107 do klasztoru, ale prowadzi\u0107 \u017cycie \u015bwieckiego pokutnika. trzy lata p\u00f3\u017aniej do\u0142\u0105czyli do niego kolejni bracia, z kt\u00f3rymi zamieszka\u0142 w porcjunkuli. gdy w 1209 roku uzyska\u0142 zgod\u0119 papie\u017ca na prowadzenie \u017cycia w ub\u00f3stwie, wsp\u00f3lnota minorycka zacz\u0119\u0142a si\u0119 powi\u0119ksza\u0107.\nw 1210 roku zorganizowa\u0142 klasztor dla klary z asy\u017cu, gdzie powsta\u0142 klauzurowy zakon klarysek. po obradach iv soboru latera\u0144skiego zacz\u0105\u0142 kszta\u0142towa\u0107 si\u0119 zakon braci mniejszych. w 1218 roku franciszek uda\u0142 si\u0119 do egiptu, gdzie spotka\u0142 si\u0119 z su\u0142tanem al-kamilem, usi\u0142uj\u0105c przekona\u0107 go do porzucenia islamu i przej\u015bcia na chrze\u015bcija\u0144stwo. po powrocie do asy\u017cu zrezygnowa\u0142 z kierowania zakonem i skupi\u0142 si\u0119 na pisaniu regu\u0142y zakonnej, kt\u00f3ra zosta\u0142a zatwierdzona w 1223 roku. wkr\u00f3tce potem stan jego zdrowia zacz\u0105\u0142 si\u0119 pogarsza\u0107 \u2013 przewlek\u0142a choroba oczu i d\u0142ugotrwa\u0142e gor\u0105czki zmusi\u0142y biedaczyn\u0119 z asy\u017cu do powrotu do porcjunkuli, gdzie zmar\u0142.\n\n\n== \u017cyciorys ==\n\n\n=== dzieci\u0144stwo i m\u0142odo\u015b\u0107 ===\nfranciszek urodzi\u0142 si\u0119 w 1181 albo 1182 roku w asy\u017cu jako giovanni bernardone (imi\u0119 wybrane przez matk\u0119). zosta\u0142 ochrzczony 28 marca 1182 roku. jego ojciec, pietro bernardone, po powrocie z francji zmieni\u0142 synowi imi\u0119 na francesco. zmiana by\u0142a spowodowana uwielbieniem pietra dla francji (w \u00f3wczesnym j\u0119zyku w\u0142oskim s\u0142owo francesco oznacza\u0142o francuz). bernardone by\u0142 bogatym kupcem, zajmuj\u0105cym si\u0119 handlem drogimi tkaninami. zmar\u0142 najprawdopodobniej przed rokiem 1215. matk\u0105 franciszka by\u0142a pika (imi\u0119 to bywa kwestionowane), kt\u00f3ra mia\u0142a rzekomo pochodzi\u0107 z prowansji. zmar\u0142a prawdopodobnie przed 1211 rokiem. francesco mia\u0142 brata imieniem angelo, kt\u00f3ry w przysz\u0142o\u015bci przybra\u0142 matronimiczne nazwisko angelo di pica. przysz\u0142y \u015bwi\u0119ty odebra\u0142 wykszta\u0142cenie w szkole przy szpitalu san giorgio. zna\u0142 w podstawowym zakresie j\u0119zyki \u0142aci\u0144ski i prowansalski. oko\u0142o 1195 roku zacz\u0105\u0142 pracowa\u0107 u ojca. pomaga\u0142 w prowadzeniu rodzinnego interesu, a czas wolny przeznacza\u0142 na uczty i zabawy, uzyskuj\u0105c w\u015br\u00f3d miejscowych opini\u0119 utracjusza.\npo pewnym czasie postanowi\u0142 zosta\u0107 rycerzem i zaci\u0105gn\u0105\u0142 si\u0119 wraz z przyjaci\u00f3\u0142mi do armii komuny miejskiej. poniewa\u017c by\u0142 maj\u0119tny i posiada\u0142 konia, najprawdopodobniej nie s\u0142u\u017cy\u0142 w piechocie. w 1202 roku wzi\u0105\u0142 udzia\u0142 w bitwie pod collestrada pomi\u0119dzy stronnikami papie\u017ca (perugia) a cesarza (asy\u017c). bitwa zako\u0144czy\u0142a si\u0119 kl\u0119sk\u0105 wojsk asyskich, a franciszek zosta\u0142 pojmany i osadzony w perugijskim wi\u0119zieniu. poniewa\u017c by\u0142 zamo\u017cny, osadzono go w celi razem ze szlachcicami, a nie ze zwyk\u0142ymi \u017co\u0142nierzami. w trakcie pobytu w wi\u0119zieniu powa\u017cnie zachorowa\u0142, a ponadto za\u0142ama\u0142 si\u0119 psychicznie. zosta\u0142 uwolniony mi\u0119dzy 1203 a 1204 rokiem i powr\u00f3ci\u0142 do asy\u017cu. w domu pozostawa\u0142 przez oko\u0142o osiemna\u015bcie miesi\u0119cy, lecz\u0105c si\u0119 w tym czasie z chor\u00f3b nabytych w wi\u0119zieniu. w 1205 roku postanowi\u0142 uda\u0107 si\u0119 do apulii do hrabiego gentilisa, aby zaci\u0105gn\u0105\u0107 si\u0119 do armii papieskiej. wyposa\u017cy\u0142 si\u0119 w now\u0105 zbroj\u0119, lecz tu\u017c przed wyjazdem odda\u0142 j\u0105 innemu \u017co\u0142nierzowi, kt\u00f3rego nie by\u0142o na ni\u0105 sta\u0107. nast\u0119pnie wyruszy\u0142 w drog\u0119, lecz po dotarciu do spoleto zrezygnowa\u0142 z dalszej wyprawy. wed\u0142ug tradycji mia\u0142 tam sen, kt\u00f3rego konsekwencj\u0105 by\u0142 pierwszy etap nawr\u00f3cenia. w drodze powrotnej zatrzyma\u0142 si\u0119 w foligno, gdzie sprzeda\u0142 ca\u0142e swoje rycerskie wyposa\u017cenie, a nast\u0119pnie pieszo uda\u0142 si\u0119 do asy\u017cu. tu\u017c przed przybyciem do miasta przenocowa\u0142 w ruinach ko\u015bcio\u0142a san damiano.\n\n\n=== kryzys i nawr\u00f3cenie ===\npo powrocie do miasta straci\u0142 zainteresowanie uczestnictwem w zabawach, wojnach oraz prac\u0105 u ojca. wkr\u00f3tce potem zacz\u0105\u0142 rozdawa\u0107 ja\u0142mu\u017cn\u0119 biednym, a gdy nie mia\u0142 ju\u017c nic do oddania \u2013 ofiarowa\u0142 im swoje odzienie. ponadto wynosi\u0142 z domu nadwy\u017cki jedzenia, kt\u00f3re rozdawa\u0142 potrzebuj\u0105cym. nast\u0119pnie uda\u0142 si\u0119 na pielgrzymk\u0119 do rzymu, gdzie z\u0142o\u017cy\u0142 du\u017c\u0105 ofiar\u0119 przy grobowcu \u015bw. piotra. po powrocie do asy\u017cu odwiedzi\u0142 leprozorium i odda\u0142 ja\u0142mu\u017cn\u0119 tr\u0119dowatym, ka\u017cdego ca\u0142uj\u0105c w r\u0119k\u0119. za rad\u0105 gwidona, biskupa asy\u017cu, uda\u0142 si\u0119 do jaskini, przebywaj\u0105c d\u0142u\u017cszy czas w odosobnieniu (towarzyszy\u0142 mu jeden cz\u0142owiek, lecz jego imi\u0119 nie zachowa\u0142o si\u0119 w \u017ar\u00f3d\u0142ach). pod koniec 1205 roku na sta\u0142e wyprowadzi\u0142 si\u0119 z domu rodzinnego i zamieszka\u0142 w ko\u015bciele \u015bw. damiana, gdzie codziennie odmawia\u0142 modlitwy i praktykowa\u0142 pokut\u0119. wed\u0142ug tradycji podczas jednej z modlitw mia\u0142 us\u0142ysze\u0107 g\u0142os dobiegaj\u0105cy z krucyfiksu: \u201efranciszku, czy\u017c nie widzisz, \u017ce ten dom m\u00f3j chyli si\u0119 ku upadkowi? id\u017a wi\u0119c i napraw mi go!\u201d. postanowi\u0142 w\u00f3wczas odbudowa\u0107 ko\u015bci\u00f3\u0142, kt\u00f3ry by\u0142 zrujnowany. poprosi\u0142 tak\u017ce miejscowego ksi\u0119dza o to, by zawsze pali\u0142a si\u0119 tam lampa oliwna.\nw celu odbudowy ko\u015bcio\u0142a franciszek wr\u00f3ci\u0142 do domu, wzi\u0105\u0142 cenne tkaniny i wywi\u00f3z\u0142 do foligno, gdzie je sprzeda\u0142. uzyskane pieni\u0105dze przekaza\u0142 na renowacj\u0119, wr\u0119czaj\u0105c je ksi\u0119dzu, kt\u00f3ry jednak nie chcia\u0142 ich przyj\u0105\u0107, obawiaj\u0105c si\u0119 gniewu piotra bernardonego. wkr\u00f3tce potem ojciec franciszka zacz\u0105\u0142 poszukiwa\u0107 syna, a kiedy po miesi\u0105cu uda\u0142o mu si\u0119 go znale\u017a\u0107, zabra\u0142 go do domu. przez kilka dni piotr usi\u0142owa\u0142 przekona\u0107 syna, by powr\u00f3ci\u0142 do pracy i przesta\u0142 prowadzi\u0107 ubogie \u017cycie. nie przynios\u0142o to efektu, a franciszek z pomoc\u0105 matki piki uciek\u0142 z domu i powr\u00f3ci\u0142 do ko\u015bcio\u0142a san damiano. gdy ojciec franciszka si\u0119 o tym dowiedzia\u0142, postanowi\u0142 wytoczy\u0107 synowi proces przed rad\u0105 miejsk\u0105 (kt\u00f3ra \u0142\u0105czy\u0142a w\u0142adz\u0119 ustawodawcz\u0105 i s\u0105downicz\u0105). mia\u0142 zamiar pozbawi\u0107 go posagu po pice, podejrzewaj\u0105c syna o niepoczytalno\u015b\u0107. gdy goniec przyby\u0142 z wezwaniem do franciszka, ten oznajmi\u0142, \u017ce jako pokutnik jest osob\u0105 duchown\u0105 i podlega jurysdykcji ko\u015bcielnej. piotr bernardone z\u0142o\u017cy\u0142 zatem skarg\u0119 w s\u0105dzie biskupim, na kt\u00f3rego posiedzenie franciszek przyby\u0142. biskup gwidon nakaza\u0142 franciszkowi oddanie ojcu wszystkich pieni\u0119dzy, na co ten drugi przysta\u0142. ponadto zdj\u0105\u0142 tak\u017ce swoje szaty i, stoj\u0105c nago, oznajmi\u0142, \u017ce wyrzeka si\u0119 bycia synem bernardonego i odt\u0105d jedynym ojcem dla niego b\u0119dzie b\u00f3g. nast\u0119pnie obaj rozeszli si\u0119, a franciszek wkr\u00f3tce potem wyruszy\u0142 w podr\u00f3\u017c, podczas kt\u00f3rej zosta\u0142 napadni\u0119ty, dotkliwie pobity i odarty z szat. rannemu uda\u0142o si\u0119 dotrze\u0107 do klasztoru san verecondo w vallingengo. po otrzymaniu pomocy uda\u0142 si\u0119 do gubbio, gdzie pos\u0142ugiwa\u0142 w\u015br\u00f3d tr\u0119dowatych. wed\u0142ug legendy mia\u0142 tam zawrze\u0107 umow\u0119 z wilkiem, kt\u00f3ry przesta\u0142 atakowa\u0107 mieszka\u0144c\u00f3w.\nfranciszek podj\u0105\u0142 w\u00f3wczas decyzj\u0119, \u017ce nie chce przyjmowa\u0107 \u015bwi\u0119ce\u0144 kap\u0142a\u0144skich ani wst\u0119powa\u0107 do klasztoru. pozostaj\u0105c w stanie \u015bwieckim, przyodzia\u0142 si\u0119 w str\u00f3j eremity: zgrzebn\u0105 tunik\u0119, rzemienny pasek i sanda\u0142y. jego celem by\u0142a odbudowa ko\u015bcio\u0142a \u015bw. damiana i w tym celu zbiera\u0142 ja\u0142mu\u017cn\u0119, za kt\u00f3r\u0105 kupowa\u0142 niezb\u0119dne materia\u0142y. w pewnym momencie, pod wp\u0142ywem s\u0142uchania fragmentu ewangelii mateusza, jeszcze bardziej zubo\u017cy\u0142 sw\u00f3j str\u00f3j, zamieniaj\u0105c tunik\u0119 na szorstkie sukno, a rzemie\u0144 na powr\u00f3z, rezygnuj\u0105c r\u00f3wnie\u017c z sanda\u0142\u00f3w.\n\n\n=== pierwsi towarzysze ===\nw 1208 roku do franciszka do\u0142\u0105czy\u0142o dw\u00f3ch innych m\u0119\u017cczyzn: bernardo di quintavalle i ksi\u0105dz pietro cattani. poniewa\u017c, w zamierzeniu biedaczyny, do braci od pokuty mogli do\u0142\u0105cza\u0107 \u015bwieccy, postanowi\u0142 on uda\u0107 si\u0119 do ko\u015bcio\u0142a \u015bw. miko\u0142aja, gdzie 16 kwietnia 1208 roku poprosi\u0142 miejscowego ksi\u0119dza, aby da\u0142 mu wskaz\u00f3wk\u0119, co nale\u017cy czyni\u0107. wykorzystuj\u0105c metod\u0119 sortes biblicae, franciszek postanowi\u0142 przyj\u0105\u0107 obu m\u0119\u017cczyzn. poniewa\u017c nie mieli przypisanego domu zakonnego, zamieszkali w chatce obok porcjunkuli (kt\u00f3r\u0105 franciszek tak\u017ce naprawi\u0142). wkr\u00f3tce potem do\u0142\u0105czyli do nich dwaj kolejni bracia: idzi i ksi\u0105dz sylwester z ko\u015bcio\u0142a san damiano. poniewa\u017c wszyscy pochodzili z asy\u017cu, postanowili uda\u0107 si\u0119 w pierwsz\u0105 podr\u00f3\u017c poza miasto, aby przynagla\u0107 do pokuty. franciszek z idzim udali si\u0119 do marchii anko\u0144skiej, a pozostali bracia w inne miejsce (w \u017ar\u00f3d\u0142ach nie zachowa\u0142a si\u0119 informacja, dok\u0105d). w trakcie drugiej podr\u00f3\u017cy bernard uda\u0142 si\u0119 do florencji. w mi\u0119dzyczasie do wsp\u00f3lnoty do\u0142\u0105czyli trzej nast\u0119pni bracia: sabbatino, morico i giovanni de capella.\n\n\n=== podr\u00f3\u017c do rzymu ===\nfranciszek uwa\u017ca\u0142, \u017ce prowadzenie wsp\u00f3lnoty musi zosta\u0107 zatwierdzone przez w\u0142adze ko\u015bcielne. wobec nieobecno\u015bci biskupa gwidona postanowi\u0142 uda\u0107 si\u0119 do rzymu, by wystara\u0107 si\u0119 o audiencj\u0119 u papie\u017ca. zawczasu opracowa\u0142 tekst pierwszej regu\u0142y, kt\u00f3ry nie zachowa\u0142 si\u0119 w \u017ar\u00f3d\u0142ach. jeszcze przed wyruszeniem w drog\u0119 poprosi\u0142 braci, aby wybrali na przyw\u00f3dc\u0119 kogo\u015b innego ni\u017c on. nowym liderem zosta\u0142 bernardo di quintavalle. wiosn\u0105 1210 roku wyruszyli do rzymu, gdzie spotkali na lateranie gwidona, kt\u00f3ry by\u0142 niezadowolony z faktu, \u017ce minoryci chc\u0105 om\u00f3wi\u0107 z papie\u017cem kwesti\u0119 regu\u0142y zakonnej. ostatecznie biskup da\u0142 si\u0119 przekona\u0107 i dzi\u0119ki jego protekcji dosz\u0142o do spotkania z kardyna\u0142em giovannim di san paolo, kt\u00f3ry zaleci\u0142 franciszkowi, aby do\u0142\u0105czy\u0142 do kt\u00f3rego\u015b z istniej\u0105cych zakon\u00f3w. asy\u017canie przez kilka dni usi\u0142owali przekona\u0107 kardyna\u0142a do swoich racji, co przynios\u0142o pewien skutek \u2013 giovanni di san paolo zorganizowa\u0142 im spotkanie z papie\u017cem. wizyta franciszka u innocentego iii obfituje w wiele legend, kt\u00f3rych prawdziwo\u015b\u0107 jest w\u0105tpliwa. papie\u017c ustnie zatwierdzi\u0142 minorycki spos\u00f3b \u017cycia i udzieli\u0142 pokutnikom b\u0142ogos\u0142awie\u0144stwa. kardyna\u0142 di san paolo zosta\u0142 protektorem pokutnik\u00f3w i poleci\u0142 im przyj\u0119cie tonsury na znak przynale\u017cno\u015bci do stanu zakonnego. nast\u0119pnie bracia odwiedzili gr\u00f3b piotra aposto\u0142a i wyruszyli w podr\u00f3\u017c powrotn\u0105. gdy zbli\u017cali si\u0119 do asy\u017cu, franciszek postanowi\u0142, \u017ce osiedl\u0105 si\u0119 w rivotorto, nieopodal leprozorium \u015bw. \u0142azarza (w\u0142. san lazzaro).\n\n\n=== porcjunkula ===\nbracia zamieszkali w rivotorto, ale gdy wsp\u00f3lnota zacz\u0119\u0142a si\u0119 powi\u0119ksza\u0107, brakowa\u0142o tam miejsca, a ponadto nie by\u0142o w pobli\u017cu ko\u015bcio\u0142a (gdzie chcieli odmawia\u0107 liturgi\u0119 godzin). wobec tego franciszek uda\u0142 si\u0119 do biskupa z pro\u015bb\u0105 o przydzielenie im nowego miejsca, jednak gwidon odm\u00f3wi\u0142, twierdz\u0105c, \u017ce nie dysponuje \u017cadnym. t\u0119 sam\u0105 odpowied\u017a biedaczyna us\u0142ysza\u0142 w kapitule katedralnej san rufino. w\u00f3wczas uda\u0142 si\u0119 do mnich\u00f3w benedykty\u0144skich na monte subasio, gdzie opat przydzieli\u0142 pokutnikom zniszczon\u0105 kaplic\u0119 santa maria degli angeli, w porcjunkuli, niedaleko leprozorium san salvatore delle pareti. aby unikn\u0105\u0107 przej\u0119cia w\u0142asno\u015bci ko\u015bcio\u0142a na podstawie prawa o trzydziestoletnim zasiedzeniu, opat um\u00f3wi\u0142 si\u0119 z franciszkiem na symboliczn\u0105 op\u0142at\u0119 w wysoko\u015bci jednego kosza ryb rocznie. benedyktyni ofiarowali w zamian dar jednego dzbana oliwy. minoryci przenie\u015bli si\u0119 tam wiosn\u0105 1210 roku, przekazuj\u0105c chat\u0119 w rivotorto tr\u0119dowatym.\nw porcjunkuli zbudowali sobie cele wok\u00f3\u0142 ruin ko\u015bcio\u0142a, w kt\u00f3rym odmawiali modlitwy. wkr\u00f3tce potem do\u0142\u0105czy\u0142 do nich ksi\u0105dz sylwester, kt\u00f3ry kiedy\u015b sprzedawa\u0142 franciszkowi kamienie na remont ko\u015bcio\u0142a \u015bw. damiana. do wsp\u00f3lnoty do\u0142\u0105czyli tak\u017ce kolejni bracia: jan, filip, masseo, a tak\u017ce ja\u0142owiec, rufin i leon. w tym czasie podejmowali tak\u017ce kolejne wyprawy poza asy\u017c, jednak cz\u0119sto spotykali si\u0119 z nieufno\u015bci\u0105 i podejrzliwo\u015bci\u0105. w 1211 roku franciszek podj\u0105\u0142 pierwsz\u0105 pr\u00f3b\u0119 pielgrzymki do ziemi \u015bwi\u0119tej, w towarzystwie jednego z braci. z powodu sztormu statek by\u0142 zmuszony wp\u0142yn\u0105\u0107 do portu w dalmacji. nie mog\u0105c znale\u017a\u0107 \u017cadnego okr\u0119tu zmierzaj\u0105cego na wsch\u00f3d, mnisi wkradli si\u0119 na statek p\u0142yn\u0105cy do ankony i ostatecznie powr\u00f3cili do porcjunkuli.\n\n\n=== do\u0142\u0105czenie klary ===\noko\u0142o 1210 roku brat rufin poinformowa\u0142 franciszka, \u017ce jego kuzynka, pochodz\u0105ca z wy\u017cszych sfer klara di favarone di offreduccio, chcia\u0142aby do\u0142\u0105czy\u0107 do pokutnik\u00f3w. dziewczyna, w tajemnicy przed swoimi rodzicami spotka\u0142a si\u0119 z biedaczyn\u0105, a w spotkaniu uczestniczyli tak\u017ce brat filip oraz przyjaci\u00f3\u0142ka favarone \u2013 bona z guelfuccio. w niedziel\u0119 palmow\u0105 18 marca 1212 roku klara uczestniczy\u0142a we mszy, a noc\u0105 postanowi\u0142a uciec z domu i przy\u0142\u0105czy\u0107 si\u0119 do minoryt\u00f3w. razem ze swoj\u0105 siostr\u0105 pacyfik\u0105, uda\u0142a si\u0119 do porcjunkuli, gdzie franciszek \u015bci\u0105\u0142 jej w\u0142osy i na\u0142o\u017cy\u0142 habit z welonem. nast\u0119pnie klara z\u0142o\u017cy\u0142a \u015bluby pos\u0142usze\u0144stwa franciszkowi, a ten zakwaterowa\u0142 j\u0105 tymczasowo u benedyktynek w ko\u015bciele \u015bw. paw\u0142a w bastii. jej rodzina odnalaz\u0142a j\u0105 w klasztorze, robi\u0105c jej wyrzuty, lecz dziewczyna, okazuj\u0105c ogolon\u0105 g\u0142ow\u0119, da\u0142a do zrozumienia, \u017ce nie zmieni decyzji. po kilku dniach franciszek przeni\u00f3s\u0142 klar\u0119 do innego ko\u015bcio\u0142a benedyktynek \u2013 \u015bw. anio\u0142a di panzo. tam do\u0142\u0105czy\u0142a tak\u017ce siostra klary \u2013 agnieszka, a franciszek dokona\u0142 jej ob\u0142\u00f3czyn. po pewnym czasie do \u017ce\u0144skiej wsp\u00f3lnoty zacz\u0119\u0142y do\u0142\u0105cza\u0107 kolejne kobiety (mi\u0119dzy innymi matka klary \u2013 ortolana), wi\u0119c biedaczyna przeni\u00f3s\u0142 je do ko\u015bcio\u0142a \u015bw. damiana, kt\u00f3ry kiedy\u015b odnowi\u0142. przygotowa\u0142 tak\u017ce dla nich zasady \u017cycia, kt\u00f3re sta\u0142y si\u0119 podstaw\u0105 dla klauzurowego zakonu klarysek.\n\n\n=== kszta\u0142towanie zakonu ===\npod koniec 1212 albo 1213 roku, franciszek ponownie postanowi\u0142 wybra\u0107 si\u0119 do afryki. chcia\u0142 dosta\u0107 si\u0119 do maroka, aby naucza\u0107 na dworze kalifa muhammada an-nasira. plan ten si\u0119 nie powi\u00f3d\u0142, poniewa\u017c asy\u017canin powa\u017cnie zachorowa\u0142 i musia\u0142 wr\u00f3ci\u0107 do rodzinnego miasta. 8 maja 1213 roku otrzyma\u0142 od hrabiego orlanda z chiusi apeni\u0144sk\u0105 g\u00f3r\u0119 la verna. w tym czasie bracia byli jeszcze zwani \u201epokutnikami z asy\u017cu\u201d lub \u201emniejszymi ubogimi\u201d. nazwa \u201ezakon braci mniejszych\u201d zacz\u0119\u0142a funkcjonowa\u0107 powszechnie w 1216 roku. w owym czasie narodzi\u0142 si\u0119 tak\u017ce zwyczaj odbywania dorocznej kapitu\u0142y w asy\u017cu, zwo\u0142ywanej dla ujednolicenia \u017cycia wsp\u00f3lnotowego. by\u0142o to efektem postanowie\u0144 soboru latera\u0144skiego iv. wed\u0142ug legend franciszek mia\u0142 bra\u0107 udzia\u0142 w soborze i spotka\u0107 tam dominika guzm\u00e1na, jednak nie ma na to historycznych dowod\u00f3w.\nw przeci\u0105gu kilku lat zmar\u0142o trzech dostojnik\u00f3w ko\u015bcielnych, kt\u00f3rzy sprzyjali minorytom: biskup gwidon (ok. 1212 roku), kardyna\u0142 giovanni di san paolo (ok. 1214 roku) i papie\u017c innocenty iii (w 1216 roku). nast\u0119pc\u0105 na tronie piotrowym zosta\u0142 honoriusz iii, a opiekunem zakonu braci mniejszych \u2013 hugolin z ostii. poniewa\u017c wsp\u00f3lnota si\u0119 rozrasta\u0142a, w po\u0142owie lat 10. xiii wieku zacz\u0119\u0142a si\u0119 kszta\u0142towa\u0107 w\u0142oska prowincja zakonu, a w 1217 roku rozpocz\u0119to wysy\u0142anie braci mniejszych do ziemi \u015bwi\u0119tej, anglii, niemiec, francji i w\u0119gier. na bliski wsch\u00f3d uda\u0142a si\u0119 grupa braci pod przewodnictwem eliasza bonbaronego. franciszek z ksi\u0119dzem sylwestrem mieli si\u0119 uda\u0107 do francji. podr\u00f3\u017cowali przez arezzo, a nast\u0119pnie dotarli do florencji, gdzie spotkali hugolina z ostii. kardyna\u0142 przekona\u0142 biedaczyn\u0119, aby nie opuszcza\u0142 umbrii i zaproponowa\u0142, \u017ce zostanie kanoniczym doradc\u0105 zakonu i rzecznikiem w kurii. ostatecznie do francji uda\u0142 si\u0119 brat pacyfik. z powodu braku przygotowania j\u0119zykowego i niech\u0119ci miejscowych ludno\u015bci wi\u0119kszo\u015b\u0107 misji zaalpejskich zako\u0144czy\u0142a si\u0119 niepowodzeniem. bracia, kt\u00f3rzy z nich powr\u00f3cili, apelowali do franciszka, by wystara\u0142 si\u0119 o pisemne zatwierdzenie papieskie. biedaczyna stanowczo odrzuci\u0142 te pro\u015bby, jednak mnisi zwr\u00f3cili si\u0119 o pomoc do hugolina. kardyna\u0142 przyjecha\u0142 do asy\u017cu na kapitu\u0142\u0119 generaln\u0105 w uroczysto\u015b\u0107 pi\u0119\u0107dziesi\u0105tnicy 1218 roku i odprawi\u0142 msz\u0119, podczas kt\u00f3rej franciszek s\u0142u\u017cy\u0142 jako diakon, co oznacza, \u017ce musia\u0142 przyj\u0105\u0107 \u015bwi\u0119cenia diakonatu mi\u0119dzy spotkaniem z hugolinem w 1217 a kapitu\u0142\u0105 w 1218 roku. hugolin uzyska\u0142 list rekomendacyjny od papie\u017ca, dzi\u0119ki czemu za\u0142o\u017cyciel zakonu m\u00f3g\u0142 uda\u0107 si\u0119 w podr\u00f3\u017c do ziemi \u015bwi\u0119tej.\nwok\u00f3\u0142 zakonu braci mniejszych zacz\u0119\u0142y si\u0119 tak\u017ce gromadzi\u0107 osoby \u015bwieckie, kt\u00f3re praktykowa\u0142y formy pokuty, pozostaj\u0105c w stanie laikatu. by\u0142 to zal\u0105\u017cek utworzenia trzeciego zakonu. pierwotnymi wskaz\u00f3wkami by\u0142y dla nich dwa listy do wiernych napisane przez franciszka, dzi\u0119ki kt\u00f3rym mogli oni wypracowa\u0107 franciszka\u0144ski spos\u00f3b \u017cycia w stanie \u015bwieckim.\n\n\n=== podr\u00f3\u017c na bliski wsch\u00f3d ===\nprzed wyruszeniem w podr\u00f3\u017c wyznaczy\u0142 braci mateusza z narni i grzegorza z neapolu, aby go zast\u0119powali podczas nieobecno\u015bci.  mateusz mia\u0142 pozosta\u0107 w porcjunkuli, a grzegorz podr\u00f3\u017cowa\u0107 po italii i nadzorowa\u0107 rozw\u00f3j braci mniejszych poza asy\u017cem. franciszek wyruszy\u0142 wraz z pietrem cattanim, najprawdopodobniej przy\u0142\u0105czaj\u0105c si\u0119 do wojska w\u0142oskiego, kt\u00f3re p\u0142yn\u0119\u0142o, by wspom\u00f3c v krucjat\u0119. gdy przybyli niedaleko damietty, spotkali si\u0119 z eliaszem bonbaronem, kt\u00f3ry zosta\u0142 tu wys\u0142any wcze\u015bniej i nak\u0142oni\u0142 do wst\u0105pienia do zakonu cezarego ze spiry. w 1218 roku trwa\u0142o obl\u0119\u017cenie miasta, podczas kt\u00f3rego franciszek g\u0142osi\u0142 kazania i dzieli\u0142 si\u0119 swoimi obawami o pok\u00f3j w obozie krzy\u017cowc\u00f3w. wkr\u00f3tce potem zwr\u00f3ci\u0142 si\u0119 do dow\u00f3dcy, pelagia galvaniego, by ten zezwoli\u0142 mu na udanie si\u0119 do obozu saracen\u00f3w celem ewangelizacji muzu\u0142man\u00f3w. kardyna\u0142 stanowczo odm\u00f3wi\u0142, lecz po kilku namowach stwierdzi\u0142, \u017ce nie b\u0119dzie ich zatrzymywa\u0142 na si\u0142\u0119.\nfranciszek i brat iluminat udali si\u0119 pod egipskie fortyfikacje, gdzie zostali przej\u0119ci przez stra\u017c i doprowadzeni przed oblicze su\u0142tana malika al-kamila. gdy biedaczyna przedstawi\u0142 si\u0119 jako mnich i wyrazi\u0142 ch\u0119\u0107 nawr\u00f3cenia wyznawc\u00f3w islamu na chrze\u015bcija\u0144stwo, doradcy su\u0142tana nak\u0142aniali go, by zdekapitowa\u0142 braci. al-kamil jednak dyskutowa\u0142 d\u0142ugo z zakonnikami, a w debat\u0119 zaanga\u017cowa\u0142 si\u0119 tak\u017ce muzu\u0142ma\u0144ski teolog i prawnik fachr ad-din al-farisi. rozmowy przebiega\u0142y w dobrej atmosferze, ale \u017cadna ze stron nie zdo\u0142a\u0142a przekona\u0107 adwersarza do zmiany wyznania. w zwi\u0105zku z tym su\u0142tan nakarmi\u0142 braci, a nast\u0119pnie kaza\u0142 \u017co\u0142nierzom deportowa\u0107 ich do linii krzy\u017cowc\u00f3w. wydarzenie to spowodowa\u0142o du\u017ce zainteresowanie ruchem franciszka\u0144skim i wst\u0105pienie do zakonu m.in.: kolina anglika, micha\u0142a z ko\u015bcio\u0142a \u015bw. krzy\u017ca, rainera z ko\u015bcio\u0142a \u015bw. micha\u0142a, jana z cambrai, kleryka henryka i innych. latem 1219 roku, po oko\u0142o roku pobytu, franciszek postanowi\u0142 wr\u00f3ci\u0107 do italii. zanim to nast\u0105pi\u0142o, odwiedzi\u0142 syri\u0119, jednak pod wp\u0142ywem wie\u015bci, kt\u00f3re otrzyma\u0142 od brata stefana, zdecydowa\u0142 si\u0119 przyspieszy\u0107 sw\u00f3j powr\u00f3t.\n\n\n=== powr\u00f3t do asy\u017cu ===\nokaza\u0142o si\u0119, \u017ce mateusz i grzegorz, kt\u00f3rym powierzono opiek\u0119 nad zakonem pod nieobecno\u015b\u0107 za\u0142o\u017cyciela, wprowadzili zmiany stylu \u017cycia braci mniejszych. zaostrzyli nakaz postu jako\u015bciowego, zabraniaj\u0105c spo\u017cywa\u0107 pokarm\u00f3w mi\u0119snych (opr\u00f3cz pi\u0105tk\u00f3w), tak\u017ce w poniedzia\u0142ki i soboty. ponadto w dni niepostne mogli je\u015b\u0107 mi\u0119so tylko ofiarowane w formie ja\u0142mu\u017cny, a w \u015brody i pi\u0105tki mieli powstrzymywa\u0107 si\u0119 tak\u017ce od jedzenia nabia\u0142u, pod tym samym warunkiem. opr\u00f3cz tego brat filip d\u0142ugi wystara\u0142 si\u0119 o protekcj\u0119 papiesk\u0105 dla klarysek (zakonnik mia\u0142 prawo do na\u0142o\u017cenia ekskomuniki na ka\u017cdego, kto by niepokoi\u0142 mniszki), wbrew wyra\u017anemu zakazowi franciszka. natomiast brat jan z capelli odszed\u0142 z zakonu i za\u0142o\u017cy\u0142 w\u0142asn\u0105 wsp\u00f3lnot\u0119 pos\u0142uguj\u0105ca w\u015br\u00f3d tr\u0119dowatych.\nbiedaczyna powr\u00f3ci\u0142 do asy\u017cu na pocz\u0105tku 1220 roku i cofn\u0105\u0142 wszystkie zmiany wprowadzone przez jego zast\u0119pc\u00f3w. zauwa\u017cy\u0142 jednak, \u017ce nie jest w stanie otoczy\u0107 opiek\u0105 duchow\u0105 wszystkich braci, dlatego postanowi\u0142 zwr\u00f3ci\u0107 si\u0119 o pomoc do papie\u017ca. spotka\u0142 si\u0119 z nim wiosn\u0105 1220 roku w viterbo i poprosi\u0142 o ustanowienie formalnego kardyna\u0142a protektora zakonu braci mniejszych. na wniosek franciszka, honoriusz iii mianowa\u0142 protektorem hugolina z ostii. w tym samym roku papie\u017c wys\u0142a\u0142 tak\u017ce dwa listy, nakazuj\u0105ce biskupom respektowanie i przyjmowanie braci pokutnik\u00f3w, a trzeci poleca\u0142 franciszkanom przyjmowa\u0107 nowych kandydat\u00f3w do rocznego nowicjatu. widz\u0105c narastaj\u0105ce problemy za\u0142o\u017cyciel zakonu, spotka\u0142 si\u0119 jesieni\u0105 1220 roku z hugolinem. wed\u0142ug tradycji, w spotkaniu mia\u0142 te\u017c uczestniczy\u0107 dominik guzm\u00e1n, kt\u00f3ry zaproponowa\u0142 po\u0142\u0105czenie zakon\u00f3w, a franciszek zdecydowanie odrzuci\u0142 ten pomys\u0142. biedaczyna mia\u0142 tak\u017ce wyg\u0142osi\u0107 kazanie przed kuri\u0105 rzymsk\u0105 i radzi\u0107 si\u0119 kardyna\u0142a w sprawie regu\u0142y zakonnej. wcze\u015bniej pracowa\u0142 ju\u017c nad pewnymi zasadami \u017cycia zakonnego (opartymi na decyzjach z kapitu\u0142 generalnych), a z pomoc\u0105 cezarego ze spiry uzupe\u0142ni\u0142 je o fragmenty z ewangelii. tekst stanowi\u0142 szkielet dla regu\u0142y niezatwierdzonej.\n\n\n=== rezygnacja i regu\u0142a ===\nna kapitule 29 wrze\u015bnia 1220 roku zrezygnowa\u0142 z przewodniczenia zakonowi i przekaza\u0142 przyw\u00f3dztwo pietro cattaniemu. decyzja ta by\u0142a spowodowana stanem zdrowia franciszka (cierpia\u0142 najprawdopodobniej na czwartaczk\u0119 i jaglicze zapalenie spoj\u00f3wek), ale te\u017c podyktowana niemo\u017cno\u015bci\u0105 zarz\u0105dzania liczn\u0105 wsp\u00f3lnot\u0105. na kolejnej kapitule w 1221 roku, gdzie wikariuszem generalnym by\u0142 eliasz bonbarone (po \u015bmierci pietra cattaniego), podj\u0119to decyzj\u0119 o wys\u0142aniu kolejnej grupy braci do niemiec. zg\u0142osi\u0142o si\u0119 oko\u0142o dziewi\u0119\u0107dziesi\u0119ciu ochotnik\u00f3w, a poprowadzi\u0107 ich mia\u0142 cezary ze spiry. w\u015br\u00f3d cz\u0142onk\u00f3w grupy byli m.in. jordan z giano (kronikarz \u017cycia franciszka), jan z pian del carpine, tomasz z celano, j\u00f3zef z treviso czy piotr z camerino. wys\u0142ano tak\u017ce grupy do anglii i irlandii.\nfranciszek skupi\u0142 si\u0119 tak\u017ce na pracy nad regu\u0142\u0105, kt\u00f3ra musia\u0142a by\u0107 uko\u0144czona w 1221 roku, gdy\u017c jej wsp\u00f3\u0142redaktor \u2013 cezary ze spiry \u2013 uda\u0142 si\u0119 na misj\u0119 do niemiec. konieczno\u015b\u0107 u\u0142o\u017cenia dokumentu by\u0142a spowodowana ch\u0119ci\u0105 rezygnacji z kierowania wsp\u00f3lnot\u0105 przez franciszka, powi\u0119kszaniem si\u0119 zakonu, a tak\u017ce wymogiem honoriusza iii w sprawie rocznego nowicjatu. regu\u0142a niezatwierdzona powsta\u0142a jako roboczy dokument, kt\u00f3ry nie mia\u0142 charakteru normatywnego. prawdopodobnie nigdy nie zosta\u0142a przedstawiona papie\u017cowi do zatwierdzenia. r\u00f3wnie\u017c w 1221 roku \u015bwieccy pokutnicy spisali swoj\u0105 regu\u0142\u0119, kt\u00f3ra mia\u0142a potem sta\u0107 si\u0119 podstaw\u0105 dla franciszka\u0144skiego zakonu \u015bwieckich. pierwsza wsp\u00f3lnota trzeciego zakonu zosta\u0142a powo\u0142ana najprawdopodobniej w marcu 1221 roku we florencji.\nprac\u0119 nad drug\u0105 regu\u0142\u0105 franciszek prowadzi\u0142 po dyskusjach z hugolinem z ostii, a tak\u017ce naradach ze wsp\u00f3\u0142bra\u0107mi. du\u017cy wp\u0142yw na kszta\u0142t regu\u0142y mieli te\u017c prowincja\u0142owie reprezentuj\u0105cy braci mniejszych z odleg\u0142ych stron. przy jej redagowaniu franciszkowi pomaga\u0142 specjalista prawa kanonicznego, jednak jego to\u017csamo\u015b\u0107 nie jest znana. sformalizowany dokument wywo\u0142ywa\u0142 u biedaczyny obaw\u0119 o powstanie interpretacji i komentarzy, co mog\u0142o doprowadzi\u0107 do wypaczenia pierwotnych za\u0142o\u017ce\u0144. z tego powodu chcia\u0142, aby po jego \u015bmierci bracia mieli kogo\u015b, kto b\u0119dzie \u015bwieci\u0142 przyk\u0142adem. franciszek wskaza\u0142 bernarda di quintavalle. na kapitule w 1222 roku przedstawi\u0142 poprawion\u0105 wersj\u0119 regu\u0142y zakonnej, a nast\u0119pnie uda\u0142 si\u0119 do pustelni w fonte colombo. tam, wraz z bra\u0107mi leonem i bonizz\u0105 z bolonii, udoskonala\u0142 dokument, wprowadzaj\u0105c kolejne poprawki. ostateczn\u0105 wersj\u0119 przedstawi\u0142 papie\u017cowi, kt\u00f3ry j\u0105 zaaprobowa\u0142 i 29 listopada 1223 wyda\u0142 bull\u0119 \u201esolet annuere\u201d, gdzie zawar\u0142 regu\u0142\u0119 zatwierdzon\u0105.\n\n\n=== ostatnie lata ===\npo ustanowieniu regu\u0142y stan zdrowia franciszka zacz\u0105\u0142 si\u0119 pogarsza\u0107. do\u015bwiadcza\u0142 b\u00f3lu i wymaga\u0142 sta\u0142ej opieki, jednak pozostawa\u0142 zaanga\u017cowany w dzia\u0142alno\u015b\u0107 zakonu. w po\u0142owie grudnia 1223 roku uda\u0142 si\u0119 do greccio, gdzie z pomoc\u0105 swojego przyjaciela jana urz\u0105dzi\u0142 pierwsz\u0105 w historii bo\u017conarodzeniow\u0105 szopk\u0119. w tym czasie w zakonie nast\u0105pi\u0142y pierwsze wy\u015bwi\u0119cenia na kap\u0142an\u00f3w braci, w\u015br\u00f3d kt\u00f3rych by\u0142 jordan z giano. pocz\u0105tkowo biedaczyna by\u0142 przeciwny takim praktykom, uwa\u017caj\u0105c prac\u0119 fizyczn\u0105 za najbardziej odpowiedni\u0105 dla braci mniejszych. z czasem jednak zaakceptowa\u0142 fakt \u015bwi\u0119ce\u0144 i zezwoli\u0142 tak\u017ce na prac\u0119 naukow\u0105. wiosn\u0105 1224 roku franciszek przeni\u00f3s\u0142 si\u0119 z rieti do pustelni na g\u00f3rze la verna. tam\u017ce we wrze\u015bniu mia\u0142 otrzyma\u0107 stygmaty, jednak sam nigdy o nich nie wspomina\u0142 i zabroni\u0142 te\u017c m\u00f3wi\u0107 o nich swoim opiekunom. dopiero po jego \u015bmierci wikariusz generalny eliasz bonbarone ujawni\u0142 ten fakt. przebywaj\u0105c na g\u00f3rze, za\u0142o\u017cyciel zakonu napisa\u0142 tak\u017ce kr\u00f3tkie uwielbienie boga najwy\u017cszego (sygnowane znakiem tau), kt\u00f3re przekaza\u0142 bratu leonowi.\nz powodu post\u0119puj\u0105cej choroby oczu franciszek prawie ca\u0142kiem straci\u0142 wzrok. opiek\u0119 nad nim sprawowali bracia: leon, rufin, anio\u0142 tancredi i jan z lodi. zim\u0105 1224 roku zamieszka\u0142 w chatce przy ko\u015bciele san damiano. pomimo nalega\u0144 brata eliasza, by przeni\u00f3s\u0142 si\u0119 gdzie\u015b, gdzie polepszy si\u0119 jego zdrowie, franciszek odm\u00f3wi\u0142 i pozosta\u0142 w chacie do wiosny 1225 roku. najprawdopodobniej w\u00f3wczas napisa\u0142 sw\u00f3j testament oraz u\u0142o\u017cy\u0142 pie\u015b\u0144 s\u0142oneczn\u0105. w trakcie jej uk\u0142adania dosz\u0142o do sporu mi\u0119dzy biskupem gwidonem a burmistrzem asy\u017cu oportolo bernardim. dzi\u0119ki inspiracji biedaczyny i wys\u0142aniu czterech braci do sk\u0142\u00f3conych stron po nied\u0142ugim czasie adwersarze si\u0119 pojednali.\nlatem 1225 roku franciszek uda\u0142 si\u0119 do pustelni sant\u2019eleuterio nieopodal contigliano. na polecenie eliasza i pro\u015bb\u0119 hugolina mia\u0142 podda\u0107 si\u0119 leczeniu (opr\u00f3cz malarii i jaglicy, cierpia\u0142 dodatkowo na puchlin\u0119 wodn\u0105) w niedalekim rieti. lekarz orzek\u0142, \u017ce biedaczyna musi podda\u0107 si\u0119 zabiegowi kauteryzacji, kt\u00f3ry nie przyni\u00f3s\u0142 jednak poprawy. asy\u017canin by\u0142 przenoszony do pa\u0142acu biskupiego, a nast\u0119pnie do san fabiano, gdzie zosta\u0142 do pocz\u0105tku 1226 roku. w\u00f3wczas uda\u0142 si\u0119 do sieny, gdzie mia\u0142 si\u0119 dalej leczy\u0107, jednak i to nie poskutkowa\u0142o. latem 1226 roku jego stan chwilowo si\u0119 poprawi\u0142, wi\u0119c wr\u00f3ci\u0142 do porcjunkuli, przez pewien czas pozostaj\u0105c w pa\u0142acu biskupa asy\u017cu.\n\n\n=== \u015bmier\u0107 i pogrzeb ===\nw po\u0142owie wrze\u015bnia 1226 roku, na w\u0142asn\u0105 pro\u015bb\u0119, powr\u00f3ci\u0142 do porcjunkuli. tam napisa\u0142 list do swojej przyjaci\u00f3\u0142ki jakubiny settesoli, w kt\u00f3rym prosi\u0142, by przyby\u0142a si\u0119 z nim po\u017cegna\u0107. w swoich ostatnich dniach pob\u0142ogos\u0142awi\u0142 swoich braci, prosz\u0105c, \u017ceby przy nim czuwali (zw\u0142aszcza brat, kt\u00f3ry by\u0142 kap\u0142anem i brat, kt\u00f3ry przed wst\u0105pieniem do zakonu by\u0142 lekarzem). 3 pa\u017adziernika 1226 roku franciszek poprosi\u0142 braci, by za\u0142o\u017cy\u0107 mu w\u0142osiennic\u0119 i po\u0142o\u017cy\u0107 na posypanej popio\u0142em ziemi, a nast\u0119pnie zmar\u0142.\nkondukt \u017ca\u0142obny, przenosz\u0105c cia\u0142o biedaczyny, zani\u00f3s\u0142 je do ko\u015bcio\u0142a \u015bw. damiana, aby klara oraz jej siostry mog\u0142y si\u0119 z nim po\u017cegna\u0107. nast\u0119pnie cia\u0142o przeniesiono do ko\u015bcio\u0142a san giorgio, gdzie zosta\u0142o pochowane. 25 maja 1230 roku szcz\u0105tki franciszka zosta\u0142y przeniesione i pochowane w \u015bwie\u017co zbudowanej bazylice \u015bw. franciszka.\n\n\n== kult ==\n\n\n=== patronat ===\nfranciszek jest patronem: franciszkan\u00f3w, franciszkan\u00f3w konwentualnych, kapucyn\u00f3w, klarysek, klarysek kapucynek, koletanek, bernardynek, albertyn\u00f3w, tercjarzy franciszka\u0144skich, w\u0142och, asy\u017cu, bazylei, aktor\u00f3w, niewidomych, pokoju, robotnik\u00f3w, tapicer\u00f3w, ubogich, wi\u0119\u017ani\u00f3w, ekolog\u00f3w\u2009, ekologii, akcji katolickiej i arcybractwa stra\u017cy honorowej naj\u015bwi\u0119tszego serca pana jezusa.\n13 marca 2013 roku \u015bw. franciszek sta\u0142 si\u0119 patronem kardyna\u0142a jorgego bergoglia, kt\u00f3ry jako pierwszy w historii przyj\u0105\u0142 po wyborze na papie\u017ca imi\u0119 franciszek.\n\n\n=== dzie\u0144 obchod\u00f3w ===\nko\u015bci\u00f3\u0142 katolicki obchodzi wspomnienie \u015bw. franciszka 4 pa\u017adziernika\u2009. zakon franciszka\u0144ski rozpoczyna uroczyst\u0105 celebracj\u0119 tego wspomnienia wieczorem dnia poprzedniego, nabo\u017ce\u0144stwem zwanym transitus.\npoza 4 pa\u017adziernika kalendarz liturgiczny rodziny franciszka\u0144skiej odnotowuje nast\u0119puj\u0105ce wspomnienia zwi\u0105zane z \u017cyciem \u015bw. franciszka z asy\u017cu:\n\n23 maja \u2013 \u015bwi\u0119to po\u015bwi\u0119cenia asyskiej bazyliki \u015bw. franciszka\n2 sierpnia \u2013 odpust porcjunkuli\n17 wrze\u015bnia \u2013 \u015bwi\u0119to stygmat\u00f3w \u015bw. franciszka\n29 listopada \u2013 wszystkich \u015bwi\u0119tych zakonu serafickiego\u015bwi\u0119tego wspominaj\u0105 r\u00f3wnie\u017c ko\u015bcio\u0142y ewangelickie (3 albo 4 pa\u017adziernika) i anglika\u0144skie (4 pa\u017adziernika).\nw dniu wspomnienia \u015bw. franciszka obchodzony jest \u015bwiatowy dzie\u0144 zwierz\u0105t.\n\n\n=== kanonizacja ===\n16 lipca 1228 roku, podczas konsystorza, grzegorz ix og\u0142osi\u0142 kolegium kardyna\u0142\u00f3w, \u017ce zamierza kanonizowa\u0107 franciszka. w li\u015bcie napisa\u0142, \u017ce by\u0142o wystarczaj\u0105co du\u017co \u015bwiadk\u00f3w \u015bwi\u0119tego \u017cycia asy\u017canina, \u017ce nie potrzeba dodatkowych dowod\u00f3w na cuda. trzy dni p\u00f3\u017aniej papie\u017c wyda\u0142 bull\u0119 kanonizacyjn\u0105 mira circa nos, w kt\u00f3rej publicznie og\u0142osi\u0142 swoj\u0105 decyzj\u0119.\n\n\n== \u017ar\u00f3d\u0142a franciszka\u0144skie ==\nbadacze \u017cycia i duchowo\u015bci franciszka pos\u0142ugiwali si\u0119 xiii-wiecznymi manuskryptami, stworzonymi przez pierwszych towarzyszy \u015bwi\u0119tego. jeszcze za \u017cycia biedaczyny z asy\u017cu, a zw\u0142aszcza po jego \u015bmierci ukszta\u0142towa\u0142 si\u0119 podzia\u0142 w\u015br\u00f3d franciszkan\u00f3w, kt\u00f3re podzieli\u0142y si\u0119 na stronnictwa konwentua\u0142\u00f3w (zwolennik\u00f3w z\u0142agodzonej wersji regu\u0142y) i spirytua\u0142\u00f3w (zwolennicy surowo\u015bci, nieprzychylni papiestwu). sp\u00f3r ten spowodowa\u0142 trudno\u015bci ze sporz\u0105dzeniem jednolitej biografii za\u0142o\u017cyciela zakonu. kapitu\u0142a generalna postanowi\u0142a zleci\u0107 to zadanie genera\u0142owi franciszkan\u00f3w bonawenturze z bagnoregio. dzi\u0119ki temu powsta\u0142 w 1263 roku \u017cyciorys wi\u0119kszy. kr\u00f3tko p\u00f3\u017aniej zosta\u0142a tak\u017ce wydana wersja skr\u00f3cona, na potrzeby ch\u00f3ru \u2013 \u017cyciorys mniejszy. w 1266 roku kapitu\u0142a zakaza\u0142a czyta\u0107 jakichkolwiek innych \u017cyciorys\u00f3w franciszka, nakazuj\u0105c tak\u017ce ich niszczenie.\ndzi\u0119ki pracy bollandyst\u00f3w, w 1768 roku uda\u0142o si\u0119 odzyska\u0107 cz\u0119\u015b\u0107 manuskrypt\u00f3w, w tym \u017cyciorys pierwszy oraz relacj\u0119 trzech towarzyszy, autorstwa tomasza z celano. pozwoli\u0142o to na g\u0142\u0119bsz\u0105 analiz\u0119 biografii franciszka, gdy\u017c historycy, jak np. jacques le goff czy raoul manselli, uwa\u017caj\u0105 dzie\u0142o bonawentury za ma\u0142o warto\u015bciowe. ponadto, w pierwszej po\u0142owie xiv wieku bartolomeo albizzi napisa\u0142 dewocyjny tekst, kt\u00f3rym cz\u0119sto uzupe\u0142niano \u017cyciorys wi\u0119kszy (z aprobat\u0105 kapitu\u0142y generalnej). w 1244 roku krescencjusz z jesi wym\u00f3g\u0142 na tomaszu z celano, by napisa\u0142 drug\u0105 biografi\u0119 franciszka dla braci, kt\u00f3rzy nie mieli okazji go pozna\u0107. w spisaniu \u017cyciorysu drugiego pomogli mu bracia rufin, anio\u0142 i leon. poza tym wa\u017cn\u0105 rol\u0119 w badaniach nad franciszkiem odegra\u0142y: sacrum commercium beati francisci cum domina paupertate, kwiatki \u015bw. franciszka i zwierciad\u0142o doskona\u0142o\u015bci brata leona, anonim z perugii oraz \u015bwiadectwa biskupa akki jacques\u2019a de vitry.\n\n\n== pisma ==\nfranciszkowi przypisywane jest m.in. autorstwo: regu\u0142y niezatwierdzonej (1221), regu\u0142y zatwierdzonej (1223), testamentu (1226), pie\u015bni s\u0142onecznej, pozdrowienia b\u0142ogos\u0142awionej maryi dziewicy. by\u0142 tak\u017ce autorem, sk\u0142adaj\u0105cych si\u0119 z 28 punkt\u00f3w, napomnie\u0144, zach\u0119ty do uwielbienia boga, wyk\u0142adu modlitwy ojcze nasz, oficjum o m\u0119ce pa\u0144skiej, modlitw pochwalnych odmawianych przy wszystkich godzinach, modlitwy odm\u00f3wionej przed krucyfiksem i pozdrowienia cn\u00f3t.\nnapisa\u0142 r\u00f3wnie\u017c wiele list\u00f3w (m.in. do klary z asy\u017cu, brata leona czy antoniego z padwy), lecz wi\u0119kszo\u015b\u0107 orygina\u0142\u00f3w korespondencji si\u0119 nie zachowa\u0142a. jednymi z wa\u017cniejszych by\u0142y dwa listy do duchownych, w kt\u00f3rych nawo\u0142ywa\u0142 do godnego czczenia sakramentu eucharystii. krytykowa\u0142 w nich tak\u017ce spos\u00f3b przechowywania i spo\u017cywania hostii. jednocze\u015bnie okazywa\u0142 cze\u015b\u0107 duchownym, kt\u00f3rzy mogli dokonywa\u0107 konsekracji eucharystycznej. pierwszy list przyni\u00f3s\u0142 skutek \u2013 22 listopada 1219 roku honoriusz iii wyda\u0142 dwa dekrety, w kt\u00f3rych nakaza\u0142 przechowywanie hostii w godnych naczyniach liturgicznych i nak\u0142adania odpowiednich szat przez duchownych. w drugim li\u015bcie przypomnia\u0142 zasady okre\u015blone w pierwszym, powo\u0142uj\u0105c si\u0119 r\u00f3wnie\u017c na dekrety papieskie. t\u0119 sam\u0105 tre\u015b\u0107 zawar\u0142 tak\u017ce w dw\u00f3ch ok\u00f3lnikach do kustosz\u00f3w zakonnych.\nw li\u015bcie do rz\u0105dc\u00f3w narod\u00f3w franciszek przypomina\u0142 o \u015bmierci, s\u0105dzie ostatecznym i konieczno\u015bci przyjmowania eucharystii. wiosn\u0105 1220 roku napisa\u0142 tak\u017ce list do wiernych, kt\u00f3ry by\u0142 uaktualnieniem listu z roku 1210. w pierwszej cz\u0119\u015bci, kt\u00f3r\u0105 adresowa\u0142 do praktykuj\u0105cych chrze\u015bcijan, podkre\u015bla\u0142 znaczenie pokuty, ub\u00f3stwa, przyjmowania komunii, mi\u0142o\u015bci boga i bli\u017aniego oraz gardzenia w\u0142asnym cia\u0142em, stawiaj\u0105c ponadto samoofiarowanie jezusa jako wz\u00f3r do na\u015bladowania. drug\u0105 cz\u0119\u015b\u0107 listu skierowa\u0142 do wiernych niepraktykuj\u0105cych i zaniedbuj\u0105cych wiar\u0119, wyra\u017caj\u0105c w niej pogard\u0119 dla os\u00f3b religijnie oboj\u0119tnych b\u0105d\u017a wrogich chrze\u015bcija\u0144stwu i nazywaj\u0105c je \u201eprzekl\u0119tymi\u201d. przyczyn\u0105 powstania tych list\u00f3w by\u0142 rozkwit zakonu, po\u0142\u0105czony z niemo\u017cliwo\u015bci\u0105 odwiedzenia wszystkich.\njednym z najwa\u017cniejszych list\u00f3w jest list do ca\u0142ego zakonu, napisany po 1220 roku. biedaczyna zach\u0119ca w nim do pos\u0142usze\u0144stwa wobec boga, przypomina o obowi\u0105zku respektowania naj\u015bwi\u0119tszego sakramentu, a wy\u015bwi\u0119conym kap\u0142anom przypomina o obowi\u0105zku sprawowania mszy i transsubstancjacji z nale\u017cyt\u0105 czysto\u015bci\u0105 i \u015bwi\u0119to\u015bci\u0105. w li\u015bcie tym franciszek oskar\u017ca samego siebie, przyznaj\u0105c si\u0119 do zaniedba\u0144 wzgl\u0119dem przestrzegania regu\u0142y.\n\n\n== duchowo\u015b\u0107 ==\nduchowo\u015b\u0107 franciszka skupia si\u0119 przede wszystkim na wiernym na\u015bladowaniu chrystusa cierpi\u0105cego i ukrzy\u017cowanego (chrystocentryzm). polega to na do\u015bwiadczeniu ub\u00f3stwa, b\u00f3lu, wyobcowania i samotno\u015bci dla osi\u0105gni\u0119cia duchowego zjednoczenia z jezusem i przezwyci\u0119\u017cenia grzechu. wyr\u00f3\u017cniaj\u0105cym si\u0119 elementem jest ub\u00f3stwo \u2013 oddanie maj\u0105tku i wyrzeczeniu si\u0119 wszystkiego co si\u0119 posiada. sprowadza\u0142o si\u0119 to cz\u0119sto do ascetycznych umartwie\u0144, np. postu czy ja\u0142mu\u017cny. surowo\u015b\u0107 odzienia wynika\u0142a ze s\u0142\u00f3w ewangelii, kt\u00f3r\u0105 stara\u0142 si\u0119 wiernie na\u015bladowa\u0107. drug\u0105 bardzo istotn\u0105 cech\u0105 by\u0142a pokuta, rozumiana jako uczynek mi\u0142osierdzia i umniejszenie samego siebie na wz\u00f3r jezusa. franciszek \u0142\u0105czy to z rado\u015bci\u0105 \u017cycia i uwielbieniem boga i wszystkiego co stworzy\u0142. podkre\u015bla, \u017ce do osi\u0105gni\u0119cia zbawienia nie wystarczy przestrzega\u0107 przykaza\u0144 (\u0142ac. praecepta), ale trzeba te\u017c by\u0107 pos\u0142usznym radom (\u0142ac. consilia) chrystusa. oznacza to mi\u0142o\u015b\u0107 do jezusa, a przez to \u2013 mi\u0142o\u015b\u0107 do bli\u017aniego.\njego postawa wobec kap\u0142an\u00f3w (nawet grzesznik\u00f3w) by\u0142a wype\u0142niona szacunkiem i podziwem, ze wzgl\u0119du na to, \u017ce mogli oni dokonywa\u0107 konsekracji cia\u0142a chrystusa. wobec w\u0142asnego cia\u0142a mia\u0142 stosunek ambiwalentny \u2013 z jednej strony traktowa\u0142 je jak dzie\u0142o bo\u017ce, kt\u00f3re mo\u017ce prowadzi\u0107 do dobrego, z drugiej za\u015b jako maj\u0105c\u0105 sk\u0142onno\u015b\u0107 do grzechu \u201ecel\u0119 duszy\u201d.\nza przyczyn\u0119 z\u0142a nie uwa\u017ca\u0142 szatana (kt\u00f3rego okre\u015bla\u0142 \u201e\u017candarmem pana\u201d), lecz cz\u0142owieka, kt\u00f3ry sprzeciwi\u0142 si\u0119 bogu z powodu uporu i pychy. twierdzi\u0142, \u017ce wys\u0142anie syna bo\u017cego na ziemi\u0119, a nast\u0119pnie poniesiona przez niego ofiara, zako\u0144czona \u015bmierci\u0105 krzy\u017cow\u0105, by\u0142y aktem najwy\u017cszej mi\u0142o\u015bci boga do cz\u0142owieka. podkre\u015bla\u0142 tak\u017ce sta\u0142\u0105 obecno\u015b\u0107 maryi w \u017cyciu. twierdzi\u0142, \u017ce z\u0142o i grzech mo\u017cna zwyci\u0119\u017cy\u0107 tylko przez mi\u0142o\u015b\u0107, kt\u00f3rej nauczy\u0142 ludzi chrystus.\n\n\n== w kulturze ==\n\n\n=== ikonografia ===\n\n\u015bw. franciszek przedstawiany jest w habicie franciszka\u0144skim lub w szacie pokutnej. jego atrybutami s\u0105: baranek, czaszka, jezus zst\u0119puj\u0105cy z krzy\u017ca, krzy\u017c, ksi\u0119ga \u2013 regu\u0142a, kula ziemska zwie\u0144czona krzy\u017cem, wilk, r\u00f3\u017ce, ptaki, ryba w r\u0119ku, stygmaty, grecka litera tau.\nw ikonografii biedaczyna z asy\u017cu przedstawiany jest jako mnich z tonsur\u0105, w br\u0105zowym habicie z kapturem, przepasanym bia\u0142ym sznurem z trzema w\u0119z\u0142ami, kt\u00f3re symbolizuj\u0105 trzy sk\u0142adane przez braci mniejszych \u015bluby: pos\u0142usze\u0144stwa, ub\u00f3stwa i czysto\u015bci\u2009. na wielu wizerunkach franciszek trzyma w r\u0119ku krucyfiks, a u jego st\u00f3p znajduje si\u0119 czaszka \u2013 symbole pokuty i umartwienia\u2009. arty\u015bci niejednokrotnie ukazuj\u0105 go ze stygmatami na d\u0142oniach, stopach i boku. motyw ten jest wykorzystywany w sztuce sakralnej i architektonicznej ko\u015bcio\u0142\u00f3w, zw\u0142aszcza w\u015br\u00f3d reformat\u00f3w.\ndo najstarszych przedstawie\u0144 franciszka z asy\u017cu nale\u017cy cykl fresk\u00f3w giotta w bazylice \u015bw. franciszka (ok. 1296\u20131300), kt\u00f3ry wzorowa\u0142 si\u0119 na \u017cyciorysach spisanych przez tomasza z celano i bonawentur\u0119 z bagnoregio. przedstawia\u0142 on m.in. biedaczyn\u0119 kl\u0119cz\u0105cego na jednym kolanie, z r\u0119koma wzniesionymi ku jezusowi.\nfranciszek jest tak\u017ce cz\u0119sto ukazywany jako or\u0119downik grzesznik\u00f3w w obrazach gniewu bo\u017cego, m.in. w speculum humanae salvationis. rozw\u00f3j tego rodzaju sztuki mia\u0142 miejsce w xiv wieku podczas pandemii d\u017cumy. oko\u0142o 100 lat p\u00f3\u017aniej w\u0142oski malarz niccol\u00f2 di liberatore przedstawi\u0142 na obrazie \u201esztandar procesyjny\u201d franciszka, kt\u00f3ry wraz z innymi \u015bwi\u0119tymi: biskupami \u2013 patronami asy\u017cu rufinem i wiktorynem, klar\u0105 oraz sebastianem i rochem \u2013 patronami chroni\u0105cymi przed zaraz\u0105, prosi o powstrzymanie gniewu bo\u017cego. w baroku peter paul rubens namalowa\u0142 obraz przedstawiaj\u0105cy franciszka i matk\u0119 bosk\u0105, kt\u00f3rzy ochraniaj\u0105 kul\u0119 ziemsk\u0105 przed jezusem celuj\u0105cym w ni\u0105 strza\u0142ami. drugie dzie\u0142o flamandzkiego malarza przedstawia \u015bwi\u0119tych franciszka i dominika, kt\u00f3rzy chroni\u0105 ziemi\u0119 przed gniewem chrystusa, w orszaku innych \u015bwi\u0119tych.\ncz\u0119stym motywem w sztuce na przestrzeni wiek\u00f3w by\u0142o przedstawianie biedaczyny z asy\u017cu i dominika guzm\u00e1na jako \u015bwi\u0119tych podtrzymuj\u0105cych bazylik\u0119 latera\u0144sk\u0105, co wywodzi si\u0119 z legendy o \u015bnie papie\u017ca innocentego iii. w xvi wieku francesco francia, przy wsp\u00f3\u0142udziale syna giacoma, namalowa\u0142 obraz \u201emadonna z dzieci\u0105tkiem i \u015bw. franciszkiem\u201d, na kt\u00f3rym jezus wskazuje stygmaty franciszka, co ma podkre\u015bla\u0107 ich autentyczno\u015b\u0107. ten sam fakt wyeksponowa\u0142 tak\u017ce xvii-wieczny malarz giovanni francesco barbieri w obrazie \u201e\u015bw. franciszek s\u0142uchaj\u0105cy muzyki anielskiej\u201d i xix-wieczny tw\u00f3rca stanis\u0142aw wyspia\u0144ski na witra\u017cu \u201estygmatyzacja \u015bw. franciszka\u201d.\nstygmaty, ale tak\u017ce silne uduchowienie, by\u0142y tematem wielu dzie\u0142 el greca, np. \u201e\u015bwi\u0119ty franciszek w ekstazie\u201d. w dzie\u0142ach xx-wiecznych franciszek najcz\u0119\u015bciej przedstawiany jest jako patron natury i ekologii.\n\n\n=== literatura ===\nrozw\u00f3j historiografii franciszka\u0144skiej rozpocz\u0105\u0142 si\u0119 w drugiej po\u0142owie xix wieku. w 1882 roku leon xiii wyda\u0142 encyklik\u0119 auspicato concessum (o \u017cyciu biedaczyny), a dwana\u015bcie lat p\u00f3\u017aniej paul sabatier napisa\u0142 pierwsz\u0105 nowo\u017cytn\u0105 biografi\u0119 franciszka. ponadto powsta\u0142y ksi\u0105\u017cki biograficzne i beletrystyczne, takie jak: st. francis of assisi gilberta keitha chestertona (1900), den hellige frans af assisi; en levnedsskildring johannesa j\u00f8rgensena (1907), de harp van sint franciscus felixa timmermansa (ok. 1913), bruder feuer luise rinser (1960), fr\u00e8re fran\u00e7ois juliena greena (1983) czy fran\u00e7ois d'assise : entre histoire et m\u00e9moire andr\u00e9 vaucheza (2010).\n\n\n=== filmy ===\n\u017cycie franciszka sta\u0142o si\u0119 kanw\u0105 do nakr\u0119cenia film\u00f3w biograficznych, takich jak:\n\nfranciszek, kuglarz bo\u017cy \u2013 film biograficzny, re\u017c. roberto rossellini (1950)\nfranciszek z asy\u017cu \u2013 film biograficzny, re\u017c. michael curtiz (1961)\nfranciszek z asy\u017cu \u2013 film biograficzny, re\u017c. liliana cavani (1966)\nbrat s\u0142o\u0144ce, siostra ksi\u0119\u017cyc \u2013 film biograficzny, re\u017c. franco zeffirelli (1972)\nfranciszek \u2013 film biograficzny, re\u017c. liliana cavani (1989)\n\u015bwi\u0119ty franciszek z asy\u017cu \u2013 film biograficzny, re\u017c. michele soavi (2002)\n\u015bwi\u0119ta klara i \u015bwi\u0119ty franciszek \u2013 film biograficzny, re\u017c. fabrizio costa (2007)\nbrat ogie\u0144 \u2013 animowany serial biograficzny (2009)\n\n\n=== muzyka ===\n\u017cycie biedaczyny by\u0142o r\u00f3wnie\u017c inspiracj\u0105 dla muzyk\u00f3w. w 1976 roku juliusz \u0142uciuk stworzy\u0142 oratorium franciszek z asy\u017cu na sopran, tenor, baryton, ch\u00f3r mieszany i orkiestr\u0119 symfoniczn\u0105.  osiem lat p\u00f3\u017aniej roku olivier messiaen skomponowa\u0142 oper\u0119 \u015bwi\u0119ty franciszek z asy\u017cu, napisan\u0105 do w\u0142asnego libretta. w 1991 roku powsta\u0142 w\u0142oski musical zatytu\u0142owany forza venite gente, autorstwa maria castellacciego. polski musical francesco, stworzony przez piotra dziubka, mia\u0142 premier\u0119 w 2007 roku. rok p\u00f3\u017aniej roman ko\u0142akowski skomponowa\u0142 kantat\u0119 florilegium \u2013 pie\u015bni \u015bw. franciszka z okazji 800-lecia istnienia zakonu braci mniejszych. 16 pa\u017adziernika 2013 roku w katowickim spodku zorganizowano widowisko franciszek \u2013 wezwanie z asy\u017cu, b\u0119d\u0105ce estradow\u0105 adaptacj\u0105 spektaklu \u201epie\u015b\u0144 o \u015bw. franciszku\u201d wystawianego w teatrze \u201ea\u201d w gliwicach. tego samego roku siewcy lednicy nagrali piosenk\u0119 tango francesco na cze\u015b\u0107 nowo wybranego papie\u017ca, kt\u00f3rej tekst powsta\u0142 na podstawie modlitwy \u015bw. franciszka.\n\n\n== zobacz te\u017c ==\nkult \u015bwi\u0119tych\nmodlitwa za wstawiennictwem \u015bwi\u0119tego\n\u015bwi\u0119ci i b\u0142ogos\u0142awieni ko\u015bcio\u0142a katolickiego\n\u015bwi\u0119ci i b\u0142ogos\u0142awieni nosz\u0105cy imi\u0119 franciszek\nsan francisco\n\n\n== przypisy ==\n\n\n== bibliografia ==\nj\u00f3zef marecki, lucyna rotter: jak czyta\u0107 wizerunki \u015bwi\u0119tych leksykon atrybut\u00f3w i symboli hagiograficznych. krak\u00f3w: towarzystwo autor\u00f3w i wydawc\u00f3w prac naukowych \u201euniversitas\u201d, 2009. isbn 978-83242-0910-1. (pol.).\njacques le goff: \u015bwi\u0119ty franciszek z asy\u017cu. warszawa: czytelnik, 2001. isbn 83-07-02854-x. (pol.).\naugustine thompson: franciszek z asy\u017cu: nowa biografia. krak\u00f3w: bratni zew, 2013. isbn 978-83-7485-216-6. (pol.).\nraoul manselli: \u015bwi\u0119ty franciszek z asy\u017cu. editio maior. krak\u00f3w: bratni zew, 2013. isbn 978-83-7485-200-5. (pol.).\nj\u00f3zef marceli do\u0142\u0119ga, j\u00f3zef krakowiak: hipoteza ekologii uniwersalistycznej. warszawa: uniwersytet warszawski, 1999. isbn 83-864-9870-6. (pol.).\nurszula janicka-krzywda: atrybut patron symbol czyli co o \u015bwi\u0119tych i b\u0142ogos\u0142awionych powinien wiedzie\u0107 przewodnik. wyd. ii. krak\u00f3w: oddzia\u0142 akademicki pttk, 1987. (pol.).\nmichel laclotte, esther moench: peinture italienne, mus\u00e9e du petit palais, avignon. pary\u017c: r\u00e9union des mus\u00e9es nationaux, 2005. isbn 978-27-11849-95-6. (fr.).\nfranciszek z asy\u017cu, [w:] encyklopedia pwn [online] [dost\u0119p 2022-10-15] .\n\u015bwi\u0119ty franciszek z asy\u017cu. internetowa liturgia godzin. [dost\u0119p 2022-10-28]. (pol.).\nmaria lipok-bierwiaczonek, jacek d\u0119bski: \u015bwi\u0119ty franciszek w sztuce. tychy: muzeum miejskie, 2009. isbn 978-83-926283-7-8. (pol.).\n\n\n== linki zewn\u0119trzne ==\npisma \u015bw. franciszka z asy\u017cu i \u015bw. klary. ofm.pl. [dost\u0119p 2022-11-13]. [zarchiwizowane z tego adresu]. (pol.).\nbiografia franciszka z asy\u017cu. franciszkanie.pl. [dost\u0119p 2022-11-13]. [zarchiwizowane z tego adresu]. (pol.).\n\u015bwi\u0119ty franciszek z asy\u017cu. opoka. [dost\u0119p 2022-11-13]. [zarchiwizowane z tego adresu]. (pol.)."