"dawid grzegorz kubacki (ur. 12 marca 1990 w nowym targu) \u2013 polski skoczek narciarski, zawodnik klubu sportowego wis\u0142a zakopane, reprezentant polski.\ntrzykrotny olimpijczyk. dwukrotny br\u0105zowy medalista olimpijski \u2013 indywidualnie (2022) i dru\u017cynowo (2018). zdobywca pi\u0119ciu medali mistrzostw \u015bwiata \u2013 z\u0142otego (2019) i br\u0105zowego indywidualnie (2023), oraz z\u0142otego (2017) i dw\u00f3ch br\u0105zowych (2013 i 2021) w konkursach dru\u017cynowych. dwukrotny dru\u017cynowy br\u0105zowy medalista mistrzostw \u015bwiata w lotach narciarskich (2018 i 2020). indywidualny z\u0142oty medalista igrzysk europejskich 2023. zwyci\u0119zca 68. turnieju czterech skoczni (2019/2020) oraz czterech edycji letniego grand prix (w 2017, 2019, 2020 i 2022). drugi zawodnik klasyfikacji generalnej letniego grand prix 2021 i letniego pucharu kontynentalnego 2015. sze\u015bciokrotny letni mistrz polski. w klasyfikacji generalnej pucharu \u015bwiata najwy\u017cej sklasyfikowany na 4. miejscu (sezon 2019/2020 i sezon 2022/2023).\nstyl jego skok\u00f3w charakteryzuje si\u0119 wysok\u0105 parabol\u0105 lotu.\n\n\n== przebieg kariery ==\n\n\n=== lata 2005\u20132010 ===\n25 wrze\u015bnia 2005 zadebiutowa\u0142 w konkursie fis cup, w bischofshofen zajmuj\u0105c 33. pozycj\u0119. 14 stycznia 2006 zdoby\u0142 pierwsze punkty w tym cyklu po zaj\u0119ciu 22. miejsca w konkursie w harrachovie. wyst\u0105pi\u0142 na mistrzostwach \u015bwiata junior\u00f3w 2006, zajmuj\u0105c 42. miejsce indywidualnie i 7. w dru\u017cynie. 18 marca 2007 po raz pierwszy wystartowa\u0142 w zawodach pucharu kontynentalnego, zajmuj\u0105c 26. pozycj\u0119 w konkursie w zakopanem.\nw sezonie 2008/2009 trzykrotnie stawa\u0142 na podium zawod\u00f3w fis cup. wyst\u0105pi\u0142 r\u00f3wnie\u017c na mistrzostwach \u015bwiata junior\u00f3w 2009, zajmuj\u0105c 33. miejsce. 16 stycznia 2009 zadebiutowa\u0142 w pucharze \u015bwiata, w zawodach w zakopanem zajmuj\u0105c 49. pozycj\u0119.\nw sezonie 2009/2010 kubacki zdoby\u0142 pierwsze w karierze punkty letniego grand prix, zajmuj\u0105c 22. pozycj\u0119 w zawodach w hakubie. stan\u0105\u0142 r\u00f3wnie\u017c na podium zawod\u00f3w letniego pucharu kontynentalnego na alpensia jumping park w korei po\u0142udniowej. w zimowej cz\u0119\u015bci sezonu startowa\u0142 g\u0142\u00f3wnie w pucharze kontynentalnym. wyst\u0105pi\u0142 te\u017c czterokrotnie w konkursach pucharu \u015bwiata. najwy\u017cszym miejscem zaj\u0119tym przez kubackiego w tym cyklu by\u0142a 32. pozycja z sapporo. w swoim ostatnim wyst\u0119pie na mistrzostwach \u015bwiata junior\u00f3w zaj\u0105\u0142 31. miejsce indywidualnie i 5. w dru\u017cynie.\n\n\n=== lata 2010\u20132012 ===\nw lipcu 2010 wyst\u0119powa\u0142 w letnim pucharze kontynentalnym, dwukrotnie zajmuj\u0105c miejsca na podium. wystartowa\u0142 we wszystkich konkursach letniego grand prix 2010. indywidualnie sze\u015b\u0107 z nich uko\u0144czy\u0142 w pierwszej dziesi\u0105tce. dwukrotnie \u2013 28 i 29 sierpnia w hakubie \u2013 stawa\u0142 na podium po zaj\u0119ciu drugiej pozycji. w pierwszym konkursie zosta\u0142 pokonany jedynie przez daiki it\u014d, za\u015b w drugim przez kamila stocha. zaj\u0105\u0142 r\u00f3wnie\u017c 1. miejsce w konkursie dru\u017cynowym lgp w hinterzarten. letnie grand prix zako\u0144czy\u0142 na 5. pozycji w klasyfikacji generalnej.\nzim\u0105 2010/2011 kubacki zg\u0142oszony zosta\u0142 do pi\u0119tnastu konkurs\u00f3w pucharu \u015bwiata. w \u017cadnym z nich nie uda\u0142o mu si\u0119 zdoby\u0107 punkt\u00f3w. siedmiokrotnie odpada\u0142 w kwalifikacjach (z kt\u00f3rych jedne, w harrachovie, decydowa\u0142y o obsadzeniu dw\u00f3ch konkurs\u00f3w). tyle samo zanotowa\u0142 nieudanych start\u00f3w w konkursie g\u0142\u00f3wnym. najlepszym miejscem kubackiego by\u0142o, podobnie jak w poprzednim sezonie, 32., tym razem zaj\u0119te w engelbergu. od ko\u0144ca stycznia startowa\u0142 w pucharze kontynentalnym, najwy\u017cej sklasyfikowanym b\u0119d\u0105c na 13. miejscu w brotterode.\nw letnim grand prix 2011 kubacki osi\u0105gn\u0105\u0142 gorsze rezultaty ni\u017c rok wcze\u015bniej, najwy\u017cszym jego miejscem w konkursie indywidualnym by\u0142o 15. z zakopanego. w letnim pucharze kontynentalnym raz zaj\u0105\u0142 3. pozycj\u0119. zim\u0105 ponownie nie zdoby\u0142 punkt\u00f3w pucharu \u015bwiata. w cyklu startowa\u0142 na pocz\u0105tku sezonu, w dziewi\u0119ciu pr\u00f3bach czterokrotnie awansuj\u0105c do pierwszej serii, a w najlepszym wyst\u0119pie zajmuj\u0105c 34. miejsce. w drugiej cz\u0119\u015bci sezonu wyst\u0119powa\u0142 w pucharze kontynentalnym, najwy\u017cej sklasyfikowanym b\u0119d\u0105c na 14. miejscu w zakopanem.\n\n\n=== sezon 2012/2013 ===\nlato 2012 kubacki rozpocz\u0105\u0142 od miejsc na podium w pucharze kontynentalnym. w letnim grand prix 2012 czterokrotnie zajmowa\u0142 miejsca w pierwszej dziesi\u0105tce: w courchevel by\u0142 5., w hinterzarten 6., w pierwszym konkursie w hakubie ponownie 5., za\u015b 26 sierpnia 2012 po raz trzeci w karierze zaj\u0105\u0142 miejsce na podium zawod\u00f3w letniego grand prix, ko\u0144cz\u0105c na 3. pozycji drugi konkurs w hakubie. ca\u0142y cykl uko\u0144czy\u0142 na 8. pozycji.\n1 grudnia 2012 po raz pierwszy w karierze zdoby\u0142 punkty pucharu \u015bwiata, zajmuj\u0105c 22. miejsce w konkursie w ruce. w kolejnych tygodniach regularnie zajmowa\u0142 miejsca w trzydziestce cyklu, 15 grudnia w engelbergu sklasyfikowany zosta\u0142 na najwy\u017cszej w sezonie, 9. pozycji. od stycznia zacz\u0105\u0142 osi\u0105ga\u0107 gorsze rezultaty, zdobywaj\u0105c punkty w 8 spo\u015br\u00f3d 17 start\u00f3w w pucharze \u015bwiata w tej cz\u0119\u015bci sezonu. wyst\u0105pi\u0142 na mistrzostwach \u015bwiata w narciarstwie klasycznym 2013. w konkursach indywidualnych zaj\u0105\u0142 31. miejsce na skoczni normalnej i 20. na skoczni du\u017cej. w zawodach dru\u017cynowych zdoby\u0142, wraz z maciejem kotem, piotrem \u017cy\u0142\u0105 i kamilem stochem, br\u0105zowy medal, pierwszy w historii reprezentacji polski w zawodach dru\u017cynowych. sezon 2012/2013 pucharu \u015bwiata kubacki uko\u0144czy\u0142 na 36. pozycji ze 142 punktami.\n\n\n=== lata 2013\u20132015 ===\nw letnim grand prix 2013 kubacki wystartowa\u0142 w 5 konkursach, dwukrotnie zajmuj\u0105c miejsca w pierwszej dziesi\u0105tce. w klasyfikacji generalnej cyklu ze 116 punktami uplasowa\u0142 si\u0119 na 24. pozycji. w sezonie 2013/2014 pucharu \u015bwiata jego najlepsz\u0105 pozycj\u0105 by\u0142o 17. miejsce, zaj\u0119te trzykrotnie w konkursach rozgrywanych w grudniu w titisee-neustadt i engelbergu. najcz\u0119\u015bciej w zawodach cyklu zajmowa\u0142 miejsca w czwartej dziesi\u0105tce. w klasyfikacji generalnej sezon uko\u0144czy\u0142 na 49. miejscu z 87 punktami. zosta\u0142 r\u00f3wnie\u017c zg\u0142oszony do startu na zimowych igrzyskach olimpijskich 2014. wyst\u0105pi\u0142 tam tylko podczas konkursu indywidualnego na skoczni normalnej, gdzie po skoku na 97,5 metra uplasowa\u0142 na 32. pozycji.\nw letnim grand prix 2014 najlepsz\u0105 lokat\u0105 kubackiego by\u0142o 12. miejsce w szwajcarskim einsiedeln. w sezonie zimowym 2014/2015 pocz\u0105tkowo startowa\u0142 w pucharze \u015bwiata, jednak w zawodach rozgrywanych od listopada do stycznia tylko czterokrotnie znalaz\u0142 si\u0119 w najlepszej trzydziestce konkursu indywidualnego. najwy\u017cej sklasyfikowany zosta\u0142 na 16. miejscu w zakopanem. od lutego startowa\u0142 g\u0142\u00f3wnie w pucharze kontynentalnym, pi\u0119ciokrotnie w trakcie sezonu zajmuj\u0105c w nim miejsce na podium. w tym czasie kubacki otrzyma\u0142 te\u017c powo\u0142anie na mistrzostwa \u015bwiata w narciarstwie klasycznym 2015. wyst\u0105pi\u0142 tam jedynie w konkursie indywidualnym na skoczni du\u017cej, w kt\u00f3rym zaj\u0105\u0142 29. miejsce. puchar \u015bwiata 2014/2015 kubacki uko\u0144czy\u0142 na 53. pozycji w klasyfikacji generalnej z 35 punktami.\n\n\n=== sezon 2015/2016 ===\nprzed sezonem 2015/2016 kubacki zosta\u0142 przesuni\u0119ty z kadry a reprezentacji polski do kadry b. na pocz\u0105tku sierpnia zwyci\u0119\u017cy\u0142 w dw\u00f3ch pierwszych konkursach indywidualnych letniego grand prix 2015, rozgrywanych w wi\u015ble i hinterzarten. w kolejnych zawodach cyklu jeszcze dwukrotnie zajmowa\u0142 miejsca w najlepszej dziesi\u0105tce, a w klasyfikacji generalnej uko\u0144czy\u0142 go na 5. pozycji. w letnim pucharze kontynentalnym 2015 trzykrotnie stawa\u0142 na podium, w tym dwa razy na najwy\u017cszym jego stopniu. pozwoli\u0142o mu to zaj\u0105\u0107 2. miejsce w klasyfikacji generalnej.\nod pocz\u0105tku sezonu 2015/2016 pucharu \u015bwiata kubacki startowa\u0142 w tym cyklu, pocz\u0105tkowo uzyskuj\u0105c s\u0142abe rezultaty. w grudniu dwukrotnie zdoby\u0142 punkty za miejsca w trzeciej dziesi\u0105tce. po zawodach turnieju czterech skoczni, na kt\u00f3rych w trzydziestce znalaz\u0142 si\u0119 raz, w innsbrucku, przesuni\u0119ty zosta\u0142 do kadry na puchar kontynentalny w garmisch-partenkirchen, gdzie w jednym z konkurs\u00f3w zaj\u0105\u0142 2. miejsce. powo\u0142any zosta\u0142 na mistrzostwa \u015bwiata w lotach narciarskich 2016 i zaj\u0105\u0142 na nich 15. pozycj\u0119 indywidualnie i 5. w dru\u017cynie. pierwsze po mistrzostwach zawody pucharu \u015bwiata, w zakopanem, uko\u0144czy\u0142 na 16. miejscu. do ko\u0144ca sezonu wyst\u0105pi\u0142 we wszystkich zawodach cyklu, regularnie zdobywaj\u0105c punkty, w wi\u0119kszo\u015bci za miejsca w trzeciej dziesi\u0105tce. najwy\u017cej w sezonie sklasyfikowany zosta\u0142 23 lutego w kuopio, na 7. pozycji. sezon uko\u0144czy\u0142 na 29. miejscu w klasyfikacji generalnej pucharu \u015bwiata ze 182 punktami.\n\n\n=== sezon 2016/2017 ===\nprzed sezonem 2016/2017 kubacki powr\u00f3ci\u0142 do kadry a reprezentacji polski. w sze\u015bciu startach w letnim grand prix 2016 trzykrotnie zako\u0144czy\u0142 zawody w pierwszej dziesi\u0105tce, w tym raz na podium \u2013 1 pa\u017adziernika by\u0142 drugi w hinzenbach. w klasyfikacji generalnej cykl zako\u0144czy\u0142 na 13. pozycji.\nsezon 2016/2017 pucharu \u015bwiata kubacki rozpocz\u0105\u0142 od 16. miejsca w ruce. w kolejnych tygodniach indywidualnie zajmowa\u0142 miejsca w drugiej dziesi\u0105tce, za\u015b 3 grudnia w klingenthal by\u0142 cz\u0142onkiem zespo\u0142u, kt\u00f3ry odni\u00f3s\u0142 pierwsze w historii reprezentacji polski zwyci\u0119stwo w konkursie dru\u017cynowym p\u015b. w 65. turnieju czterech skoczni zaj\u0105\u0142 15. miejsce w klasyfikacji generalnej, w poszczeg\u00f3lnych konkursach zajmuj\u0105c pozycje pomi\u0119dzy szesnast\u0105 i dwudziest\u0105. 22 stycznia w zakopanem zaj\u0105\u0142 8. miejsce, pierwsze w sezonie w pierwszej dziesi\u0105tce p\u015b indywidualnie, 28 stycznia w willingen po raz drugi wygra\u0142 w konkursie dru\u017cynowym. na pr\u00f3bie przedolimpijskiej w pjongczangu by\u0142 19. na skoczni du\u017cej i 8. na normalnej.\nzosta\u0142 zg\u0142oszony do startu na mistrzostwach \u015bwiata w narciarstwie klasycznym 2017. indywidualnie, zar\u00f3wno w konkursie na skoczni normalnej, jak i na skoczni du\u017cej zaj\u0105\u0142 8. pozycj\u0119, natomiast w konkursie dru\u017cynowym, wraz z piotrem \u017cy\u0142\u0105, maciejem kotem i kamilem stochem, wywalczy\u0142 z\u0142oty medal, pierwszy w historii reprezentacji polski w konkursach dru\u017cynowych mistrzostw \u015bwiata. raw air 2017 zako\u0144czy\u0142 na 18. pozycji, a w ko\u0144cz\u0105cych sezon zawodach w planicy by\u0142 23. i 15. w klasyfikacji generalnej pucharu \u015bwiata 2016/2017 kubacki znalaz\u0142 si\u0119 na 19. miejscu z 345 punktami.\n\n\n=== sezon 2017/2018 ===\nw trzech pierwszych konkursach indywidualnych letniego grand prix 2017, rozgrywanych w lipcu w wi\u015ble i hinterzarten oraz w sierpniu w courchevel, zajmowa\u0142 pierwsze miejsca. w kolejnych czterech nie wystartowa\u0142, a w ko\u0144cz\u0105cych cykl zawodach w hinzenbach i klingenthal odni\u00f3s\u0142 kolejne dwa zwyci\u0119stwa, tym samym wygrywaj\u0105c ca\u0142y cykl. zosta\u0142 drugim zawodnikiem, po takanobu okabe (lgp 1994), kt\u00f3ry zwyci\u0119stwo w letnim grand prix odni\u00f3s\u0142, wygrywaj\u0105c r\u00f3wnocze\u015bnie we wszystkich konkursach, w kt\u00f3rych bra\u0142 udzia\u0142.\nw pierwszych tygodniach sezonu 2017/2018 pucharu \u015bwiata kubacki zajmowa\u0142 miejsca w pierwszej i drugiej dziesi\u0105tce. 30 grudnia 2017 otwieraj\u0105cy 66. turniej czterech skoczni konkurs w oberstdorfie uko\u0144czy\u0142 na 3. pozycji, tym samym po raz pierwszy w karierze staj\u0105c na podium indywidualnych zawod\u00f3w pucharu \u015bwiata. ca\u0142y turniej uko\u0144czy\u0142 na 6. miejscu. wyst\u0105pi\u0142 na mistrzostwach \u015bwiata w lotach narciarskich 2018. w konkursie indywidualnym zaj\u0105\u0142 10. miejsce, a w zawodach dru\u017cynowych, wraz z piotrem \u017cy\u0142\u0105, stefanem hul\u0105 i kamilem stochem, zdoby\u0142 br\u0105zowy medal. 3 lutego 2018 w willingen po raz drugi stan\u0105\u0142 na podium indywidualnych zawod\u00f3w pucharu \u015bwiata, zajmuj\u0105c 3. pozycj\u0119.\nwyst\u0105pi\u0142 na zimowych igrzyskach olimpijskich 2018. zaj\u0105\u0142 3. miejsce w kwalifikacjach do konkursu na skoczni normalnej, wygra\u0142 te\u017c jeden z trening\u00f3w. w samych zawodach, skacz\u0105c w najgorszych warunkach wietrznych w ca\u0142ej stawce, odda\u0142 kr\u00f3tk\u0105 pr\u00f3b\u0119 w pierwszej serii, w efekcie ko\u0144cz\u0105c konkurs na 35. miejscu. na skoczni du\u017cej indywidualnie zaj\u0105\u0142 10. pozycj\u0119. w konkursie dru\u017cynowym, wraz z maciejem kotem, hul\u0105 i stochem zdoby\u0142 br\u0105zowy medal, pierwszy dla reprezentacji polski w konkursach dru\u017cynowych igrzysk olimpijskich. w marcowych zawodach pucharu \u015bwiata czterokrotnie zajmowa\u0142 lokaty w pierwszej dziesi\u0105tce indywidualnie. konkurs w lillehammer 13 marca w ramach raw air 2018 uko\u0144czy\u0142 na 2. pozycji, po raz trzeci w sezonie staj\u0105c na podium cyklu. w klasyfikacji generalnej sezon 2017/2018 pucharu \u015bwiata zako\u0144czy\u0142 na 9. miejscu z 633 punktami.\n\n\n=== sezon 2018/2019 ===\nw letnim grand prix 2018 kubacki wyst\u0105pi\u0142 w 6 konkursach indywidualnych, we wszystkich zajmuj\u0105c miejsca w pierwszej dziesi\u0105tce. raz stan\u0105\u0142 na podium \u2013 by\u0142 3. w drugich zawodach w r\u00e2\u0219novie. w klasyfikacji generalnej cykl zako\u0144czy\u0142 na 8. pozycji.\nsezon 2018/2019 pucharu \u015bwiata rozpocz\u0105\u0142 od 8. miejsca w wi\u015ble. 1 stycznia 2019 po raz pierwszy w sezonie stan\u0105\u0142 na podium indywidualnego konkursu cyklu, zajmuj\u0105c 3. miejsce w konkursie 67. turnieju czterech skoczni w garmisch-partenkirchen. 5 dni p\u00f3\u017aniej by\u0142 2. w bischofshofen. ca\u0142y turniej zako\u0144czy\u0142 na 4. miejscu w klasyfikacji generalnej. 12 stycznia 2019 zaj\u0105\u0142 2. miejsce w konkursie pucharu \u015bwiata w val di fiemme, a dzie\u0144 p\u00f3\u017aniej odni\u00f3s\u0142 pierwsze w karierze zwyci\u0119stwo w zawodach cyklu, wyprzedzaj\u0105c bezpo\u015brednio stefana krafta i kamila stocha. na pocz\u0105tku lutego dwukrotnie zajmowa\u0142 miejsca na podium konkurs\u00f3w w lotach narciarskich w oberstdorfie: pierwszego dnia uko\u0144czy\u0142 zawody na 2., a trzeciego na 3. lokacie.\nwyst\u0105pi\u0142 na mistrzostwach \u015bwiata w narciarstwie klasycznym 2019. na skoczni du\u017cej zaj\u0105\u0142 12. miejsce indywidualnie i 4. w dru\u017cynie. w rozgrywanych 1 marca 2019 zawodach indywidualnych na skoczni normalnej zdoby\u0142 z\u0142oty medal: w odbywaj\u0105cym si\u0119 w zmiennych warunkach pogodowych konkursie po pierwszej serii zajmowa\u0142 27. pozycj\u0119, ze strat\u0105 19,2 punktu do lidera ry\u014dy\u016b kobayashiego. w drugiej serii kubacki odda\u0142 najd\u0142u\u017cszy skok zawod\u00f3w (104,5 m), co pozwoli\u0142o mu na odrobienie strat i zwyci\u0119stwo w ca\u0142ym konkursie. dzie\u0144 p\u00f3\u017aniej znalaz\u0142 si\u0119 w sk\u0142adzie reprezentacji polski w jej pierwszym wyst\u0119pie w konkursie mieszanym na mistrzostwach \u015bwiata. wraz z king\u0105 rajd\u0105, kamil\u0105 karpiel oraz kamilem stochem zaj\u0105\u0142 6. miejsce.\nw marcowych zawodach pucharu \u015bwiata zajmowa\u0142 g\u0142\u00f3wnie lokaty w pierwszej dziesi\u0105tce. najwy\u017cej klasyfikowany by\u0142 na 6. pozycji. ca\u0142y sezon zako\u0144czy\u0142 na 5. miejscu w klasyfikacji generalnej z 988 punktami. r\u00f3wnie\u017c w pucharze \u015bwiata w lotach narciarskich 2018/2019 znalaz\u0142 si\u0119 na 5. pozycji.\n\n\n=== sezon 2019/2020 ===\nw ramach letniego grand prix 2019 zaj\u0105\u0142 2. miejsca w wi\u015ble i zakopanem, zwyci\u0119\u017cy\u0142 w hinzenbach i zaj\u0105\u0142 5. lokat\u0119 w klingenthal. pozwoli\u0142o to kubackiemu na zwyci\u0119stwo w klasyfikacji generalnej cyklu.\nsezon 2019/2020 pucharu \u015bwiata rozpocz\u0105\u0142 od 7. miejsca w wi\u015ble. po raz pierwszy stan\u0105\u0142 na podium konkursu indywidualnego cyklu w rozpoczynaj\u0105cych 68. turniej czterech skoczni zawodach w oberstdorfie, gdzie zaj\u0105\u0142 3. pozycj\u0119. na 3. miejscu uko\u0144czy\u0142 r\u00f3wnie\u017c konkurs w garmisch-partenkirchen, w innsbrucku by\u0142 2., a w bischofshofen zwyci\u0119\u017cy\u0142. tym samym odni\u00f3s\u0142 r\u00f3wnie\u017c triumf w ca\u0142ym turnieju \u2013 z not\u0105 1131,6 pkt wyprzedzi\u0142 bezpo\u015brednio mariusa lindvika i karla geigera. zosta\u0142 trzecim polakiem w historii (po adamie ma\u0142yszu i kamilu stochu), kt\u00f3ry wygra\u0142 tcs.\npomi\u0119dzy 11 stycznia a 1 lutego 2020 w zawodach pucharu \u015bwiata kolejno zaj\u0105\u0142 dwukrotnie trzecie miejsce w predazzo, dwukrotnie zwyci\u0119\u017cy\u0142 w titisee-neustadt, a nast\u0119pnie zaj\u0105\u0142 trzeci\u0105 pozycj\u0119 w zakopanem oraz w pierwszym konkursie w sapporo. w kolejnym konkursie by\u0142 6., tym samym ko\u0144cz\u0105c seri\u0119 10 miejsc na podium. w dalszej cz\u0119\u015bci sezonu najcz\u0119\u015bciej ko\u0144czy\u0142 zawody w pierwszej dziesi\u0105tce, jednak poza czo\u0142ow\u0105 tr\u00f3jk\u0105. najwy\u017cej klasyfikowany by\u0142 na 4. lokacie w r\u00e2\u0219novie. puchar \u015bwiata 2019/2020 zako\u0144czy\u0142 na 4. pozycji w klasyfikacji generalnej z 1169 punktami. trzeci ry\u014dy\u016b kobayashi wyprzedzi\u0142 kubackiego o 9 punkt\u00f3w.\n15 stycznia 2021 otrzyma\u0142 statuetk\u0119 nordic ski king (nordischer skik\u00f6nig, kr\u00f3la nart) za rok 2020, przyznawan\u0105 od 1996 przez forum nordicum, mi\u0119dzynarodowe gremium skupiaj\u0105ce dziennikarzy zajmuj\u0105cych si\u0119 sportami zimowymi.\n\n\n=== sezon 2020/2021 ===\nzwyci\u0119\u017cy\u0142 w obu konkursach letniego grand prix 2020, rozgrywanych w wi\u015ble i tym samym zaj\u0105\u0142 r\u00f3wnie\u017c 1. miejsce w klasyfikacji generalnej. ze wzgl\u0119du na ograniczenie kalendarza lgp, kubacki nie otrzyma\u0142 od mi\u0119dzynarodowej federacji narciarskiej nagrody za zwyci\u0119stwo w cyklu.\nw listopadzie 2020 dwukrotnie zaj\u0105\u0142 3. lokat\u0119 w zawodach pucharu \u015bwiata w ruce. wyst\u0105pi\u0142 na mistrzostwach \u015bwiata w lotach narciarskich 2020. indywidualnie zaj\u0105\u0142 15. miejsce, a w dru\u017cynie, wraz z piotrem \u017cy\u0142\u0105, andrzejem st\u0119ka\u0142\u0105 i kamilem stochem, zdoby\u0142 br\u0105zowy medal. w grudniowych zawodach pucharu \u015bwiata najwy\u017cej sklasyfikowany by\u0142 na 8. miejscu, w engelbergu. w ramach 69. turnieju czterech skoczni zwyci\u0119\u017cy\u0142 w garmisch-partenkirchen i zaj\u0105\u0142 3. pozycj\u0119 w innsbrucku. w dw\u00f3ch pozosta\u0142ych konkursach zaj\u0105\u0142 15. miejsce i ca\u0142y turniej zako\u0144czy\u0142 na 3. lokacie.\nw dalszej cz\u0119\u015bci sezonu w pucharze \u015bwiata indywidualnie zajmowa\u0142 najcz\u0119\u015bciej pozycje w pierwszej dziesi\u0105tce, ale poza podium. w lutym 2021 najwy\u017cej w cyklu klasyfikowany by\u0142 na 4. miejscu, w r\u00e2\u0219novie. wystartowa\u0142 na mistrzostwach \u015bwiata w narciarstwie klasycznym 2021. indywidualnie zaj\u0105\u0142 5. pozycj\u0119 na skoczni normalnej i 15. na du\u017cej, w dru\u017cynie mieszanej by\u0142 6., za\u015b w zespole m\u0119skim, startuj\u0105c wraz z \u017cy\u0142\u0105, st\u0119ka\u0142\u0105 i stochem, zdoby\u0142 br\u0105zowy medal. sezon 2020/2021 pucharu \u015bwiata zako\u0144czy\u0142 na 8. miejscu w klasyfikacji generalnej z 786 punktami.\n\n\n=== sezon 2021/2022 ===\nw ramach letniego grand prix 2021 czterokrotnie ko\u0144czy\u0142 konkursy w pierwszej dziesi\u0105tce, w tym dwa razy na podium \u2013 w lipcowych zawodach w wi\u015ble zaj\u0105\u0142 3. oraz 1. miejsce. cykl uko\u0144czy\u0142 na 2. pozycji w klasyfikacji generalnej.\nw zawodach pucharu \u015bwiata rozgrywanych mi\u0119dzy listopadem 2021 a styczniem 2022 kubacki zdoby\u0142 punkty w po\u0142owie swoich wyst\u0119p\u00f3w, a najwy\u017cej klasyfikowany by\u0142 na 13. miejscu, w otwieraj\u0105cym sezon konkursie w ni\u017cnym tagile. w lutym wyst\u0105pi\u0142 na zimowych igrzyskach olimpijskich 2022, na kt\u00f3rych zdoby\u0142 br\u0105zowy medal w konkursie indywidualnym na skoczni normalnej. na skoczni du\u017cej by\u0142 26., a oba konkursy dru\u017cynowe \u2013 mieszany i m\u0119ski \u2013 uko\u0144czy\u0142 na 6. lokacie.\nw kolejnych tygodniach regularnie zdobywa\u0142 punkty pucharu \u015bwiata, a najwy\u017cej klasyfikowany w cyklu by\u0142 na 7. miejscu, kt\u00f3re zaj\u0105\u0142 dwukrotnie: w lutym 2022 w lahti i w marcu w oberstdorfie. na mistrzostwach \u015bwiata w lotach narciarskich 2022 wystartowa\u0142 w konkursie dru\u017cynowym, w kt\u00f3rym zaj\u0105\u0142 5. pozycj\u0119. sezon 2021/2022 pucharu \u015bwiata uko\u0144czy\u0142 na 27. miejscu w klasyfikacji generalnej z 231 punktami.\n\n\n=== sezon 2022/2023 ===\nw czterech startach w letnim grand prix 2022 odni\u00f3s\u0142 trzy zwyci\u0119stwa, w zawodach w wi\u015ble, hinzenbach i klingenthal, a raz, w drugim konkursie w wi\u015ble, zaj\u0105\u0142 2. miejsce. pozwoli\u0142o to kubackiemu na czwart\u0105 w karierze wygran\u0105 w klasyfikacji generalnej cyklu.\n5 listopada 2022 zwyci\u0119\u017cy\u0142 w inauguracyjnym konkursie sezonu 2022/2023 pucharu \u015bwiata w wi\u015ble. dzie\u0144 p\u00f3\u017aniej na tej samej skoczni ponownie by\u0142 najlepszy. kubacki zosta\u0142 tym samym czwartym polakiem (po adamie ma\u0142yszu, krzysztofie biegunie i kamilu stochu), kt\u00f3ry za\u0142o\u017cy\u0142 \u017c\u00f3\u0142ty plastron lidera pucharu \u015bwiata. w kolejnych konkursach cyklu by\u0142 4. i 6. w ruce, a w nast\u0119pnych tygodniach ko\u0144czy\u0142 zawody na podium, utrzymuj\u0105c pozycj\u0119 lidera p\u015b. w grudniu w titisee-neustadt zaj\u0105\u0142 2. miejsce w pierwszym konkursie i zwyci\u0119\u017cy\u0142 w drugim. takie same wyniki uzyska\u0142 nast\u0119pnie w engelbergu. wygra\u0142 zawody 71. turnieju czterech skoczni w innsbrucku, a w oberstdorfie, garmisch-partenkirchen i bischofshofen zajmowa\u0142 3. lokaty. ca\u0142y turniej uko\u0144czy\u0142 na 2. pozycji.\nw styczniu 2023 na podium pucharu \u015bwiata stan\u0105\u0142 jeszcze w zakopanem i pierwszym konkursie w sapporo, w obu przypadkach zajmuj\u0105c 2. miejsce. drugi konkurs w sapporo uko\u0144czy\u0142 na 4. pozycji, zamykaj\u0105c tym samym na 10 seri\u0119 miejsc w czo\u0142owej tr\u00f3jce w zawodach cyklu. 28 stycznia, po zaj\u0119ciu 10. lokaty w bad mitterndorf, utraci\u0142 prowadzenie w pucharze \u015bwiata na rzecz halvora egnera graneruda. w lutym 2023 raz stan\u0105\u0142 na podium zawod\u00f3w indywidualnych, zajmuj\u0105c 3. miejsce w willingen. 11 lutego w parze z piotrem \u017cy\u0142\u0105 zwyci\u0119\u017cy\u0142 w lake placid w pierwszym w historii pucharu \u015bwiata konkursie duet\u00f3w.\nwystartowa\u0142 na mistrzostwach \u015bwiata w narciarstwie klasycznym 2023, na kt\u00f3rych zdoby\u0142 br\u0105zowy medal w konkursie indywidualnym na skoczni du\u017cej. indywidualnie na skoczni normalnej by\u0142 5., a w dru\u017cynie m\u0119skiej zaj\u0105\u0142 4. pozycj\u0119. w marcu 2023 dwukrotnie stawa\u0142 na podium zawod\u00f3w pucharu \u015bwiata rozgrywanych w ramach raw air 2023: w drugim konkursie w oslo zaj\u0105\u0142 3. lokat\u0119, a w drugim konkursie w lillehammer zwyci\u0119\u017cy\u0142.\n20 marca 2023 poinformowa\u0142 o zako\u0144czeniu sezonu z powodu ci\u0119\u017ckiego stanu zdrowia \u017cony, marty. w tym momencie zajmowa\u0142 2. pozycj\u0119 w klasyfikacji generalnej pucharu \u015bwiata. ostatecznie uko\u0144czy\u0142 cykl na 4. miejscu z 1592 punktami.\n\n\n=== sezon 2023/2024 ===\nwystartowa\u0142 w zawodach skok\u00f3w narciarskich na igrzyskach europejskich 2023, zdobywaj\u0105c z\u0142oty medal w konkursie indywidualnym na skoczni du\u017cej. na obiekcie normalnym by\u0142 10., a w dru\u017cynie mieszanej zaj\u0105\u0142 5. miejsce.\n\n\n== igrzyska olimpijskie ==\n\n\n=== indywidualnie ===\n\n\n=== dru\u017cynowo ===\n\n\n=== starty d. kubackiego na igrzyskach olimpijskich \u2013 szczeg\u00f3\u0142owo ===\n\n\n== mistrzostwa \u015bwiata ==\n\n\n=== indywidualnie ===\n\n\n=== dru\u017cynowo ===\n\n\n=== starty d. kubackiego na mistrzostwach \u015bwiata \u2013 szczeg\u00f3\u0142owo ===\n\n\n== mistrzostwa \u015bwiata w lotach narciarskich ==\n\n\n=== indywidualnie ===\n\n\n=== dru\u017cynowo ===\n\n\n=== starty d. kubackiego na mistrzostwach \u015bwiata w lotach \u2013 szczeg\u00f3\u0142owo ===\n\n\n== mistrzostwa \u015bwiata junior\u00f3w ==\n\n\n=== indywidualnie ===\n\n\n=== dru\u017cynowo ===\n\n\n=== starty d. kubackiego na mistrzostwach \u015bwiata junior\u00f3w \u2013 szczeg\u00f3\u0142owo ===\n\n\n== igrzyska europejskie ==\n\n\n=== indywidualnie ===\n\n\n=== dru\u017cynowo ===\n\n\n=== starty d. kubackiego na igrzyskach europejskich \u2013 szczeg\u00f3\u0142owo ===\n\n\n== puchar \u015bwiata ==\n\n\n=== miejsca w klasyfikacji generalnej ===\n\n\n=== zwyci\u0119stwa w konkursach indywidualnych pucharu \u015bwiata chronologicznie ===\n\n\n=== miejsca na podium ===\n\n\n=== miejsca na podium w konkursach indywidualnych pucharu \u015bwiata chronologicznie ===\n\n\n=== miejsca w poszczeg\u00f3lnych konkursach indywidualnych pucharu \u015bwiata ===\nstan na 17 grudnia 2023\n\n\n=== zwyci\u0119stwa w konkursach dru\u017cynowych pucharu \u015bwiata chronologicznie ===\n\n\n=== miejsca na podium w konkursach dru\u017cynowych pucharu \u015bwiata chronologicznie ===\n\n\n=== miejsca w poszczeg\u00f3lnych konkursach dru\u017cynowych pucharu \u015bwiata ===\nstan po zako\u0144czeniu sezonu 2022/2023\n\n\n=== turniej czterech skoczni ===\n\n\n==== miejsca w klasyfikacji generalnej ====\n\n\n=== raw air ===\n\n\n==== miejsca w klasyfikacji generalnej ====\n\n\n=== willingen six ===\n\n\n==== miejsca w klasyfikacji generalnej ====\n\n\n=== planica 7 ===\n\n\n==== miejsca w klasyfikacji generalnej ====\n\n\n=== titisee-neustadt five ===\n\n\n==== miejsca w klasyfikacji generalnej ====\n\n\n== puchar \u015bwiata w lotach ==\n\n\n=== miejsca w klasyfikacji generalnej ===\n\n\n== letnie grand prix ==\n\n\n=== miejsca w klasyfikacji generalnej ===\n\n\n=== zwyci\u0119stwa w konkursach indywidualnych lgp chronologicznie ===\n\n\n=== miejsca na podium w konkursach indywidualnych lgp chronologicznie ===\n\n\n=== miejsca w poszczeg\u00f3lnych konkursach indywidualnych lgp ===\nstan po zako\u0144czeniu lgp 2023\n\n\n=== zwyci\u0119stwa w konkursach dru\u017cynowych lgp chronologicznie ===\n\n\n=== miejsca na podium w konkursach dru\u017cynowych lgp chronologicznie ===\n\n\n=== miejsca w poszczeg\u00f3lnych konkursach dru\u017cynowych lgp ===\nstan po zako\u0144czeniu lgp 2023\n\n\n=== turniej czterech narod\u00f3w ===\n\n\n==== miejsca w klasyfikacji generalnej ====\n\n\n=== lotos poland tour ===\n\n\n== puchar kontynentalny ==\n\n\n=== miejsca w klasyfikacji generalnej ===\n\n\n=== zwyci\u0119stwa w konkursach indywidualnych pucharu kontynentalnego chronologicznie ===\n\n\n=== miejsca na podium w konkursach indywidualnych pucharu kontynentalnego chronologicznie ===\n\n\n=== miejsca w poszczeg\u00f3lnych konkursach pucharu kontynentalnego ===\nstan po zako\u0144czeniu sezonu 2021/2022\n\n\n== letni puchar kontynentalny ==\n\n\n=== miejsca w klasyfikacji generalnej ===\n\n\n=== zwyci\u0119stwa w konkursach indywidualnych lpk chronologicznie ===\n\n\n=== miejsca na podium w konkursach indywidualnych lpk chronologicznie ===\n\n\n=== miejsca w poszczeg\u00f3lnych konkursach letniego pucharu kontynentalnego ===\nstan po zako\u0144czeniu lpk 2022\n\n\n== fis cup ==\n\n\n=== miejsca w klasyfikacji generalnej ===\n\n\n=== zwyci\u0119stwa w konkursach indywidualnych fis cupu chronologicznie ===\n\n\n=== miejsca na podium w konkursach indywidualnych fis cupu chronologicznie ===\n\n\n=== miejsca w poszczeg\u00f3lnych konkursach fis cupu ===\nstan po zako\u0144czeniu sezonu 2021/2022\n\n\n== mistrzostwa polski ==\n\n\n=== zimowe mistrzostwa polski senior\u00f3w w skokach narciarskich (indywidualnie) ===\nstan po zako\u0144czeniu sezonu 2022/2023. opracowano na podstawie.\n\n\n=== letnie mistrzostwa polski senior\u00f3w w skokach narciarskich ===\nstan w trakcie sezonu letniego 2023. opracowano na podstawie.\n\n\n== rekordy skoczni ==\n\n\n== odznaczenia ==\nw 2017 zosta\u0142 wyr\u00f3\u017cniony z\u0142ot\u0105 odznak\u0105 honorow\u0105 woj. ma\u0142opolskiego \u2013 krzy\u017c ma\u0142opolski\notrzyma\u0142 przyznany przez polski komitet olimpijski z\u0142oty medal \u201eza zas\u0142ugi dla polskiego ruchu olimpijskiego\u201d.\npostanowieniem prezydenta rp andrzeja dudy z 29 sierpnia 2019 zosta\u0142 odznaczony krzy\u017cem kawalerskim orderu odrodzenia polski za wybitne osi\u0105gni\u0119cia sportowe, za zas\u0142ugi w dzia\u0142alno\u015bci na rzecz propagowania i krzewienia kultury fizycznej. udekorowany 21 wrze\u015bnia 2019 podczas gali z okazji 100-lecia pzn.\n\n\n== \u017cycie prywatne ==\n1 maja 2019 po\u015blubi\u0142 mart\u0119 majcher, kt\u00f3r\u0105 pozna\u0142 w czasie studi\u00f3w na awf w katowicach. para ma dwie c\u00f3rki, zuzann\u0119 (ur. 29 grudnia 2020) i maj\u0119 (ur. 6 stycznia 2023).\ndeklaruje silne przywi\u0105zanie do wiary w boga. przed ka\u017cdym swoim skokiem czyni znak krzy\u017ca.\n\n\n== uwagi ==\n\n\n== przypisy ==\n\n\n== bibliografia ==\nkubacki dawid \u2013 athlete information. fis-ski.com. [dost\u0119p 2019-06-20]. (ang.).\nkubacki dawid 1990.03.12 pol. wyniki-skoki.hostingasp.pl. [dost\u0119p 2022-06-06]."