"uran \u2212 gazowy olbrzym, si\u00f3dma od s\u0142o\u0144ca planeta uk\u0142adu s\u0142onecznego, trzecia pod wzgl\u0119dem wielko\u015bci i czwarta pod wzgl\u0119dem masy. nazwa planety pochodzi od uranosa, greckiego boga, uosobienia nieba (klasyczna greka: \u03bf\u1f50\u03c1\u03b1\u03bd\u03cc\u03c2), ojca kronosa (saturna) i dziada zeusa (jowisza). cho\u0107 jest widoczny go\u0142ym okiem podobnie jak pi\u0119\u0107 innych planet, umkn\u0105\u0142 uwadze staro\u017cytnych obserwator\u00f3w z powodu ma\u0142ej jasno\u015bci i powolnego ruchu po sferze niebieskiej. william herschel og\u0142osi\u0142 odkrycie planety 13 marca 1781, po raz pierwszy w historii rozszerzaj\u0105c znane granice uk\u0142adu s\u0142onecznego. uran to r\u00f3wnie\u017c pierwsza planeta odkryta przy pomocy teleskopu.\nuran budow\u0105 i sk\u0142adem chemicznym przypomina neptuna, a obie planety maj\u0105 odmienn\u0105 budow\u0119 i sk\u0142ad ni\u017c wi\u0119ksze gazowe olbrzymy: jowisz i saturn. astronomowie czasem umieszczaj\u0105 je w oddzielnej kategorii \u201elodowych olbrzym\u00f3w\u201d. atmosfera urana, chocia\u017c sk\u0142ada si\u0119 g\u0142\u00f3wnie z wodoru i helu (podobnie jak atmosfery jowisza i saturna), zawiera wi\u0119cej zamro\u017conych substancji lotnych (tzw. lod\u00f3w) ni\u017c atmosfery wi\u0119kszych planet-olbrzym\u00f3w; s\u0105 to substancje takie jak woda, amoniak i metan oraz \u015bladowe ilo\u015bci w\u0119glowodor\u00f3w. jest najzimniejsz\u0105 atmosfer\u0105 planetarn\u0105 w uk\u0142adzie s\u0142onecznym; minimalna temperatura to 49 k (\u2212224 \u00b0c). ma ona z\u0142o\u017con\u0105, warstwow\u0105 struktur\u0119. uwa\u017ca si\u0119, \u017ce jej najni\u017csze chmury tworzy woda, a najwy\u017csza warstwa chmur jest utworzona z kryszta\u0142k\u00f3w metanu. z kolei wn\u0119trze urana sk\u0142ada si\u0119 g\u0142\u00f3wnie z lod\u00f3w i ska\u0142.\npodobnie jak inne planety-olbrzymy, uran posiada system pier\u015bcieni, magnetosfer\u0119 i liczne ksi\u0119\u017cyce. system urana ma unikatow\u0105 konfiguracj\u0119 w\u015br\u00f3d planet, poniewa\u017c jego o\u015b obrotu jest silnie nachylona i znajduje si\u0119 prawie w p\u0142aszczy\u017anie orbity planety. w tej sytuacji jego biegun p\u00f3\u0142nocny i po\u0142udniowy le\u017c\u0105 tam, gdzie r\u00f3wnik wi\u0119kszo\u015bci innych planet. widziane z ziemi pier\u015bcienie urana czasami uk\u0142adaj\u0105 si\u0119 wok\u00f3\u0142 planety jak tarcza \u0142ucznicza, za\u015b ksi\u0119\u017cyce planety kr\u0105\u017c\u0105 wok\u00f3\u0142 niej jak wskaz\u00f3wki zegara, cho\u0107 w 2007 i 2008 pier\u015bcienie planety by\u0142y ustawione kraw\u0119dzi\u0105 do osi obserwacji. w 1986 obrazy z sondy voyager 2 pokaza\u0142y urana jako planet\u0119 praktycznie pozbawion\u0105 wyr\u00f3\u017cniaj\u0105cych si\u0119 cech powierzchni w \u015bwietle widzialnym, bez pasm chmur i burz podobnych do istniej\u0105cych na pozosta\u0142ych planetach-olbrzymach. jednak w ostatnich latach obserwacje prowadzone z ziemi ukaza\u0142y oznaki zmian p\u00f3r roku i zwi\u0119kszonej aktywno\u015bci zjawisk pogodowych, gdy uran zbli\u017cy\u0142 si\u0119 do r\u00f3wnonocy. pr\u0119dko\u015b\u0107 wiatru na uranie mo\u017ce osi\u0105gn\u0105\u0107 250 metr\u00f3w na sekund\u0119 (900 km/h).\n\n\n== historia ==\n\n\n=== odkrycie ===\nurana obserwowano ju\u017c wielokrotnie przed odkryciem, jednak by\u0142 on mylony z gwiazd\u0105. pierwsza historyczna obserwacja mia\u0142a miejsce w 1690, kiedy john flamsteed obserwowa\u0142 planet\u0119 co najmniej sze\u015b\u0107 razy, skatalogowa\u0142 j\u0105 jednak b\u0142\u0119dnie jako gwiazd\u0119 34 tauri. francuski astronom pierre lemonnier obserwowa\u0142 urana co najmniej dwana\u015bcie razy w latach 1750\u20131769, w tym przez cztery kolejne noce.\nsir william herschel obserwowa\u0142 planet\u0119 13 marca 1781 w ogrodzie swego domu przy 19 new king street, w miejscowo\u015bci bath w hrabstwie somerset (obecnie herschel museum of astronomy), ale pocz\u0105tkowo (26 kwietnia 1781) og\u0142osi\u0142 swoje odkrycie jako komet\u0119. herschel \u201ezaanga\u017cowa\u0142 si\u0119 w szereg prac dotycz\u0105cych paralaksy gwiazd sta\u0142ych\u201d za pomoc\u0105 teleskopu w\u0142asnej konstrukcji.\nw swoim dzienniku zapisa\u0142: \u201ew kwartylu blisko \u03b6 tauri \u2026 mg\u0142awa gwiazda albo - by\u0107 mo\u017ce - kometa\u201d. 17 marca zauwa\u017cy\u0142: \u201eszuka\u0142em komety lub mg\u0142awej gwiazdy i stwierdzi\u0142em, \u017ce jest to kometa, poniewa\u017c zmieni\u0142a swe po\u0142o\u017cenie\u201d. przedstawiaj\u0105c swoje odkrycie towarzystwu kr\u00f3lewskiemu, nadal twierdzi\u0142, \u017ce znalaz\u0142 komet\u0119, ale po\u015brednio por\u00f3wna\u0142 j\u0105 te\u017c do planety:\n\nherschel poinformowa\u0142 astronoma kr\u00f3lewskiego, nevila maskelyne\u2019a, o odkryciu i otrzyma\u0142 w odpowiedzi 23 kwietnia nast\u0119puj\u0105cy list: \u201enie wiem, jak to nazwa\u0107. to mo\u017ce by\u0107 zar\u00f3wno regularna planeta poruszaj\u0105ca si\u0119 po niemal ko\u0142owej orbicie wok\u00f3\u0142 s\u0142o\u0144ca, jak kometa poruszaj\u0105ca si\u0119 po orbicie bardzo ekscentrycznej. jak dot\u0105d nie widzia\u0142em jeszcze \u017cadnej komy lub warkocza\u201d.\ncho\u0107 herschel nadal ostro\u017cnie opisywa\u0142 nowy obiekt jako komet\u0119, inni astronomowie zacz\u0119li ju\u017c podejrzewa\u0107, \u017ce natura tego cia\u0142a jest inna. rosyjski astronom anders johan lexell jako pierwszy obliczy\u0142 orbit\u0119 nowego obiektu i odkry\u0142, \u017ce jest prawie ko\u0142owa, co doprowadzi\u0142o go do wniosku, \u017ce jest to raczej planeta ni\u017c kometa. w berlinie astronom johann elert bode opisa\u0142 odkrycie herschela jako \u201eruchom\u0105 gwiazd\u0119, kt\u00f3ra mo\u017ce zosta\u0107 uznana za nieznany, podobny do planety obiekt, kr\u0105\u017c\u0105cy poza orbit\u0105 saturna\u201d. bode r\u00f3wnie\u017c stwierdzi\u0142, \u017ce jego prawie ko\u0142owa orbita bardziej pasuje do planety ni\u017c komety.\nobiekt zosta\u0142 wkr\u00f3tce powszechnie uznany za now\u0105 planet\u0119. w 1783 herschel osobi\u015bcie powiadomi\u0142 o tym fakcie prezesa royal society, josepha banksa: \u201ew oparciu o obserwacje najwybitniejszych astronom\u00f3w w europie wydaje si\u0119, \u017ce nowa gwiazda, kt\u00f3r\u0105 mia\u0142em zaszczyt wskaza\u0107 im w marcu 1781, jest planet\u0105 uk\u0142adu s\u0142onecznego\u201d. w uznaniu jego osi\u0105gni\u0119\u0107 jerzy iii hanowerski przyzna\u0142 herschelowi roczne stypendium w wysoko\u015bci 200 funt\u00f3w, pod warunkiem \u017ce przeniesie si\u0119 do windsoru, aby mieszkaj\u0105ca na tamtejszym zamku rodzina kr\u00f3lewska tak\u017ce mog\u0142a popatrze\u0107 na niebo przez jego teleskopy.\n\n\n=== nazwa ===\nmaskelyne poprosi\u0142 herschela, \u201eaby uczyni\u0142 przys\u0142ug\u0119 \u015bwiatu astronom\u00f3w, nadaj\u0105c nazw\u0119 swojej planecie, kt\u00f3ra jest jego, i za kt\u00f3rej odkrycie jeste\u015bmy niezmiernie zobowi\u0105zani\u201d. w odpowiedzi na wniosek maskelyne\u2019a herschel postanowi\u0142 nazwa\u0107 obiekt georgium sidus (\u201egwiazd\u0105 jerzego\u201d) na cze\u015b\u0107 swojego patrona, kr\u00f3la jerzego iii. w li\u015bcie do josepha banksa wyja\u015bni\u0142 t\u0119 decyzj\u0119 w nast\u0119puj\u0105cy spos\u00f3b:\n\nproponowana przez herschela nazwa nie by\u0142a popularna poza wielk\u0105 brytani\u0105; wkr\u00f3tce te\u017c zaproponowano inne nazwy. francuski astronom j\u00e9r\u00f4me lalande zaproponowa\u0142 nazwa\u0107 planet\u0119 \u201eherschel\u201d \u2013 na cze\u015b\u0107 jej odkrywcy. szwedzki astronom erik prosperin zaproponowa\u0142 nazw\u0119 \u201eneptun\u201d, kt\u00f3ra zyska\u0142a poparcie innych astronom\u00f3w, kt\u00f3rym spodoba\u0142 si\u0119 pomys\u0142 upami\u0119tnienia zwyci\u0119stwa brytyjskiej kr\u00f3lewskiej marynarki wojennej podczas wojny o niepodleg\u0142o\u015b\u0107 stan\u00f3w zjednoczonych, nawet poprzez nazwanie nowej planety \u201eneptun jerzego iii\u201d lub \u201eneptun wielkiej brytanii\u201d. bode z kolei zaproponowa\u0142 nazw\u0119 \u201euran\u201d, zlatynizowan\u0105 wersj\u0119 imienia greckiego boga nieba, uranosa. argumentowa\u0142, \u017ce podobnie jak saturn by\u0142 ojcem jowisza, tak nowa planeta powinna by\u0107 nazwana imieniem ojca saturna. w 1789 kolega johanna bodego z kr\u00f3lewskiej akademii nauk, martin klaproth, nazwa\u0142 nowo odkryty pierwiastek \u201euran\u201d w ge\u015bcie poparcia jego propozycji. ostatecznie nazwa zaproponowana przez bodego zyska\u0142a najwi\u0119ksz\u0105 popularno\u015b\u0107, a w 1850 sta\u0142a si\u0119 jedyn\u0105 u\u017cywan\u0105, kiedy hm nautical almanac office (biuro almanachu nawigacyjnego jej kr\u00f3lewskiej mo\u015bci) zacz\u0119\u0142o stosowa\u0107 nazw\u0119 uran zamiast georgium sidus. uran jest jedyn\u0105 planet\u0105 (nie uwzgl\u0119dniaj\u0105c ziemi), kt\u00f3rej nazwa pochodzi od postaci z mitologii greckiej, a nie rzymskiej.\nw j\u0119zykach chi\u0144skim, japo\u0144skim, korea\u0144skim i wietnamskim, nazwa planety jest przet\u0142umaczona dos\u0142ownie jako kr\u00f3l nieba (\u5929\u738b\u661f).\n\n\n=== symbol ===\nastronomiczny symbol tej planety to . jest to po\u0142\u0105czenie symboli marsa i s\u0142o\u0144ca, poniewa\u017c uran to w mitologii greckiej b\u00f3g nieba, kt\u00f3re by\u0142o uwa\u017cane za zdominowane przez po\u0142\u0105czone si\u0142y s\u0142o\u0144ca i marsa. jego symbol astrologiczny to ; zaproponowa\u0142 go w 1784 lalande w li\u015bcie do herschela. lalande opisa\u0142 go jako \u201eun globe surmont\u00e9 par la premi\u00e8re lettre de votre nom\u201d (\u201eglob zwie\u0144czony pierwsz\u0105 liter\u0105 twojego nazwiska\u201d).\n\n\n== orbita i obr\u00f3t ==\nuran jedno okr\u0105\u017cenie s\u0142o\u0144ca wykonuje w 84 lata. jego \u015brednia odleg\u0142o\u015b\u0107 od s\u0142o\u0144ca wynosi oko\u0142o 3 miliard\u00f3w km (20 au). intensywno\u015b\u0107 \u015bwiat\u0142a s\u0142onecznego na uranie stanowi ok. 1/400 intensywno\u015bci na ziemi. jego orbita zosta\u0142a wyznaczona po raz pierwszy w 1783 przez pierre'a simona de laplace. z czasem zacz\u0119\u0142y by\u0107 widoczne rozbie\u017cno\u015bci mi\u0119dzy przewidywaniami i obserwacjami ruchu urana po orbicie. w 1841 john couch adams po raz pierwszy zasugerowa\u0142, \u017ce r\u00f3\u017cnice mog\u0105 by\u0107 spowodowane przez przyci\u0105ganie grawitacyjne innej, nieznanej planety. w 1845 urbain le verrier rozpocz\u0105\u0142 w\u0142asne, niezale\u017cne badania orbity urana. 23 wrze\u015bnia 1846 johann gottfried galle odkry\u0142 kolejn\u0105 planet\u0119, p\u00f3\u017aniej nazwan\u0105 neptunem, w pobli\u017cu miejsca przewidzianego przez le verriera.\njeden obr\u00f3t urana wok\u00f3\u0142 w\u0142asnej osi trwa 17 godzin 14 minut. jednak, podobnie jak na wszystkich gazowych olbrzymach, w jego g\u00f3rnych warstwach atmosfery wyst\u0119puj\u0105 bardzo silne wiatry w kierunku ruchu obrotowego planety. w niekt\u00f3rych szeroko\u015bciach uranograficznych, w szczeg\u00f3lno\u015bci oko\u0142o 60\u00b0s, wyr\u00f3\u017cniaj\u0105ce si\u0119 elementy atmosfery poruszaj\u0105 si\u0119 znacznie szybciej, wykonuj\u0105c pe\u0142ny obieg w ci\u0105gu zaledwie 14 godzin.\n\n\n=== nachylenie ===\no\u015b obrotu urana jest nachylona pod k\u0105tem 97,77\u00b0 do kierunku prostopad\u0142ego do ekliptyki, tak wi\u0119c jego o\u015b obrotu znajduje si\u0119 niemal w p\u0142aszczy\u017anie uk\u0142adu s\u0142onecznego. skutkuje to zmianami p\u00f3r roku ca\u0142kowicie odmiennymi od zachodz\u0105cych na innych planetach. ruch obrotowy innych planet mo\u017cna wizualizowa\u0107 jako obr\u00f3t przechylonego b\u0105czka na p\u0142aszczy\u017anie uk\u0142adu s\u0142onecznego, podczas gdy uran obraca si\u0119 tak, jakby le\u017ca\u0142 \u201ena boku\u201d. w czasie przesilenia jeden biegun jest zwr\u00f3cony do s\u0142o\u0144ca; znajduje si\u0119 ono niemal w zenicie nad tym biegunem. jedynie w\u0105ski pas wok\u00f3\u0142 r\u00f3wnika do\u015bwiadcza szybkiego cyklu dzie\u0144-noc, jednak s\u0142o\u0144ce porusza si\u0119 tam bardzo blisko linii horyzontu, jak w ziemskich regionach polarnych w czasie r\u00f3wnonocy. po przeciwnej stronie orbity urana orientacja biegun\u00f3w wzgl\u0119dem s\u0142o\u0144ca jest odwrotna. ka\u017cdy biegun przez oko\u0142o 42 lata ziemskie do\u015bwiadcza zjawiska dnia polarnego, a nast\u0119pnie przez kolejne 42 lata nocy polarnej. podczas r\u00f3wnonocy s\u0142o\u0144ce znajduje si\u0119 ponad r\u00f3wnikiem, daj\u0105c cykl dnia i nocy podobny do wi\u0119kszo\u015bci innych planet. ostatnia r\u00f3wnonoc na uranie mia\u0142a miejsce 7 grudnia 2007 roku.\n\njednym z rezultat\u00f3w takiej orientacji osi jest to, \u017ce \u015brednio w ci\u0105gu roku regiony polarne urana otrzymuj\u0105 wi\u0119cej energii od s\u0142o\u0144ca ni\u017c obszary r\u00f3wnikowe. niemniej, uran jest cieplejszy na r\u00f3wniku ni\u017c na biegunach. nie jest znany mechanizm, kt\u00f3ry za to zjawisko odpowiada. tak\u017ce pow\u00f3d niezwyk\u0142ego nachylenia osi urana nie jest znany z ca\u0142\u0105 pewno\u015bci\u0105. wed\u0142ug pewnej hipotezy, w pocz\u0105tkowych etapach tworzenia si\u0119 uk\u0142adu s\u0142onecznego masywna protoplaneta zderzy\u0142a si\u0119 z uranem, powoduj\u0105c przechylenie osi obrotu planety.\nw czasie przelotu w 1986 sondy voyager 2 po\u0142udniowy biegun planety by\u0142 o\u015bwietlony przez s\u0142o\u0144ce. okre\u015blenie tego bieguna mianem \u201epo\u0142udniowy\u201d opiera si\u0119 na definicji obecnie przyj\u0119tej przez mi\u0119dzynarodow\u0105 uni\u0119 astronomiczn\u0105, kt\u00f3ra stwierdza, \u017ce p\u00f3\u0142nocnym biegunem planety lub ksi\u0119\u017cyca jest nazywany ten, kt\u00f3ry znajduje si\u0119 ponad p\u0142aszczyzn\u0105 laplace\u2019a uk\u0142adu s\u0142onecznego (p\u0142aszczyzn\u0105 przechodz\u0105c\u0105 przez barycentrum i prostopad\u0142\u0105 do wektora momentu p\u0119du), niezale\u017cnie od tego, w kt\u00f3r\u0105 stron\u0119 dane cia\u0142o si\u0119 obraca. czasem jednak u\u017cywana jest inna konwencja, wed\u0142ug kt\u00f3rej biegun p\u00f3\u0142nocny okre\u015blany jest zgodnie z regu\u0142\u0105 prawej d\u0142oni, w zale\u017cno\u015bci od kierunku obrotu planety. zgodnie z t\u0105 konwencj\u0105 to p\u00f3\u0142nocny biegun by\u0142 o\u015bwietlony przez s\u0142o\u0144ce w 1986.\n\n\n=== widoczno\u015b\u0107 ===\nod 1995 do 2006 wielko\u015b\u0107 gwiazdowa urana waha\u0142a si\u0119 mi\u0119dzy +5,6m i +5,9m, czyli na granicy widoczno\u015bci dla ludzkiego oka (+6,5m). jego \u015brednica k\u0105towa wynosi od 3,4 do 3,7 sekundy k\u0105towej, w por\u00f3wnaniu z 16 do 20 sekundy w przypadku saturna i od 32 do 45 dla jowisza. w opozycji uran jest widoczny go\u0142ym okiem na ciemnym niebie, i staje si\u0119 \u0142atwym celem, nawet w warunkach obserwacji miejskich za pomoc\u0105 lornetki. przez wi\u0119ksze teleskopy amatorskie o \u015brednicy obiektywu pomi\u0119dzy 15 i 23 cm planeta wygl\u0105da jak blady, cyjanowy (turkusowy) dysk z wyra\u017anym pociemnieniem brzegowym. przy pomocy du\u017cego teleskopu (ok. 25 cm lub wi\u0119kszego) mo\u017cna dostrzec chmury na powierzchni, jak r\u00f3wnie\u017c niekt\u00f3re z wi\u0119kszych satelit\u00f3w, jak tytania i oberon.\n\n\n== struktura wewn\u0119trzna ==\nuran ma najmniejsz\u0105 mas\u0119 w\u015br\u00f3d planet-olbrzym\u00f3w (oko\u0142o 14,5 razy wi\u0119ksz\u0105 od masy ziemi), cho\u0107 jego \u015brednica jest nieznacznie wi\u0119ksza ni\u017c neptuna (oko\u0142o cztery razy wi\u0119ksza ni\u017c ziemska). g\u0119sto\u015b\u0107 urana wynosi 1,32 g/cm\u00b3; jest on drug\u0105 najmniej g\u0119st\u0105 planet\u0105 \u2212 po saturnie. wynika z tego, \u017ce sk\u0142ada si\u0119 g\u0142\u00f3wnie z r\u00f3\u017cnych lod\u00f3w (zestalonych substancji lotnych), takich jak woda, amoniak i metan. \u0142\u0105czna masa sk\u0142adnik\u00f3w tworz\u0105cych p\u0142aszcz lodowy nie jest dok\u0142adnie znana, poniewa\u017c w zale\u017cno\u015bci od wybranego modelu uzyskuje si\u0119 r\u00f3\u017cne wyniki, jednak musi zawiera\u0107 si\u0119 pomi\u0119dzy 9,3 a 13,5 masy ziemi. wod\u00f3r i hel stanowi\u0105 jedynie niewielk\u0105 cz\u0119\u015b\u0107 masy planety \u2013 od 0,5 do 1,5 mas ziemi. na pozosta\u0142\u0105 cz\u0119\u015b\u0107 masy (od 0,5 do 3,7 masy ziemi) sk\u0142ada si\u0119 materia\u0142 skalny.\nstandardowy model struktury urana zak\u0142ada istnienie trzech warstw: skalistego j\u0105dra w centrum, lodowego p\u0142aszcza i zewn\u0119trznej atmosfery wodorowo-helowej. j\u0105dro jest stosunkowo niewielkie; ma mas\u0119 0,55 masy ziemi i promie\u0144 mniejszy ni\u017c 20% promienia urana; p\u0142aszcz obejmuje wi\u0119kszo\u015b\u0107 planety, ma mas\u0119 oko\u0142o 13,4 mas ziemi, podczas gdy g\u00f3rna atmosfera ma mas\u0119 tylko oko\u0142o 0,5 masy ziemi i rozci\u0105ga si\u0119 przez ostatnie 20% promienia urana. g\u0119sto\u015b\u0107 j\u0105dra urana wynosi oko\u0142o 9 g/cm\u00b3, ci\u015bnienie w centrum jest r\u00f3wne 8 mbar (800 gpa), a temperatura ma warto\u015b\u0107 oko\u0142o 5000 k. p\u0142aszcz lodowy nie sk\u0142ada si\u0119 z lodu w konwencjonalnym sensie, ale z gor\u0105cego i g\u0119stego p\u0142ynu sk\u0142adaj\u0105cego si\u0119 z wody, amoniaku i innych lotnych substancji. p\u0142yn ten, o du\u017cej przewodno\u015bci elektrycznej, nazywa si\u0119 czasem oceanem wodno-amoniakalnym. pod wzgl\u0119dem sk\u0142adu chemicznego uran i neptun bardzo r\u00f3\u017cni\u0105 si\u0119 od jowisza i saturna, w ich wn\u0119trzu l\u00f3d dominuje nad gazem, co uzasadnia ich odr\u0119bn\u0105 klasyfikacj\u0119 jako \u201elodowych olbrzym\u00f3w\u201d. we wn\u0119trzu tych planet mo\u017ce istnie\u0107 warstwa tzw. \u201ewody jonowej\u201d (ang. ionic water), w kt\u00f3rej cz\u0105steczki wody rozk\u0142adaj\u0105 si\u0119 na jony wodoru i tlenu, a tak\u017ce g\u0142\u0119bsza warstwa, w kt\u00f3rej woda staje si\u0119 przewodnikiem superjonowym: jony wodoru poruszaj\u0105 si\u0119 swobodnie w sieci krystalicznej jon\u00f3w tlenu.\npowy\u017cszy model mo\u017cna uzna\u0107 za standardowy, ale nie jest on jedynym mo\u017cliwym; istniej\u0105 inne modele, kt\u00f3re tak\u017ce zgadzaj\u0105 si\u0119 z obserwacjami. na przyk\u0142ad je\u015bli znaczne ilo\u015bci wodoru i materia\u0142\u00f3w skalnych s\u0105 zmieszane z p\u0142aszczem lodowym, to masa ca\u0142kowita lodu we wn\u0119trzu jest odpowiednio mniejsza, a \u0142\u0105czna masa ska\u0142 i wodoru b\u0119dzie wi\u0119ksza. obecnie dost\u0119pne dane nie pozwalaj\u0105 okre\u015bli\u0107, kt\u00f3ry model lepiej opisuje rzeczywist\u0105 budow\u0119 planety. wn\u0119trze urana jest p\u0142ynne, co oznacza, \u017ce nie ma on sta\u0142ej powierzchni. gazowa atmosfera stopniowo przechodzi w wewn\u0119trzn\u0105 warstw\u0119 cieczy. standardowo uznaje si\u0119, \u017ce powierzchnia planety jest powierzchni\u0105 elipsoidy obrotowej, otaczaj\u0105cej planet\u0119 na tym poziomie atmosfery, na kt\u00f3rym ci\u015bnienie atmosferyczne jest r\u00f3wne 1 bar (100 kpa). ma ona promie\u0144 r\u00f3wnikowy i biegunowy r\u00f3wny odpowiednio 25 559 \u00b1 4 km i 24 973 \u00b1 20 km. ta powierzchnia jest u\u017cywana jako poziom odniesienia do okre\u015blania wzgl\u0119dnej wysoko\u015bci, tak jak poziom morza na ziemi.\n\n\n=== wewn\u0119trzne ciep\u0142o ===\nwewn\u0119trzne ciep\u0142o urana jest znacznie mniejsze ni\u017c pozosta\u0142ych planet-olbrzym\u00f3w, a strumie\u0144 cieplny jest ma\u0142y. nie wiadomo, dlaczego wn\u0119trze urana jest tak ch\u0142odne. neptun, kt\u00f3ry kr\u0105\u017cy w tej samej cz\u0119\u015bci uk\u0142adu s\u0142onecznego i ma podobn\u0105 wielko\u015b\u0107 i sk\u0142ad, wypromieniowuje w przestrze\u0144 2,61 raza wi\u0119cej energii, ni\u017c otrzymuje od s\u0142o\u0144ca. uran natomiast oddaje prawie tyle samo ciep\u0142a, ile otrzymuje. ca\u0142kowita energia promieniowania cieplnego urana w zakresie dalekiej podczerwieni jest r\u00f3wna 1,06 \u00b1 0,08 energii s\u0142onecznej poch\u0142anianej przez atmosfer\u0119. w warto\u015bciach bezwzgl\u0119dnych g\u0119sto\u015b\u0107 strumienia ciep\u0142a urana wynosi 0,042 \u00b1 0,047 w/m\u00b2 i jest mniejsza ni\u017c \u015brednia g\u0119sto\u015b\u0107 strumienia ciep\u0142a pochodz\u0105cego z wn\u0119trza ziemi o 0,075 w/m\u00b2. najni\u017csz\u0105 temperatur\u0119 zanotowano w tropopauzie urana; by\u0142a ona r\u00f3wna 49 k (\u2212224 \u00b0c), co powoduje, \u017ce uran jest najzimniejsz\u0105 planet\u0105 w uk\u0142adzie s\u0142onecznym.\njedna z hipotez wyja\u015bniaj\u0105cych ten paradoks sugeruje, \u017ce uderzenie planetoidy o znacznej masie, kt\u00f3re spowodowa\u0142o przechylenie osi obrotu planety, sprawi\u0142o tak\u017ce, \u017ce uran wydali\u0142 wi\u0119kszo\u015b\u0107 swojego pierwotnego ciep\u0142a i spadek temperatury j\u0105dra. inna hipoteza zak\u0142ada, \u017ce w g\u00f3rnych warstwach planety istnieje warstwa, kt\u00f3ra utrudnia wyp\u0142yw ciep\u0142a z j\u0105dra planety. na przyk\u0142ad w warstwach r\u00f3\u017cni\u0105cych si\u0119 sk\u0142adem mo\u017ce zachodzi\u0107 konwekcja, kt\u00f3ra t\u0142umi przewodzenie ciep\u0142a ku powierzchni.\n\n\n=== diamenty ===\ntemperatura i ci\u015bnienie na uranie (podobnie jak na neptunie) s\u0105 wystarczaj\u0105ce, aby metan przekszta\u0142ca\u0142 si\u0119 w mieszanin\u0119 py\u0142u diamentowego i w\u0119glowodor\u00f3w. na tej podstawie niekt\u00f3rzy naukowcy przewiduj\u0105 wyst\u0119powanie tam diamentowych deszcz\u00f3w i ocean\u00f3w.\n\n\n== atmosfera ==\nchocia\u017c uran nie ma dobrze okre\u015blonej sta\u0142ej powierzchni, najbardziej zewn\u0119trzna cz\u0119\u015b\u0107 urana, kt\u00f3ra jest dost\u0119pna teledetekcji, nazywana jest atmosfer\u0105. mo\u017cliwo\u015b\u0107 bada\u0144 przy pomocy czujnik\u00f3w sond kosmicznych rozci\u0105ga si\u0119 a\u017c do oko\u0142o 300 km poni\u017cej umownej powierzchni (poziomu, gdzie ci\u015bnienie ma warto\u015b\u0107 1 bara, czyli 100 kpa), gdzie panuje ci\u015bnienie oko\u0142o 100 bar\u00f3w (10 mpa) i temperatura oko\u0142o 320 k. bardzo rozrzedzona \u201ekorona\u201d atmosfery rozci\u0105ga si\u0119 na ponad dwa promienie planety ponad umown\u0105 powierzchni\u0119 na poziomie 1 bara. atmosfer\u0119 urana mo\u017cna podzieli\u0107 na trzy warstwy: troposfer\u0119, na wysoko\u015bci od \u2212300 do 50 km i w zakresie ci\u015bnie\u0144 od 100 do 0,1 bar (10 mpa \u2013 10 kpa); stratosfer\u0119, obejmuj\u0105c\u0105 wysoko\u015bci od 50 do 4000 km i ci\u015bnienia pomi\u0119dzy 0,1 i 10\u221210 bar (10 kpa \u2013 10 \u00b5pa), oraz termosfer\u0119 (koron\u0119) rozci\u0105gaj\u0105c\u0105 si\u0119 od 4000 km do 50 000 km od powierzchni. brak mezosfery.\n\n\n=== sk\u0142ad atmosfery ===\nsk\u0142ad atmosfery urana r\u00f3\u017cni si\u0119 od sk\u0142adu ca\u0142ej planety; sk\u0142ada si\u0119 ona g\u0142\u00f3wnie z molekularnego wodoru i helu. u\u0142amek molowy helu, czyli liczba atom\u00f3w helu na \u0142\u0105czn\u0105 liczb\u0119 cz\u0105steczek gazu, jest r\u00f3wny 0,15 \u00b1 0,03 w g\u00f3rnej troposferze, co odpowiada 0,26 \u00b1 0,05 masy. warto\u015b\u0107 ta jest bardzo bliska zawarto\u015bci helu w mg\u0142awicy protos\u0142onecznej, 0,275 \u00b1 0,01, co wskazuje, \u017ce hel nie opad\u0142 do wn\u0119trza planety, tak jak to mia\u0142o miejsce w innych gazowych olbrzymach. trzecim najcz\u0119\u015bciej wyst\u0119puj\u0105cym sk\u0142adnikiem atmosfery urana jest metan (ch4). metan posiada widoczne pasma absorpcji w zakresie widzialnym i bliskiej podczerwieni, nadaj\u0105c uranowi cyjanowy kolor. metan stanowi 2,3% atmosfery (pod wzgl\u0119dem liczby cz\u0105steczek) poni\u017cej pok\u0142adu chmur metanowych, na poziomie ci\u015bnienia 1,3 bara (130 kpa); odpowiada to oko\u0142o 20 do 30 razy wi\u0119kszej zawarto\u015bci w\u0119gla ni\u017c na s\u0142o\u0144cu. stosunek zmieszania jest znacznie ni\u017cszy w g\u00f3rnych warstwach atmosfery, ze wzgl\u0119du na bardzo niskie temperatury, kt\u00f3re obni\u017caj\u0105 poziom nasycenia i powoduje, \u017ce nadmiar metanu ulega zamro\u017ceniu i opada. obfito\u015b\u0107 mniej lotnych zwi\u0105zk\u00f3w, takich jak amoniak, woda i siarkowod\u00f3r, w g\u0142\u0119bszych warstwach atmosfery jest s\u0142abo znana. jednak prawdopodobnie ich zawarto\u015b\u0107 na planecie jest r\u00f3wnie\u017c wi\u0119ksza ni\u017c na s\u0142o\u0144cu. w stratosferze urana opr\u00f3cz metanu wyst\u0119puj\u0105 \u015bladowe ilo\u015bci r\u00f3\u017cnych w\u0119glowodor\u00f3w; uwa\u017ca si\u0119, \u017ce s\u0105 one wytwarzane na skutek fotolizy metanu, wywo\u0142anej przez s\u0142oneczne promieniowanie nadfioletowe. nale\u017c\u0105 do nich etan (c2h6), acetylen (c2h2), propyn (ch3c2h) i diacetylen (c2hc2h). obserwacje spektroskopowe wykaza\u0142y r\u00f3wnie\u017c \u015bladowe ilo\u015bci pary wodnej, tlenku w\u0119gla i dwutlenku w\u0119gla w g\u00f3rnych warstwach atmosfery, kt\u00f3re mog\u0105 pochodzi\u0107 tylko z zewn\u0119trznego \u017ar\u00f3d\u0142a, takiego jak py\u0142 mi\u0119dzyplanetarny i pochodz\u0105cy z pier\u015bcieni oraz spadaj\u0105ce komety.\n\n\n=== troposfera ===\ntroposfera jest najni\u017csz\u0105 i najg\u0119stsz\u0105 cz\u0119\u015bci\u0105 atmosfery i charakteryzuje si\u0119 spadkiem temperatury wraz z wysoko\u015bci\u0105. temperatura spada z oko\u0142o 320 k w dolnej warstwie troposfery na poziomie \u2212300 km, do 53 k na wysoko\u015bci 50 km nad powierzchni\u0105 urana. temperatura w najch\u0142odniejszym rejonie g\u00f3rnej troposfery, tropopauzie mo\u017ce zmienia\u0107 si\u0119 w przedziale mi\u0119dzy 49 a 57 k w zale\u017cno\u015bci od szeroko\u015bci planetograficznej. region tropopauzy jest odpowiedzialny za wi\u0119kszo\u015b\u0107 emisji ciep\u0142a planety w zakresie dalekiej podczerwieni, a tym samym okre\u015bla efektywn\u0105 temperatur\u0119 planety 59,1 \u00b1 0,3 k.\nuwa\u017ca si\u0119, \u017ce troposfera posiada bardzo skomplikowan\u0105 struktur\u0119 chmur; chmury wodne mog\u0105 istnie\u0107 w zakresie ci\u015bnienia od 50 do 100 bar\u00f3w (5 do 10 mpa), chmury wodorosiarczku amonu znajduj\u0105 si\u0119 w zakresie od 20 do 40 bar\u00f3w (2 do 4 mpa), chmury amoniaku lub siarkowodoru istniej\u0105 w zakresie ci\u015bnienia od 3 do 10 bar\u00f3w (0,3 do 1 mpa); bezpo\u015brednio wykryto tak\u017ce cienkie chmury metanu na poziomie, gdzie ci\u015bnienie ma warto\u015bci od 1 do 2 bar\u00f3w (0,1 do 0,2 mpa). troposfera jest bardzo dynamiczn\u0105 cz\u0119\u015bci\u0105 atmosfery, wyst\u0119puj\u0105 w niej silne wiatry, jasne chmury i zmiany sezonowe, kt\u00f3re zostan\u0105 om\u00f3wione poni\u017cej.\n\n\n=== wy\u017csze warstwy atmosfery ===\n\u015brodkowa warstwa atmosfery urana to stratosfera, w kt\u00f3rej temperatura wzrasta wraz z wysoko\u015bci\u0105 na og\u00f3\u0142 od 53 k w tropopauzie do 800\u2013850 k u podstawy termosfery. ogrzewanie stratosfery powodowane jest przez absorpcj\u0119 promieniowania s\u0142onecznego w zakresie ultrafioletu i podczerwieni przez metan i inne w\u0119glowodory, kt\u00f3re tworz\u0105 si\u0119 w tej cz\u0119\u015bci atmosfery na skutek fotolizy metanu. ciep\u0142o jest r\u00f3wnie\u017c doprowadzane z gor\u0105cej termosfery. w\u0119glowodory zajmuj\u0105 stosunkowo w\u0105skie warstwy na wysoko\u015bciach pomi\u0119dzy 100 i 280 km, w zakresie ci\u015bnienia od 10 do 0,1 mbar (1000 do 10 kpa) i temperaturze od 75 do 170 k. najbardziej rozpowszechnione s\u0105 metan, acetylen i etan, kt\u00f3re wyst\u0119puj\u0105 w stosunku zmieszania 10\u22127 w stosunku do wodoru. stosunek zmieszania tlenku w\u0119gla jest na tej wysoko\u015bci podobny. ci\u0119\u017csze w\u0119glowodory i dwutlenek w\u0119gla maj\u0105 stosunki zmieszania o trzy rz\u0119dy wielko\u015bci mniejsze. zawarto\u015b\u0107 wody to oko\u0142o 7\u00d710\u22129 zawarto\u015bci wodoru. etan i acetylen kondensuj\u0105 w ch\u0142odniejszej dolnej cz\u0119\u015bci stratosfery i tropopauzie (poni\u017cej poziomu 10 mbar), tworz\u0105c warstwy mg\u0142y, co mo\u017ce by\u0107 cz\u0119\u015bciowo odpowiedzialne za mglisty wygl\u0105d tarczy urana. jednak\u017ce st\u0119\u017cenie w\u0119glowodor\u00f3w w stratosferze ponad poziomem mg\u0142y na uranie jest znacznie ni\u017csze ni\u017c w stratosferze innych planet-olbrzym\u00f3w.\nzewn\u0119trzna warstwa atmosfery urana, termosfera-korona, ma jednolit\u0105 temperatur\u0119 oko\u0142o 800\u2013850 k. \u017ar\u00f3d\u0142a ciep\u0142a niezb\u0119dne do utrzymania tak wysokiej warto\u015bci nie s\u0105 znane, poniewa\u017c ani s\u0142oneczne promieniowanie w zakresie dalekiego i skrajnie dalekiego nadfioletu, ani aktywno\u015b\u0107 zorzy nie mo\u017ce dostarczy\u0107 niezb\u0119dnej energii. do utrzymywania wysokiej temperatury mo\u017ce przyczynia\u0107 si\u0119 s\u0142aba wydajno\u015b\u0107 ch\u0142odzenia, ze wzgl\u0119du na brak w\u0119glowodor\u00f3w w stratosferze, powy\u017cej poziomu ci\u015bnienia 0,1 mbar. opr\u00f3cz wodoru cz\u0105steczkowego, termosfera-korona zawiera wiele wolnych atom\u00f3w wodoru. ich ma\u0142a masa w po\u0142\u0105czeniu z wysok\u0105 temperatur\u0105 (co oznacza du\u017c\u0105 energi\u0119 kinetyczn\u0105 cz\u0105steczek) wyja\u015bnia, dlaczego korona rozci\u0105ga si\u0119 do 50 000 km, na odleg\u0142o\u015b\u0107 dw\u00f3ch promieni planety od powierzchni urana. taka korona jest unikatow\u0105 cech\u0105 urana. efektem jej istnienia jest op\u00f3r aero(hydro)dynamiczny, jakiego do\u015bwiadczaj\u0105 ma\u0142e cz\u0105stki na orbicie urana, kt\u00f3ry powoduje zubo\u017cenie pier\u015bcieni planety w py\u0142. termosfera urana, wraz z g\u00f3rn\u0105 cz\u0119\u015bci\u0105 stratosfery, odpowiada jonosferze urana. obserwacje pokazuj\u0105, \u017ce znajduje si\u0119 ona na wysoko\u015bci od 2000 do 10 000 km. jonosfera urana jest g\u0119stsza ni\u017c jonosfery saturna i neptuna, co mo\u017ce wynika\u0107 z niskiego st\u0119\u017cenia w\u0119glowodor\u00f3w w stratosferze. jonosfera jest utrzymywana g\u0142\u00f3wnie przez s\u0142oneczne promieniowanie uv, a jej g\u0119sto\u015b\u0107 zale\u017cy od aktywno\u015bci s\u0142onecznej. w por\u00f3wnaniu do jowisza i saturna, aktywno\u015b\u0107 zorzy jest nieznaczna.\n\n\n== pier\u015bcienie planety ==\nuran ma rozbudowany system pier\u015bcieni planetarnych, jest to drugi taki system odkryty w uk\u0142adzie s\u0142onecznym, po pier\u015bcieniach saturna. obecnie znanych jest trzyna\u015bcie oddzielnych pier\u015bcieni, z kt\u00f3rych jedena\u015bcie jest bardzo w\u0105skich \u2013 maj\u0105 zaledwie kilka kilometr\u00f3w szeroko\u015bci. tworz\u0105 je cz\u0105stki o zr\u00f3\u017cnicowanych rozmiarach, od mikrometr\u00f3w do rz\u0119du metra, kt\u00f3re s\u0105 znacznie ciemniejsze ni\u017c materia pier\u015bcieni saturna. uk\u0142ad pier\u015bcieni jest prawdopodobnie bardzo m\u0142ody w skali czasu istnienia planety; modelowanie dynamiczne wskazuje, \u017ce nie m\u00f3g\u0142 on powsta\u0107 wraz z uranem. materia pier\u015bcieni mog\u0142a stanowi\u0107 kiedy\u015b cz\u0119\u015b\u0107 ksi\u0119\u017cyca (lub ksi\u0119\u017cyc\u00f3w), kt\u00f3ry zosta\u0142 zniszczony przez silne uderzenia innych cia\u0142. z wielu fragment\u00f3w materii, kt\u00f3re powsta\u0142y w wyniku tych zderze\u0144, przetrwa\u0142y tylko nieliczne, kr\u0105\u017c\u0105ce w ograniczonej liczbie stabilnych stref, odpowiadaj\u0105cych obecnemu po\u0142o\u017ceniu pier\u015bcieni.\nw 1789 william herschel opisa\u0142 dostrze\u017cony przez siebie pier\u015bcie\u0144 wok\u00f3\u0142 urana. ta obserwacja jest og\u00f3lnie uwa\u017cana za w\u0105tpliw\u0105, gdy\u017c pier\u015bcienie planety s\u0105 dosy\u0107 s\u0142abe, a przez dwa nast\u0119pne stulecia \u017caden inny obserwator nie zdo\u0142a\u0142 ich zaobserwowa\u0107. mimo tych w\u0105tpliwo\u015bci herschel wykona\u0142 opis dobrze odpowiadaj\u0105cy rozmiarowi pier\u015bcienia epsilon, jego nachyleniu w stosunku do obserwatora na ziemi, opisa\u0142 jego czerwonawy kolor i zmiany w trakcie podr\u00f3\u017cy urana dooko\u0142a s\u0142o\u0144ca. niepowodzenie p\u00f3\u017aniejszych obserwacji mo\u017ce by\u0107 skutkiem dynamiki pier\u015bcieni, kt\u00f3re zmieniaj\u0105 swoj\u0105 jasno\u015b\u0107. pier\u015bcienie urana zosta\u0142y oficjalnie odkryte 10 marca 1977 przez jamesa l. elliota, edwarda w. dunhama i douglasa j. minka przy pomocy kuiper airborne observatory, obserwatorium promieniowania podczerwonego na pok\u0142adzie samolotu. odkrycie by\u0142o nieoczekiwane, uczeni planowali wykorzysta\u0107 zakrycie gwiazdy sao 158687 przez urana do badania atmosfery planety. jednak gdy ich obserwacje zosta\u0142y przeanalizowane, okaza\u0142o si\u0119, \u017ce gwiazda znika\u0142a z pola widzenia kr\u00f3tko pi\u0119\u0107 razy zar\u00f3wno przed, jak i po zakryciu przez sam\u0105 planet\u0119. doszli do wniosku, \u017ce wok\u00f3\u0142 planety musi istnie\u0107 system pier\u015bcieni. p\u00f3\u017aniej wykryte zosta\u0142y jeszcze cztery pier\u015bcienie. pier\u015bcienie zosta\u0142y bezpo\u015brednio sfotografowane, gdy voyager 2 przelecia\u0142 w pobli\u017cu urana w 1986. sonda odkry\u0142a r\u00f3wnie\u017c dwa s\u0142abe pier\u015bcienie, zwi\u0119kszaj\u0105c \u0142\u0105czn\u0105 liczb\u0119 znanych do jedenastu.\nw grudniu 2005 kosmiczny teleskop hubble\u2019a wykry\u0142 dwa wcze\u015bniej nieznane pier\u015bcienie planety. wi\u0119kszy z nich znajduje si\u0119 w odleg\u0142o\u015bci dwa razy wi\u0119kszej ni\u017c wcze\u015bniej znane. te nowe pier\u015bcienie s\u0105 nazywane zewn\u0119trznym uk\u0142adem pier\u015bcieni. hubble odkry\u0142 r\u00f3wnie\u017c dwa ma\u0142e ksi\u0119\u017cyce, spo\u015br\u00f3d kt\u00f3rych mab dzieli orbit\u0119 z zewn\u0119trznym pier\u015bcieniem \u03bc. nowe odkrycia zwi\u0119kszy\u0142y liczb\u0119 znanych pier\u015bcieni urana do 13. pier\u015bcienie te zosta\u0142y p\u00f3\u017aniej odnalezione tak\u017ce na zdj\u0119ciach wykonanych przez voyagera 2. w kwietniu 2006 nowe obrazy systemu pier\u015bcieni uzyska\u0142y teleskopy kecka, dostarczaj\u0105c informacji o kolorach pier\u015bcieni zewn\u0119trznych: bardziej oddalony jest niebieski, a drugi czerwony.\njedn\u0105 z hipotez t\u0142umacz\u0105cych barw\u0119 zewn\u0119trznego pier\u015bcienia jest to, \u017ce sk\u0142ada si\u0119 on z drobnych cz\u0105stek lodu wyrzuconych przez uderzenia mikrometeoryt\u00f3w z powierzchni mab, kt\u00f3re s\u0105 wystarczaj\u0105co ma\u0142e, aby rozprasza\u0107 \u015bwiat\u0142o niebieskie. natomiast wewn\u0119trzne pier\u015bcienie planety s\u0105 szare.\n\n\n== pole magnetyczne ==\nprzed przybyciem voyagera 2 nie wykonano \u017cadnych pomiar\u00f3w magnetosfery urana, wi\u0119c jej charakter pozostawa\u0142 tajemnic\u0105. przed 1986 astronomowie spodziewali si\u0119, \u017ce kierunek pola magnetycznego urana jest zgodny z wiatrem s\u0142onecznym, poniewa\u017c wtedy bieguny magnetyczne odpowiada\u0142yby biegunom geograficznym planety, kt\u00f3re le\u017c\u0105 blisko p\u0142aszczyzny ekliptyki.\nobserwacje voyagera 2 wykaza\u0142y, \u017ce pole magnetyczne urana jest szczeg\u00f3lne, zar\u00f3wno dlatego, \u017ce nie pochodzi z geometrycznego \u015brodka planety, ale tak\u017ce o\u015b magnetyczna jest odchylona o 59\u00b0 od osi obrotu. w rzeczywisto\u015bci dipol magnetyczny jest przesuni\u0119ty z centrum planety w kierunku bieguna p\u00f3\u0142nocnego a\u017c o jedn\u0105 trzeci\u0105 promienia planety. ta niezwyk\u0142a geometria skutkuje bardzo asymetrycznym kszta\u0142tem magnetosfery; nat\u0119\u017cenie pola magnetycznego na powierzchni p\u00f3\u0142kuli po\u0142udniowej mo\u017ce mie\u0107 warto\u015b\u0107 0,1 gausa (10 \u00b5t), podczas gdy na p\u00f3\u0142kuli p\u00f3\u0142nocnej osi\u0105ga 1,1 gausa (110 \u00b5t). \u015brednie pole na powierzchni jest r\u00f3wne 0,23 gausa (23 \u00b5t). dla por\u00f3wnania na ziemi pole magnetyczne jest w przybli\u017ceniu r\u00f3wnie silne na obu biegunach, a jej \u201emagnetyczny r\u00f3wnik\u201d jest w przybli\u017ceniu r\u00f3wnoleg\u0142y do geograficznego. moment dipolowy urana jest 50 razy wi\u0119kszy ni\u017c ziemi. neptun posiada podobnie przesuni\u0119te i nachylone pole magnetyczne, co sugeruje, \u017ce mo\u017ce to by\u0107 wsp\u00f3lna cecha lodowych olbrzym\u00f3w. wed\u0142ug jednej z hipotez w przeciwie\u0144stwie do p\u00f3l magnetycznych planet skalistych i gazowych, kt\u00f3re wytwarzane s\u0105 w j\u0105drach, pola magnetyczne lodowych olbrzym\u00f3w s\u0105 generowane przez ruch materii na stosunkowo niewielkiej g\u0142\u0119boko\u015bci, na przyk\u0142ad przez ocean wodno-amoniakalny.\npomimo nietypowej geometrii magnetosfera urana jest podobna do spotykanych u innych planet: z \u0142ukow\u0105 fal\u0105 uderzeniow\u0105, znajduj\u0105c\u0105 si\u0119 w odleg\u0142o\u015bci oko\u0142o 23 promieni urana przed planet\u0105, po stronie s\u0142o\u0144ca, magnetopauz\u0105 w odleg\u0142o\u015bci 18 promieni urana, rozwini\u0119tym \u201eogonem magnetycznym\u201d i pasami radiacyjnymi. og\u00f3lnie rzecz bior\u0105c, struktura magnetosfery urana r\u00f3\u017cni si\u0119 od jowiszowej i bardziej przypomina magnetosfer\u0119 saturna. \u201eogon magnetosferyczny\u201d urana rozci\u0105ga si\u0119 za planet\u0105 (w kierunku od s\u0142o\u0144ca) na odleg\u0142o\u015b\u0107 milion\u00f3w kilometr\u00f3w, a obr\u00f3t planety powoduje jego skr\u0119cenie na kszta\u0142t korkoci\u0105gu.\nmagnetosfera urana zawiera na\u0142adowane cz\u0105stki: protony i elektrony, z niewielk\u0105 ilo\u015bci\u0105 jon\u00f3w h+2, ci\u0119\u017csze jony nie zosta\u0142y wykryte. wiele z tych cz\u0105stek pochodzi prawdopodobnie z gor\u0105cej korony atmosfery. energia jon\u00f3w i elektron\u00f3w mo\u017ce osi\u0105ga\u0107 odpowiednio 4 i 1,2 mev. g\u0119sto\u015b\u0107 niskoenergetycznych (poni\u017cej 1 kev) jon\u00f3w w wewn\u0119trznej magnetosferze to oko\u0142o 2 cm\u22123. na cz\u0105stki uwi\u0119zione w polu magnetycznym planety silny wp\u0142yw maj\u0105 ksi\u0119\u017cyce, kt\u00f3re przechodz\u0105c przez magnetosfer\u0119 pozostawiaj\u0105 obserwowalne wyrwy. strumie\u0144 cz\u0105stek uderzaj\u0105cych w powierzchnie ksi\u0119\u017cyc\u00f3w jest wystarczaj\u0105co du\u017cy, aby powodowa\u0107 jej pociemnienie lub proces wietrzenia w astronomicznie kr\u00f3tkiej skali czasu rz\u0119du 100 000 lat. mo\u017ce to by\u0107 przyczyn\u0105 jednolicie ciemnego zabarwienia ksi\u0119\u017cyc\u00f3w i pier\u015bcieni. na uranie wyst\u0119puj\u0105 stosunkowo dobrze rozwini\u0119te zorze, kt\u00f3re s\u0105 obserwowane jako jasne \u0142uki wok\u00f3\u0142 obu biegun\u00f3w magnetycznych. jednak w przeciwie\u0144stwie do jowisza zorze urana wydaj\u0105 si\u0119 nie mie\u0107 wp\u0142ywu na bilans energetyczny termosfery planety.\n\n\n== klimat ==\nw pa\u015bmie nadfioletu i \u015bwiat\u0142a widzialnego atmosfera urana wydaje si\u0119 niezwykle spokojna w por\u00f3wnaniu z atmosferami innych gazowych olbrzym\u00f3w, a nawet neptuna, do kt\u00f3rej jest bardzo podobna. kiedy voyager 2 przelecia\u0142 w pobli\u017cu urana w 1986, zaobserwowa\u0142 \u0142\u0105cznie dziesi\u0119\u0107 chmur na ca\u0142ej planecie. jedno z proponowanych wyja\u015bnie\u0144 wskazuje przyczyn\u0119 tego braku widocznych struktur w tym, \u017ce strumie\u0144 cieplny pochodz\u0105cy z wn\u0119trza urana jest znacznie ni\u017cszy, ni\u017c w przypadku pozosta\u0142ych planet-olbrzym\u00f3w. najni\u017csza temperatura zarejestrowana w tropopauzie urana to 49 k, co powoduje, \u017ce uran jest najzimniejsz\u0105 planet\u0105 w uk\u0142adzie s\u0142onecznym, ch\u0142odniejsz\u0105 ni\u017c neptun.\n\n\n=== struktura, wiatr i chmury ===\nwidoczn\u0105 po\u0142udniow\u0105 p\u00f3\u0142kul\u0119 urana mo\u017cna podzieli\u0107 na dwa regiony: jasn\u0105 czap\u0119 polarn\u0105 (obszar otaczaj\u0105cy biegun po\u0142udniowy) i ciemny pas r\u00f3wnikowy (patrz rysunek po prawej). ich granica znajduje si\u0119 oko\u0142o \u221245 stopnia szeroko\u015bci planetograficznej. w\u0105ski pas rozci\u0105gaj\u0105cy si\u0119 mi\u0119dzy 45 a 50\u00b0 s jest najja\u015bniejsz\u0105 du\u017c\u0105 formacj\u0105 na widocznej powierzchni planety. jest nazywany po\u0142udniowym \u201eko\u0142nierzem\u201d. uwa\u017ca si\u0119, \u017ce czap\u0119 i ko\u0142nierz tworz\u0105 g\u0119ste chmury metanu, istniej\u0105ce w zakresie ci\u015bnie\u0144 od 1,3 do 2 bar\u00f3w (patrz wy\u017cej). opr\u00f3cz tej wielkoskalowej struktury voyager 2 zaobserwowa\u0142 dziesi\u0119\u0107 ma\u0142ych jasnych chmur, z kt\u00f3rych wi\u0119kszo\u015b\u0107 znajdowa\u0142a si\u0119 o kilka stopni na p\u00f3\u0142noc od ko\u0142nierza. we wszystkich innych aspektach uran wygl\u0105da\u0142 w 1986 jak dynamicznie martwa planeta. sonda dotar\u0142a do planety w czasie, gdy na p\u00f3\u0142kuli po\u0142udniowej panowa\u0142o lato i nie mog\u0142a obserwowa\u0107 zjawisk zachodz\u0105cych na p\u00f3\u0142kuli p\u00f3\u0142nocnej. jednak na pocz\u0105tku xxi wieku, kiedy w okolice bieguna p\u00f3\u0142nocnego powr\u00f3ci\u0142o \u015bwiat\u0142o s\u0142oneczne, teleskop hubble\u2019a i teleskopy kecka pocz\u0105tkowo nie zaobserwowa\u0142y ani ko\u0142nierza, ani czapy polarnej na p\u00f3\u0142kuli p\u00f3\u0142nocnej. uran okaza\u0142 si\u0119 asymetryczny: jasny w pobli\u017cu bieguna po\u0142udniowego i jednolicie ciemny w regionie na p\u00f3\u0142noc od po\u0142udniowego ko\u0142nierza. jednak w 2007, gdy uran przeszed\u0142 przez r\u00f3wnonoc, po\u0142udniowy ko\u0142nierz niemal znikn\u0105\u0142, za\u015b na p\u00f3\u0142kuli p\u00f3\u0142nocnej pojawi\u0142 si\u0119 s\u0142aby ko\u0142nierz, na szeroko\u015bci blisko 45\u00b0 n.\n\nw latach dziewi\u0119\u0107dziesi\u0105tych xx w. liczba zaobserwowanych jasnych ob\u0142ok\u00f3w znacznie wzros\u0142a, cz\u0119\u015bciowo dlatego, \u017ce sta\u0142y si\u0119 dost\u0119pne nowe techniki obrazowania o wysokiej rozdzielczo\u015bci. najwi\u0119cej ich stwierdzono na p\u00f3\u0142kuli p\u00f3\u0142nocnej, gdy sta\u0142a si\u0119 ona w wi\u0119kszym stopniu widoczna. pocz\u0105tkowe wyja\u015bnienie, \u017ce chmury s\u0105 \u0142atwiejsze do zidentyfikowania w ciemnej cz\u0119\u015bci planety, a na p\u00f3\u0142kuli po\u0142udniowej skrywa je jasny ko\u0142nierz, okaza\u0142o si\u0119 b\u0142\u0119dne: liczba chmur w atmosferze faktycznie wzros\u0142a. niemniej jednak istniej\u0105 r\u00f3\u017cnice mi\u0119dzy chmurami na ka\u017cdej p\u00f3\u0142kuli. p\u00f3\u0142nocne chmury s\u0105 mniejsze, wyra\u017aniejsze i ja\u015bniejsze. wydaje si\u0119, \u017ce le\u017c\u0105 na wi\u0119kszej wysoko\u015bci. \u017cywotno\u015b\u0107 chmur obejmuje kilka rz\u0119d\u00f3w wielko\u015bci: niekt\u00f3re ma\u0142e chmury mog\u0105 istnie\u0107 przez kilka godzin, podczas gdy co najmniej jedna burza na po\u0142udniowej p\u00f3\u0142kuli trwa od czasu przelotu voyagera 2. ostatnie obserwacje dowiod\u0142y r\u00f3wnie\u017c, \u017ce uk\u0142ady chmur na uranie s\u0105 podobne do tych obserwowanych na neptunie. przyk\u0142adowo, na neptunie wyst\u0119puj\u0105 ciemne plamy, b\u0119d\u0105ce antycyklonami; w 2006 na uranie sfotografowano pierwsz\u0105 tak\u0105 plam\u0119. przypuszcza si\u0119, \u017ce uran staje si\u0119 bardziej podobny do neptuna w okresie r\u00f3wnonocy.\n\u015bledzenie ruchu chmur pozwoli\u0142o okre\u015bli\u0107 uk\u0142ad r\u00f3wnole\u017cnikowych wiatr\u00f3w w g\u00f3rnej troposferze urana. na r\u00f3wniku wiej\u0105 wiatry wsteczne, czyli wiej\u0105ce w kierunku przeciwnym do obrotu planety. ich pr\u0119dko\u015b\u0107 jest w granicach od \u2212100 do \u221250 m/s. pr\u0119dko\u015b\u0107 wiatru wzrasta wraz z odleg\u0142o\u015bci\u0105 od r\u00f3wnika, osi\u0105gaj\u0105c warto\u015bci zerowe w pobli\u017cu \u00b120\u00b0 szeroko\u015bci planetograficznej; w tym obszarze troposfera osi\u0105ga minimaln\u0105 temperatur\u0119. bli\u017cej biegun\u00f3w wiatry wiej\u0105 zgodnie z kierunkiem obrotu planety. pr\u0119dko\u015b\u0107 ro\u015bnie z szeroko\u015bci\u0105 planetograficzn\u0105, osi\u0105gaj\u0105c maksimum przy \u00b160\u00b0 i spada do zera na biegunach. pr\u0119dko\u015b\u0107 wiatru na szeroko\u015bci 40\u00b0 s waha si\u0119 w zakresie od 150 do 200 m/s. poniewa\u017c ko\u0142nierz i czapa skrywaj\u0105 wszystkie chmury na wy\u017cszych szeroko\u015bciach p\u00f3\u0142kuli po\u0142udniowej, pomiary pr\u0119dko\u015bci wiatru s\u0105 niemo\u017cliwe. natomiast na drugiej p\u00f3\u0142kuli, w pobli\u017cu 50 stopnia szeroko\u015bci planetograficznej p\u00f3\u0142nocnej obserwowana jest najwy\u017csza pr\u0119dko\u015b\u0107, nawet do 240 m/s.\n\n\n=== wahania sezonowe ===\nprzez kr\u00f3tki okres od marca do maja 2004 w atmosferze urana pojawi\u0142o si\u0119 wiele du\u017cych chmur, nadaj\u0105c mu wygl\u0105d podobny do neptuna. obserwacje ujawni\u0142y rekordow\u0105 pr\u0119dko\u015b\u0107 wiatru na planecie, 229 m/s (824 km/h), oraz utrzymuj\u0105c\u0105 si\u0119 widowiskow\u0105 burz\u0119, przezwan\u0105 \u201efajerwerkami na 4 lipca\u201d. 23 sierpnia 2006 naukowcy z space science institute (boulder w stanie colorado) oraz university of wisconsin obserwowali ciemn\u0105 plam\u0119 na powierzchni urana, daj\u0105c\u0105 astronomom lepszy wgl\u0105d w aktywno\u015b\u0107 atmosferyczn\u0105 planety. przyczyna nag\u0142ego nasilenia zjawisk pogodowych nie jest do ko\u0144ca znana, ale wydaje si\u0119, \u017ce ekstremalne nachylenie osi urana powoduje ekstremalne zmiany sezonowe. okre\u015blenie charakteru tej sezonowej zmiany jest trudne, poniewa\u017c dobre dane na temat atmosfery urana mo\u017cna zebra\u0107 dopiero obserwuj\u0105c urana przez ca\u0142y rok, kt\u00f3ry trwa na planecie 84 lata ziemskie. do tej pory dokonano jednak wielu odkry\u0107. badania fotometryczne w ci\u0105gu p\u00f3\u0142 uranowego roku (od 1950) wykaza\u0142y regularne zmiany jasno\u015bci w dw\u00f3ch zakresach spektralnych, z maksimami wyst\u0119puj\u0105cymi podczas przesilenia i minimami podczas r\u00f3wnonocy. podobne okresowe wahanie, z maksimum przy przesileniu, odnotowano w pomiarach promieniowania mikrofalowego w g\u0142\u0119bokiej troposferze, rozpocz\u0119tych w latach 60. pomiar temperatury w stratosferze, rozpocz\u0119ty w latach siedemdziesi\u0105tych, r\u00f3wnie\u017c wykaza\u0142 maksymalne warto\u015bci oko\u0142o przesilenia w 1986. uwa\u017ca si\u0119, \u017ce wi\u0119kszo\u015b\u0107 tych zmian wyst\u0119puje z powodu zmian w geometrii obserwacji.\njest jednak kilka powod\u00f3w, by s\u0105dzi\u0107, \u017ce na uranie wyst\u0119puj\u0105 sezonowe zmiany fizyczne. cho\u0107 wiadomo, \u017ce planeta posiada jasny po\u0142udniowy region polarny, biegun p\u00f3\u0142nocny jest do\u015b\u0107 ciemny, co jest niezgodne z modelem sezonowych zmian opisanych powy\u017cej. podczas poprzedniego przesilenia na p\u00f3\u0142nocnej p\u00f3\u0142kuli w 1944 uran wykazywa\u0142 podwy\u017cszony poziom jasno\u015bci, co sugeruje, \u017ce p\u00f3\u0142nocna p\u00f3\u0142kula nie zawsze by\u0142a tak ciemna. to oznacza, \u017ce widoczny biegun rozja\u015bnia si\u0119 jaki\u015b czas przed przesileniem i ciemnieje po r\u00f3wnonocy. szczeg\u00f3\u0142owa analiza danych w zakresie promieniowania widzialnego i mikrofal wykaza\u0142a, \u017ce okresowe zmiany jasno\u015bci nie s\u0105 ca\u0142kowicie symetryczne wok\u00f3\u0142 przesilenia, co r\u00f3wnie\u017c wskazuje na zmiany w po\u0142udnikowych cechach albedo. wreszcie w latach 90. xx wieku, gdy uran przeszed\u0142 przez przesilenie, obserwacje teleskopem hubble\u2019a i naziemne wykaza\u0142y, \u017ce po\u0142udniowa czapa polarna zauwa\u017calnie pociemnia\u0142a (z wyj\u0105tkiem po\u0142udniowego ko\u0142nierza, kt\u00f3ry pozosta\u0142 jasny), podczas gdy na p\u00f3\u0142kuli p\u00f3\u0142nocnej wykazano zwi\u0119kszenie aktywno\u015bci w postaci nowych formacji chmur i silniejszych wiatr\u00f3w, zwi\u0119kszaj\u0105c oczekiwania, \u017ce p\u00f3\u0142nocne okolice polarne wkr\u00f3tce powinny poja\u015bnie\u0107. to zjawisko istotnie rozpocz\u0119\u0142o si\u0119 w 2007 po r\u00f3wnonocy: ukaza\u0142 si\u0119 s\u0142aby p\u00f3\u0142nocny ko\u0142nierz polarny, natomiast po\u0142udniowy ko\u0142nierz sta\u0142 si\u0119 niemal niewidoczny, cho\u0107 r\u00f3wnole\u017cnikowy profil wiatr\u00f3w pozosta\u0142 lekko asymetryczny; wiatry na p\u00f3\u0142nocy s\u0105 nieco s\u0142absze ni\u017c na po\u0142udniowej p\u00f3\u0142kuli.\nmechanizm zmian fizycznych nadal nie jest jasny. w okresie letniego i zimowego przesilenia p\u00f3\u0142kule urana znajduj\u0105 si\u0119 na przemian w pe\u0142nym blasku promieni s\u0142onecznych lub pogr\u0105\u017cone w ciemno\u015bci. rozja\u015bnienie nas\u0142onecznionej p\u00f3\u0142kuli wynika z lokalnego pogrubienia warstwy chmur metanu i warstw mg\u0142y znajduj\u0105cych si\u0119 w troposferze. jasny ko\u0142nierz na \u221245\u00b0 szeroko\u015bci planetograficznej r\u00f3wnie\u017c tworz\u0105 chmury metanu. inne zmiany w po\u0142udniowym regionie polarnym mog\u0105 by\u0107 wyja\u015bnione przez zmiany w ni\u017cszych warstwach chmur. zmiany promieniowania mikrofalowego w widmie emisyjnym planety s\u0105 prawdopodobnie spowodowane przez g\u0142\u0119bokie zmiany cyrkulacji w troposferze, poniewa\u017c grube polarne chmury i mg\u0142a mog\u0105 hamowa\u0107 konwekcj\u0119. w okresie wiosennej i jesiennej r\u00f3wnonocy na uranie dynamika si\u0119 zmienia i konwekcja mo\u017ce pojawi\u0107 si\u0119 ponownie.\n\n\n== powstanie planety ==\npanuje przekonanie, \u017ce r\u00f3\u017cnice pomi\u0119dzy lodowymi i gazowymi olbrzymami dotycz\u0105 tak\u017ce procesu ich formowania. uwa\u017ca si\u0119, \u017ce uk\u0142ad s\u0142oneczny powsta\u0142 z ogromnego, w przybli\u017ceniu kulistego ob\u0142oku gazowo\u2013py\u0142owego zwanego mg\u0142awic\u0105 przeds\u0142oneczn\u0105. znaczna cz\u0119\u015b\u0107 gazowej mg\u0142awicy, z\u0142o\u017cona g\u0142\u00f3wnie z wodoru i helu, utworzy\u0142a s\u0142o\u0144ce, podczas gdy ziarna py\u0142u \u0142\u0105czy\u0142y si\u0119 i zderza\u0142y, tworz\u0105c pierwsze protoplanety. poniewa\u017c protoplanety stale ros\u0142y, niekt\u00f3re z nich zyska\u0142y wystarczaj\u0105co du\u017c\u0105 mas\u0119, aby przyci\u0105gn\u0105\u0107 gaz pozosta\u0142y w mg\u0142awicy. przyci\u0105gaj\u0105c wi\u0119cej gazu, stawa\u0142y si\u0119 masywniejsze, co pozwala\u0142o im przyci\u0105ga\u0107 wi\u0119cej gazu, a\u017c do punktu krytycznego, w kt\u00f3rym ich rozmiary zacz\u0119\u0142y rosn\u0105\u0107 w post\u0119pie geometrycznym. lodowe olbrzymy zdo\u0142a\u0142y zgromadzi\u0107 gaz o masie zaledwie kilku mas ziemi i nigdy nie osi\u0105gn\u0119\u0142y tego punktu krytycznego. najnowsze symulacje migracji planet sugeruj\u0105, \u017ce oba lodowe olbrzymy powsta\u0142y bli\u017cej s\u0142o\u0144ca, ni\u017c si\u0119 obecnie znajduj\u0105, i zmieni\u0142y orbity na skutek oddzia\u0142ywania z innymi planetami. zjawiska te obja\u015bnia szczeg\u00f3\u0142owo tzw. model nicejski.\n\n\n== ksi\u0119\u017cyce ==\nuran ma 27 znanych ksi\u0119\u017cyc\u00f3w. ich nazwy s\u0105 zwi\u0105zane z postaciami z dzie\u0142 williama szekspira i alexandra pope\u2019a. pi\u0119\u0107 najwi\u0119kszych satelit\u00f3w to miranda, ariel, umbriel, tytania i oberon. system satelitarny urana jest najmniej masywny w\u015br\u00f3d planet-olbrzym\u00f3w, \u0142\u0105czna masa pi\u0119ciu g\u0142\u00f3wnych satelit\u00f3w stanowi mniej ni\u017c po\u0142ow\u0119 masy trytona. najwi\u0119kszy z ksi\u0119\u017cyc\u00f3w, tytania, ma promie\u0144 788,9 km, mniejszy ni\u017c po\u0142owa promienia ziemskiego ksi\u0119\u017cyca, ale nieco wi\u0119kszy ni\u017c rea, drugi co do wielko\u015bci ksi\u0119\u017cyc saturna, co sprawia, \u017ce tytania jest \u00f3smym co do wielko\u015bci ksi\u0119\u017cycem w uk\u0142adzie s\u0142onecznym. cia\u0142a te maj\u0105 stosunkowo ma\u0142e albedo: od 0,20 dla umbriela do 0,35 dla ariela (w \u015bwietle zielonym). s\u0105 to ksi\u0119\u017cyce lodowe, z\u0142o\u017cone z lodu i ska\u0142 w mniej wi\u0119cej r\u00f3wnych proporcjach. l\u00f3d mo\u017ce zawiera\u0107 dodatek amoniaku i dwutlenku w\u0119gla.\nw\u015br\u00f3d tych satelit\u00f3w powierzchnia ariela wydaje si\u0119 by\u0107 najm\u0142odsz\u0105 (z najmniejsz\u0105 liczb\u0105 krater\u00f3w), a umbriela \u2013 najstarsz\u0105. miranda posiada kaniony g\u0142\u0119bokie na 20 kilometr\u00f3w, warstwy ods\u0142oni\u0119te na kszta\u0142t taras\u00f3w i chaotyczn\u0105 mozaik\u0119 obszar\u00f3w o r\u00f3\u017cnym wieku i topografii. uwa\u017ca si\u0119, \u017ce w przesz\u0142o\u015bci geologicznej wn\u0119trze mirandy by\u0142o rozgrzewane przez si\u0142y p\u0142ywowe; mia\u0142o to miejsce w czasie, gdy jej orbita by\u0142a bardziej ekscentryczna ni\u017c obecnie, prawdopodobnie na skutek dawnego rezonansu orbitalnego 3:1 z umbrielem. procesy rozci\u0105gaj\u0105ce powierzchni\u0119, zwi\u0105zane z wznoszeniem si\u0119 diapir\u00f3w s\u0105 prawdopodobn\u0105 przyczyn\u0105 pochodzenia tzw. koron \u2013 rozleg\u0142ych obszar\u00f3w r\u00f3wnoleg\u0142ych szczelin, przypominaj\u0105cych wygl\u0105dem tory wy\u015bcigowe. podobnie uwa\u017ca si\u0119, \u017ce ariel w przesz\u0142o\u015bci by\u0142 w rezonansie 4:1 z tytani\u0105.\n\n\n== obiekty koorbitalne ==\nmimo \u017ce oddzia\u0142ywanie grawitacyjne innych planet olbrzym\u00f3w sprawia, \u017ce punkty libracyjne lagrange\u2019a (l4 i l5) nie s\u0105 stabilne, odkryte zosta\u0142y trzy obiekty koorbitalne, poruszaj\u0105ce si\u0119 po orbitach bardzo podobnych do urana i pozostaj\u0105ce w rezonansie 1:1 z nim. planetoida o oznaczeniu 2011 qf99 jest pierwsz\u0105 znan\u0105 planetoid\u0105 troja\u0144sk\u0105 na orbicie tej planety, a dwa inne centaury, (83982) crantor i 2010 eu65 poruszaj\u0105 si\u0119 wzgl\u0119dem urana po orbitach w kszta\u0142cie podkowy.\n\n\n== badania ==\nw 1986 sonda voyager 2 dotar\u0142a do urana. ta pierwsza wizyta mia\u0142a charakter rekonesansu, nie by\u0142o planowane wej\u015bcie na orbit\u0119 ani szczeg\u00f3\u0142owe badania planety. wystrzelony w 1977 voyager 2 znalaz\u0142 si\u0119 najbli\u017cej urana 24 stycznia 1986, oko\u0142o 81 500 km od g\u00f3rnej warstwy chmur planety, a nast\u0119pnie kontynuowa\u0142 podr\u00f3\u017c w kierunku neptuna. sonda bada\u0142a struktur\u0119 i sk\u0142ad chemiczny atmosfery, odkry\u0142a 10 nowych ksi\u0119\u017cyc\u00f3w urana i obserwowa\u0142a wyj\u0105tkowe zjawiska pogodowe na planecie, zwi\u0105zane z nachyleniem jej osi obrotu. voyager bada\u0142 r\u00f3wnie\u017c pole magnetyczne, jego nieregularn\u0105 struktur\u0119, nachylenie i unikatowy, skr\u0119cony \u201eogon magnetosferyczny\u201d istniej\u0105cy dzi\u0119ki wyj\u0105tkowej orientacji osi urana. dokona\u0142 pierwszych szczeg\u00f3\u0142owych obserwacji pi\u0119ciu najwi\u0119kszych ksi\u0119\u017cyc\u00f3w, sfotografowa\u0142 dziewi\u0119\u0107 znanych pier\u015bcieni, odkry\u0142 tak\u017ce dwa nowe.\n\u017cadna z wielkich agencji kosmicznych nie planuje misji, kt\u00f3ra mia\u0142aby kontynuowa\u0107 badania urana i jego ksi\u0119\u017cyc\u00f3w, rozpocz\u0119te przez voyagera 2.\n\n\n== kultura ==\nw astrologii planeta uran () rz\u0105dzi znakiem wodnika. poniewa\u017c uran jest w kolorze cyjanowym i wi\u0105\u017ce si\u0119 go z elektryczno\u015bci\u0105, to kolor \u201eelektrycznego b\u0142\u0119kitu\u201d, zbli\u017cony do cyjanu, jest powi\u0105zany ze znakiem wodnika.\npierwiastek chemiczny uran, odkryty w 1789 przez niemieckiego chemika martina klaprotha, zosta\u0142 nazwany na cze\u015b\u0107 nowo odkrytej planety.\nuranus, the magician jest jedn\u0105 z siedmiu cz\u0119\u015bci suity gustava holsta the planets, napisanej mi\u0119dzy rokiem 1914 a 1916.\npodczas ii wojny \u015bwiatowej przeprowadzona przez wojsko radzieckie operacja uran, maj\u0105ca na celu odbicie stalingradu, sta\u0142a si\u0119 punktem zwrotnym w wojnie z iii rzesz\u0105.\n\n\n== uwagi ==\n\n\n== przypisy ==\n\n\n== bibliografia ==\nellis d. miner: uranus: the planet, rings and satellites. nowy jork: john wiley and sons, 1998. isbn 0-471-97398-x. (ang.).\n\n\n== linki zewn\u0119trzne ==\nedge on! eso press release. www.eso.org. [dost\u0119p 2013-09-12]. (ang.).\nnasa's uranus fact sheet. nssdc.gsfc.nasa.gov. [dost\u0119p 2010-12-12]. (ang.).\nnasa's solar system exploration site: uranus profile. solarsystem.nasa.gov. [dost\u0119p 2010-12-12]. [zarchiwizowane z tego adresu (2007-06-24)]. (ang.).\nkeck pictures of uranus show best view from the ground. web.archive.org. [dost\u0119p 2010-12-12]. (ang.).\nksi\u0119\u017cyce uk\u0142adu s\u0142onecznego \u2013 uran. ksiezyce.astrowww.pl. [dost\u0119p 2010-12-12].\nnew moons and rings found at uranus. space.com. [dost\u0119p 2013-09-12]. (ang.).\nmsnbc: two more rings discovered around uranus. www.msnbc.msn.com. [dost\u0119p 2010-12-12]. (ang.).\nplanets\u2014uranus. www.projectshum.org. [dost\u0119p 2010-12-12]. (ang.).\nspring has sprung on uranus. skytonight.com. [dost\u0119p 2010-12-12]. (ang.).\njet propulsion laboratory: uranus. photojournal.jpl.nasa.gov. [dost\u0119p 2010-12-12]. (ang.).\nuranus (astronomy cast homepage). www.astronomycast.com. [dost\u0119p 2013-09-12]. (ang.)."