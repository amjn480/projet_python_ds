"hierdie artikel handel oor die nasionale sportspan van suid-afrika. vir die artikel oor die dier, sien springbok, en vir die dorp, sien springbok, noord-kaap.die springbokke (engels: springboks; xhosa en zoeloe: amabokoboko; ook korter bokke of boks genoem) is die nasionale rugbyspan wat suid-afrika in internasionale wedstryde (toetswedstryde) verteenwoordig. die springbokke is na die springbok, die nasionale dier van suid-afrika, genoem. rugby is een van suid-afrika se nasionale sportsoorte en die springbokke is \u2019n gedugte krag in internasionale rugby met \u2019n wenrekord teen byna al die ander lande, behalwe teen die nieu-seelandse all blacks.\ndie springbokke se belangrikste internasionale verskyning is tydens die vierjaarlikse rugbyw\u00eareldbekertoernooi. alhoewel die springbokke as gevolg van die internasionale boikot teen apartheid nie aan die eerste twee rugbyw\u00eareldbekertoernooie in 1987 en 1991 deelgeneem het nie, het di\u00e9 land in 1995 as gasheer van die toernooi opgetree en tydens hul debuut die beker gewen. die springbokke het die all blacks in die eindstryd met 15\u201312 geklop, \u2019n gebeurtenis wat tot vandag toe as een van die grootste prestasies in die suid-afrikaanse sportgeskiedenis beskou word. suid-afrika het twaalf jaar later die webb ellis-beker tydens die rugbyw\u00eareldbeker 2007 in frankryk en weereens twaalf jaar later tydens die rugbyw\u00eareldbeker 2019 in japan ingepalm. tydens die rugbyw\u00eareldbeker 2023 in frankryk het die springbokke n\u00e1 die all blacks die tweede span geword wat die beker suksesvol kon verdedig en die eerstes geword om vier w\u00eareldbekertoernooie te wen. die springbokke het sodoende nieu-seeland se vorige rekord van drie titels verbeter, maar met twee w\u00eareldbekerverskynings minder. daarmee is die springbokke nou die w\u00eareld se suksesvolste span in w\u00eareldbekerrugby, aangesien hulle sedert 1995 vier uit agt rugbyw\u00eareldbekertoernooie gewen het. die all blacks het daarenteen sedert 1987 drie uit tien rugbyw\u00eareldbekertoernooie gewen.\ndie springbokke speel jaarliks teen die all blacks van nieu-seeland, die wallabies van australi\u00eb en die poemas van argentini\u00eb in die rugbykampioenskap, voorheen die drienasiesreeks genoem, waartydens hulle ook om die mandela uitdaagplaat teen australi\u00eb en die vryheidsbeker teen nieu-seeland meeding. die springbokke het die voormalige drienasiesreeks reeds drie keer in die toernooi se 14 jaar bestaan gewen (in 1998, 2004 en 2009), en later die uitgebreide rugbykampioenskapreeks (in 2019).\nin 1891 het die springbokke in hul eerste internasionale wedstryd te staan gekom, toe die britse leeus, \u2019n span van gekeurde spelers uit die vier tuisnasies, tydens hul toer suid-afrika besoek het. tot sy professionalisering was rugby \u2019n amateursport, wat op internasionale vlak deur soms maandelange, oorsese toere gekenmerk was, waartydens die nasionale spanne nie net teen ander nasionale spanne te staan gekom het nie, maar ook teen plaaslike spanne en rugbyklubs. sedert die begin van rugby in suid-afrika word die springbokke in groen-en-goud as een van die gedugste nasionale spanne w\u00eareldwyd beskou en die beheerliggaam, die suid-afrikaanse rugbyunie (saru), word deur w\u00eareldrugby saam met tien ander as \u2019n vlak-een-span geag. die suid-afrikaanse nasionale rugbyspan is tans (oktober 2023) eerste op w\u00eareldrugby se w\u00eareldranglys en in 2004, 2007, 2009 en 2019 is die springbokke deur w\u00eareldrugby as die \u201cspan van die jaar\u201d aangewys. 13 voormalige springbokspelers is in w\u00eareldrugby se heldesaal opgeneem.\n\n\n== beheerliggaam ==\ndie beheerliggaam vir rugby in suid-afrika is die suid-afrikaanse rugbyunie (saru), tot in 2005 suid-afrikaanse rugbyvoetbalunie (sarvu) genoem. dit het in 1992 met die saamsmelting van die blanke suid-afrikaanse rugbyraad en die multi\u00ebtniese suid-afrikaanse rugbyunie ontstaan. die saru bestaan uit 14 plaaslike beheerliggame, wat elkeen sy eie span kies vir die curriebeker, die oudste en belangrikste suid-afrikaanse rugbybeker.naas die amptelike nasionale span roep die saru ook ander keurspanne byeen. die junior bokke is die o/20-nasionale span en hulle neem aan die w\u00eareldrugby o/20-kampioenskap deel. die blitsbokke is die suid-afrikaanse sewesrugbyspan en hulle draf tydens internasionale toernooie soos w\u00eareldrugby se sewesreeks, sewesrugbyw\u00eareldbeker, die olimpiese somerspele en statebondspele uit. kinders en jongmense word reeds op skool aan rugby bekend gestel en na gelang van hul belangstelling en talent begin hul met hul afrigting. die talentvolste spelers op skoolvlak word jaarliks n\u00e1 die cravenweek (genoem na danie craven) vir die \u201csa skolespan\u201d gekeur. elke suid-afrikaanse universiteit beskik oor \u2019n eie rugbyspan wat aan die varsitybeker en die varsityskild deelneem.benewens die nasionale kampioenskap word daar ook jaarliks in die internasionale verenigde rugbykampioenskaptoernooi meegeding teen spanne van ierland, itali\u00eb, skotland en wallis. suid-afrika neem met vier konsessies, waaroor saru toesig hou, deel: die bulls uit pretoria, die lions uit johannesburg, die sharks uit durban en die stormers uit kaapstad. aangesien die seisoene min oorvleuel word baie spelers in albei professionele ligas ingespan.\n\n\n== geskiedenis ==\n\n\n=== beginjare ===\ntoe canon george ogilvie, wat die bynaam gog gehad het, in 1861 skoolhoof van diocesan college in kaapstad geword het, het hy die vorm van voetbal wat by die winchesterskool gespeel is ingevoer. di\u00e9 weergawe van voetbal, wat hantering ingesluit en as \u201cgog\u2019s game\u201d bekend gestaan het, word beskou as die begin van rugby in suid-afrika. jong mans in kaapstad het spoedig ook die spel begin speel en op 23 augustus 1862 het die cape argus verslag gedoen oor die eerste bekende wedstryd in suid-afrika tussen 17 le\u00ebroffisiere van die elfde regiment en 15 staatsamptenare, waaronder die latere eerste minister van die kaapkolonie, john x. merriman, by groenpunt in kaapstad. di\u00e9 wedstryd het met \u2019n gelykopuitslag van 0\u20130 ge\u00ebindig. die plaaslike pers het in daardie tyd verslag gedoen oor \u2019n reeks voetbalwedstryde tussen saamgeroepte spanne; \u201cdorp teen die woonbuurte\u201d of \u201ctuis (brits)-gebore teen koloniaal-gebore\u201d.die engelse rugbyvoetbalunie, wat in 1871 gestig is, het die meeste van die spelre\u00ebls neergel\u00ea. die nuwe sport is veral deur britse koloniste en soldate saamgeneem en versprei. die voormalige internasionale speler en latere administrateur van masjonaland, william henry milton, het in 1878 die gestandaardiseerde spelre\u00ebls na suid-afrika gebring. twee rugbyklubs, hamilton rfc en villagers rfc, beweer dat hulle die eerste rugbyklubs in suid-afrika is. britse koloniste het gehelp om die spel in die oos-kaap, natal en langs die goud- en diamantroetes na kimberley en johannesburg te versprei. britse troepe sou ook \u2019n leidende rol in die uitbreiding van die spel oor die hele land speel.in 1883 is die stellenboschklub gestig in die boerderydistrik buite kaapstad. rugby is entoesiasties deur die jong boere aangeneem. die spel was teen daardie tyd sterk genoeg in die wes-kaap vir die westelike provinsie rugbyvoetbalunie om gevorm te word. griekwaland-wes het in 1886 gevolg, oostelike provinsie in 1888, en transvaal in 1889. die eerste landswye toernooi is in dieselfde jaar in kimberley gehou met die westelike provinsie wat griekwaland-wes, die oostelike provinsie en transvaal geklop het. in dieselfde jaar is die suid-afrikaanse rugbyraad gestig, maar net \u201cblanke\u201d rugbyklubs is toegelaat om by di\u00e9 raad aan te sluit. die rugbyklubs van swart en bruin mense moes eie beheerliggame stig en hulle spelers was oor dekades heen van die nasionale span uitgesluit.\n\n\n=== eerste internasionale wedstryde ===\nin 1891 het, gefinansieer deur cecil john rhodes en die westelike provinsie, die eerste internasionale toer van \u2019n britse keurspan (die huidige britse en ierse leeus) deur suid-afrika plaasgevind. dit was die eerste verteenwoordigende wedstryde deur suid-afrikaanse spanne wat nog besig was om die spel aan te leer. die besoekers het altesaam twintig wedstryde gespeel wat hulle almal gewen het en eers in die laaste wedstryd het die kaapse span daarin geslaag om \u2019n punt aan te teken. die drie wedstryde wat die leeus teen \u2019n saamgestelde suid-afrikaanse span gespeel het (waarvan die eerste op 30 julie 1891 in port elizabeth) word as toetswedstryde beskou, alhoewel die unie van suid-afrika eers in 1910 gestig is. in \u2019n noemenswaardige gebeurtenis tydens die toer het die britse span die curriebeker (wat deur donald currie geskenk is) aan griekwaland-wes oorhandig, die span wat tydens di\u00e9 toer volgens hulle mening die beste gepresteer het. sedertdien is die curriebeker die trofee waarom tydens die gelyknamige suid-afrikaanse rugbykampioenskap meegeding word.vyf jaar later het die leeus vir \u2019n toer van 21 wedstryde na suid-afrika teruggekeer. in die tussentyd het die suid-afrikaanse spel aansienlik verbeter en hulle het een van vier wedstryde gewen, toe hulle op 5 september 1896 met 5\u20130 gewen het. die voorspelers het veral be\u00efndruk en die span se eerste sege was \u2019n teken van wat die toekoms sou inhou. suid-afrika se span het vir die eerste keer mirtegroen truie gedra wat die kaptein, barry heatlie, by sy old diocesian-klub geleen het. die wendrie is deur die transvaalse losskakel, alf larard, gedruk. rugby in suid-afrika het \u2019n groot hupstoot gekry deur die besoekende leeus wat belangstelling in die suid-afrikaanse pers uitgelok het. nie net die britse koloniste, maar ook die boere van nederlandse afkoms het die rugbyspel in hul alledaagse lewe ge\u00efntegreer. di\u00e9 spel was s\u00f3 gewild, dat tydens die tweede vryheidsoorlog op 29 april 1902 \u2019n kort wapenstilstand gesluit is om \u2019n wedstryd tussen britte en boere te speel. tydens die oorlog is 27 000 boere krygsgevange geneem, waarvan 24 000 na oorsese kampe in britse kolonies soos sint helena, ceylon, brits-indi\u00eb en bermuda asook na portugal gestuur is. die speel van rugby het die boerekrygsgevangenes \u2019n verlossing van die swaarkry in die kampe gebied en dit was in di\u00e9 tydperk wat \u2019n groot deel van die boeregevangenes vir die eerste keer met rugby kennis gemaak het. n\u00e1 die oorlog sou rugby veral in die platteland onder die invloed van die terugkerende krygsgevangenes onder die afrikanergemeenskap posvat. sokker en rugby was die enigste spansporte wat vir die boere toeganklik was en rugby het die voordeel gebied dat dit makliker op rowwe ongelyke grond gespeel kon word.in die kaap sou veral die universiteit stellenbosch \u2019n belangrike rol speel as die teelaarde van toekomstige spelers en administrateurs. die eerste dokument\u00eare bewys van \u2019n rugbyklub by stellenbosch dateer uit 1880, alhoewel die universiteitsklub eers amptelik in 1919 gestig is. stellenbosch se ligging naby kaapstad, waar die spel reeds goed gevestig was teen die einde van die 19de eeu, het ongetwyfeld bygedra tot die ontwikkeling van rugby in stellenbosch. vandaar is rugby na die platteland versprei deur die jaarlikse rugbytoer en deur afrikaanse onderwysers en predikante uit stellenbosch.skaars \u2019n jaar nadat die vrede van vereeniging gesluit is om \u2019n einde te maak aan die boereoorlog het die britse leeus in 1903 vir hulle derde besoek in suid-afrika aangekom. die leeus sou vir die eerste keer \u2019n reeksnederlaag in suid-afrika lei nadat hulle gelykop gespeel het in die eerste twee toetswedstryde en die laaste op 5 september 1896 op nuweland met 0\u20138 verloor het. tydens die toer het die leeus slegs elf van hul 22 wedstryde gewen. die suid-afrikaners sou in teenstelling hiermee tot in 1956 nie weer \u2019n reeks verloor nie \u2013 hetsy tuis of weg. in die finale toets het suid-afrika se span weer die groen kraaglose old diocesan-truie gedra wat hulle tydens hul eerste oorwinning in 1896 gedra het. die sukses wat die span in die toets in die groen trui behaal het, het gelei tot \u2019n besluit om voortaan altyd in groen te speel.\n\n\n=== vestiging van die \u201cspringbokke\u201d ===\nreeds voor die 1903-besoek deur die leeus het die suid-afrikaanse rugbyraad besluit om \u2019n groen trui met \u2019n springbok as embleem vir suid-afrika se nasionale span te gebruik. die embleem kon egter nie betyds borduur word vir die reeks nie. dit is dus oorgelaat aan die eerste suid-afrikaanse span wat in 1906/1907 oorsee getoer het om die eerste springboktruie te dra. die 1906/7 span het groen truie met wit krae gedra met swart broeke en blou kouse. paul roos was die kaptein van di\u00e9 eerste springbokspan, wat oorheers is deur spelers van die westelike provinsie. die eerste toer na brittanje het in 1906/7 plaasgevind en 29 wedstryde ingesluit, waaronder een toetswedstryd elk teen die nasionale spanne van skotland, engeland, wallis en ierland. engeland het daarin geslaag om gelykop te speel, maar skotland was die enigste van die britse tuisunies wat teen die springbokke gewen het. die springbokke het ook die engelse kanaal gekruis om \u2019n nieamptelike wedstryd op die paryse parc des princes teen \u2019n franse keurspan te speel wat saamgestel is uit lede van twee paryse klubs: stade fran\u00e7ais en racing club de france. die amptelike franse span was op daardie stadium op besoek aan engeland. die springbokke het 13 drie\u00eb aangeteken in hulle oorwinning met 55\u20136.die naam \u2018springbokke\u2019 is vir die eerste keer tydens die 1906/7-toer gebruik. paul roos het saam met die adjunkkaptein paddy carolin en die toerbestuurder cecil carden die naam by \u2019n vergadering uitgedink om die britse pers daarvan te verhoed om hul eie bynaam vir die span te bedink. roos het aan koerante ges\u00ea om die span \u2018de springbokken\u2019 te noem. die daily mail het daarna \u2019n artikel gepubliseer waarin na die \u2018springboks\u2019 verwys is. die span het van toe af baadjies met \u2019n springbok op die linkersak gedra. die toer het bygedra tot die heel van wonde n\u00e1 die tweede vryheidsoorlog en \u2019n sin van nasionale trots onder suid-afrikaners gekweek. die term \u2018springbok\u2019 is later gebruik vir al die individue of spanne wat suid-afrika internasionaal verteenwoordig het, ongeag van die sportsoort. di\u00e9 tradisie is be\u00ebindig met die begin van die demokratiese bedeling in 1994 in suid-afrika en tans word die term slegs vir die nasionale rugbyspanne gebruik.die 1903-leeutoer en die springbokke se eerste toer word gesien as belangrike gebeurtenisse in die versoening tussen die twee wit groepe in suid-afrika n\u00e1 die verwoestende effek van die tweede vryheidsoorlog (swartes, bruines en indiese suid-afrikaners is deur di\u00e9 versoening egter nie geraak nie). paul roos se toerspan het spelers soos billy millar, wat ernstig gewond is in die oorlog, a.f.w. marsberg en w.c. martheze wat aan die britse kant geveg het ingesluit sowel as burgers wat die boererepublieke ondersteun het, soos w.s. morkel wat \u2019n krygsgevangene in sint helena was. paul roos het hom soos volg oor die saak uitgespreek:\ndie toer het ook die beeld van afrikaners en suid-afrikaners in brittanje verbeter, nadat die boere in oorlogspropaganda as agterlik beskryf is. tydens \u2019n dinee n\u00e1 die gelykopuitslag teen engeland het paul roos die saak volgens die sportsman soos volg beskryf:\ndie 1910-leeutoer na suid-afrika was die eerste wat verteenwoordigers van al die vier britse tuisunies ingesluit het. die toerspan het gemiddelde sukses teen nietoetsspanne behaal en net meer as die helfte van hulle wedstryde gewen. onder hul ierse kaptein tom smyth het die besoekers slegs een van hulle drie toetswedstryde gewen, die tweede toets in port elizabeth met \u2019n telling van 8\u20133. die springbokke het die eerste en laaste toetswedstryde met onderskeidelik 14\u201310 in johannesburg en 21\u20135 in kaapstad gewen om die reeks met 2\u20131 te beklink. gedurende die volgende jare het die springbokke opgebloei. die bokke se tweede europese toer het in 1912/13 plaasgevind. op di\u00e9 toer het die springbokke al die vier tuisunies verslaan en sodoende hul eerste grand slam behaal (skotland met 16\u20130, ierland met 38\u20130, wallis met 3\u20130 en engeland met 9\u20133). die span het ook teen frankryk gewen (met 38\u20135 in bordeaux).\n\n\n=== tussenoorlogse era ===\ndie eerste w\u00eareldoorlog het internasionale rugby onderbreek. die oorlog sou ook die springbok jackie morkel se lewe eis toe hy in gevegte tydens die oos-afrika-veldtog omgekom het. tydens die suid-afrikaanse toer na australasi\u00eb in 1921 het die wedywering tussen die suid-afrikaanse springbokke en die nieu-seelandse all blacks wat tot op hede voortduur \u2019n aanvang geneem. albei spanne is reeds as die beste spanne w\u00eareldwyd beskou, maar het nog nie een toetswedstryd teen mekaar gespeel nie. vervolgens is die springbokke se toer na australi\u00eb en nieu-seeland as \u2019n soort \u201crugbyw\u00eareldbekertoernooi\u201d beskryf. die strawwe toer het helaas gelykop ge\u00ebindig, nadat die drie wedstryde in \u2019n oorwinning, \u2019n gelykop en \u2019n nederlaag ge\u00ebindig het. die all blacks het suid-afrika vir die eerste keer in 1928 besoek. die reeks het weereens gelykop ge\u00ebindig.in 1924 het die britse en ierse leeus suid-afrika vir die eerste keer sedert 1910 besoek. die leeuspan is deur beserings geteister en swak skopwerk het die span verder in die steek gelaat. die 1924-leeus het slegs nege van hul 21 wedstryde in suid-afrika gewen en hulle het al vier toetswedstryde verloor. \u2019n wedstryd teen die westelike provinsie het ook toetsstatus geniet. met die springbokke se 1931/32-toer na die britse eilande het hulle hul tweede grand slam behaal. die span het oor \u2019n magtige pak voorspelers beskik, wat gebaat het by die losskakelkaptein bennie osler se skopskoen, alhoewel dit net min entoesiasme veroorsaak het. \u2019n sterk walliese span is by st helen\u2019s met 8\u20133 verslaan, nadat danie craven \u2019n uitstekende debuut gelewer het. in 1933 het die australiese wallabies vir die eerste keer suid-afrika besoek. die springbokke het di\u00e9 naelskraapse toetsreeks met 3\u20132 beklink. die all blacks het eers in 1956 daarin geslaag om suid-afrika tuis in nieu-seeland te klop en dit het selfs langer geneem om die springbokke in suid-afrika te klop (in 1996).\ndie springbokke het in 1937 weer nieu-seeland besoek en di\u00e9 toetsreeks met 2\u20131 beklink. die all blacks het die eerste toetswedstryd gewen, maar hulle is in die twee daaropvolgende toetswedstryde verslaan. vervolgens is die 1937-springbokke as die beste span beskryf, wat \u201cnieu-seeland ooit verlaat het\u201d. die reeksoorwinning oor nieu-seeland het gevolg op \u2019n 2\u20130-reeksoorwinning teen die australiese wallabies. in 1938 het die leeus weer suid-afrika besoek. die leeus het meer as die helfte van hulle wedstryde gewen. die springbokke het, soos verwag, die eerste twee toetswedstryde gewen (onderskeidelik met 26\u201312 in johannesburg en 19\u20133 in port elizabeth). die leeus het egter verras met \u2019n 21\u201316-oorwinning in die derde toets in kaapstad, die eerste leeus-oorwinning teen suid-afrika sedert 1910. die tweede w\u00eareldoorlog het alle internasionale toere gekniehalter.\n\n\n=== naoorlogse era ===\nin 1949 is danie craven as afrigter aangestel. die springbokke sou onder sy leiding tien agtereenvolgende wedstryde wen, insluitende \u2019n 4\u20130 pak slae oor nieu-seeland tydens hulle 1949-toer na suid-afrika, tot op hede \u2019n wenrekord teen die all blacks. die nieu-seelanders het \u2019n swaar pak voorspelers, wat almal meer as 90 kg geweeg het, gekies. craven se strategie het op die spoed van die transvaalse agsteman hennie muller staatgemaak. muller sou die all black-skakelpaar teister en die span sou \u2019n vinnige pas op die wedstryd afdwing om \u2019n oorwinning teen die swaar all blacks te verseker. gelyktydig het die wallabies \u2019n toer na nieu-seeland onderneem, omdat die m\u0101orispelers as gevolg van die apartheidpolitiek nie vir die wedstryde teen die springbokke gekies is nie en saam met reserwespelers \u2019n tweede span gevorm het. vervolgens het die springbokke net teen p\u0101keh\u0101 (nieu-seelanders met \u2019n europese afkoms) gespeel.die 1951/52-span is beskou as een van die beste springboktoerspanne ooit. die span het tydens hul besoek aan europa deur al vier tuisunies te klop suid-afrika se derde grand slam behaal. hennie muller het die kapteinskap by basil kenyon oorgeneem nadat laasgenoemde \u2019n ernstige oogbesering opgedoen het. die span het frankryk ook verslaan en 30 van hul 31 wedstryde tydens die toer gewen; net in die naelskraapse wedstryd teen \u2019n londense keurspan is die springbokke verslaan. veral die 44\u20130-oorwinning oor skotland is noemenswaardig, destyds die hoogste oorwinning nog (volgens die huidige puntestelsel sou dit \u2019n 62\u20130-oorwinning gewees het). in 1953 het die wallabies weer \u2019n toer na suid-afrika onderneem. tydens die tweede toetswedstryd het die australi\u00ebrs aan die springbokke hul tweede nederlaag n\u00e1 15 jaar besorg. die suid-afrikaanse span was baie be\u00efndruk met di\u00e9 prestasie en sodoende het twee springbokspelers die australiese kaptein john solomon op hul skouers van die speelveld gedra.tydens hul 1955-besoek aan suid-afrika het die leeus 19 van hul 25 wedstryde gewen en in een gelykop gespeel. die toetsreeks van vier wedstryde het gelykop ge\u00ebindig. die span onder die ierse kaptein en slot robin thompson se taktiek was om by elke geleentheid met die bal te hardloop eerder as om met die springbokke se voorspelers slaags te raak. die taktiek het die leeuspan gehelp om nuwe standaarde daar te stel vir opposisie teen die springbokke wat as byna onoorwinlik beskou is. in 1956 het die springbokke \u2019n toer na nieu-seeland onderneem. tydens di\u00e9 toer het die all blacks onder kapteinskap van bob duff vir die eerste keer daarin geslaag om \u2019n reeksoorwinning oor die springbokke te behaal. met die verrassende insluiting van don clarke uit waikato, wat die bynaam the boot gekry het, het die all blacks die beslissende strafdoele behaal wat die reeks in hul guns beklink het.in 1958 het frankryk die tweede land van die noordelike halfrond geword om suid-afrika te besoek; van die franse is egter min verwag. die franse het die springbokke geskok deur die toetsreeks van twee te wen. di\u00e9 span is gelei deur lucien mias pleks van die beseerde toerkaptein michel celaya. die onderskatte franse het gelykop gespeel in die eerste toetswedstryd op nuweland (met 3\u20133). di\u00e9 prestasie is oortref toe die franse die springbokke met 9\u20135 op ellispark geklop het. daardie reeksoorwinning word as \u2019n keerpunt in die franse rugbygeskiedenis beskou \u00e9n het aangedui dat frankryk nou \u2019n toprugbyland is. die 1958-toer is opgevolg deur besoeke in 1964 (\u2019n franse 1\u20130-oorwinning) en in 1967 (\u2019n suid-afrikaanse 3\u20131-oorwinning).\n\n\n=== toenemende anti-apartheid-proteste ===\nreeds voor die instel van apartheidswette sedert 1948 het spanne wat toere na suid-afrika onderneem het, dit as nodig geag om geen nieblanke spelers saam te neem nie. hierdeur is veral m\u0101orispelers van nieu-seelandse spanne geraak. oor die uitsluiting van george nepia en jimmy mill tydens die all blacks se 1928-toer, maar ook oor ranji wilson se uitsluiting uit die weermagspan nege jaar vroe\u00ebr is destyds weinig kommentaar gelewer. maar in 1960 het, veral as gevolg van die \u201cwind van verandering\u201d-toespraak deur die britse eerste minister harold macmillan en die sharpeville-slagting, die internasionale kritiek teen die suid-afrikaanse apartheidsbeleid skerp toegeneem. sedertdien het die springbokke in \u2019n toenemende mate die teiken van internasionale kontroversies en proteste geword. in dieselfde jaar het die all blacks sonder hul m\u0101orispelers, wat weens druk van die suid-afrikaanse regering uitgesluit is, \u2019n toer na suid-afrika onderneem. in nieu-seeland was hierdie toer hoogs omstrede: \u2019n georganiseerde petisie deur die \u201cburgerlike all blacks toervereniging\u201d, wat 160 000 handtekeninge versamel het, het tevergeefs vir die skrapping van di\u00e9 toer gepleit. op sportvlak het die springbokke tydens di\u00e9 toer twee oorwinnings behaal en een gelykop en een nederlaag gely. rondom die draai van die jaar 1960/61 het die springbokke onder hul kaptein avril malan \u2019n viermaande-lange toer na europa onderneem, waartydens hulle 34 oorwinnings behaal het. met naelskraapse oorwinnings oor die tuisunies het hulle hul vierde en laaste grand slam van die 20ste eeu beklink, alhoewel die springbokke teen frankryk slegs 0\u20130-gelykop kon speel. die span het \u2019n voorspelergeori\u00ebnteerde wedstryd gespeel waarin intimidasie \u2019n belangrike faktor was. hul teenstanders het \u2019n reeks omstrede beserings opgedoen. die bokke het hulle laaste wedstryd teen die britse barbarians in cardiff met 0\u20136 verloor, teen wat moontlik die beste barbarianvoorspelers ooit was.\ntydens hul 1962-toer na suid-afrika het die leeus 16 van hul 25 wedstryde gewen en vier gelykop gespeel. in die toetswedstryde het hulle egter nie goed gevaar nie en drie verloor, nadat hulle in die eerste toets gelykop gespeel het. die toer is gekenmerk deur die voorspelerspel wat in die verlede baie sukses aan die springbokke besorg het. in 1964 het die walliese span sy eerste toer na suid-afrika onderneem. die enigste toetswedstryd teen die springbokke het hulle met 3\u201324 verloor, hul ergste nederlaag in 40 jaar. die jaar 1965 word as die swakste in die geskiedenis van springbokrugby beskou. tydens hul europese toer van vyf wedstryde in april het hulle net in een gelykop gespeel; die springbokke is in albei toetswedstryde deur onderskeidelik ierland en skotland verslaan. tydens hul langer toer na australi\u00eb en nieu-seeland vanaf junie tot september het die springbokke herstel, maar hulle is in albei toetswedstryde deur die wallabies en in drie van die vier toetswedstryde deur die all blacks verslaan. die nieu-seelandse rugbyvoetbalunie (nzrfu) het die beplande 1967-toer na suid-afrika gekanselleer, nadat die suid-afrikaanse regering steeds geweier het om m\u0101orispelers in die all blackspan te aanvaar.in 1968 het die leeus tydens hul toer na suid-afrika 15 van hul 16 wedstryde teen provinsiale spanne gewen, maar hulle het drie van die vier toetswedstryde teen die springbokke verloor en in een gelykop gespeel. die teenbesoek op die britse eilande in 1969 het tot groot protesaksie gelei, waarvolgens van die wedstryde agter doringdraad gespeel is. die tuisnasies het nuwe selfvertroue verkry en die springbokke het twee van hul sewe wedstryde in wallis, teen newport rfc en \u2019n saamgestelde span uit gwent, verloor. die walliese nasionale span was op die punt van \u2019n oorwinning oor suid-afrika, nadat hulle met 6\u20136 gelykop gespeel het. teen ierland het die springbokke ook gelykop gespeel, terwyl hulle deur engeland en skotland verslaan is. om verdere toerkansellasies deur die nieu-seelandse beheerliggaam te voorkom, het die suid-afrikaanse regering voor die all blacks se 1970-toer van mening verander en ingestem om spelers en toeskouers met \u2019n m\u0101ori-afkoms as \u201ceerblankes\u201d toe te laat, soos hulle voorheen met japanners in suid-afrika gedoen het. australi\u00eb het geweier om die all blacks se vliegtuig te laat land, waarvolgens hulle oor die vsa, portugal, griekeland en nigeri\u00eb na suid-afrika moes reis. verskeie m\u0101ori het tydens die besoek aan suid-afrika die apartheidswette doelbewus oortree en met swart mense gesels, waardeur hulle die suid-afrikaanse regering opsetlik omgekrap het. die springbokke het die toetsreeks van vier wedstryde met 3\u20131 gewen.met die oog op die 1971-toer van die franse span na suid-afrika is die gekleurde speler roger bourgarel aanvanklik deur die keurkomitee uitgesluit, maar n\u00e1 \u2019n intervensie deur albert ferrasse, president van die franse rugbyfederasie, weer vir die span gekeur. die met ferrasse-bevriende danie craven, destyds president van die suid-afrikaanse beheerliggaam, het hy uitdruklike toestemming hiervoor gegee. die twee toetswedstryde het in \u2019n gelykop en \u2019n oorwinning vir die springbokke ge\u00ebindig. massabetogings teen apartheid en onluste het in dieselfde jaar die springbokke se toer na australi\u00eb gekenmerk. lugrederye, hotelle, restourante, poskantore en hawens is deur stakings gedwing om suid-afrikaanse burgers, maatskappye en instellings te boikot. die springbokke kon hul toer net met hulp van die koninklike australiese lugmag voortsit en hulle het al drie toetswedstryde met tellings van 19\u201311, 14\u20136 en 18\u20136 gewen.die 1974-leeus, aangevoer deur willie john mcbride, het tydens hul toer na suid-afrika gedurende al 22 wedstryde onoorwonne gebly. hulle het drie van die vier toetswedstryde gewen en in een gelykop gespeel. die afrigters van die leeus het opgemerk dat die springbokke hul teenstanders met fisiese aggressie oorheers het. die leeus het besluit om \u201chulle vergelding eerste in te kry\u201d met hul berugte \u201899 call\u2019. die idee was dat \u2019n suid-afrikaanse skeidsregter waarskynlik nie al die leeus sou afstuur as hulle almal teruggeveg het teen blatante vuilspel nie. die derde toetswedstryd tussen die leeus en die springbokke in port elisabeth het in die \u201cslag van boet erasmus-stadion\u201d ontaard, een van die mees geweldadige gevegte in die rugbygeskiedenis. tydens di\u00e9 wedstryd het jpr williams n\u00e1 so \u2019n roep oor die helfte van die veld gehardloop en \u2018moaner\u2019 van heerden aangeval. in 1975 het die franse span weer na suid-afrika getoer en elf wedstryde gespeel, waarvan hulle ses gewen het (in albei toetswedstryde het die springbokke egter gese\u00ebvier). gedurende di\u00e9 toer het craven drie wedstryde teen swart en multi\u00ebtniese spanne gere\u00ebl \u2013 \u2019n voorwaarde \u201csine qua non\u201d, wat ferrasse vir die franse besoek ge\u00ebis het.\n\n\n=== sportiewe isolasie ===\nsuid-afrika is in \u2019n toenemende mate ge\u00efsoleer, wat ook sy nasionale spanne se oorsese toere ingesluit het. gedurende die toer na australi\u00eb vanaf julie tot augustus 1971 het die springbokke se teenwoordigheid tot \u2019n groot openbare debat gelei. in adelaide, brisbane, melbourne, perth en sydney is teen die apartheidspolitiek groot protes aangeteken. gedurende hierdie betogings het die deelnemers met polisiebeamptes slaags geraak. volgens ramings is tussen 500 en 700 betogers in hegtenis geneem. die toer van ses weke is nie afgelas nie, maar die stadions het soos met doringdraad beweerde vestings gelyk en is deur \u2019n groot aantal polisiebeamptes beskerm. johannes bjelke-petersen, queensland se eerste minister, het op 14 julie \u2019n eenmaandse noodtoestand verklaar, waaruit \u2019n 24 uur se staking deur sowat 125 000 werknemers ontwikkel het. die koste vir die beskermingsmaatre\u00ebls wat getref is, is deur suid-afrika op sowat 1,6 miljoen rand beraam.die nieu-seelandse eerste minister norman kirk het die springbokke se beplande 1973-toer na nieu-seeland gekanselleer, aangesien beide die toeskouers en spelers se veiligheid nie gewaarborg kon word nie. hy het di\u00e9 besluit ook gemeen om \u2019n aangekondigde boikot van die statebondspele 1974 in christchurchte deur afrikalande verhoed. kirk se opvolger robert muldoon het in 1976 egter sy toestemming vir \u2019n toer van die all blacks na suid-afrika gegee. nadat die span ondanks skerp proteste na suid-afrika vertrek het, het \u2019n aantal afrikalande die uitsluiting van nieu-seeland by die olimpiese somerspele 1976 ge\u00ebis. die internasionale olimpiese komitee het egter nie gereageer nie aangesien rugby destyds nie \u2019n olimpiese sportsoort was nie. vervolgens het 28 oorwegend afrikalande die olimpiese spele in montreal geboikot. die all blacks se omstrede toer het met die soweto-opstand teen die rassistiese onderwysbeleid (wet op bantoe-onderwys) en die apartheidsregering saamgeval, waartydens minstens 176 mense dood is. die boikot het die w\u00eareld se aandag op samewerking met apartheidsport gevestig. uit \u2019n sportiewe oogpunt was die all blacks se suid-afrika-toer van 24 wedstryde minder suksesvol: hulle het drie wedstryde teen provinsiale spanne en ook drie van die vier toetswedstryde teen die springbokke verloor.die ondertekening van die gleneagles-ooreenkoms deur 33 lidlande van die britse statebond op 15 junie 1977 het suid-afrika se sportiewe isolasie verder verskerp. as gevolg van die ooreenkoms is die land ten einde van stappe teen die apartheidspolitiek stelselmatig van die britse statebond se sportw\u00eareld ontkoppel. in die ooreenkoms is ook voorsiening gemaak vir sanksies teen lidlande wat die ooreenkoms sou oortree, en instellings wat bewysbaar die suid-afrikaanse rasseskeiding ondersteun het, is uit alle internasionale sportgeleenthede uitgesluit.die internasionale druk op die apartheidstelsel het ook in suid-afrika tot debate en veranderinge gelei. die suid-afrikaanse rugbyraad (sarr), die beheerliggaam van swart rugbyspanne, het in 1977 sy naam in suid-afrikaanse rugbyvereniging (sarv) verander. hulle het ook daarop besluit om die spannaam \u201cluiperds\u201d te laat vaar, aangesien albei name \u2019n \u201crassistiese konnotasie\u201d gehad het. die vorige springbokspeler cheeky watson het by die multietniese suid-afrikaanse rugbyunie (saru) aangesluit, waar hy \u2019n leidende spanmaat van die kaapse span geword het. in april 1978 het, as gevolg van die internasionale reaksies, die verskeie suid-afrikaanse rugbyliggame vergader. hulle was sarv (swart spelers), sarr (wit spelers), saru (multietniese spelers) en die suid-afrikaanse rugbyfederasie (bruin spelers). hulle het onder andere ooreengekom om wedstryde op klub-, provinsiale en nasionale vlak op openbare sportvelde sonder demografiese segregasie te re\u00ebl. die saru-president abdul abbas het egter aangekondig, dat hy aan geen verdere onderhandelinge oor sulke multietniese wedstryde sou deelneem nie, totdat die regering al die wette skrap wat sulke wedstryde verbied of verhinder.n\u00e1 openbare teenkanting en internasionale voorleggings het die franse regering die 1979-springboktoer na frankryk afgelas en aangekondig dat dit \u201convanpas\u201d vir suid-afrikaanse spanne sou wees om na frankryk te toer. nadat die visumaansoeke vir die suid-afrikaanse spelers in september 1979 deur die franse owerhede afgekeur is, het die buitelandse ministers van albei lande vergader. daarna het die suid-afrikaanse buitelandse minister die suid-afrikaanse rugbyraad (sarr) oor die franse houding ingelig, waarvolgens tot minstens n\u00e1 die olimpiese somerspele 1980 \u2019n wedersydse ontmoeting op sportiewe vlak onmoontlik sou wees. ten spyte van die franse regering se protes het die franse rugbyfederasie daarop besluit om \u2019n uitnodiging van die sarr te aanvaar om in 1980 na suid-afrika te toer, maar ook om vooraf die stand van sake in suid-afrika te laat ondersoek. di\u00e9 ontmoeting het in oktober 1980 te midde van internasionale betogings plaasgevind. n\u00e1 afsluiting van die franse ondersoek in suid-afrika het die president van die franse beheerliggaam, albert ferrasse, verklaar, dat hy nog nie met die vordering rakende die opheffing van rasseskeiding in die suid-afrikaanse rugbyspel tevrede was nie.suid-afrika het gepoog om die land se internasionale sportisolasie teen te werk deur die suid-amerikaanse jaguares in 1980 te nooi vir \u2019n toer na suid-afrika. di\u00e9 span het byna net uit argentynse spelers bestaan, aangesien die amptelike argentynse nasionale rugbyspan (die poemas) verbied is om teen die springbokke te speel. ten spyte van duidelike protes deur beide die britse en ierse regerings wat geen wetlike beheer gehad het nie, het die leeus na suid-afrika getoer. hulle het al 14 hul nietoetswedstryde gewen. daarteenoor is hulle in die eerste drie toetswedstryde verslaan, voordat hulle in die vierde gese\u00ebvier het. in dieselfde jaar het die springbokke \u2019n toer na paraguay, uruguay en chili onderneem. hulle het die vyf wedstryde maklik gewen, waaronder twee toetswedstryde teen die jaguares, wat net uit argentynse spelers bestaan het. as gevolg van die verbod op toetrede vir suid-afrikaners kon geen wedstryde in argentini\u00eb aangebied word nie. op 30 mei 1981 het errol tobias tydens \u2019n wedstryd teen ierland gedebuteer. hy was die eerste nieblanke speler wat enigsins vir die springbokke gekies is, alhoewel baie hom as \u2019n swart alibi-speler (tokenisme) beskou het.in weerwil met die gleneagles-ooreenkoms het die springbokke in 1981 \u2019n toer na nieu-seeland onderneem. hulle het 16 wedstryde gespeel, waaronder drie toetswedstryde teen die all blacks. reeds voor die begin van die toer het dit groot kritiek ontlok. baie het dit as ondersteuning van \u2019n blanke oorheersing in suid-afrika beskou, terwyl ander na die gespanne verhoudings met die m\u0101ori tuis verwys het. muldoon het weer die omstrede standpunt ingeneem dat die politiek nie by sport mag inmeng nie. die wedstryde het groot skares gelok, maar baie stede het ook massabetogings gesien. in hamilton het 350 betogers die versperrings verwyder, die speelveld ingestorm en \u2019n kansellasie van die wedstryd afgedwing. in timaru moes \u2019n wedstryd ook afgelas word en wellington het herhaaldelike straatgevegte gesien. gedurende die laaste wedstryd in auckland is uit \u2019n laagvlie\u00ebnde vliegtuig meelsakke, pamflette en \u2019n plakkaat wat steve biko gehuldig het op die speelveld in edenpark neergegooi. as gevolg van hierdie omstandighede was die uitslag van die toer (2\u20131 in die guns van die all blacks) minder belangrik. op 8 april 1983 het die franse regering alle sportbeheerliggame verbied om in verbinding met hul suid-afrikaanse eweknie\u00eb te tree, wat onder andere die skrapping van die franse span se toer na suid-afrika tot gevolg gehad het. in 1984 het die engelse span ondanks groot kritiek en politieke druk \u2019n toer na suid-afrika onderneem en sewe wedstryde gespeel. dit was die laaste toer van \u2019n belangrike span na suid-afrika onder die apartheidstelsel. die britse regering se onverskilligheid het onder andere tot die boikot van die statebondspele 1986 in edinburg deur 32 lande gelei.in 1985 het voorbereidings vir \u2019n beplande all black-toer na suid-afrika plaasgevind te midde van ondersteuning en teenkanting in die land. \u2019n toerspan is gekies en sou oor vyf dae na suid-afrika vertrek toe die hooggeregshof in nieu-seeland op 21 junie 1985 \u2019n interdik toegestaan het om die toer te stop. die regters het beslis dat die toer nie in die grondwetlike belang van die nieu-seelandse rugbyvoetbalunie ten einde van die bevordering van die spel was nie. nieu-seeland se eerste minister, david lange, het verklaar dat die span nie as verteenwoordigers van die nieu-seelandse rugbyunie kon toer nie maar dat spelers as \u201cindiwidue\u201d kon gaan. spelers het \u2019n private toer gere\u00ebl, maar di\u00e9 is ook afgelas en \u2019n toer na argentini\u00eb is pleks van die toer na suid-afrika gere\u00ebl.\nbeide in suid-afrika en nieu-seeland was daar mense wat steeds \u2019n toer van nieu-seeland na suid-afrika sou ondersteun het. laat in 1985 vind \u2019n vergadering plaas in hongkong tussen die nieu-seelanders andy haden, andy dalton, ian kirkpatrick, die aucklandse sakeman winston mcdonald en \u2019n groep suid-afrikaners gelei deur louis luyt (voorsitter van die transvaalse rugbyunie) en johan claassen van volkskas bank, waarin re\u00eblings vir \u2019n rebelletoer na suid-afrika getref is. \u2019n toer deur \u2019n span wat as die kavaliers bekend gestaan het, het in 1986 plaasgevind deur \u2019n span wat 28 van die 30 spelers wat vir die 1985-all blacks-toer gekies is, ingesluit het. die kavaliers het twaalf wedstryde in suid-afrika gespeel, insluitend vier wat as \u201ctoetswedstryde\u201d bestempel is. die springbokke het die eerste, derde en vierde toetswedstryde gewen en die rebelle kon nie die droom om die springbokke in suid-afrika te klop verwesenlik nie. die geel bladsye het die toer met r2,5 miljoen geborg wat beskryf is as die grootste rugbyborgskap in suid-afrika tot op daardie stadium. gerugte het die rondte gedoen dat die spelers betaal is, op \u2019n stadium toe rugby nog \u2019n streng amateursport was. die hoofinpak van die kavalierstoer in nieu-seeland was ontwrigting van die all blacks se voorbereiding op die eerste rugbyw\u00eareldbekertoernooi in 1987. die rebelle is baie lig gestraf en slegs vir twee toetswedstryde geskors. lede van die kavaliers het maklik gemeng met hul tydelike plaasvervangers, die sogenaamde \u2018baby blacks\u2019. die kavaliers se beproewing op die suid-afrikaanse ho\u00ebveld het waarskynlik bygedra tot die all blacks se oorwinning tydens die eerste w\u00eareldbeker. meer as die helfte van die span wat frankryk in die eindstryd geklop het, was voormalige kavaliers. die springbokke kon nie aan die eerste rugbyw\u00eareldbekertoernooi in 1987 deelneem nie, maar ook nie aan die tweede rugbyw\u00eareldbekertoernooi in 1991 nie. in 1989 het \u2019n w\u00eareld xv met die toestemming van die internasionale rugbyraad \u2019n minitoer na suid-afrika onderneem. al die belangrike rugbylande, behalwe vir nieu-seeland, het spelers aan die span verskaf met tien walliesers, agt franse, ses australi\u00ebrs, vier engelse, een skot en \u2019n ier. dit was weereens \u2019n privaat georganiseerde toer om die apartheidsboikot te omseil.\n\n\n=== \u201cre\u00ebnboognasie\u201d en eerste w\u00eareldbekertitel ===\nop 2 februarie 1990 het suid-afrika se nuwe staatspresident, fw de klerk, dramatiese aankondigings gemaak wat gelei het tot die ontbanning van die anc, die vrylating van nelson mandela en uiteindelik tot die opheffing van apartheid en die eerste demokratiese verkiesing vir alle suid-afrikaners in 1994. di\u00e9 politieke veranderinge het spoedig tot suid-afrika se terugkeer na internasionale sportdeelname gelei. in maart 1992 het die \u201cblanke\u201d suid-afrikaanse rugbyraad en die multietniese suid-afrikaanse rugbyunie saamgesluit om die suid-afrikaanse rugbyvoetbalunie te vorm, wat sedert 2005 die naam suid-afrikaanse rugbyunie (saru) dra. tot in die 1990\u2019s het die springbokke \u2019n positiewe wenrekord teen alle teenstanders gehad. n\u00e1 suid-afrika se hertoetrede tot internasionale rugby in 1992 het die span aanvanklik gesukkel om hulle vorige ho\u00eb standaarde te handhaaf.\nin hul eerste wedstryd n\u00e1 hertoelating, later \u201cterugkeertoets\u201d genoem, het die springbokke op 15 augustus 1992 met 24\u201327 teen die all blacks op ellispark verloor. as gevolg van die boipatong-slagting twee maande tevore was die situasie gespanne. die anc het voor die afskop van die wedstryd \u2019n minuut van stilte ge\u00ebis en daarop aangedring dat die vlag van suid-afrika (oranje, blanje, blou) nie gehys word nie en die volkslied, die stem van suid-afrika nie gespeel word nie. nie een van die vereistes is nagekom nie, waarvolgens die anc gedreig het om die sportboikot weer in te stel. die latere minister van sport en ontspanning, steve tshwete, het egter ten gunste van \u2019n tweede kans vir die ondersteuners gepleit en voorgestel om slegs \u2019n waarskuwing uit te reik. hulle het ook teen die wallabies in kaapstad met 3\u201326 verloor. later dieselfde jaar het die springbokke vir die eerste keer weer na die buiteland getoer en in lyon met 20\u201315 teen frankryk gewen, maar hulle het die tweede toets in parys met 16\u201329 verloor en is ook deur engeland op twickenham met 33\u201316 verslaan. in 1993 het die franse span vir die eerste keer in 13 jaar weer \u2019n toer na suid-afrika onderneem; hulle het die toetsreeks n\u00e1 \u2019n oorwinning en \u2019n gelykop gewen. die springbokke het tydens hul toer na australi\u00eb in dieselfde jaar twee toetswedstryde verloor en een gewen.die springbokke se 1993-toer na suid-amerika het, in teenstelling met die eerste toer 13 jaar gelede, sonder enige kontroversie verloop; tydens di\u00e9 toer het die springbokke in die eerste twee amptelike toetswedstryde teen die poemas te staan gekom en albei gewen. eweneens n\u00e1 \u2019n onderbreking van 13 jaar het die springbokke tussen junie en augustus 1994 hul eerste toer na nieu-seeland onderneem. hulle het tien van hul elf wedstryde teen provinsiale spanne gewen, terwyl hulle in die drie toetswedstryde teen die all blacks twee keer (in dunedin en wellington) verslaan is en in die derde toetswedstryd in auckland gelykop gespeel het. dit was hul ergste toetsreeks in nieu-seeland nog. in 1994 het die nasionale sportraad op aansoek van die intussen regerende anc voorgestel die springbokke in proteas (na die protea, die suid-afrikaanse nasionale blom) te hernoem \u2013 soos reeds met die nasionale krieketspan gedoen is. die springbokkenteken sou oorspronklik ook deur di\u00e9 nasionale blom vervang word om met die dubbelsinnige geskiedenis weg te doen. hierdie stappe is n\u00e1 die nuutverkose president nelson mandela se ingryping nie geneem nie en beide die spannaam en kenteken het onveranderd gebly. hy het die sportraad se lede daarvan oortuig om die deur die apartheid ontstelde simbole met \u2019n nuwe betekenis te voorsien, wat met die nuwe suid-afrika se waardes van \u2019n verenigde land ooreenstem. aartsbiskop desmond tutu, wat die term \u201cre\u00ebnboognasie\u201d uitgedink het, het met hierdie voorstel saamgestem. om enige onrus onder spelers en ondersteuners net voor die rugbyw\u00eareldbeker 1995 in suid-afrika te vermy, het die sportraad toe besluit om die simbole tydelik te behou (in maart 1996 het die sportraad die simbole uiteindelik goedgekeur).die naderende rugbyw\u00eareldbekertoernooi was die eerste groot sporttoernooi in suid-afrika n\u00e1 die einde van die apartheidsera. in aanloop tot die toernooi is die springbokke n\u00e1 aanhoudende oorreding deur nelson mandela deur beide blankes en swartes ondersteun en hulle het groot ondersteuning in die hele bevolking geniet. alhoewel die span multietnies opgetree het, was chester williams die enigste nieblanke speler. voor die afskop van die rugbyw\u00eareldbekertoernooi was die springbokke op die negende plek van die w\u00eareldranglys en nie een van die gunstelinge om die toernooi te wen nie. tydens die groepfase het hulle australi\u00eb, roemeni\u00eb en kanada verslaan. in die kwarteindstryd het hulle wes-samoa verslaan en in die naelskraapse halfeindstryd frankryk. in die eindstryd op ellispark het die springbokke teen die nieu-seelandse all blacks, die eerste span op die w\u00eareldranglys, te staan gekom. die springbokke het teen die skynbaar verswakte mededingers met 15\u201312 in ekstra tyd gewen, nadat joel stransky die beslissende skepskop aangeteken het, en sodoende tydens hul eerste deelname die rugbyw\u00eareldbekertoernooi gewen. die all blacks is skynbaar deur \u2019n onheilspellende voedselvergiftiging van die vorige dag geteister. tot vandag toe bestaan samesweringsteori\u00eb, waarvolgens suid-afrikaanse rugbyamptenare of \u2019n kelnerin genaamd \u201csuzie\u201d \u2019n stof in die all blacks se ete sou gemeng het. tydens die toekenningsgeleentheid het \u2019n in \u2019n springboktrui geklede nelson mandela die webb ellis-beker aan die kaptein francois pienaar oorhandig. hierdie gebaar word as \u2019n belangrike stap vir die versoening tussen die suid-afrikaanse bevolkingsgroepe gesien en as een van die mees simboliese oomblikke in die sportgeskiedenis beskou. sarfu se president louis luyt het op \u2019n omstrede wyse die na-wedstrydverrigtinge versuur, toe hy by die dinee verklaar het dat die springbokke die vorige twee w\u00eareldbekers ook sou gewen het as hulle daaraan kon deelneem. die dag n\u00e1 die w\u00eareldbekeroorwinning het die xhosawoord vir die springbokke, amabokoboko! as die opskrif van die sowetan se sportafdeling verskyn. krisisse in 1995 tot 1997 sou egter later aantoon dat alles nog nie wel was met etniese aangeleenthede in suid-afrikaanse rugby nie.\n\n\n=== begin van die professionele tydperk ===\nom die toenemende oorskakeling van goeie spelers na finansieel-gevestigde rugby league-spanne teen te werk het die internasionale rugbyraad in augustus 1995 besluit om van rugby \u2019n professionele sport te maak. in dieselfde jaar het die beheerliggame van suid-afrika, nieu-seeland en australi\u00eb die konsortium sanzar gestig om televisie-uitsaairegte vir twee nuwe kompetisies te verkoop, die internasionale kompetisie super 12 (nou superrugby) en die drienasiesreeks van die nasionale spanne (nou die rugbykampioenskap). aangesien die nuwe toernooie min plek vir maandelange oorsese toere gelaat het, het hierdie tradisie uit die amateurtydperk vinnig tot \u2019n einde gekom (met uitsondering van die vierjaarlikse leeustoere). op die veld is die springbokke swaar getref deur afrigter christie se uittrede in 1996 nadat hy met leukemie gediagnoseer is. die springbokke het al 14 hul toetswedstryde gewen terwyl christie die afrigter was. suid-afrika het daarna \u2019n insinking beleef en gesukkel in beide die provinsiale super 12 en in die drienasiesreeks met nieu-seeland en australi\u00eb. tydens die laaste toer volgens die ou tradisie deur suid-afrika in 1996 het die all blacks die toetsreeks met 2\u20131 beklink en wraak geneem vir die nederlaag tydens die rugbyw\u00eareldbekereindstryd.in 1997 is die afrigter andr\u00e9 markgraaff verplig om te bedank, nadat hy \u2019n rassistiese opmerking oor die foon gemaak het wat openbaar gemaak is. sy opvolger carel du plessis het ook nie lank gehou nie, nadat die springbokke tydens die leeus se 1997-toer na suid-afrika en die 1997-drienasiesreeks swak presteer het. hy is deur nick mallett opgevolg, wat die springbokke terug na sukses geneem het. in 1998 het mallett en die nuwe kaptein gary teichmann \u2019n rekordwenlopie behaal met 17 opeenvolgende toetsoorwinnings wat die 1998-drienasiesreeks ingesluit het. christie is di\u00e9 jaar oorlede. die springbokke het die rugbyw\u00eareldbeker 1999 as verdedigende kampioen aangepak. tydens die groepfase het hulle skotland, spanje en uruguay verslaan en in die kwarteindstryd engeland. in die halfeindstryd op twickenham is hulle in \u2019n taai wedstryd deur die latere kampioen australi\u00eb verslaan. die springbokke het wel daarin geslaag om die derde plek te behaal deur die all blacks met 22\u201318 op die millennium-stadion in cardiff te klop.n\u00e1 die teleurstellende 2000-drienasiesreeks het mallett die beheerliggaam van gierigheid beskuldig, aangesien kaartjies teen baie ho\u00eb pryse verkoop is. die beheerliggaam het met die beskuldiging gereageer, dat mallett die sport diskrediteer het. net voor die begin van die eerste dissiplin\u00eare verhoor het hy bedank. onder mallett se opvolgers harry viljoen en rudolf straeuli was die springbokke blykbaar op \u2019n laagtepunt. op 23 november 2002 het die springbokke hulle ergste nederlaag nog op twickenham teen engeland gely (met 3\u201353). tydens die wedstryd het die al hoe moedeloser suid-afrikaanse span die engelse spelers met fisiese aanvalle begin teiken. beeldmateriaal van die wedstryd dui daarop dat die kaptein corn\u00e9 krige \u2019n voorbok in die optrede was. in die 2002/3-seisoen het die springbokke ook met rekordtellings teen frankryk, skotland en die all blacks verloor.die aanloop tot die springbokke se rugbyw\u00eareldbeker 2003-veldtog het heelwat opskudding veroorsaak. gedurende die oefenkamp voor die kompetisie was daar \u2019n wydgepubliseerde onderonsie tussen die wit speler geo cronj\u00e9 en die bruin speler quinton davids. albei is uit die span weggelaat en cronj\u00e9 is voor \u2019n tribunaal gehaal om op aantygings dat sy aksies rasgemotiveer was te antwoord. cronj\u00e9 is uiteindelik kwytgeskeld. in september het die springbokke op \u2019n milit\u00eare-styl boot camp genaamd \u201ckamp staaldraad\u201d in die bos naby thabazimbi byeengekom. toe twee maande later besonderhede en videomateriaal van kamp staaldraad uitgelek is, het die suid-afrikaanse rugbyondersteuners met misnoe\u00eb gereageer, aangesien die spelers in die kamp onmenslik behandel is en vernederende teisteringe moes ondergaan. die uiteindelike toernooi het teleurstellend verloop: hulle het tydens die groepfase maklik teen uruguay en georgi\u00eb gewen, maar argentini\u00eb is met slegs een punt geklop en in die laaste groepwedstryd is hulle deur die latere kampioen engeland verneder. in die kwarteindstryd is hulle deur die all blacks uitgeskakel.na die w\u00eareldbekerdebakel was die bokafrigter rudolf straeuli in die spervuur, nie net as gevolg van die span se powere prestasie nie maar ook as gevolg van sy rol in die organisering van kamp staaldraad. hy het bedank en in februarie 2004 is jake white as die nuwe afrigter aangewys. white het tevore die o/21-springbokspan afgerig wat die eerste o/21-rugbyw\u00eareldbeker in 2002 gewen het. die bokke het hierna voortgegaan om aan die rugbyw\u00eareld te bewys dat hulle gereed was om na hulle voormalige glorie terug te keer. hulle het in \u2019n tweetoetsreeks ierland weggevee en wallis in die span se besoek aan die suidelik halfrond in junie 2004 verslaan, waarop \u2019n oorwinning oor die pasifiese eilanders gevolg het. die 2004-drienasiesreeks het met die nouste eindresultaat nog ge\u00ebindig: al drie spanne het twee oorwinnings en nederlae elk aangeteken, maar as gevolg van \u2019n beter puntestand het die springbokke hul tweede titel na 1998 ingepalm. in november 2004 het die springbokke vertrek op \u2019n ambisieuse grand slam-toerpoging. hulle is egter beslissend deur engeland verslaan en het op omstrede wyse teen ierland verloor. die span het egter wel daarin geslaag om in \u2019n harde stryd teen wallis te wen en het met skotland maklik afgereken. hoewel die toer nie voldoen het aan die verwagtinge wat geskep is nie, het dit aangetoon dat die springbokke die insinking van die afgelope jare te bowe gekom het. die springbokke se herstel is beloon met \u2019n reeks irr-toekennings. die bokke is aangewys as die irr se \u201cspan van die jaar\u201d, jake white as \u201cafrigter van die jaar\u201d en die jong flank schalk burger as \u201cspeler van die jaar\u201d.op 11 junie 2005 het die springbokke \u2019n rekordoorwinning oor uruguay aangeteken: met 134\u20133 in oos-londen. die zimbabwies-gebore tonderai chavhanga het ses drie\u00eb in di\u00e9 wedstryd gedruk om stefan terblanche se rekord van vyf te verbeter. die span het tweede ge\u00ebindig in die 2005-drienasiesreeks nadat hulle in die eindstryd teen die all blacks verloor het. die jaar het ge\u00ebindig met oorwinnings oor argentini\u00eb en wallis en \u2019n nederlaag teen frankryk in parys. met verskeie nuwe spelers het die 2006-springbokke weggespring met twee oorwinnings oor skotland in suid-afrika voordat hulle teen frankryk verloor het in hulle eerste nederlaag teen di\u00e9 span in suid-afrika. tydens \u2019n swak begin van die 2006-drienasiesreeks het die springbokke met 0\u201349 teen die wallabies verloor. die springbokke het beter vertonings gelewer in die volgende twee wedstryde en naelskraap in die laaste minute van die tweede toets teen australi\u00eb verloor. suid-afrikaanse ondersteuners se oproep vir \u2019n meer expansive rugbystyl is deur white beantwoord met die samestelling van \u2019n meer uitdagende span. die span het suid-afrika se verloorlopie van vyf wedstryde be\u00ebindig deur die all blacks met 21\u201320 op die royal bafokeng-stadion te klop in die eerste toetswedstryd wat op di\u00e9 landelike stadion naby rustenburg gespeel is. die hoogtepunt van suid-afrika se europatoer was \u2019n 25\u201314 oorwinning oor engeland op twickenham, n\u00e1 nederlae teen ierland en engeland die vorige week. \u2019n suid-afrika xv het ook teen \u2019n w\u00eareld xv gewen tydens die toer by die walkersstadion in leicester. in julie 2006 het die springbokafrigter jake white die pers meegedeel dat hy nie toegelaat is om sommige wit spelers te kies nie \u201cas gevolg van transformasie\u201d \u2013 \u2019n verwysing na die anc-regering se beleid wat daarop gemik is om historiese raswanbalanse in nasionale sport teen te werk.\n\n\n=== tweede w\u00eareldbekertitel en daarna ===\ndie springbokke se voorbereiding vir die rugbyw\u00eareldbeker 2007 in frankryk is afgeskop met twee toetsoorwinnings teen \u2019n besoekende engelse span; met 58\u201310 op 26 mei in bloemfontein en met 55\u201322 op 2 junie in pretoria. die engelse span was egter nie \u2019n volstoomspan nie met 35 engelse spelers wat as gevolg van klubverpligtinge en beserings vir die toer nie beskikbaar was nie, maar ook weens siektes en beserings terwyl hulle in suid-afrika was. die oorwinning oor engeland is opgevolg deur \u2019n 35\u20138-oorwinning op 9 junie oor samoa teen wie suid-afrika later in groep a in die w\u00eareldbeker sou kragte meet. tydens die 2007-drienasiesreeks het suid-afrika australi\u00eb op nuweland op 16 junie met 22\u201319 geklop en op 23 junie in durban met 21\u201326 teen die all blacks verloor in die tuisbeen van suid-afrika se veldtog. n\u00e1 vyf toetswedstryde in minder as \u2019n maand is daar te midde van groot omstredenheid besluit om 20 van suid-afrika se topspelers te laat rus tydens die wegbeen van die drienasiesreeks in nieu-seeland en australi\u00eb. die sogenaamde \u201ctweede span\u201d verras egter deur \u2019n goeie vertoning te lewer en op 7 julie met slegs 17\u201325 teen australi\u00eb te verloor. die all blacks moes hard werk vir hul 33\u20136-oorwinning in christchurch op 14 julie waarin dit nieu-seeland 69 minute geneem het voordat hulle teen die springbokke \u2019n drie gedruk het. die springbokke se plaaslike voorbereidings is afgesluit met \u2019n vriendskaplike wedstryd teen namibi\u00eb op nuweland wat hulle met 105\u201313 gewen het. tydens suid-afrika se eerste wedstryd in europa in 2007 het die bokke nie juis oortuig met \u2019n 18\u20133-oorwinning oor die ierse klubspan connacht in galway nie. op 25 augustus 2007 het die springbokke egter beter vertoon in \u2019n oortuigende 27\u20133-oorwinning oor skotland op murrayfield.\nvoor die afskop van die rugbyw\u00eareldbeker 2007 in frankryk is die uitgeruste springbokke as een van die gunstelinge beskou om die toernooi te wen. hulle het hul groepwedstryde teen samoa, engeland en die vsa maklik gewen, maar teen tonga het hulle \u2019n nederlaag net naelskraap vermy. n\u00e1 oorwinnings oor fidji met 37\u201320 in die kwarteindstryd en oor argentini\u00eb met 37\u201313 in die halfeindstryd het die springbokke weer teen engeland te staan gekom. in die eindstryd klop suid-afrika engeland met 15\u20136 om die webb ellis-beker vir \u2019n tweede keer omhoog te hou. die telling, waarin geen drie\u00eb gedruk is nie, is behaal met vier strafskoppe deur percy montgomery en een deur fran\u00e7ois steyn, teenoor die twee van engeland se jonny wilkinson. vervolgens het suid-afrika vir die eerste keer die eerste plek op die w\u00eareldranglys behaal. n\u00e1 die springbokke se triomf tydens die rugbyw\u00eareldbeker 2007 is hulle as die irr se \u201cspan van die jaar\u201d, jake white as \u201cafrigter van die jaar\u201d en die vleuel bryan habana as \u201cspeler van die jaar\u201d aangewys. daarna het hulle laureus se toekenning as \u201cbeste span\u201d gewen.n\u00e1 die bedanking van white is peter de villiers in januarie 2008 as die eerste nieblanke afrigter aangestel. hy het tien gekleurde spelers vir sy eerste span benoem, wat die jaar met twee oorwinnings oor wallis en een oorwinning oor itali\u00eb afgeskop het. tydens die 2008-drienasiesreeks het die springbokke \u2019n reeks van vyf tuisoorwinnings deur die all blacks be\u00ebindig, nadat suid-afrika nieu-seeland met 30\u201328 in dunedin verslaan het; dit was ook die springbokke se eerste oorwinning oor hul mededinger sedert 1998. daarbenewens is carisbrook as \u2019n soort vestiging van die all blacks beskou, aangesien die springbokke gedurende sewe pogings sedert 1921 nie daarin geslaag het om op di\u00e9 stadion \u2019n oorwinning te behaal nie. gedurende dieselfde toernooi het die springbokke die hoogste oorwinning oor die wallabies nog aangeteken, nadat suid-afrika hulle met 53\u20138 verslaan het. nadat die springbokke in die vier oorblywende wedstryde verslaan is, het hulle op die laaste plek van die toernooi ge\u00ebindig. hulle het egter wallis (met 20\u201315), skotland (met 14\u201310) en engeland (met 42\u20136) tydens die 2008-eindjaarrugbytoetsreeks verslaan. die 2009-seisoen was meer suksesvol. die britse en ierse leeus het een van hul intussen skaars toere na suid-afrika onderneem. die springbokke het twee van die drie toetswedstryde gewen en sodoende die toetsreeks met 2\u20131 beklink. die springbokke het ook die 2009-drienasiesreeks op \u2019n oortuigende manier ingepalm, nadat hulle vyf van die ses wedstryde gewen het. hulle het egter hul 2009-eindjaarrugbytoetsreeks verloor nadat die springbokke deur frankryk en ierland geklop is. suid-afrika het vervolgens sy top-posisie op die irr-ranglys kwytgeraak. nogtans is die springbokke deur die irr as die \u201cspan van die jaar\u201d aangewys.die springbokke se junie 2010-toetsveldtog het \u2019n oorwinning oor frankryk ingesluit, hul eerste oorwinning oor die franse sedert 2005 tydens die 2010-drienasiesreeks het die springbokke egter sleg gevaar, net een oorwinning aangeteken en op die derde plek van die w\u00eareldranglys ge\u00ebindig. op 6 november 2010 het die springbokke die eer gehad om die eerste besoekende span in die nuwe aviva-stadion in dublin te wees. die springbokke het tydens die 2010-eindjaarrugbytoetsreeks gepoog om n\u00e1 vyf dekades hul eerste grand slam te behaal. hulle het w\u00e9l daarin geslaag om ierland, wallis en engeland te verslaan, maar hulle is op \u2019n verrassende manier deur skotland geklop. tydens die 2011-drienasiesreeks het peter de villiers in voorbereiding op die komende rugbyw\u00eareldbeker 2011 in nieu-seeland van sy spelers laat rus. in teenstelling met die 2007-toernooi het hierdie taktiek di\u00e9 keer egter misluk. die springbokke het hul groepwedstryde teen wallis, fidji, namibi\u00eb en samoa gewen, maar hulle is met 9\u201311 in die naelskraapse kwarteindstryd deur die wallabies uitgeskakel.die springbokke het onder hul nuwe afrigter heyneke meyer die 2012-seisoen met twee oorwinnings en een gelykop teen engeland afgeskop. n\u00e1 die aansluiting van argentini\u00eb by die drienasiesreeks het di\u00e9 toernooi die rugbykampioenskap geword. tydens die eerste rugbykampioenskapreeks het die springbokke net twee oorwinnings aangeteken en teen die nuweling uit argentini\u00eb net gelykop gespeel. tydens die 2012 eindjaarrugbytoetsreeks het die springbokke drie naelskraapse oorwinnings oor ierland, skotland en wallis aangeteken. di\u00e9 wenreeks is in junie 2013 met oorwinnings oor itali\u00eb, skotland en samoa voortgesit. tydens die 2013-rugbykampioenskapreeks was die springbokke op die punt om di\u00e9 toernooi te wen, maar hulle is in die beslissende laaste tuiswedstryd deur die all blacks geklop. daarteenoor was die 2013 eindjaarrugbytoetsreeks meer suksesvol, nadat die springbokke drie oorwinnings aangeteken het. n\u00e1 oorwinnings oor wallis en skotland tydens die junie 2014-toetswedstryde het die springbokke blykbaar hul pad na sukses voortgesit, maar hulle is tydens die 2014-rugbykampioenskapreeks deur australi\u00eb en nieu-seeland verslaan, waardeur hulle die toernooi-oorwinning ten spyte van vier oorwinnings misgeloop het. hulle het die jaar met nederlae teen ierland en wallis afgesluit.\nin voorbereiding op die daaropvolgende rugbyw\u00eareldbeker 2015 in engeland is die 2015-rugbykampioenskapreeks in \u2019n verkorte formaat uitgespeel. suid-afrika het al sy drie wedstryde verloor en op die laaste plek ge\u00ebindig. gedurende die laaste wedstryd van die toernooi het die springbokke \u2019n geskiedkundige nederlaag gely: suid-afrika is in durban deur argentini\u00eb met 25\u201337 verslaan; dit was die poemas se eerste oorwinning oor die springbokke. vyf weke later het die springbokke hierdie nederlaag blykbaar nog nie oorgekom nie, toe hulle in hul eerste groepwedstryd vir die eerste keer teen japan te staan gekom het. die buiteperde, wat voor die afskop van die wedstryd heeltemal laer geag is, het in brighton een van die grootste verrassings in die rugbygeskiedenis behaal, nadat hulle die springbokke met 34\u201332 verslaan het. n\u00e1 oorwinnings oor samoa, skotland en die vsa het die springbokke nogtans die eerste plek in groep b behaal. nadat hulle tydens die kwarteindstryd wallis met 23\u201319 verslaan het, is hulle in die naelskraapse halfeindstryd deur die latere kampioen nieu-seeland met 20\u201318 uitgeskakel. tydens die klein finale om die derde plek het die springbokke aan die poemas wraak geneem.\n\n\n=== vanaf laagtepunt tot die vierde w\u00eareldbekertitel ===\nallister coetzee het in 2016 by heyneke meyer as afrigter van die springbokke oorgeneem. in junie 2016 het die springbokke die iere vir drie toetswedstryde gehuisves (twee oorwinnings en een nederlaag). die daaropvolgende 2016-rugbykampioenskapreeks het die springbokke n\u00e1 twee oorwinnings in ses wedstryde op die derde plek afgesluit. tydens di\u00e9 toernooi moes hulle hul eerste wegnederlaag teen argentini\u00eb in salta met 24\u201326 en hul ergste tuisnederlaag teen die all blacks in durban met 15\u201357 verduur. in die drie toetswedstryde aan die einde van die jaar is die springbokke ook verslaan. onder andere is hulle op 19 november vir die eerste keer deur itali\u00eb verslaan, nadat hulle naelskraap in florence met 18\u201320 verloor het. ondanks sy swak wenrekord het die beheerliggaam agter coetzee geskaar. die vertroue in hom is aanvanklik vergoed, toe die springbokke in junie 2017 drie agtereenvolgende oorwinnings oor frankryk en aan die begin van die 2017-rugbykampioenskapreeks twee oorwinnings oor argentini\u00eb aangeteken het. gedurende die verdere toernooi het hulle egter nie meer oortuig nie: hulle is op 16 september in north shore city deur die all blacks met 57\u20130 verslaan, die swakste telling vir die springbokke in hul geskiedenis. in november dieselfde jaar is hulle deur die iere met 38\u20133 weg verslaan.coetzee is deur rassie erasmus vervang en erasmus het die opdrag gekry om die springbokke vanuit hul laagtepunt te neem. in junie 2018 het hulle twee oorwinnings oor engeland aangeteken en tydens die 2018-rugbykampioenskapreeks het hulle die tweede plek behaal; tydens di\u00e9 toernooi het hulle net naelskraapse nederlae gely. aan die einde van die jaar was hul wenrekord ge\u00ebwenaar. tydens die verkorte 2019-rugbykampioenskapreeks het die springbokke twee oorwinnings en een gelykop aangeteken, waardeur hulle di\u00e9 toernooi vir die eerste keer gewen het; as die vorige toernooi, die drienasiereeks, in ag geneem word, was dit hul eerste toernooi-oorwinning in tien jaar \u00e9n n\u00e1 die aansluiting van argentini\u00eb in 2012.voor die afskop van die rugbyw\u00eareldbeker 2019 in japan was die springbokke een van die gunstelinge om die toernooi te wen. alhoewel hulle in die eerste groepwedstryd deur die all blacks verslaan is, het hulle n\u00e1 goeie oorwinnings oor namibi\u00eb, itali\u00eb en kanada die uitklopfase gemaklik bereik. in die kwarteindstryd het hulle die gasheer japan verslaan en in die halfeindstryd wallis. die eindstryd tussen suid-afrika en engeland was \u2019n herontmoeting van die 2007-eindstryd, maar di\u00e9 keer het die springbokke met 32\u201312 \u2019n makliker sege aangeteken en hul derde w\u00eareldbekertitel ingepalm. hierdie sukses is uit verskeie redes noemenswaardig: die springbokke het die vorige rekord van die all blacks ge\u00ebwenaar, hulle is die eerste w\u00eareldkampioen wat tydens die groepfase \u2019n nederlaag gely en siya kolisi is die eerste swart kaptein wat die webb ellis-beker omhoog gehou het; hy het vervolgens die nommer 6-trui aan president cyril ramaphosa oorhandig in herinnering aan nelson mandela wat di\u00e9 trui tydens die rugbyw\u00eareldbeker 1995 n\u00e1 suid-afrika se oorwinning gedra het. n\u00e1 die afloop van die rugbyw\u00eareldbeker 2019 was die springbokke eerste op w\u00eareldrugby se w\u00eareldranglys. die bokke is aangewys as w\u00eareldrugby se \u201cspan van die jaar\u201d, rassie erasmus as \u201cafrigter van die jaar\u201d en die slot pieter-steph du toit as \u201cspeler van die jaar\u201d. daarna het hulle laureus se toekenning as \u201cbeste span\u201d gewen.in januarie 2020 is rassie erasmus opgevolg deur jacques nienaber. die springbokke het vanwe\u00eb die w\u00eareldwye covid-19-pandemie nie aan die 2020-drienasiesreeks deelgeneem nie. die britse en ierse leeus se 2021-toer was vir suid-afrika die terugkeer na die internasionale speelprogram, hoewel van die wedstryde sonder toeskouers moes plaasvind. die gasheer het di\u00e9 reeks met 2\u20131 beklink. die daaropvolgende 2021-rugbykampioenskapreeks het suid-afrika n\u00e1 drie oorwinnings en nederlae elk slegs in die derde plek afgesluit. tydens die 2021 eindjaarrugbytoetsreeks het suid-afrika wallis en skotland geklop, maar hulle het teen engeland verloor. tydens die 2022 midjaarrugbytoetsreeks het die springbokke hul tuisreeks teen wallis met 2\u20131 beklink, nadat die gaste vir die eerste keer in suid-afrika kon wen. die 2022-rugbykampioenskapreeks kon die all blacks slegs met een bonuspunt meer as die springbokke beklink. tydens die 2022 eindjaarrugbytoetsreeks het suid-afrika teen ierland en frankryk verloor, terwyl hulle itali\u00eb en engeland kon klop. tydens die verkorte 2023-rugbykampioenskapreeks het hulle n\u00e1 twee oorwinnings en nederlae elk die tweede plek behaal.in hul laaste opwarmingswedstryd voor die rugbyw\u00eareldbeker 2023 in frankryk het suid-afrika hul aartsvyand nieu-seeland op twickenham met 35\u20137 hul ergste nederlaag in hul geskiedenis toegedien. vir die hooftoernooi is die springbokke as verdedigende kampioen en vanwe\u00eb hul goeie prestasies in die onlangse jare as een van die gunstelinge op die titel beskou. in die groepfase het suid-afrika maklike oorwinnings teen skotland (met 18\u20133), roemeni\u00eb (met 76\u20130) en tonga (met 49\u201318) aangeteken, terwyl hulle teen die medegunsteling ierland naelskraap verloor het (met 8\u201313). in die kwarteindstryd het die springbokke met die gasheer frankryk nog \u2019n medegunsteling ontmoet en hulle kon \u2019n naelskraapse 29\u201328-oorwinning aanteken. in die halfeindstryd kon hulle ook engeland naelskraap klop (met 16\u201315), waarmee hulle hul vierde eindstryd gehaal het. hier het hulle die aartsvyand nieu-seeland ontmoet, waarby een span vir die eerste keer die vierde w\u00eareldbekertitel kon inpalm. in een van die nouste eindstryde nog het suid-afrika met 12\u201311 gewen, waartydens hulle vanwe\u00eb \u2019n rooikaart vir \u2019n nieu-seelandse speler van die 27ste minuut af een speler meer op die veld gehad het.\n\n\n== springboktrui ==\nsuid-afrika speel in groen truie met \u2019n goue kraag, wit broeke en groen sokkies. op die linker bors is die sa rugbykenteken en op die regter bors die springbokkenteken geborduur. die japannese maatskappy asics is tans die truiverskaffer vir al die suid-afrikaanse rugbyspanne, nadat hulle \u2019n kontrak met saru onderteken het wat tot minstens 2024 streek. suid-afrika se hempborg is die plaaslike selfoonverskaffer mtn. bykomende truiborge sluit in enb bo die nommers op die rug, land rover, flysafair, en suidelike paleis wat om die agterste soom van die kortbroek roteer.\ntydens die britse leeus se 1903-toer na suid-afrika is die groen trui vir die eerste keer deur \u2019n suid-afrikaanse span gedra. nadat hulle die eerste twee toetswedstryde in wit truie gespeel het, het suid-afrika in hul laaste toetswedstryd op nuweland vir die eerste keer in \u2019n groen trui uitgedraf, wat by die old diocesan-klub geleen is.tydens hul eerste toer na die britse eilande in 1906\u201307 het suid-afrika in \u2019n groen trui met \u2019n wit kraag, blou broeke en blou sokkies gespeel; di\u00e9 trui is by die old diocesan-klub geleen. tydens die suid-afrikaanse toer na ierland in 2006 het die springbokke tydens hul toets teen ierland in dublin in \u2019n replika van die historiese trui uitgedraf om die eeufees van die eerste toer te herdenk. toe die australiese wallabies in 1933 vir die eerste keer na suid-afrika getoer het, het die besoekers hemelblou truie gedra om verwarring te voorkom, omdat destyds albei spanne donkergroen truie gebruik het. tydens die australiese toer in 1953 het die suid-afrikaners tydens die toetswedstryde wit truie gedra. tydens hul 1961-toer het die wallabies in goue truie uitgedraf om verdere verwarring te vermy. in 2017 het die springbokke in argentini\u00eb in \u2019n rooi wegtrui gespeel, dit was deel van \u2019n asics-program tydens die seisoen waarin die springbokke en blitsbokke truie in al die kleure van die suid-afrikaanse vlag gedra het \u2014 die xv-span het in groen, wit en rooi truie gespeel, terwyl die sewesspan goud, blou en swart gedra het. geel/goud en groen is die nasionale sportkleure van suid-afrika en word ook op die landsvlag gebruik.die bynaam van die springbokke het sy oorsprong ook in die 1906\u201307-toer na die britse eilande. die springbok is deur die destydse kaptein paul roos as simbool gekies om te verhoed dat die britse pers op sy beurt \u2019n simbool aan die suid-afrikaners toeken. die kenteken was nie vir die wit span alleenlik nie \u2013 die springbok is in 1939 deur die eerste gekleurde span en in 1950 deur die eerste swart gebruik. n\u00e1 die einde van apartheid in 1992 is \u2019n krans van die koningsprotea by die kenteken bygevoeg. nadat die anc die verkiesings in 1994 gewen het, is die spannaam, anders as by die suid-afrikaanse nasionale krieketspan, nie in proteas verander nie, deels te danke aan die destydse president nelson mandela se ingryping.in desember 2008 het die saru besluit om die springboktrui te herontwerp en die protea na die linkerkant van die springbokke se trui te skuif, soos op ander truie van suid-afrikaanse nasionale spanne, en die springbok na die regterkant van die trui. die nuwe trui is tydens die britse en ierse leeus se 2009-toer na suid-afrika gebruik. die span se gelukbringer is \u2019n springbok en dra die bynaam \u201cbokkie\u201d.\n\n\n== truiverskaffers en -borge ==\nsedert suid-afrika se hertoelating by internasionale sportbyeenkomste in 1992 het die volgende truiverskaffers en -borge verskyn:\n\n\n== tuisstadions ==\n\nnes ander vername rugbylande soos argentini\u00eb, australi\u00eb, frankryk en nieu-seeland beskik suid-afrika oor geen amptelike tuisstadion vir sy nasionale span nie. die springbokke span vir hul toetswedstryde eerder \u2019n verskeidenheid stadions dwarsdeur suid-afrika in. ellispark in johannesburg met sowat 60 000 sitplekke was die hoofstadion gedurende die rugbyw\u00eareldbeker 1995, waar die springbokke die all blacks in die eindstryd verslaan het. ander gereelde stadions vir toetswedstryde sluit in pretoria se loftus versfeld, nuweland in kaapstad, kings park in durban, vrystaatstadion in bloemfontein en nelson mandelabaaistadion in port elizabeth. die springbokke het op 21 augustus 2010 hul eerste toetswedstryd op sokkerstad gespeel, \u2019n drienasieswedstryd teen nieu-seeland. ander stadions wat al vir toetswedstryde gebruik is, sluit in buffalo city-stadion in oos-londen, die royal bafokeng-stadion net buite rustenburg, mbombela-stadion in nelspruit en die pumastadion in witbank. tydens die rugbyw\u00eareldbeker 1995 is ook die boet erasmus-stadion in port elizabeth, die olympia-park in rustenburg en die danie craven-stadion in stellenbosch vir wedstryde gebruik. oorspronklik is ook wedstryde in brakpan, germiston, pietermaritzburg, potchefstroom en witbank beplan, maar di\u00e9 wedstryde is na ander plekke verskuif.\nsuid-afrika se eerste toetswedstryd is in 1891 op port elizabeth se st. georgespark gespeel. ellispark is in 1928 opgerig en het in 1955 \u2019n rekordskare van 100 000 toeskouers tydens die wedstryd tussen suid-afrika en die britse en ierse leeus gehuisves.die springbokke het glo \u2019n goeie vertoning teen besoekende spanne wanneer hulle op die ho\u00ebveld speel. wedstryde op ellispark, loftus versfeld of vodacompark laat vervolgens fisiese probleme opduik, en be\u00efnvloed \u2019n wedstryd op \u2019n aantal ander maniere, soos die bal wat verder rol indien hy geskop word. deskundiges is nie eens nie of besoekende spanne se tradisioneel swak vertonings direk verband hou met die hoogte bo seespie\u00ebl en \u2019n fisiese uitdaging as gevolg daarvan of dit eerder \u2019n saak van hul gemoedstoestand is.\n\n\n== toetswedstryde ==\ndie springbokke het teen byna elke teenstander \u2019n positiewe wenrekord; net teen die nieu-seelandse all blacks is hul wenrekord negatief. suid-afrika het 341 van sy 548 toetswedstryde gewen, \u2019n wenrekord van 62,23%. daarmee is die springbokke een van die mees suksesvolle nasionale rugbyspanne. hul hoogste oorwinning het die springbokke op 11 juli 2005 met 134\u20133 teen uruguay aangeteken, hul ergste nederlaag was op 16 september 2017 met 0\u201357 teen nieu-seeland. suid-afrika se statistieke in toetswedstryde teen al die lande, in alfabetiese volgorde, is soos volg (korrek in oktober 2023):\n\nwedstryde teen verskeie saamgestelde spanne tydens oorsese toere van die amateurtydperk en die deur nieu-seeland rugby nieerkende wedstryde teen die nieu-seelandse kavaliers is nie in die lys ingesluit nie. wedstryde teen die nieu-suid-walliese waratahs (1920\u20131928) word deur die suid-afrikaanse rugbyunie ook nie as sulks erken nie.\n\n\n== wedywering met ander nasionale spanne ==\n\n\n=== noordelike halfrond ===\nnes die ander rugbylande van die suidelike halfrond handhaaf suid-afrika \u2019n wedywering met die nasionale spanne van die noordelike halfrond. net s\u00f3 het suid-afrika tydens twee van sy eindstrydverskynings teen engeland te staan gekom (in 2007 en 2019), wat hulle albei kon wen. sedert 2007 ding suid-afrika en wallis mee om die prins william-beker (genoem na prins william).\n\n\n=== nieu-seeland ===\nsedert die eerste ontmoeting in 1921 op nieu-seelandse bodem handhaaf die springbokke en die all blacks, wat albei as die beste nasionale rugbyspanne w\u00eareldwyd beskou word, \u2019n intensiewe wedywering. reeds destyds is albei spanne as die bestes beskou, wat deur die gelykopuitslag van die eerste toetsreeks bevestig is. die tweede toetsreeks tydens die teenbesoek van 1928 in suid-afrika het ook in \u2019n gelykopuitslag ge\u00ebindig. in 1937 het die springbokke daarin geslaag om in nieu-seeland \u2019n toetsreeks teen die all blacks te wen. in 1949 het die springbokke die tuisreeks teen die all blacks met \u2019n negatiewe rekord vir die nieu-seelanders, wat vandag nog bestaan, gewen. in 1956 het die all blacks egter die tuisreeks teen die springbokke gewen. in 1960 was die springbokke weer tydens die tuisreeks teen die all blacks suksesvol; di\u00e9 toer word egter vir politieke rusies as vir sportiewe suksesse onthou. daarna is die wedersydse toetsreekse veral deur die suid-afrikaanse apartheidsbeleid en die gepaardgaande twis oor die all blacks se m\u0101orispelers gekenmerk. tot in die 1980\u2019s is onderlinge toere onderneem, maar hulle het veral politieke weerstand van anti-apartheidsaktiviste ontlok en is vervolgens deur proteste van ander lande begelei. die nieu-seelandse regering se vashou aan die 1976-toer na suid-afrika en die internasionale olimpiese komitee se weiering (rugby was destyds nie \u2019n olimpiese sportsoort nie) om nieu-seeland n\u00e1 proteste deur afrikalande van die olimpiese somerspele 1976 te skors het tot die boikot van di\u00e9 olimpiese spele deur 30 oorwegend afrikalande gelei.eers n\u00e1 die einde van die apartheidsbewind in suid-afrika het die onderlinge wedywering genormaliseer. tot vandag toe het die springbokke net teen die all blacks \u2019n negatiewe wenrekord. die wedywering sluit intussen ook die rugbyw\u00eareldbekertoernooie in, aangesien beide die all blacks en die springbokke die enigste nasionale rugbyspanne was wat die webb ellis-beker al drie keer omhoog kon hou. in 2023 het die springbokke die eerste span geword wat die toernooi vir \u2019n vierde keer kon wen (gedurende altesaam tien rugbyw\u00eareldbekertoernooie). albei spanne het tot dusver tydens ses rugbyw\u00eareldbekertoernooie ontmoet, waarvan die all blacks en die springbokke drie wedstryde elk kon wen. die springbokke se belangrikste oorwinnings was die 1995-eindstryd, toe hulle met 15\u201312 in ekstra tyd gewen het, en die 2023-eindstryd, wat hulle met 12\u201311 kon wen. sedert 1996 ontmoet albei spanne tydens die jaarlikse drienasiesreeks, sedert 2012 die rugbykampioenskap. tydens die 2017-rugbykampioenskapreeks moes die springbokke hul (tot dusver) swaarste nederlaag verduur: 0\u201357 teen die all blacks. in die opwarmingswedstryd voor die rugbyw\u00eareldbeker 2023 op twickenham het die springboke die all blacks hul ergste nederlaag nog toegedien: met 7\u201335.\nas gevolg van die springbokke se geskiedenis as \u2019n suiwer \u201cwit\u201d span het baie suid-afrikaners, wat destyds onder die rassistiese diskriminasie gely het, die all blacks pleks van die springbokke ondersteun, ook oor generasies heen. dit het sy oorsprong in apartheid, toe anti-apartheidsaktiviste by elke geleentheid die teenstander van die springbokke as \u2019n soort weerstand teen die apartheid en sy simbole ondersteun het. n\u00e1 die einde van apartheid is hierdie gedrag deur ander suid-afrikaners egter as \u201conpatrioties\u201d en \u201cverraai\u201d bestempel. sedert die oorwinnings van \u2019n toenemend saamgestel uit \u201cswart\u201d, \u201cwit\u201d en \u201cbruin\u201d spelers sedert die rugbyw\u00eareldbeker 1995, asook herstrukturering in die bestuurspan kon al hoe meer suid-afrikaners van alle etniese agtergronde met die nasionale rugbyspan identifiseer, en daarom het die ondersteuning vir die all blacks of ander spanne minder geword.\n\n\n== rekords ==\n\n\n=== w\u00eareldbekerrekord ===\nalhoewel die springbokke as gevolg van apartheid die eerste twee w\u00eareldbekertoernooie misgeloop het, het hulle die webb ellis-beker, die trofee waarom tydens die vierjaarlikse rugbyw\u00eareldbekertoernooi meegeding word, reeds vier keer verower: tydens die derde toernooi tuis in 1995, 2007 in frankryk en 2019 in japan. daarmee het die springbokke die tweede span geword wat di\u00e9 toernooi drie keer gewen het. in 1999 en in 2015 is hulle in die halfeindstryd uitgeskakel, maar het die daaropvolgende klein finale om die derde plek gewen. in 2003 en in 2011 is hulle reeds in die kwarteindstryd uitgeskakel, tot dusver hul swakste uitslag tydens \u2019n w\u00eareldbekertoernooi.\n\n\n=== drienasies/rugbykampioenskap ===\nsuid-afrika se enigste jaarlikse toernooi is die rugbykampioenskap (voorheen die drienasies), waar hulle teen drie ander lande van die suidelike halfrond speel: australi\u00eb en nieu-seeland sedert 1996; argentini\u00eb het in 2012 by di\u00e9 toernooi aangesluit. suid-afrika het die toernooi tot dusver vier keer gewen: in 1998, 2004, 2005 en 2019. as deel van die rugbykampioenskap ding die springbokke sedert 2000 met die wallabies om die mandela uitdaagplaat en sedert 2004 met die all blacks om die vryheidsbeker mee.\nbron: espnscrum.com(besoek op 8 oktober 2018, statistiek dus op datum.)\n\nbygewerk op 30 julie 2023bron: espnscrum.com (besoek op 30 julie 2023)\npunte word soos volg toegeken: 4 punte vir \u2019n oorwinning, 2 punte vir \u2019n gelykopuitslag, 0 punte vir \u2019n nederlaag (saam met moontlike bonuspunte), 1 bonuspunt vir ten minste drie drie\u00eb meer as die opponent, 1 bonuspunt vir \u2019n nederlaag met minder as sewe punte.\n\n\n=== ander toetswedstryde ===\ngedurende die amateurtydperk het die springbokke maandelange oorsese toere onderneem, waartydens hulle teen ander nasionale spanne, plaaslike saamgestelde spanne en klubspanne gespeel het. eweneens het oorsese spanne na suid-afrika getoer. die springbokke het al vier keer \u2019n grand slam behaal, d.w.s. \u2019n oorwinning oor die vier tuisnasies engeland, ierland, skotland en wallis tydens dieselfde toer (die grand slam-toere was in 1912/13, 1931/32, 1951/52 en 1960/61).\nteen die jaar 2000 het die oorsese toere volgens die ou tradisie tot \u2019n einde gekom, aangesien die professionalisering van die rugbyspel te min tyd vir toere oorlaat (\u2019n uitsondering is die britse en ierse leeus se vierjaarlikse toere). deesdae is toetswedstryde teen die spanne van die noordelike halfrond tweekeer per jaar moontlik. gedurende juniemaand se midjaarrugbytoetsreeks vertrek europese spanne na suid-afrika en gedurende novembermaand se eindjaarrugbytoetsreeks reis die springbokke na europa. as deel daarvan ding die springbokke sedert 2007 met wallis om die prins william-beker (genoem na prins william) mee.\n\n\n== spelers ==\n\n\n=== huidige span ===\ndie volgende spelers het die springbokspan gevorm tydens die rugbyw\u00eareldbeker 2023:\n\n\n=== bekende spelers ===\n13 voormalige suid-afrikaanse spelers is vir hul uitstekende prestasies in w\u00eareldrugby se heldesaal opgeneem:\ndaarbenewens is die twee w\u00eareldkampioenafrigters kitch christie en jake white asook oudpresident nelson mandela (vir sy invloed op die sport) ingeskryf. 25 spelers is tweeledige w\u00eareldkampioene: os du randt (in 1995 en in 2007), fran\u00e7ois steyn (in 2007 en in 2019), asook damian de allende, lukhanyo am, faf de klerk, pieter-steph du toit, eben etzebeth, steven kitshoff, vincent koch, cheslin kolbe, siya kolisi, jesse kriel, willie le roux, frans malherbe, makazole mapimpi, malcolm marx, bongi mbonambi, franco mostert, trevor nyakane, handr\u00e9 pollard, cobus reinach, kwagga smith, rg snyman, duane vermeulen en damian willemse (almal in 2019 en 2023). w\u00eareldrugby het drie springbokke as speler van die jaar benoem: schalk burger (in 2004), bryan habana (in 2007) en pieter-steph du toit (in 2019).\n\n\n=== spelerkeuring ===\nrugby was oor dekades heen \u2019n amateursport, waarvolgens die spelers hul geld met \u2019n beroep moes verdien en net van hul prestasies finansieel kon baat as hulle by rugby-league-spanne aangesluit het, waardeur hulle nie meer in aanmerking vir rugby union gekom het nie. hierdie situasie het in 1995 verander, toe rugby union \u2019n professionele sport geword het. vervolgens het baie suid-afrikaanse spelers kontrakte met europese spanne onderteken, aangesien hulle in die europese ligas ho\u00ebr salarisse verdien het as tuis. \u2019n aantal bekende springbokke het in die buiteland gespeel, waaronder naas botha (itali\u00eb), francois pienaar (engeland), percy montgomery (wallis en frankryk), stefan terblanche (wallis), butch james (engeland), victor matfield (frankryk) en john smit (frankryk). die beheerliggaam het oor jare heen sulke spelers nie vir die nasionale span benoem nie. dienooreenkomstig het die afrigter jake white in 2004 verras, toe hy twee spelers wat buite suid-afrika gespeel het, vir die nasionale span benoem het: percy montgomery en jaco van der westhuyzen.te midde van voortdurende vertrek na europa en ook na japan, bestaan die risiko van permanente uitvloei aan talentvolle spelers, veral omdat, volgens w\u00eareldrugby se re\u00ebls, \u2019n ononderbroke verblyf van vyf jaar in die buiteland voldoende is om in aanmerking te kom vir \u2019n ander land se nasionale span (tot einde 2020 was dit drie jaar).sedert 1 julie 2017 laat die suid-afrikaanse rugbyunie spelers wat by \u2019n buitelandse klub aangesluit het, slegs toe om vir die springbokke gekies te word indien hulle al meer as 30 toetswedstryde vir die bokke gespeel het.\n\n\n=== spelerstatistieke ===\nvervolgens die belangrikste statistieke van suid-afrika se spelers. die spelers wat met * gekenmerk is, is nog aktief en kan hul statistieke verbeter.\n(korrek in oktober 2023)\n\n\n== afrigters ==\naangesien die definisie en rol van afrigters tot die besoek van die all blacks in 1949 baie uiteenlopend was, bevat die volgende tabel slegs afrigters wat sedertdien benoem is. sedert die begin af was al die springbokke se afrigters suid-afrikaners.\n\n\n== toekennings ==\ndie italiaanse sporttydskrif gazzetta dello sport het die springbokke in 2007 as \u201cw\u00eareldspan van die jaar\u201d aangewys. die internasionale rugbyraad, sedert 2014 w\u00eareldrugby, het die springbokke vier keer as \u201cspan van die jaar\u201d benoem (in 2004, 2007, 2009 en 2019). die springbokke het ook twee keer die laureus w\u00eareldsporttoekennings as \u201cspan van die jaar\u201d ontvang (in 2008 en 2020).\n\n\n== kulturele invloed ==\n\n\n=== rolprente ===\ndie springbokke speel \u2019n sentrale rol in die amerikaanse 2009-rolprent invictus. die rolprent, wat op die boek playing the enemy van john carlin gebaseer is, beskryf hoe die destydse suid-afrikaanse president nelson mandela die rugbyw\u00eareldbekertoernooi ingespan het om die suid-afrikaanse samelewing, wat kort tevore nog weens apartheid erg verdeeld was, met hulp van die springbokke oor die politiesgemotiveerde verdeling heen verenig het. die regie is behartig deur clint eastwood, die hoofrolle is morgan freeman as nelson mandela en matt damon as spankaptein francois pienaar.\ndie suid-afrikaanse 2016-rolprent modder en bloed handel oor die benadering van rugby in die krygsgevangenekamp op die britse eiland sint helena tydens die tweede vryheidsoorlog. die suid-afrikaanse musikant en akteur bok van blerk speel die rol as boerbevelvoerder gideon scheepers. die protagonis willem morkel is op die rugbyspeler sommie morkel gebaseer, wat in 1906 in vier wedstryde vir die springbokke uitgedraf het.\ndie australiese 2019-rolprent die wonderwerk van brighton handel oor die verrassende japannese oorwinning teen suid-afrika tydens die rugbyw\u00eareldbeker 2015 se groepfase in die engelse stad brighton.\n\n\n=== liedjies ===\nsedert hul sukses tydens die rugbyw\u00eareldbeker in 1995 word die springbokke deur die tradisionele volkslied shosholoza begelei. onder meer ladysmith black mambazo en die soweto gospelkoor het die liedjie ter ondersteuning van die springbokke opgeneem.leon schuster se hier kom die bokke is nog 'n gewilde liedjie wat ter ondersteuning van die springbokke gesing word. dit het ook tydens die rugbyw\u00eareldbeker 1995 gewild geword en begeester die springbokke sedertdien.siya kolisi het as springbokkaptein saam met makazole mapimpi en lukhanyo am die ritueel begin, om voor elke wedstryd in hul xhosa-moedertaal \u2019n gwijo op te se. \u2019n gwijo is \u2019n tradisionele a capella-gesangstyl in die xhosakultuur in \u2019n vraag-en-antwoord-formaat wat emosies en motivering sal oordra. di\u00e9 idee is deur ondersteuners oorgeneem en sodoende is die springbokke tydens beide die 2019- en 2023-rugbyw\u00eareldbekertoernooie musikaal deur \u2019n gwijo-span aangemoedig en ondersteun.\n\n\n== sien ook ==\n\nproteas\n\n\n== verwysings ==\n\n\n== verdere leesstof ==\n(en)  grant harding, david williams (2000). the toughest of them all: new zealand and south africa: the struggle for rugby supremacy. auckland, nieu-seeland: penguin books. isbn 0-14-029577-1.\n(en)  bob howitt (2005). sanzar saga \u2013 ten years of super 12 and tri-nations rugby. harper collins publishers. isbn 1-86950-566-2.\n(en)  john nauright (1997). sport, cultures, and identities in south africa. continuum international publishing group. isbn 0-7185-0072-5.\n(en)  a.c. parker (1970). the springboks, 1891\u20131970. londen: cassell & company ltd. isbn 0-304-93591-3.\n(en)  david smith, gareth williams (1980). fields of praise: the official history of the welsh rugby union. cardiff: university of wales press. isbn 0-7083-0766-3.\n\n\n== eksterne skakels ==\n(en)  amptelike webwerf\n(en)  amptelike webwerf van die springbokke se aanhangersklub geargiveer 22 julie 2020 op wayback machine\n(en)  springbokke se rugbyheldesaal\n(en)  suid-afrika by w\u00eareldrugby\n(en)  suid-afrika op planet rugby"