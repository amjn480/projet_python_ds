"la h \u00e9s la vuitena lletra de l'alfabet catal\u00e0 i sisena de les consonants. nom\u00e9s es conserva per tradici\u00f3 liter\u00e0ria, ja que sona muda. el seu nom \u00e9s hac.\n\n\n== fon\u00e8tica ==\nactualment nom\u00e9s es fa servir per a paraules estrangeres amb el so /h/ o en paraules d'origen llat\u00ed que ja tenien aquesta grafia. antigament tamb\u00e9 es feia servir per separar hiats (trahidor) i per marcar el so de /k/ a final de mot (vich, bosch) fins i tot en els seus derivats (jochs florals).\n\n\n== hac aspirada ==\nla hac no \u00e9s pas muda quan s'utilitza per a representar el so /h/ de certes interjeccions (ha, ha; ehem...) i el so /x/ d'alguns manlleus del castell\u00e0 o del cal\u00f3, per exemple: com piho, catalanitzaci\u00f3 del castell\u00e0 pijo (persona que fa ostentaci\u00f3 de seguir les modes associades a una classe social acomodada), o halar (menjar), manlleu del cal\u00f3.\nl'adjectiu aspirada es refereix al sentit etimol\u00f2gic d'aquesta paraula que era emetre (un so) amb un h\u00e0lit, com surt al dcvb.\n\n\n== significats de h ==\nbioqu\u00edmica: en maj\u00fascula s\u00edmbol de la histidina.\nart: en maj\u00fascula s'utilitza per a referir-se al hentai.\nf\u00edsica: en min\u00fascula se sol fer servir per representar les al\u00e7ades en les equacions. serveix com a abreviatura d'hora\nm\u00fasica: correspon a la nota si en el sistema germ\u00e0nic\nqu\u00edmica: en maj\u00fascula, s\u00edmbol qu\u00edmic de l'hidrogen, d'on deriva la bomba h. tamb\u00e9 \u00e9s el s\u00edmbol de la magnitud de l'entalpia.\nsi: en min\u00fascula, s\u00edmbol d'hecto.\nvehicles: designa un vehicle provinent d'hongria\n\n\n== s\u00edmbols derivats o relacionats ==\n\n\n== refer\u00e8ncies ==\n\nviccionari"