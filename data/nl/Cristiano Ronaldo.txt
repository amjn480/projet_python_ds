"cristiano ronaldo dos santos aveiro (funchal, 5 februari 1985) is een portugese voetballer die bij voorkeur als linksbuiten speelt. hij wordt beschouwd als een van de beste spelers aller tijden en staat sinds december 2022 onder contract bij het saoedische al-nassr. tot 2013 was hij de duurste voetballer aller tijden. in 2015 werd hij de all-time topscorer van de uefa champions league/europacup i alsmede de meest scorende real madrid-speler ooit. hij schaarde zich in 2018 tot het tiental spelers dat de europacup i/uefa champions league minimaal vijfmaal won en de enige speler die dit presteerde met twee verschillende clubs. op zijn palmares als clubspeler prijken verder zeven landstitels, vijf nationale bekers, zes nationale supercups, drie europese supercups en vier wereldkampioenschappen voor clubs. ronaldo is de enige voetballer ooit die op vijf wereldkampioenschappen voor landenteams wist te scoren. \nronaldo debuteerde in 2003 in het portugees voetbalelftal, waarvan hij in 2008 aanvoerder en 2014 topscorer aller tijden werd. op het door portugal gewonnen euro 2016 werd hij recordinternational. ronaldo werd in 2008, 2013, 2014, 2016 en 2017 uitgeroepen tot beste voetballer ter wereld en is recordhouder van het aantal interlanddoelpunten wereldwijd. op 23 maart 2023 speelde ronaldo zijn 197e interland voor portugal en nam hier mee het record van bader al-muttwa over van meest gespeelde interlands, wat hij op 10 december 2022 al had ge\u00ebvenaard.\n\n\n== clubcarri\u00e8re ==\n\n\n=== jeugd ===\nronaldo is de zoon van dinis aveiro, een tuinman, en zijn vrouw dolores dos santos aveiro, een kok. ronaldo was een ongewenst kind en zijn moeder overwoog abortus. in plaats daarvan dronk zij op advies donker bier om vervolgens te rennen totdat ze bijna flauwviel, maar een miskraam bleef uit. zijn vader was een alcoholist en verkocht, met zijn andere zoon hugo, \"manchester united\"-shirts van ronaldo om alcohol te kunnen blijven kopen. hij dronk zich dood toen ronaldo negentien jaar oud was.\nronaldo is afkomstig van het portugese eiland madeira. als kind begon hij aldaar met voetballen bij de amateurclub cf andorinha. hierna speelde hij bij cd nacional en maakte hij op twaalfjarige leeftijd de overstap naar het vasteland van portugal om te worden opgenomen in de jeugdopleiding van sporting cp. vijf jaar later, in oktober 2002, maakte de vleugelaanvaller zijn offici\u00eble debuut voor het eerste elftal van de club; in een competitiewedstrijd thuis tegen moreirense (3-0) scoorde hij twee doelpunten. ronaldo speelde vervolgens nog dertig offici\u00eble wedstrijden in zijn eerste jaar als prof en voegde daarin drie goals toe aan zijn seizoenstotaal van vijf.\n\n\n=== manchester united ===\nin de zomer van 2003 trok hij de aandacht van manchester united. tijdens een wedstrijd tussen sporting cp en manchester united ter gelegenheid van de ingebruikname van het est\u00e1dio jos\u00e9 alvalade, leidde ronaldo zijn team naar een 3-1-overwinning. de spelers van manchester united gaven na afloop van de wedstrijd aan dat ze voortaan liever met dan tegen ronaldo wilden spelen, waar coach alex ferguson het volkomen mee eens was. kort daarna werd hij voor ongeveer twaalf miljoen pond door manchester united overgenomen van sporting cp.\nbij manchester united werd ronaldo binnengehaald als de vervanger van david beckham, die kort daarvoor naar real madrid was vertrokken. hij maakte zijn debuut voor manchester united al meteen in de competitie, op 16 augustus 2003 in een thuiswedstrijd tegen bolton wanderers. met nog een halfuur te spelen viel hij in voor nicky butt. op 21 september 2003 was ronaldo een van de hoofdrolspelers in de roemruchte battle of old trafford thuis tegen arsenal, waarbij de potjes van verschillende spelers overkookten. ronaldo won in zijn eerste seizoen bij die club direct de fa cup; de portugees scoorde de openingstreffer in de finale tegen millwall (3-0).\nin het seizoen 2006/2007 ontwikkelde hij zich tot een van de beste spelers ter wereld. hij werd tweemaal achtereen tot speler van de maand gekozen, iets wat daarvoor alleen dennis bergkamp en robbie fowler was gelukt. na belangstelling van real madrid tekende hij in april 2007 een nieuw contract dat hem voor vijf jaar aan united bond. met een salaris van honderdtwintigduizend pond per week werd hij de best betaalde speler in de geschiedenis van de club.\nop 22 april 2007 werd ronaldo door de spelers in de engelse competitie gekozen tot speler van het jaar en tevens talent van het jaar in de engelse competitie, wat sinds 1977 (andy gray) niemand meer was gelukt. een jaar later was de portugees laureaat van de premier league golden boot. ronaldo werd namelijk de topscorer van het seizoen 2007/2008 met 31 doelpunten uit 34 competitiewedstrijden.\nin 2008 won hij met manchester united de premier league, fa community shield, uefa champions league en het wereldkampioenschap voor clubs. tevens werd hij bekroond tot europees- en wereldvoetballer van het jaar. zijn laatste wedstrijd voor manchester united was de met 2\u20130 verloren champions league-finale tegen fc barcelona op 27 mei 2009.\n\n\n=== real madrid ===\nronaldo vertrok in juni 2009 voor een recordbedrag van 94 miljoen euro van manchester united naar real madrid. hij liet in augustus 2009 zijn benen voor honderd miljoen euro  verzekeren. ronaldo won in het eerste jaar met real madrid geen enkele prijs. in het seizoen 2010/11 brak ronaldo op de laatste speeldag het doelpuntenrecord van de mexicaan hugo s\u00e1nchez (seizoen 1989-1990 voor real madrid) en de spanjaard telmo zarra (seizoen 1950-1951 voor athletic bilbao), door twee keer te scoren in de met 8-1 gewonnen thuiswedstrijd tegen almer\u00eda en zo op veertig doelpunten in de spaanse competitie te eindigen. hij maakte op 22 oktober 2011 zijn snelste hattrick in zijn loopbaan. ronaldo wist binnen vijftien minuten drie keer te scoren. in het seizoen 2011/12 won ronaldo het kampioenschap met de koninklijke. opnieuw vestigde hij een persoonlijk record door 46 competitiedoelpunten in \u00e9\u00e9n seizoen te maken, vier minder dan het record van vijftig dat lionel messi datzelfde jaar behaalde. ronaldo was samen met teamgenoten gonzalo higua\u00edn en karim benzema goed voor 118 doelpunten in \u00e9\u00e9n seizoen. dat maakte hen het meest productieve trio ooit, een record dat zij na het seizoen 2014/15 verloren aan het fc barcelona-trio messi, su\u00e1rez en neymar, dat 122 keer het net vond. ronaldo verbeterde zijn persoonlijke record opnieuw gedurende het seizoen 2014/15. dit keer maakte hij 48 competitiedoelpunten in \u00e9\u00e9n jaar.\nronaldo maakte op zaterdag 12 september 2015 vijf doelpunten tijdens een 0-6 overwinning uit bij espanyol. daarmee kwam hij die dag op 230 competitiegoals voor real madrid, waarmee hij ra\u00fal inhaalde en clubtopscorer aller tijden werd in competitieverband. ronaldo maakte op 17 oktober 2015 in de dertigste minuut 2-0 tijdens een competitiewedstrijd thuis tegen levante (eindstand 3-0). dit was zijn 324ste doelpunt in totaal voor real madrid, waarmee hij ra\u00fal ook inhaalde als clubtopscorer in alle competities. hij had hiervoor 310 wedstrijden nodig, waar ra\u00fal 323 doelpunten maakte in 710 duels. ronaldo werd op 18 april 2017 de eerste speler in de geschiedenis met honderd doelpunten in de uefa champions league achter zijn naam. hij scoorde die dag drie keer tijdens een met 4\u20132 gewonnen wedstrijd thuis tegen fc bayern m\u00fcnchen. na in het seizoen 2016/17 opnieuw de champions league te hebben gewonnen, ditmaal ten koste van juventus fc (4-1), werd hij als een van de achttien spelers opgenomen in het sterrenteam van de uefa.het seizoen 2017/18 begon weer met prijzen pakken: de uefa super cup werd gewonnen ten koste van ronaldo's oude club manchester united. in de supercopa de espa\u00f1a nam real madrid het op tegen rivaal fc barcelona. de portugees viel in de 58e minuut in voor karim benzema. later zou hij scoren, wat hij vierde door zijn shirt uit te doen. in een latere fase van de wedstrijd kreeg hij zijn tweede gele kaart wegens een schwalbe, en moest hij het veld verlaten. hij werd gefrustreerd en duwde de scheidsrechter. hierdoor kreeg ronaldo 5 wedstrijden schorsing. wel mocht hij in actie komen in de champions league waar hij in de wedstrijd tegen apoel nicosia 2 doelpunten scoorde. de eerste wedstrijd van ronaldo in de la liga van dat seizoen werd verloren tegen real betis. tijdens het wereldkampioenschap voor clubs speelde hij beide wedstrijden van real madrid dat seizoen. hij vond in beide wedstrijden het net wat real madrid de winst bracht in dat toernooi. hij was nu de spelers met de meeste goals in het wereldkampioenschap voor clubs (7), de speler met de meeste goals in de finale van dat toernooi (4), de speler die het vaakst dat toernooi had gewonnen (4, samen met toni kroos), speler die in drie verschillende seizoenen van dat toernooi wist te scoren (3, samen met lionel messi). in de champions league van dat seizoen lukte het ronaldo om in alle groepswedstrijden te scoren, hij was de eerste speler die dat lukte. ronaldo had al een reeks van 9 champions league-wedstrijden achter elkaar waarin hij scoorde, toen hij in de kwartfinale juventus tegenkwam. over 2 wedstrijden tegen die club scoorde hij 3 keer, waaronder een omhaal. 3 goals van hem waren precies genoeg voor real madrid om door te stoten naar de halve finale. ronaldo had er nog 3 records aan overgehouden: meeste goals tegen een club in de champions league (10 tegen 'juve'), meeste goals in de kwartfinale van de champions league (20) en meeste champions league-wedstrijden achter elkaar scoren (11). real madrid won in de halve finale van bayern m\u00fcnchen en de eindstrijd met 3-1 van liverpool. ronaldo scoorde niet tegen beide teams, wel was hij voor de zevende keer champions league-topscorer (record), en was het zesde keer op rij (record). het was ronaldo's vijfde champions league-eindwinst.\n\n\n=== juventus ===\nin juli 2018 maakte ronaldo voor een bedrag van 105 miljoen euro de overstap naar juventus. zijn debuut voor de club uit turijn maakte hij op 18 augustus, in een wedstrijd tegen chievo verona. er werd met 3-2 gewonnen. het eerste doelpunt van ronaldo bij 'juve' scoorde hij 4 weken later, in de wedstrijd tegen sassuolo scoorde hij 2 keer waardoor juventus de wedstrijd won (2-1) en ronaldo zijn 400e competitiedoelpunt scoorde. het europese debuut van de portugees was in de champions league-wedstrijd tegen valencia. na een half uur kreeg cristiano ronaldo een rode kaart wegens een overtreding op jeison murillo. in eerste instantie zou hij 2 wedstrijden schorsing krijgen, maar de uefa vond een schorsing van 1 wedstrijd voldoende. ronaldo scoorde zijn vijfde doelpunt voor juventus in een 1-1 gelijkspel met genoa (het eerste puntverlies voor juventus dat seizoen), wat zijn 400e goal in de top vijf league's van europa was. hij was de eerste speler die zoveel goals in de top vijf league's maakte.\n\n\n=== terugkeer bij manchester united ===\nop 27 augustus 2021 kondigde manchester united de terugkeer van ronaldo aan. tijdens zijn eerste passage bij manchester united erfde hij het shirtnummer zeven van david beckham en bouwde sindsdien een merknaam uit rond \"cr7\". hij kreeg nu dit nummer terug; deze keer gedwongen afgegeven door medespeler edison cavani.\nbij zijn rentree in de premier league, thuis tegen newcastle united op 11 september 2021, scoorde ronaldo direct tweemaal. op 19 oktober 2022 weigerde ronaldo in het spel te komen als wissel in een wedstrijd tegen tottenham. op 20 oktober 2022 werd ronaldo door trainer erik ten hag uit de selectie gezet. in november 2022 gingen manchester united en ronaldo met wederzijds goedvinden uit elkaar.\n\n\n=== al-nassr ===\nop 30 december 2022 maakte al-nassr de komst van ronaldo bekend, waar hij een contract tot medio 2025 tekende. op 3 januari 2023 is ronaldo voor ruim twintigduizend toeschouwers officieel gepresenteerd in het mrsool park, het stadion van al-nassr in riyadh. hierdoor ontving ronaldo het hoogste voetbalsararis ooit, ter waarde van 200 miljoen euro per jaar. \nop 19 januari speelde ronaldo voor het eerst sinds zijn overgang naar saoedi-arabi\u00eb in een oefenwedstrijd tegen paris saint germain. ronaldo scoorde twee keer in een 5-4 verlies. zijn offici\u00eble debuut voor al-nassr maakte hij op 22 januari, als aanvoerder van de club, bij een 1-0 overwinning op al-ettifaq. het was vervolgens wachten tot de competitiewedstrijd op 3 februari 2023 tegen al-fateh, alvorens ronaldo zijn eerste offici\u00eble treffer wist te maken. \n\n\n== clubstatistieken ==\n*bijgewerkt op 22 december 2023\n\n\n== interlandcarri\u00e8re ==\n\n\n=== ek 2004 ===\nronaldo maakte zijn debuut in het portugese nationale elftal op 20 augustus 2003 tegen kazachstan. het europees kampioenschap voetbal 2004, waarvoor portugal als gastland fungeerde, was het allereerste grote toernooi voor ronaldo. ronaldo was een van de smaakmakers op dit ek, waar hij met zijn negentien jaar een van de jongste deelnemers aan het toernooi was. hij scoorde twee doelpunten; in de verloren openingswedstrijd tegen griekenland (1\u20132) en de halve finale tegen nederland (2-1). in de finale moest portugal wederom buigen voor de grieken: 0\u20131. na het ek nam ronaldo met portugal deel aan de olympische spelen van 2004 in athene.\n\n\n=== wk 2006 ===\nna een goede kwalificatie mocht ronaldo mee naar zijn tweede eindtoernooi: het wk 2006. ronaldo scoorde zijn eerste doelpunt tegen iran uit een penalty. in de wedstrijd tegen engeland speelde ronaldo een belangrijke rol. mede dankzij ronaldo mocht wayne rooney het veld verlaten met een rode kaart na een wilde actie. ronaldo was degene die naar de scheidsrechter ging en om een kaart vroeg. vervolgens was hij verantwoordelijk voor het binnenschieten van de beslissende penalty tijdens de strafschoppenserie. de portugezen strandden uiteindelijk in de halve finale na het 0\u20131-verlies tegen frankrijk. hierna streden de portugezen voor de derde plaats tegen duitsland. die wedstrijd werd ook verloren, waardoor portugal vierde werd.\n\n\n=== ek 2008 ===\nin de ek 2008 was ronaldo de grote vedette van zijn team en van het toernooi. in de kwalificatie scoorde ronaldo acht goals en had hij een sterk seizoen achter de rug bij manchester united, waarin hij de champions league won en kampioen werd van engeland. ronaldo was ook de europees topschutter van het seizoen.op het ek speelde hij echter teleurstellend. ronaldo scoorde maar \u00e9\u00e9n doelpunt en verliet het ek in de kwartfinale na verlies tegen duitsland.\n\n\n=== wk 2010 ===\nopnieuw was ronaldo (inmiddels aanvoerder) de vedette. maar in het portugese voetbalelftal verliep de aanloop naar het wk 2010 niet goed. ronaldo stond zestien wedstrijden droog. ook in dit toernooi speelde ronaldo teleurstellend. ronaldo scoorde maar \u00e9\u00e9n doelpunt in een wedstrijd waar met 7-0 werd gewonnen. later in het toernooi werden de portugezen uitgeschakeld door spanje in de tweede ronde.\n\n\n=== ek 2012 ===\nhet ek 2012 was voor ronaldo zijn derde ek en zijn vijfde grote toernooi. in de eerste wedstrijd tegen duitsland was ronaldo zo goed als onzichtbaar. ook in de daaropvolgende wedstrijd, tegen denemarken, kwam ronaldo niet tot scoren. tegen nederland keerde het tij en scoorde hij twee doelpunten, waarmee de uitschakeling van nederland een feit was.\nportugal ontmoette in de kwartfinale de tsjechen. ronaldo scoorde uiteindelijk in 79ste minuut met het hoofd uit een voorzet van jo\u00e3o moutinho en leidde portugal zo naar de halve finale. daarin stond portugal tegenover spanje in een gelijkopgaande wedstrijd die eindigde in een doelpuntloos gelijkspel. een strafschoppenreeks volgde, waarin portugal het onderspit moest delven tegen zijn buurland. ronaldo werd wel topscorer van het toernooi, al moest hij deze titel delen met vijf andere spelers.\n\n\n=== wk 2014 ===\nportugal kwalificeerde zich op dinsdag 19 november 2013 voor deelname aan het wk 2014 door een beslissende play-offwedstrijd tegen zweden met 2\u20133 te winnen. ronaldo maakte alle drie de portugese doelpunten. hij kwam daarmee op 47 interlanddoelpunten en evenaarde zo pedro pauleta als topscorer aller tijden van het portugees voetbalelftal. hij werd vervolgens op 5 maart 2014 alleenrecordhouder door twee keer te scoren tijdens een met 5\u20131 gewonnen oefeninterland tegen kameroen.\nhet wk 2014 was ronaldo's derde en kortste wereldkampioenschap. portugal eindigde in de poulefase achter duitsland en amerika en mocht zodoende na drie wedstrijden naar huis. ronaldo scoorde \u00e9\u00e9n keer, de winnende 2\u20131 in de derde groepswedstrijd tegen ghana.\n\n\n=== ek 2016 ===\ndoor in de kwalificatiepoule voor het ek 2016 zeven van de acht speelronden te winnen, plaatste portugal zich als groepswinnaar voor het eindtoernooi. ronaldo droeg hier met onder meer vijf doelpunten aan bij. portugal belandde op het ek in een poule met hongarije, ijsland en oostenrijk. de ploeg speelde op 18 juni 2016 haar tweede wedstrijd van het toernooi met 0\u20130 gelijk tegen oostenrijk. ronaldo speelde die dag zijn 128e interland en passeerde daarmee lu\u00eds figo als portugees recordinternational. hij miste die dag een strafschop en kwam daardoor net als in het eerste groepsduel niet tot scoren. dit lukte hem vier dagen later wel. portugal speelde de laatste groepswedstrijd met 3-3 gelijk tegen hongarije, waarbij ronaldo zowel de 2\u20132 als de 3\u20133 maakte. daarmee werd hij de eerste speler die scoorde op vier verschillende ek's. ronaldo maakte ook het eerste doelpunt tijdens de met 2\u20130 gewonnen halve finale tegen wales. dit was zijn derde treffer op het toernooi en zijn negende ek-doelpunt in totaal, een evenaring van het record van michel platini. in de finale tegen frankrijk viel hij in de 25e minuut bij een stand van 0\u20130 geblesseerd uit. hij zag zijn landgenoten vervolgens vanaf de zijlijn met 1\u20130 winnen en zo de eerste portugese eindzege op een groot toernooi veroveren. met drie doelpunten was ronaldo dit toernooi samen met nani gedeeld topscorer van de portugezen.\n\n\n=== confederations cup 2017 ===\ndoordat portugal het laatste ek had gewonnen nam het in juni 2017 deel aan de confederations cup. bondscoach fernando santos nam ronaldo op 25 mei 2017 op in de portugese selectie voor confederations cup 2017. portugal belandde op dit toernooi in een poule met rusland, nieuw-zeeland en mexico. portugal begon het toernooi op 18 juni met een 1-1 gelijkspel tegen mexico. in de tweede en derde wedstrijd wist portugal wel te winnen met doelpunten van ronaldo hemzelf. rusland werd namelijk op 21 juni met een kopdoelpunt van ronaldo met 1-0 verslagen en nieuw-zeeland werd drie dagen later, mede door de openingstreffer van ronaldo, met 4-0 verslagen. het doelpunt tegen nieuw-zeeland was ronaldo's 75ste doelpunt, daardoor steeg hij naar de tweede plaats als het gaat om europees topscorer aller tijden. alleen ferenc pusk\u00e1s scoorde ooit meer doelpunten voor de nationale ploeg. in de halve finale verloor portugal uiteindelijk met strafschoppen van chili, waarna portugal zijn rug rechtte door de troostfinale met 2-1 van mexico te winnen en zo als derde te eindigen.\n\n\n=== wk 2018 ===\nronaldo begon het wk 2018 met een hattrick in portugals eerste groepswedstrijd, tegen spanje (3\u20133). daarmee werd hij de eerste speler ooit die in acht eindronden (ek en wk) op rij scoorde. zijn doelpunten tegen spanje maakten van ronaldo ook de vierde speler ooit die op vier verschillende wk's scoorde, na uwe seeler, miroslav klose en pel\u00e9. zijn derde doelpunt tegen spanje was zijn 84e voor de portugese nationale ploeg. daarmee kwam hij op gelijke hoogte met ferenc pusk\u00e1s als europees topscorer aller tijden. ronaldo liet op 20 juni 2018 ook pusk\u00e1s achter zich door zijn 85e te maken. het was het enige doelpunt van de wedstrijd in portugals tweede groepsduel, tegen marokko. in de laatste groepswedstrijd tegen iran miste hij een strafschop. de wedstrijd werd met 1\u20131 gelijkgespeeld. portugal werd in de achtste finales uitgeschakeld tegen uruguay.\n\n\n=== nations league 2018/19 ===\ntussen 2018 en 2019 werd de eerste editie van de uefa nations league gespeeld. ronaldo kwam niet in actie in de groepswedstrijden tegen itali\u00eb en polen. doordat portugal groepswinnaar werd, nam het deel aan de finaleronde in eigen land. in de halve finales tegen zwitserland scoorde ronaldo zijn zesde hattrick voor portugal, met een vrije trap in de eerste helft en twee goals in de slotfase. in de finale was nederland de tegenstander. door een doelpunt van gon\u00e7alo guedes won ronaldo zijn tweede prijs met het nationale elftal.\n\n\n=== ek 2020 ===\nportugal kwalificeerde zich voor het ek 2020 met een tweede plaats in een groep met oekra\u00efne, servi\u00eb, luxemburg en litouwen. in de laatste zes wedstrijden was ronaldo elfmaal trefzeker, met hattricks thuis en uit tegen litouwen. op het hoofdtoernooi werd portugal ingedeeld in een groep met frankrijk, duitsland en hongarije. met twee doelpunten in de slotfase tegen hongarije passeerde ronaldo michel platini als ek-topscorer aller tijden en werd hij de eerste speler die op vijf verschillende ek's speelde en wist te scoren. in de wedstrijd tegen duitsland scoorde hij en leverde hij een assist, maar werd er met 4\u20132 verloren. in de laatste groepswedstrijd, tegen frankrijk, benutte ronaldo twee strafschoppen bij een 2\u20132 gelijkspel. de tweede treffer was zijn 109ste interlandgoal, waarmee hij ali daei evenaarde als speler met de meeste interlandgoals achter zijn naam. in de achtste finales trof portugal belgi\u00eb. door een doelpunt van thorgan hazard werd portugal uitgeschakeld. met vijf goals en \u00e9\u00e9n assist was ronaldo de topscorer van het ek.\n\n\n=== wk 2022 ===\nin een wk-kwalificatiewedstrijd tegen ierland op 2 september 2021 maakte ronaldo in de negentigste minuut zijn 110e doelpunt voor portugal. zo werd hij alleen wereldrecordhouder van interlanddoelpunten. irani\u00ebr ali daei was de vorige met 109 stuks. in diezelfde wedstrijd maakte hij ook nog zijn 111e en winnende doelpunt in de zevenennegenstigste minuut. door zijn doelpunt in de eerste wedstrijd van portugal op het wk tegen ghana, werd hij de eerste speler ooit die vijf wk's op rij tot scoren kwam.\n\n\n== interlandstatistieken ==\n*\nbijgewerkt t/m 16 november 2023.\n\n\n== erelijst ==\n sporting cpsuperta\u00e7a c\u00e2ndido de oliveira: 2002 manchester unitedfifa club world cup: 2008\nuefa champions league: 2007/08\npremier league: 2006/07, 2007/08, 2008/09\nfa cup: 2003/04\nfootball league cup: 2005/06, 2008/09\nfa community shield: 2007, 2008 real madridfifa club world cup: 2014, 2016, 2017\nuefa champions league: 2013/14, 2015/16, 2016/17, 2017/18\nuefa super cup: 2014, 2016, 2017\nprimera divisi\u00f3n: 2011/12, 2016/17\ncopa del rey: 2010/11, 2013/14\nsupercopa de espa\u00f1a: 2012, 2017 juventusserie a: 2018/19, 2019/20\nsupercoppa italiana: 2018, 2020\ncoppa italia: 2020/21 al-nassrarab club champions cup: 2023 portugal onder 20tournoi espoirs de toulon: 2003 portugaluefa ek: 2016\nuefa nations league: 2018/19\n\n\n=== individueel ===\ngolden foot: 2020\nballon d'or dream team: 2020\nglobe soccer awards player of the century: 2020\nfifa ballon d'or/ballon d'or: 2008, 2013, 2014, 2016, 2017\nfifa world player of the year: 2008\nfifpro world player of the year: 2008\nthe best fifa men's player: 2016, 2017\nuefa best player in europe: 2014, 2016, 2017\nuefa club footballer of the year: 2007/08\nuefa club forward of the year: 2007/08\nfifpro special young player of the year: 2003/04, 2004/05\npfa portuguese player of the year: 2016, 2017, 2018, 2019\neuropean golden shoe: 2007/08, 2010/11, 2013/14, 2014/15\nfifa ferenc pusk\u00e1s award: 2009\nfifa fifpro world11: 2007, 2008, 2009, 2010, 2011, 2012, 2013, 2014, 2015, 2016, 2017, 2018, 2019, 2020\nuefa team of the year: 2004, 2007, 2008, 2009, 2010, 2011, 2012, 2013, 2014, 2015, 2016, 2017, 2018\nuefa champions league squad of the season: 2013/14, 2014/15, 2015/16, 2016/17, 2017/18, 2018/19\nuefa european championship team of the tournament: 2004, 2012, 2016\nuefa european championship silver boot: 2016\nuefa european championship golden boot: 2020\nuefa ultimate team of the year: 2017\nuefa nations league finals team of the tournament: 2019\nfifa world cup dream team: 2018\nfifa club world cup golden ball: 2016\nfifa club world cup silver ball: 2008, 2014, 2017\npfa young player of the year: 2006/07\npfa players' player of the year: 2006/07, 2007/08\npremier league player of the season: 2006/07, 2007/08\nfwa footballer of the year: 2006/07, 2007/08\npfa premier league team of the year: 2005/06, 2006/07, 2007/08, 2008/09\npremier league golden boot: 2007/08\nla liga best player: 2013/14\nla liga best forward: 2013/14\nla liga most valuable player: 2012/13\nla liga team of the season: 2013/14, 2014/15, 2015/16\nuefa la liga team of the season: 2015/16, 2016/17\nbbc overseas sports personality of the year: 2014\nserie a most valuable player: 2018/19\n\n\n== records ==\n\n\n=== wereld ===\nrecordhouder meeste interlands: 204\nrecordhouder meeste interlanddoelpunten gescoord: 128\nrecordhouder meeste internationale doelpunten in een jaar gescoord: 32 (2017)\nrecordhouder tegen aantal verschillende nationale teams gescoord: 44\nrecordhouder aantal achtereenvolgende eindtoernooien waarop hij scoorde: 12\nrecordhouder aantal wereldkampioenschappen waarop hij scoorde: 5 (2006, 2010, 2014, 2018, 2022)\noudste speler die een hattrick scoort op een wereldkampioenschap: 33 jaar en 130 dagen (2018)\neerste speler die in 4 achtereenvolgende jaren 60+ doelpunten scoort (2011-2014)\neerste speler die in 6 achtereenvolgende seizoenen 60+ doelpunten voor \u00e9\u00e9n club scoort (2010/11-2015/16)\nrecordhouder aantal doelpunten in het fifa-wereldkampioenschap voor clubs gescoord: 7\nmederecordhouder aantal seizoenen het fifa-wereldkampioenschap voor clubs gewonnen: 4 (2008/09, 2014/15, 2016/17, 2017/18)\neerste speler die op 2 achtereenvolgende finales van het fifa-wereldkampioenschap voor clubs scoort (2016-2017)\nmederecordhouder aantal doelpunten in \u00e9\u00e9n seizoen van het fifa-wereldkampioenschap voor clubs gescoord: 4 (2017)bijgewerkt op 28 november 2023\n\n\n=== europa ===\nrecordhouder meeste aantal doelpunten op het europees kampioenschap gescoord: 14\nrecordhouder meeste aantal doelpunten op het europees kampioenschap inclusief kwalificaties gescoord: 52\nrecordhouder meeste aantal wedstrijden op het europees kampioenschap gespeeld: 25\nrecordhouder meeste aantal doelpunten in uefa-clubcompetities gescoord: 138\nrecordhouder meeste aantal doelpunten in de uefa champions league gescoord: 136\nrecordhouder meeste aantal assists in de uefa champions league gegeven: 42\nrecordhouder meeste aantal keren topscorer van een uefa champions league-seizoen geworden: 7 (2007/08, 2012/13, 2013/14, 2014/15, 2015/16, 2016/17, 2017/18)\nrecordhouder meeste aantal achtereenvolgende keren topscorer van een uefa champions league-seizoen geworden: 6 (2012/13-2017/18)\nmederecordhouder meeste aantal hattricks in de uefa champions league gescoord: 8\nrecordhouder meeste aantal doelpunten in een seizoen van de uefa champions league gescoord: 17 (2013/14)\nrecordhouder meeste aantal hattricks in een uefa champions league-seizoen gescoord: 3 (2015/16)\nrecordhouder meeste aantal europees kampioenschappen waarop hij scoorde: 5 (2004, 2008, 2012, 2016, 2020)\nrecordhouder meeste aantal europees kampioenschappen waarop hij speelde: 5 (2004, 2008, 2012, 2016, 2020)\neerste speler die 7 achtereenvolgende seizoenen 10+ doelpunten in de uefa champions league scoort (2011/12-2017/18)\nrecordhouder meeste aantal doelpunten in de knock-outfase van de uefa champions league gescoord: 67\nrecordhouder meeste aantal doelpunten in de finale van de uefa champions league gescoord: 4 (2008, 2014, 2017)\nrecordhouder meeste aantal doelpunten in de halve finale van de uefa champions league gescoord: 13\nrecordhouder meeste aantal doelpunten in de kwartfinale van de uefa champions league gescoord: 25\neerste speler die in alle zes de groepswedstrijden van een uefa champions league-seizoen scoort (2017/18)\nrecordhouder meeste aantal doelpunten in de groepsfase van een uefa champions league-seizoen gescoord: 11 (2015/16)\neerste speler die in 11 achtereenvolgende uefa champions league-wedstrijden scoort (2017-2018)\neerste speler die 10 doelpunten tegen dezelfde tegenstander in de uefa champions league scoort (juventus fc)\nrecordhouder meeste aantal doelpunten uit vrije trappen in de uefa champions league gescoord: 12\nrecordhouder meeste aantal doelpunten uit strafschoppen in de uefa champions league gescoord: 18bijgewerkt t/m 21 april 2023\n\n\n=== portugal ===\nrecordhouder meeste aantal doelpunten voor portugal gescoord: 128\nrecordhouder meeste aantal wedstrijden voor portugal gespeeld: 204\nrecordhouder meeste aantal hattricks voor portugal gescoord: 10\njongste speler die 100 interlands voor portugal speelt (27 jaar, 8 maanden en 11 dagen)\nrecordhouder meeste aantal wedstrijden voor portugal op een wereldkampioenschap gespeeld: 22bijgewerkt op 28 november 2023\n\n\n=== spanje ===\nrecordhouder meeste doelpunten uit strafschoppen in de primera divisi\u00f3n gescoord: 61\nmederecordhouder meest aantal hattricks in een primera divisi\u00f3n-seizoen gescoord: 8 (2014/15)\nmederecordhouder tegen meeste clubs in een primera divisi\u00f3n-seizoen gescoord: 19 (2011/12)\nsnelste speler die 300 doelpunten in de primera divisi\u00f3n scoort (286 wedstrijden)\nsnelste speler die 200 doelpunten in de primera divisi\u00f3n scoort (178 wedstrijden)\nsnelste speler die 150 doelpunten in de primera divisi\u00f3n scoort (140 wedstrijden)\neerste speler die 20 uitdoelpunten in een primera divisi\u00f3n seizoen scoort (2014/15)\nrecordhouder in meeste achtereenvolgende el cl\u00e1sico's een doelpunt gescoord: 6 (2012)\nsnelste speler die 20 doelpunten in een primera divisi\u00f3n-seizoen scoort (12 wedstrijden, 2014/15)\nsnelste speler die 15 doelpunten in een primera divisi\u00f3n-seizoen scoort (8 wedstrijden, 2014/15)bijgewerkt op 27 augustus 2021\n\n\n=== manchester united ===\nrecordhouder meeste aantal doelpunten in een premier league-seizoen met 38 wedstrijden voor manchester united gescoord: 31 (2007/08)\nrecordhouder duurste speler die van manchester united gekocht werd: \u20ac94.000.000,- (2009)bijgewerkt op 16 juni 2020\n\n\n=== real madrid ===\nrecordhouder meeste aantal doelpunten in offici\u00eble wedstrijden voor real madrid gescoord: 450\nrecordhouder meeste aantal doelpunten in de primera divisi\u00f3n voor real madrid gescoord: 311\nrecordhouder meeste aantal doelpunten in een seizoen voor real madrid gescoord: 61 (2014/15)\nrecordhouder meeste aantal doelpunten in een primera divisi\u00f3n-seizoen voor real madrid gescoord: 48 (2014/15)\nrecordhouder meeste aantal hattricks in de primera divisi\u00f3n voor real madrid gescoord: 34\nmederecordhouder meeste aantal doelpunten voor real madrid in el cl\u00e1sico gescoord: 18\nrecordhouder meeste aantal doelpunten in de madrid derby gescoord: 22\nrecordhouder snelste hattrick voor real madrid in de uefa champions league gescoord: 11 minuten en 15 seconden (2012/13)bijgewerkt op 16 juni 2020\n\n\n=== itali\u00eb ===\nportugese speler met de meeste doelpunten in de serie a: 81\nportugese speler met meeste doelpunten in \u00e9\u00e9n seizoen van de serie a: 31 (2019/20)\neerste portugese speler die een hattrick scoort in de serie abijgewerkt op 27 augustus 2021\n\n\n=== juventus ===\nrecordhouder meeste doelpunten in een seizoen voor juventus: 37 (2019/20)\neerste speler die in tien achtereenvolgende serie a-wedstrijden voor juventus scoort (2019-2020)\nsnelste speler die 50 doelpunten voor juventus scoort (70 wedstrijden)\nrecordhouder duurste speler die door juventus united gekocht werd: \u20ac105.000.000,- (2018)bijgewerkt op 27 augustus 2021\n\n\n== priv\u00e9leven ==\ncristiano groeide op in een gezin van vier kinderen in het stadje funchal op het eiland madeira. hij was een nakomertje. zijn moeder dolores overwoog abortus te plegen omdat ze zeer arm waren. zijn vader jos\u00e9 was zwaar verslaafd aan alcohol en stierf voor de grote doorbraak van zijn zoon. zijn enige broer hugo had ook alcoholproblemen waarin cristiano slaagde hem er vanaf te helpen.ronaldo werd in 2010 vader van een zoon. hij wil niet vertellen wie de moeder van het kind is. hij heeft volledig ouderlijk gezag over het jongetje, eveneens cristiano genaamd. ronaldo werd in juni 2017 vader van een tweeling, een jongen en een meisje. zij kwamen ter wereld met behulp van een amerikaanse draagmoeder. sinds 2016 heeft hij een vaste relatie met het spaanse model georgina rodriguez die hij in een madrileense kledingwinkel had leren kennen. zij beviel in november 2017 van hun dochter. ronaldo had daarvoor van 2010 tot januari 2015 een relatie met het russische model irina shayk. eind oktober 2021 werd bekend dat het koppel ronaldo en rodriguez een tweeling verwachtten. april 2022 maakte het koppel bekend dat maar \u00e9\u00e9n kind de geboorte overleefd heeft.in funchal is een museum aan hem gewijd en de luchthaven van madeira heet sinds 2017 officieel \"aeroporto internacional da madeira cristiano ronaldo.\"op 13 oktober 2020 werd door de portugese voetbalbond bekendgemaakt dat ronaldo besmet was geraakt met sars-cov-2, wat covid-19 veroorzaakt.\n\n\n=== controverses ===\nronaldo werd op 13 juni 2017 door de spaanse belastingdienst aangeklaagd voor belastingfraude. op 15 juni 2018 werd hij wegens belastingfraude veroordeeld tot een voorwaardelijke gevangenisstraf van 2 jaar en een boete van 18,8 miljoen euro. hij zou tussen 2011 en 2014 inkomsten uit portretrechten hebben verzwegen en een bedrijf op de maagdeneilanden hebben gebruikt om zijn inkomsten te verbergen.in 2017 vlak na het starten van de metoo-beweging in de vs maakte kathryn mayorga bekend in 2009 te zijn aangerand door ronaldo. mayorga besloot op 28 september 2018 een rechtszaak aan te spannen tegen ronaldo wegens verkrachting. mayorga had reeds op 13 juni 2009 melding gemaakt bij de politie van las vegas dat ze verkracht was geweest zonder de naam van de dader en de locatie te vernoemen. op zaterdag 29 september 2018 publiceerde het duitse der spiegel een nieuw artikel omtrent de beschuldigingen van verkrachting. ronaldo reageerde via zijn twitter-account op de beschuldigingen als 'fake news'. hierop reageerde der spiegel op maandag 1 oktober met 24 tweets en de nodige bewijslast in de verkrachtingszaak. dinsdag 2 oktober 2018 werd bekend dat de politie in las vegas het onderzoek naar de verkrachtingszaak heeft heropend. op 22 juli 2019 werd bekend dat ronaldo niet wordt vervolgd voor de vermeende verkrachting, vanwege gebrek aan bewijs. mayorga zou wel nog steeds een schadevergoeding eisen.\n\n\n== trivia ==\n'ronaldo', zijn tweede voornaam, verwijst naar ronald reagan, voormalig president van de verenigde staten.\nronaldo werd op 1 juni 2009 door de lezers van het britse gay times magazine uitgeroepen tot meest sexy man ter wereld.\nronaldo werd op 3 januari 2013 ambassadeur van save the children. in deze functie vecht de voetballer tegen honger en overgewicht bij kinderen.\n\n\n== zie ook ==\nlijst van premier league-winnaars\nlijst van spelers met 100 of meer doelpunten in de premier league\nlijst van spelers van manchester united fc\nlijst van spelers van real madrid\nlijst van spelers van juventus fc\nlijst van spelers van het portugese voetbalelftal\n\n\n== externe links ==\n\n(en)  profiel en statistieken van cristiano ronaldo op realmadrid.com\n(nl)  profiel en statistieken van cristiano ronaldo op transfermarkt.nl\n\n\n== referenties =="