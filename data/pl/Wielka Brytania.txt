"wielka brytania lub zjednoczone kr\u00f3lestwo (ang. united kingdom), oficjalnie zjednoczone kr\u00f3lestwo wielkiej brytanii i irlandii p\u00f3\u0142nocnej (ang. united kingdom of great britain and northern ireland) \u2013 pa\u0144stwo wyspiarskie w europie zachodniej, w sk\u0142ad kt\u00f3rego wchodz\u0105: anglia, walia i szkocja po\u0142o\u017cone na wyspie wielka brytania oraz irlandia p\u00f3\u0142nocna le\u017c\u0105ca w p\u00f3\u0142nocnej cz\u0119\u015bci wyspy irlandia. na wyspie tej znajduje si\u0119 jedyna granica l\u0105dowa zjednoczonego kr\u00f3lestwa z innym pa\u0144stwem \u2013 irlandi\u0105. poza ni\u0105 wielka brytania otoczona jest przez ocean atlantycki na zachodzie i p\u00f3\u0142nocy, morze p\u00f3\u0142nocne na wschodzie, kana\u0142 la manche na po\u0142udniu i morze irlandzkie na zachodzie.\nwielka brytania posiada kilkana\u015bcie terytori\u00f3w zale\u017cnych, kt\u00f3re nie s\u0105 formalnie cz\u0119\u015bci\u0105 pa\u0144stwa, ale s\u0105 z nim konstytucjonalnie powi\u0105zane i administracyjnie podleg\u0142e. nale\u017c\u0105 do nich dependencje korony brytyjskiej (guernsey, jersey i wyspa man) oraz brytyjskie terytoria zamorskie: akrotiri, anguilla, bermudy, brytyjskie terytorium antarktyczne, brytyjskie terytorium oceanu indyjskiego, brytyjskie wyspy dziewicze, dhekelia, kajmany, falklandy, georgia po\u0142udniowa i sandwich po\u0142udniowy, gibraltar, montserrat, pitcairn, turks i caicos oraz wyspa \u015bwi\u0119tej heleny, wyspa wniebowst\u0105pienia i tristan da cunha.\nwielka brytania jest cz\u0142onkiem za\u0142o\u017cycielem wsp\u00f3lnoty narod\u00f3w zrzeszaj\u0105cej by\u0142e kolonie, dominia i inne posiad\u0142o\u015bci brytyjskie. od 1 stycznia 1973 do 31 stycznia 2020 roku cz\u0142onek najpierw wsp\u00f3lnoty europejskiej, a p\u00f3\u017aniej unii europejskiej (ue). jest sta\u0142ym cz\u0142onkiem rady bezpiecze\u0144stwa onz od czasu jej pierwszej sesji w 1946 r., posiadaj\u0105cym prawo weta. wchodzi tak\u017ce w sk\u0142ad rady europy, g7, g20, nato, oecd oraz wto.\nwielka brytania jest krajem rozwini\u0119tym, stanowi sz\u00f3st\u0105 gospodark\u0119 \u015bwiata wed\u0142ug pkb nominalnego i \u00f3sm\u0105 gospodark\u0119 \u015bwiata wed\u0142ug parytetu si\u0142y nabywczej. by\u0142o to pierwsze na \u015bwiecie w pe\u0142ni zindustrializowane pa\u0144stwo oraz najwi\u0119ksze mocarstwo \u015bwiatowe w xix i na pocz\u0105tku xx wieku.\nwielka brytania pozostaje nadal mocarstwem ze znacznymi wp\u0142ywami ekonomicznymi, kulturalnymi, militarnymi, naukowymi i politycznymi na arenie mi\u0119dzynarodowej. brytyjskie si\u0142y zbrojne stacjonuj\u0105 w 80 krajach \u015bwiata (najwi\u0119ksze sta\u0142e garnizony s\u0105 w niemczech, na cyprze, na falklandach, w gibraltarze i w kanadzie). wysoko\u015b\u0107 wydatk\u00f3w na wojskowo\u015b\u0107 daje wielkiej brytanii \u00f3sme miejsce na \u015bwiecie (2019). posiada r\u00f3wnie\u017c ok. 200 g\u0142owic atomowych.\n\n\n== geografia ==\ng\u00f3ry i wzg\u00f3rza wyst\u0119puj\u0105 g\u0142\u00f3wnie w zachodniej cz\u0119\u015bci wyspy i opadaj\u0105 \u0142agodnie na wsch\u00f3d, przy czym wysoko\u015b\u0107 wzniesie\u0144 na og\u00f3\u0142 ro\u015bnie w kierunku p\u00f3\u0142nocnym.\nu wybrze\u017cy wielkiej brytanii wyst\u0119puj\u0105 p\u0142ywy morskie, do 15 m w estuarium severn, co jest drug\u0105 wysoko\u015bci\u0105 na \u015bwiecie (po zatoce fundy). istnienie p\u0142yw\u00f3w powoduje, \u017ce rzeki uchodz\u0105 estuariami.\nw anglii najd\u0142u\u017csze i najwi\u0119ksze rzeki to severn (354 km), tamiza (346 km) i trent (298 km). najwi\u0119kszymi miastami s\u0105 londyn (7,56 mln os\u00f3b), birmingham (1,02 mln), manchester, liverpool, leeds, bristol, sheffield oraz newcastle upon tyne. podmorski tunel (eurotunel) niedaleko dover \u0142\u0105czy wielk\u0105 brytani\u0119 z francj\u0105.\nwalia jest krajem g\u00f3rzystym, a jej najwy\u017cszy szczyt to snowdon (1085 m n.p.m.). na p\u00f3\u0142noc od g\u0142\u00f3wnego l\u0105du le\u017cy wyspa anglesey. najwi\u0119kszym miastem i stolic\u0105 jest cardiff, znajduj\u0105ce si\u0119 w po\u0142udniowej walii.\nszkocja pod wzgl\u0119dem geograficznym jest krajem bardzo zr\u00f3\u017cnicowanym, z wy\u017cynami na po\u0142udniu, w\u0105skim pasem nizin mi\u0119dzy edynburgiem a glasgow oraz g\u00f3rami na p\u00f3\u0142nocy i zachodzie, gdzie znajduje si\u0119 najwy\u017cszy szczyt wielkiej brytanii \u2013 ben nevis (1345 m n.p.m.). p\u0142ynie tu tay \u2013 najwi\u0119ksza rzeka wielkiej brytanii, bior\u0105c pod uwag\u0119 przep\u0142yw przy uj\u015bciu. w szkocji mo\u017cna spotka\u0107 wiele zatok, fiord\u00f3w i jezior. u jej p\u00f3\u0142nocnych wybrze\u017cy rozsianych jest wiele wysp: hebrydy, orkady czy szetlandy. g\u0142\u00f3wne miasta to edynburg, glasgow i aberdeen.\nirlandia p\u00f3\u0142nocna, obejmuj\u0105ca p\u00f3\u0142nocno-wschodni\u0105 cz\u0119\u015b\u0107 wyspy irlandia, jest krajem pag\u00f3rkowatym. g\u0142\u00f3wne miasta to belfast i derry.\n\n\n=== skutki zmian klimatu ===\nw wielkiej brytanii, w wyniku zmian klimatu, panuje tendencja do cieplejszych zim i lat, poziom morza na wybrze\u017cu brytyjskim podnosi si\u0119 o oko\u0142o 3 mm ka\u017cdego roku i pojawiaj\u0105 si\u0119 oznaki zmian w strukturze opad\u00f3w. klimatolodzy oczekuj\u0105, \u017ce fale upa\u0142\u00f3w, takie jak w 2003 r., stan\u0105 si\u0119 norm\u0105 w latach 40. xxi wieku w wyniku kryzysu klimatycznego. obliczenia modelowe z 2019 r. pokazuj\u0105, \u017ce londyn zosta\u0142by przeniesiony do innej strefy klimatycznej, gdyby wyst\u0105pi\u0142 scenariusz rcp4.5. klimat w londynie w 2050 r. b\u0119dzie bardziej przypomina\u0142 klimat w barcelonie (hiszpania), ni\u017c poprzedni klimat w tym mie\u015bcie. nawet ekstremalne zjawiska pogodowe staj\u0105 si\u0119 coraz cz\u0119stsze i intensywniejsze. wykazano, \u017ce powodzie w anglii 2013\u20132014 mo\u017cna przypisa\u0107 zmianom klimatu spowodowanym przez cz\u0142owieka.\n\n\n== historia ==\n\n\n=== staro\u017cytno\u015b\u0107 ===\nw staro\u017cytno\u015bci obszar dzisiejszej wielkiej brytanii by\u0142 zasiedlany przez plemiona celtyckie. prawdopodobnie przyby\u0142y one z centralnej lub wschodniej europy. celtowie znali metody obr\u00f3bki \u017celaza, dzi\u0119ki czemu posiadali lepsz\u0105 bro\u0144 ni\u017c dotychczasowi mieszka\u0144cy wyspy (kt\u00f3rzy dalej stosowali br\u0105z). przypuszcza si\u0119, \u017ce nap\u00f3r celt\u00f3w spowodowa\u0142 ich migracje na tereny stanowi\u0105ce dzisiaj wali\u0119, szkocj\u0119 i irlandi\u0119. celtowie ci\u0105gle nap\u0142ywali do brytanii przez kolejne 700 lat. zajmuj\u0105 oni szczeg\u00f3lne miejsce w historii brytanii, gdy\u017c to od nich w\u0142a\u015bnie wywodzi si\u0119 du\u017ca liczba mieszka\u0144c\u00f3w obecnej szkocji, kornwalii, walii i irlandii. ich kultura oraz j\u0119zyk zosta\u0142y przyj\u0119te przez \u00f3wczesnych mieszka\u0144c\u00f3w wyspy.\nw 55 roku p.n.e. inwazji na brytani\u0119 dokona\u0142 juliusz cezar. swoje wra\u017cenia opisa\u0142 w dziele o wojnie galijskiej.\nprzyczyn\u0105 inwazji rzymian na brytani\u0119 by\u0142a pomoc, kt\u00f3rej mieszkaj\u0105cy tam celtowie udzielali celtom z galii. dostarczali im \u017cywno\u015bci i udzielali schronienia na wyspie. rzymianie chcieli powstrzyma\u0107 te praktyki oraz przej\u0105\u0107 kontrol\u0119 nad tamtejsz\u0105 produkcj\u0105 artyku\u0142\u00f3w spo\u017cywczych.\nw trakcie dw\u00f3ch pierwszych pr\u00f3b inwazji na brytani\u0119, dokonanych przez cezara w 55 i 54 roku p.n.e., nie zdobyto \u017cadnych terytori\u00f3w. w\u0142a\u015bciwy podb\u00f3j brytanii przez rzymian rozpocz\u0105\u0142 si\u0119 w roku 43 n.e. dzi\u0119ki przewadze wojskowej oraz walkom, jakie toczyli mi\u0119dzy sob\u0105 celtowie, nie by\u0142 on trudny. najwi\u0119kszym aktem oporu by\u0142o powstanie celt\u00f3w pod przyw\u00f3dztwem boudiki oko\u0142o roku 60, lecz i ono zosta\u0142o st\u0142umione. rzymianie nie zdo\u0142ali podbi\u0107 jedynie kaledonii, czyli dzisiejszej szkocji, mimo ca\u0142ego wieku stara\u0144. ostatecznie na granicy pomi\u0119dzy kaledoni\u0105 a terenami przez nich zaj\u0119tymi zbudowano fortyfikacje. w latach 121\u2013129 powsta\u0142 mur hadriana, a w roku 142 mur antoninusa.\n\nod oko\u0142o 367 r. wzmog\u0142y si\u0119 ataki celt\u00f3w z kaledonii. wojsko rzymskie mia\u0142o coraz wi\u0119ksze k\u0142opoty z ich odpieraniem. by\u0142o to odbiciem sytuacji na kontynencie, kt\u00f3ra wieszczy\u0142a pocz\u0105tek ko\u0144ca panowania rzymian w brytanii. w 409 r. wycofano ostatnich \u017co\u0142nierzy rzymskich z brytanii, a zromanizowanych celt\u00f3w pozostawiono samym sobie w obliczu najazd\u00f3w.\nwidocznymi \u015bladami pobytu rzymian w brytanii s\u0105 zbudowane przez nich drogi. u\u017cywano ich jeszcze d\u0142ugo po odej\u015bciu rzymian. w tym okresie powsta\u0142o tak\u017ce wiele miast. niekt\u00f3re z nich by\u0142y pocz\u0105tkowo obozami wojskowymi (po \u0142acinie castra). pochodne tego wyrazu mo\u017cna odnale\u017a\u0107 w nazwach miast takich jak lancaster, winchester, leicester, gloucester.\n\n\n=== \u015bredniowiecze do xi w. ===\nw vi w. anglia zosta\u0142a podbita przez plemiona anglosaskie, kt\u00f3re z czasem stworzy\u0142y system pa\u0144stw, zwany heptarchi\u0105, na kt\u00f3ry sk\u0142ada\u0142o si\u0119 7 g\u0142\u00f3wnych kr\u00f3lestw walcz\u0105cych o hegemoni\u0119. pod koniec tego samego wieku rozpocz\u0119\u0142a si\u0119 chrystianizacja tych ziem. w ix w. najwi\u0119ksze znaczenie uzyska\u0142 wessex. w tych czasach rozpocz\u0119\u0142y si\u0119 najazdy norman\u00f3w na wyspy brytyjskie, kt\u00f3rzy pocz\u0105tkowo jedynie pustoszyli po\u0142udniowe wybrze\u017ca wyspy. r\u00f3wnocze\u015bnie od zachodu i p\u00f3\u0142nocy atakowali wikingowie, kt\u00f3rym uda\u0142o si\u0119 podbi\u0107 znaczn\u0105 cz\u0119\u015b\u0107 kraju (dzisiejsza p\u00f3\u0142nocna anglia), tworz\u0105c na tych obszarach tzw. danelaw.\n\n\n=== \u015bredniowiecze od xi w. ===\nw xi w. normanowie z francuskiej normandii podj\u0119li udan\u0105 inwazj\u0119 na angli\u0119, a jej kr\u00f3lem zosta\u0142 w 1066 ich dow\u00f3dca wilhelm i zdobywca. po wyga\u015bni\u0119ciu dynastii normandzkiej (1135) na tronie anglii zasiedli w 1154 plantageneci. w xi\u2013xiii w. dokona\u0142 si\u0119 podb\u00f3j walii, a rozpocz\u0105\u0142 irlandii i szkocji. w 1337 edward iii wysun\u0105\u0142 roszczenia do dziedzictwa tronu francuskiego po kapetyngach, co doprowadzi\u0142o do wybuchu wojny stuletniej w latach 1337\u20131453. w 1399 na tronie anglii zasiedli lancasterowie. w 1455 wybuch\u0142y walki o tron mi\u0119dzy lancasterami a yorkami (tzw. wojna dw\u00f3ch r\u00f3\u017c), kt\u00f3re zako\u0144czy\u0142y si\u0119 w 1485 obj\u0119ciem tronu przez henryka vii z dynastii tudor\u00f3w.\n\n\n=== xvi\u2013xvii wiek ===\nw 1534 henryk viii uniezale\u017cni\u0142 ko\u015bci\u00f3\u0142 angielski od stolicy apostolskiej, og\u0142aszaj\u0105c si\u0119 jego g\u0142ow\u0105, a przez to tworz\u0105c nowe wyznanie religii chrze\u015bcija\u0144skiej \u2013 anglikanizm. pokonanie w 1588 hiszpa\u0144skiej wielkiej armady wzmocni\u0142o pozycj\u0119 polityczn\u0105 anglii i stworzy\u0142o podstawy jej morskiej pot\u0119gi.\npo wyga\u015bni\u0119ciu tudor\u00f3w w 1603 w\u0142adze przej\u0119li szkoccy stuartowie, \u0142\u0105cz\u0105c oba pa\u0144stwa uni\u0105 personaln\u0105.\n\n\n=== xviii wiek ===\nw 1707 kr\u00f3lestwo anglii i kr\u00f3lestwo szkocji zawar\u0142y akt unii i uni\u0119 personaln\u0105. oba kraje przekszta\u0142cono w uni\u0119 realn\u0105; powsta\u0142o kr\u00f3lestwo wielkiej brytanii, w 1714 na jego tronie zasiedli w\u0142adcy z dynastii hanowerskiej. wielka brytania podejmowa\u0142a walk\u0119 z francj\u0105 o dominacj\u0119 morsk\u0105 i kolonialn\u0105 zdobywaj\u0105c w 1713 gibraltar, akadi\u0119 i now\u0105 fundlandi\u0119, a w 1763 kanad\u0119, luizjan\u0119 i floryd\u0119. w wyniku ameryka\u0144skiej walki o niepodleg\u0142o\u015b\u0107 (1775\u20131783) wielka brytania musia\u0142a uzna\u0107 niepodleg\u0142o\u015b\u0107 swoich 13 kolonii. w 1793 wielka brytania przyst\u0105pi\u0142a do wojny przeciwko rewolucyjnej i napoleo\u0144skiej francji.\n\n\n=== xix wiek ===\ndo 1815 wielka brytania zainicjowa\u0142a sze\u015b\u0107 koalicji antyfrancuskich. w 1801 utworzono zjednoczone kr\u00f3lestwo wielkiej brytanii i irlandii.\nw 1837 tron obj\u0119\u0142a kr\u00f3lowa wiktoria, panuj\u0105ca do 1901, pod rz\u0105dami kt\u00f3rej wielka brytania sta\u0142a si\u0119 najwi\u0119kszym imperium \u015bwiatowym (zob. epoka wiktoria\u0144ska). do 1849 zwierzchnictwem brytyjskim obj\u0119te zosta\u0142y indie, w 1875 brytyjczycy dokonali zakupu akcji kana\u0142u sueskiego, a tak\u017ce m.in.: w 1878 zaj\u0119li cypr, w 1882 egipt, w 1886 obj\u0119li zwierzchnictwo nad birm\u0105, do 1898 podbili sudan.\n\n\n=== lata 1901\u20131945 ===\nw 1901 na tronie zasiedli w\u0142adcy z dynastii sasko-kobursko-gotajskiej (od 1917 zwanej windsorsk\u0105), panuj\u0105cej w wielkiej brytanii do dzi\u015b.\nw 1902 w celu powstrzymania ekspansji rosyjskiej na dalekim wschodzie wielka brytania zawar\u0142a sojusz z japoni\u0105.\nw sierpniu 1914 wielka brytania wypowiedzia\u0142a niemcom wojn\u0119. po jej zako\u0144czeniu pozycja mocarstwowa wielkiej brytanii uleg\u0142a zachwianiu, jej liczne dominia sta\u0142y si\u0119 suwerenne, m.in. kanada, australia, nowa zelandia. w 1921 irlandia uzyska\u0142a niepodleg\u0142o\u015b\u0107, wielkiej brytanii pozosta\u0142a jedynie irlandia p\u00f3\u0142nocna.\npo ataku niemiec w 1939 na polsk\u0119 wielka brytania wypowiedzia\u0142a niemcom wojn\u0119, kt\u00f3ra ostatecznie zburzy\u0142a jej imperialn\u0105 pozycj\u0119 na \u015bwiecie. niemal wszystkie jej kolonie uzyska\u0142y niepodleg\u0142o\u015b\u0107 do lat 60.\n\n\n=== po 1945 ===\nw 1945 wielka brytania zosta\u0142a cz\u0142onkiem za\u0142o\u017cycielem onz i sta\u0142ym cz\u0142onkiem jej rady bezpiecze\u0144stwa onz. w 1949 uzyska\u0142a cz\u0142onkostwo w nato, w latach 1960\u20131972 by\u0142a cz\u0142onkiem efta, a od 1973 ewg.\nw 1979 w\u0142adz\u0119 przej\u0119\u0142a partia konserwatywna, kt\u00f3ra utrzyma\u0142a j\u0105 a\u017c do 1997. pozycja konserwatyst\u00f3w uleg\u0142a dodatkowo umocnieniu po udanej interwencji militarnej na falklandach, kt\u00f3re zosta\u0142y zaj\u0119te przez argentyn\u0119 w 1982.\nw 1991 si\u0142y wojskowe wielkiej brytanii uczestniczy\u0142y w operacji wyzwolenia kuwejtu spod okupacji iraku, a od 1992 bra\u0142y udzia\u0142 w misjach pokojowych onz w jugos\u0142awii.\nw 1997, zgodnie z wcze\u015bniejszymi umowami, wielka brytania odda\u0142a chi\u0144skiej republice ludowej hongkong.\nw xxi wieku wielka brytania wzmocni\u0142a swoj\u0105 pozycj\u0119 na \u015bwiecie m.in. poprzez wsp\u00f3\u0142prac\u0119 ze stanami zjednoczonymi na bliskim wschodzie i w afganistanie.\n23 czerwca 2016 w referendum w sprawie wyj\u015bcia wielkiej brytanii z unii europejskiej, wi\u0119kszo\u015b\u0107 g\u0142osuj\u0105cych opowiedzia\u0142a si\u0119 za opuszczeniem unii europejskiej przez wielk\u0105 brytani\u0119. za zachowaniem cz\u0142onkostwa w ue g\u0142osowa\u0142o 16 141 241 wyborc\u00f3w (48,1%), za opuszczeniem ue 17 410 742 wyborc\u00f3w (51,9%). wielka brytania rozpocz\u0119\u0142a formalny proces wyj\u015bcia z ue \u2013 29 marca 2017 uruchamiaj\u0105c artyku\u0142 50. traktatu lizbo\u0144skiego. proces zako\u0144czy\u0142 si\u0119 1 lutego 2020, o godzinie 00:00, ko\u0144cz\u0105c r\u00f3wnie\u017c cz\u0142onkostwo wielkiej brytanii w unii europejskiej, jednocze\u015bnie wchodz\u0105c w 11-miesi\u0119czny okres przej\u015bciowy.\n\n\n== miasta ==\n\n\n== ustr\u00f3j polityczny ==\nwielka brytania jest monarchi\u0105 parlamentarn\u0105 z rz\u0105dem odpowiedzialnym przed parlamentem.\nstolic\u0105 pa\u0144stwa jest londyn. obecnym monarch\u0105 brytyjskim jest kr\u00f3l karol iii, kt\u00f3ry zasiad\u0142 na tronie 8 wrze\u015bnia 2022 roku po \u015bmierci swojej matki kr\u00f3lowej el\u017cbiety ii.\nwielka brytania jest bardzo scentralizowanym pa\u0144stwem, w kt\u00f3rym parlament westminsterski zajmuje si\u0119 wi\u0119kszo\u015bci\u0105 spraw politycznych. w ostatnich latach jednak ka\u017cde z pa\u0144stw, wchodz\u0105cych w sk\u0142ad wielkiej brytanii poza angli\u0105, otrzyma\u0142o w\u0142asne organy rz\u0105dowe, zajmuj\u0105ce si\u0119 sprawami lokalnymi.\n\n\n== system prawny ==\nsystem prawny wielkiej brytanii dzieli si\u0119 na prawo ustawowe (statutowe) oraz prawo precedensowe (case lub common law). pierwsze z nich sk\u0142ada si\u0119 z akt\u00f3w prawa stanowionego (ustaw, akt\u00f3w wykonawczych). z kolei prawo precedensowe stanowi\u0105 wyroki s\u0105dowe wydane w dotychczasowych sprawach s\u0105dowych. ponadto w wielkiej brytanii nie ma konstytucji w sensie formalnym, tzn. brak aktu prawnego, uchwalanego przy zachowaniu nadzwyczajnej procedury legislacyjnej, jak i wymagaj\u0105cego do swej zmiany kwalifikowanej wi\u0119kszo\u015bci g\u0142os\u00f3w.\n\n\n=== podzia\u0142 administracyjny ===\nwielka brytania sk\u0142ada si\u0119 z czterech cz\u0119\u015bci sk\u0142adowych (constituent part). w sk\u0142ad wielkiej brytanii wchodz\u0105:\n\njednostki te z kolei dziel\u0105 si\u0119 na w\u0142asne jednostki administracyjne:\n\n anglia \u2013 9 region\u00f3w, 87 jednostek administracyjnych poziomu hrabstwa (hrabstwa metropolitalne, hrabstwa niemetropolitalne i unitary authorities)\n szkocja \u2013 32 jednostki administracyjne (council areas) o statusie unitary authority\n walia \u2013 22 jednostki administracyjne (hrabstwa, miasta i county boroughs) o statusie unitary authority\n irlandia p\u00f3\u0142nocna \u2013 11 dystrykt\u00f3w o statusie unitary authority.wyspa man i wyspy normandzkie nie s\u0105 cz\u0119\u015bciami wielkiej brytanii, lecz stanowi\u0105 dependencje korony brytyjskiej, kt\u00f3rych polityk\u0105 zagraniczn\u0105 kieruje londyn.\nwielka brytania posiada tak\u017ce szereg terytori\u00f3w zale\u017cnych w wielu rejonach globu.\n\n\n==== regulacje samorz\u0105du terytorialnego wielkiej brytanii w aktach normatywnych ====\nstatus prawny organ\u00f3w administracji lokalnej w wielkiej brytanii nie jest zagwarantowany w konstytucji. jest tak dlatego, \u017ce kraj ten nie ma konstytucji. obowi\u0105zuje doktryna zwierzchnictwa parlamentu. powoduje to, \u017ce najwy\u017csz\u0105 rang\u0119 maj\u0105 ustawy i to one okre\u015blaj\u0105 rol\u0119 samorz\u0105du terytorialnego w spo\u0142ecze\u0144stwie. w rzeczywisto\u015bci wygl\u0105da to tak, \u017ce rz\u0105d brytyjski ma swobod\u0119 w kszta\u0142towaniu struktury i funkcjonowania organ\u00f3w administracji lokalnej.\nobecna, nowoczesna struktura samorz\u0105du terytorialnego zosta\u0142a zapocz\u0105tkowana przez szereg ustaw. pierwsz\u0105 by\u0142a ustawa poor law amendment act z 1834 r. zreorganizowa\u0142a ona administracj\u0119 opieki nad ubogimi, kt\u00f3ra obok policji by\u0142a w\u00f3wczas najwa\u017cniejsz\u0105 funkcj\u0105 samorz\u0105dow\u0105. kolejna ustawa the municipal corporations act z 1835 r. stanowi\u0142a, \u017ce w\u0142adza w poszczeg\u00f3lnych regionach mia\u0142a nale\u017ce\u0107 do pochodz\u0105cej z wybor\u00f3w rady. w latach 1888\u20131894 wprowadzono jeszcze kilka bardzo wa\u017cnych ustaw, kt\u00f3re mia\u0142y na celu zdemokratyzowanie wybor\u00f3w do rad. dzi\u0119ki temu mo\u017cna by\u0142o do nich nale\u017ce\u0107 z wyboru, a nie poprzez kupno mandatu. w 1894 r. uchwalono ustaw\u0119 the local government act, kt\u00f3ra podzieli\u0142a hrabstwa na dystrykty miejskie i wiejskie. w p\u00f3\u017aniejszym okresie zacz\u0119\u0142y pojawia\u0107 si\u0119 kolejne akty o nazwie local government act, kt\u00f3re usprawnia\u0142y dzia\u0142anie organ\u00f3w administracji lokalnej.\n\n\n=== partie polityczne ===\nbrytyjska scena polityczna jest zdominowana przez dwa ugrupowania polityczne: parti\u0119 konserwatywn\u0105 i parti\u0119 pracy.\n\n\n== si\u0142y zbrojne ==\nwielka brytania zalicza si\u0119 do 9 mocarstw atomowych. jej arsena\u0142 to oko\u0142o 200 g\u0142owic atomowych, kt\u00f3re mog\u0105 by\u0107 przenoszone na odleg\u0142o\u015b\u0107 12 tysi\u0119cy kilometr\u00f3w.\n\n\n== gospodarka ==\nwielka brytania jest pa\u0144stwem o gospodarce rynkowej, trzecim co do pkb rynkiem w europie (za niemcami i rosj\u0105), a \u00f3smym na \u015bwiecie (po stanach zjednoczonych, chinach, indiach, japonii, niemczech, rosji i brazylii). w ci\u0105gu ostatnich dw\u00f3ch dekad rz\u0105d dokona\u0142 prywatyzacji wielu przedsi\u0119biorstw pa\u0144stwowych, odchodz\u0105c w znacznym stopniu od zasad tzw. pa\u0144stwa opieku\u0144czego (welfare state).\nintensywne, wysoko zmechanizowane i wydajne rolnictwo zaspokaja potrzeby \u017cywno\u015bciowe kraju w 60%, przy czym w tym dziale gospodarki zatrudnione jest tylko 1,5% spo\u0142ecze\u0144stwa.\nwielka brytania posiada bogate z\u0142o\u017ca w\u0119gla, gazu ziemnego i ropy naftowej.\nus\u0142ugi, g\u0142\u00f3wnie bankowe i ubezpieczeniowe, stanowi\u0105 najwi\u0119kszy udzia\u0142 w brytyjskim pkb i w tym sektorze wielka brytania jest druga na \u015bwiecie za usa, natomiast przemys\u0142 traci na znaczeniu. podatki stanowi\u0105 37% pkb.\nw czasach premiera tony\u2019ego blaira kontynuowano w du\u017cej mierze polityk\u0119 margaret thatcher, chocia\u017c zwi\u0119kszono wydatki na edukacj\u0119 i s\u0142u\u017cb\u0119 zdrowia z bud\u017cetu. zatrudnienie na poziomie 70% nale\u017cy do najwy\u017cszych na \u015bwiecie. pkb per capita wynosi nominalnie 39 213, a po zmierzeniu parytetem si\u0142y nabywczej 35 051 dolar\u00f3w, czyli mniej wi\u0119cej tyle, ile w holandii, niemczech i skandynawii.\ndo znanych na \u015bwiecie brytyjskich marek luksusowych samochod\u00f3w osobowych zaliczaj\u0105 si\u0119 m.in. rolls-royce, bentley, aston martin, jaguar, a z samochod\u00f3w terenowych land rover. w 2011 w wielkiej brytanii wyprodukowano 1,46 miliona aut.\n\n\n=== najwi\u0119ksze przedsi\u0119biorstwa ===\nbae systems (przemys\u0142 lotniczy i zbrojeniowy)\nbg group (energetyka)\nbhp billiton (brytyjsko-australijski koncern g\u00f3rniczy)\nbp (bran\u017ca naftowa)\nbt group (\u0142\u0105czno\u015b\u0107)\nbarclays (sektor bankowy)\nbritish airways (lotnictwo)\nhsbc (sektor bankowy)\nimperial chemical industries (przemys\u0142 chemiczny)\nreuters (media)\nrio tinto (g\u00f3rnictwo)\nroyal bank of scotland (sektor bankowy)\nroyal dutch shell (brytyjsko-holenderski koncern naftowy)\nunilever (brytyjsko-holenderski koncern bran\u017cy fmcg)\nvirgin group (konglomerat)\nvodafone (telekomunikacja)\n\n\n=== turystyka ===\nw 2015 roku kraj ten odwiedzi\u0142o 34,4 mln turyst\u00f3w (5,6% wi\u0119cej ni\u017c w roku poprzednim), generuj\u0105c dla niego przychody na poziomie 45,5 mld dolar\u00f3w.\n\n\n=== transport ===\nwielka brytania ma stosunkowo dobrze rozwini\u0119t\u0105 sie\u0107 po\u0142\u0105cze\u0144 kolejowych. w 2006 mia\u0142a 16 567 km linii kolejowych (w tym: 5361 km zelektryfikowanych), co odpowiada g\u0119sto\u015bci sieci 6,77 km/100 km\u00b2. istnieje tu tak\u017ce g\u0119sta sie\u0107 dr\u00f3g i autostrad. w 2006 roku w kraju by\u0142o 398 366 km dr\u00f3g (w tym 3520 km autostrad), co daje wska\u017anik g\u0119sto\u015bci wynosz\u0105cy 162,7 km/100 km\u00b2. \u017cegluga \u015br\u00f3dl\u0105dowa wykorzystuje drogi wodne o \u0142\u0105cznej d\u0142ugo\u015bci 3200 km (dane z 2003), lecz tylko 620 km spe\u0142nia warunki umo\u017cliwiaj\u0105ce regularny transport towar\u00f3w.\nw wielkiej brytanii obowi\u0105zuje ruch lewostronny.\n\n\n== demografia ==\n\n\n=== populacja ===\nwed\u0142ug spisu powszechnego z 2011 roku liczba ludno\u015bci wielkiej brytanii wynosi\u0142a 63 182 000. 83,9% ludno\u015bci (53 012 456) zamieszkiwa\u0142o angli\u0119, 8,4% (5 295 000) szkocj\u0119, 4,8% (3 063 456) wali\u0119, a 2,9% (1 810 863) irlandi\u0119 p\u00f3\u0142nocn\u0105. 12,9% populacji kraju (8 173 941) stanowili mieszka\u0144cy stolicy. w poprzednim spisie powszechnym z 2001 roku liczba ludno\u015bci kraju wynios\u0142a 58 789 194. umiej\u0119tno\u015b\u0107 pisania i czytania posiada 99% ludno\u015bci. obowi\u0105zek edukacji dotyczy dzieci w wieku od 5 do 16 lat. wed\u0142ug danych oecd jednym z najwi\u0119kszych problem\u00f3w spo\u0142ecznych s\u0105 znacznie cz\u0119stsze ni\u017c w innych krajach rozwini\u0119tych tzw. ryzykowne zachowania nastolatk\u00f3w: nadu\u017cywanie alkoholu, palenie tytoniu, cz\u0119ste ci\u0105\u017ce nieletnich. w latach 2005\u20132006 ok. 33% brytyjczyk\u00f3w w wieku 13\u201315 lat upi\u0142o si\u0119 przynajmniej dwa razy (w por\u00f3wnaniu do 12% amerykan\u00f3w i 14% francuz\u00f3w w tym wieku), natomiast w 2005 na 1000 brytyjskich nastolatek statystycznie 23,4 zosta\u0142o matkami.\n\n\n=== migracje ===\nwsp\u00f3\u0142cze\u015bni brytyjczycy wywodz\u0105 si\u0119 przede wszystkim z r\u00f3\u017cnych lud\u00f3w, kt\u00f3re osiedli\u0142y si\u0119 w wielkiej brytanii przed xii wiekiem \u2013 celt\u00f3w, rzymian, anglosas\u00f3w i norman\u00f3w. w wielkiej brytanii mieszkaj\u0105 tak\u017ce liczne grupy stosunkowo niedawnych imigrant\u00f3w z afryki, azji i europy wschodniej.\nod ii wojny \u015bwiatowej wielka brytania przyj\u0119\u0142a spore migracje ludno\u015bci z europy, afryki oraz azji po\u0142udniowej. szczeg\u00f3lnie du\u017cy nap\u0142yw imigrant\u00f3w mia\u0142 miejsce w latach 1960\u20131973 oraz w latach 80. w 2001 r. 13,1% populacji stanowi\u0142y osoby pochodz\u0105ce spoza wielkiej brytanii, co wskazuje na najwy\u017cszy wska\u017anik imigracji w europie. w niekt\u00f3rych miastach wielkiej brytanii procent mniejszo\u015bci narodowych jest niemal\u017ce zbli\u017cony do po\u0142owy ludno\u015bci danego miasta i tak m.in. w leicester stanowi 41,7%, w londynie 40,1%, w birmingham 34,4%. najbardziej zr\u00f3\u017cnicowanym etnicznie miastem w wielkiej brytanii jest slough, gdzie w 2017 roku zaledwie 34,5% ludno\u015bci stanowili biali brytyjczycy.\n\nw maju 2004 r., kiedy nast\u0105pi\u0142o kolejne rozszerzenie unii europejskiej, odnotowano rekordowy nap\u0142yw imigrant\u00f3w z kraj\u00f3w europy \u015brodkowo-wschodniej (ok. p\u00f3\u0142 miliona). \u201edaily telegraph\u201d oszacowa\u0142, \u017ce w latach 2004\u20132007 do wielkiej brytanii przyby\u0142o oko\u0142o miliona nowych imigrant\u00f3w, zwi\u0119kszaj\u0105c liczb\u0119 obcokrajowc\u00f3w z 5,2 do 6,3 miliona. 2/3 spo\u015br\u00f3d nowych imigrant\u00f3w stanowili polacy, staj\u0105c si\u0119 tym samym trzeci\u0105 po hindusach i irlandczykach mniejszo\u015bci\u0105 narodow\u0105 w wielkiej brytanii. w 2015 brytyjski urz\u0105d statystyczny odnotowa\u0142 imigracj\u0119 na poziomie 333 tys., w tym 184 tys. obcokrajowc\u00f3w z pa\u0144stw unii europejskiej.\nobecnie dorasta trzecie pokolenie przyby\u0142ych po ii wojnie \u015bwiatowej imigrant\u00f3w. nieznana jest natomiast rzeczywista liczba mniejszo\u015bci etnicznych \u017cyj\u0105cych w wielkiej brytanii. 6,3 miliona obcokrajowc\u00f3w w 2007 r. to osoby urodzone poza granicami kraju. liczba ta jest wi\u0119ksza, je\u015bli wzi\u0105\u0107 pod uwag\u0119 urodzone na terenie wielkiej brytanii dzieci i wnuki imigrant\u00f3w, kt\u00f3rzy nap\u0142yn\u0119li kilkadziesi\u0105t lat temu. w 2008 r. 35,6% wszystkich urodzonych w wielkiej brytanii dzieci by\u0142o dzie\u0107mi mniejszo\u015bci etnicznych, kt\u00f3re formalnie s\u0105 wliczane do narodu brytyjskiego. szacuje si\u0119, \u017ce w 2008 roku 82,4% mieszka\u0144c\u00f3w wielkiej brytanii by\u0142o pochodzenia europejskiego (anglikami, szkotami, walijczykami, irlandczykami i nap\u0142ywow\u0105 ludno\u015bci\u0105 europejsk\u0105 z kontynentu), 6,2% pochodzi\u0142o z azji po\u0142udniowej (g\u0142\u00f3wnie z indii, pakistanu i bangladeszu), 3,5% by\u0142o rasy czarnej (g\u0142\u00f3wnie z afryki i karaib\u00f3w), 1,1% z azji wschodniej, a 1,6% to pozostali.\nwielka brytania ma r\u00f3wnie\u017c wysoki wska\u017anik emigracji. w 2006 r. zanotowano, \u017ce co najmniej 5,5 mln os\u00f3b urodzonych w wielkiej brytanii mieszka za granic\u0105, a kolejne p\u00f3\u0142 miliona mieszka i pracuje tam tymczasowo.\n\n\n=== religia ===\nwed\u0142ug spisu powszechnego z 2001 r. 71,6% mieszka\u0144c\u00f3w wielkiej brytanii okre\u015bli\u0142o sw\u0105 przynale\u017cno\u015b\u0107 religijn\u0105 do chrze\u015bcija\u0144stwa, przy czym w anglii i walii nie uwzgl\u0119dniono rozr\u00f3\u017cnienia na od\u0142amy i ko\u015bcio\u0142y. 5,2% uto\u017csamia\u0142o si\u0119 z inn\u0105 ni\u017c chrze\u015bcija\u0144stwo religi\u0105: 2,7% z islamem, 1,0% z hinduizmem, 0,6% z sikhizmem, 0,5% z judaizmem, 0,3% z buddyzmem i 0,3% z pozosta\u0142ymi religiami, sektami i denominacjami. 23,2% os\u00f3b okre\u015bli\u0142o si\u0119 jako atei\u015bci, agnostycy lub bezwyznaniowcy, b\u0105d\u017a nie chcia\u0142o lub nie potrafi\u0142o poda\u0107 swej przynale\u017cno\u015bci religijnej (spis przeprowadzony w irlandii p\u00f3\u0142nocnej nie rozdziela\u0142 tych dw\u00f3ch kategorii).\ndane te jednak nie oddaj\u0105 rzeczywistej sytuacji wyznaniowej w wielkiej brytanii. przynale\u017cno\u015b\u0107 do okre\u015blonego ko\u015bcio\u0142a czy zwi\u0105zku wyznaniowego w wielkiej brytanii jest uwarunkowana w wi\u0119kszym stopniu tradycj\u0105 i rozwi\u0105zaniami prawno-administracyjnymi (zw\u0142aszcza w przypadku uprzywilejowanych wsp\u00f3lnot protestanckich), w mniejszym stopniu oznacza natomiast podzielanie doktryn i teologii tych wsp\u00f3lnot. przyk\u0142adowo wi\u0119kszo\u015b\u0107 bada\u0144 spo\u0142ecznych pokazuje, \u017ce brytyjczycy na og\u00f3\u0142 s\u0105 narodem silnie zsekularyzowanym. dane o rzeczywistej przynale\u017cno\u015bci religijnej w\u015br\u00f3d brytyjczyk\u00f3w r\u00f3\u017cni\u0105 si\u0119 mi\u0119dzy sob\u0105 w zale\u017cno\u015bci od o\u015brodk\u00f3w badawczych, doboru pr\u00f3by, sposobu definiowania religii, pyta\u0144 badawczych i sposobu realizowania bada\u0144. przyk\u0142adowo, wed\u0142ug british social attitudes, w 2006 r. jedynie 31% badanych brytyjczyk\u00f3w zdeklarowa\u0142o czynn\u0105 przynale\u017cno\u015b\u0107 religijn\u0105 (spadek z 74% w 1964 roku). natomiast a\u017c 38% zdeklarowa\u0142o brak przynale\u017cno\u015bci do religii (wzrost z 3% w 1964 roku).\nwiar\u0119 w boga osobowego, wed\u0142ug r\u00f3\u017cnych bada\u0144 w okresie 2003\u20132008 r., deklarowa\u0142o od 35 do 60% doros\u0142ych brytyjczyk\u00f3w. w\u015br\u00f3d nastolatk\u00f3w wiara w boga by\u0142a najmniej powszechna i w niekt\u00f3rych regionach (np. w kornwalii) spad\u0142a do 22%. wed\u0142ug sonda\u017cu spo\u0142ecznego eurobarometr na zlecenie komisji europejskiej, jedynie 38% brytyjczyk\u00f3w potwierdzi\u0142o wiar\u0119 w boga osobowego, dalsze 40% przyzna\u0142o, \u017ce dopuszcza mo\u017cliwo\u015b\u0107 istnienia nieokre\u015blonej si\u0142y wy\u017cszej, a 20% zadeklarowa\u0142o ateizm lub niewiar\u0119. pozosta\u0142e 2% nie chcia\u0142o lub nie potrafi\u0142o si\u0119 okre\u015bli\u0107.\nbrytyjska agencja pomocy i rozwoju tearfund w 2007 r. opublikowa\u0142a dane, \u017ce zaledwie 10% brytyjczyk\u00f3w uczestniczy w nabo\u017ce\u0144stwach co najmniej raz w tygodniu, a 59% nigdy lub prawie nigdy nie odwiedza ko\u015bcio\u0142\u00f3w. by\u0142y to jednak dane zebrane z deklaracji, podczas gdy w rzeczywisto\u015bci uczestnictwo w niedzielnych nabo\u017ce\u0144stwach okaza\u0142o si\u0119 ni\u017csze. o ile w 1979 r. 12% brytyjczyk\u00f3w odwiedza\u0142o ko\u015bcio\u0142y, to w 1999 r. ju\u017c tylko 7,5%. tearfund oszacowa\u0142, \u017ce do 2007 r. systematyczne uczestnictwo w niedzielnych nabo\u017ce\u0144stwach spa\u015b\u0107 mog\u0142o do 6%.\nz przyczyn finansowych liczne \u015bwi\u0105tynie i ko\u015bcio\u0142y s\u0105 odsprzedawane pa\u0144stwu, instytucjom publicznym lub prywatnym przedsi\u0119biorcom, a nast\u0119pnie przerabiane na sale konferencyjne, galerie, hotele, dyskoteki lub prywatne posesje. bardzo istotne s\u0105 r\u00f3wnie\u017c systematyczny spadek chrzt\u00f3w, konfirmacji w wieku nastoletnim i ma\u0142\u017ce\u0144stw sakramentalnych. wielka brytania formalnie jest pa\u0144stwem wyznaniowym, w kt\u00f3rym wywodz\u0105ce si\u0119 z anglikanizmu ko\u015bcio\u0142y anglii oraz z prezbiterianizmu ko\u015bci\u00f3\u0142 szkocji s\u0105 ko\u015bcio\u0142ami pa\u0144stwowymi. biskupi maj\u0105 zagwarantowane miejsca w izbie lord\u00f3w w parlamencie brytyjskim, a monarcha b\u0119d\u0105cy g\u0142ow\u0105 pa\u0144stwa, jest jednocze\u015bnie g\u0142ow\u0105 ko\u015bcio\u0142a anglii.\nstruktura religijna kraju w 2015 roku wed\u0142ug the association of religion data archives:\n\nprotestanci \u2013 48%:\nanglikanie \u2013 37,9%,\nzielono\u015bwi\u0105tkowcy \u2013 2%,\npozostali (g\u0142\u00f3wnie prezbiterianie, a tak\u017ce metody\u015bci, bapty\u015bci i inni) \u2013 8%,\nbez religii \u2013 29,7%,\nkatolicy \u2013 8,7%,\nmuzu\u0142manie \u2013 5,1%,\npozostali \u201echrze\u015bcijanie\u201d \u2013 2,5%,\nhindui\u015bci \u2013 1,4%,\nprawos\u0142awni \u2013 0,9%,\nsikhowie \u2013 0,7%,\nbuddy\u015bci \u2013 0,5%,\n\u017cydzi \u2013 0,4%,\ninne religie \u2013 0,3%,\nnieokre\u015bleni \u2013 1,7%.\n\n\n=== j\u0119zyk ===\ng\u0142\u00f3wnym j\u0119zykiem jest angielski, cho\u0107 w u\u017cyciu s\u0105 tak\u017ce walijski, irlandzki i j\u0119zyki szkockie. imigranci pos\u0142uguj\u0105 si\u0119 tak\u017ce swoimi j\u0119zykami, np. pend\u017cabskim, bengalskim, czy urdu.\nnazwa pa\u0144stwa w g\u0142\u00f3wnych j\u0119zykach wielkiej brytanii:\n\nangielski: united kingdom of great britain and northern ireland\nwalijski: teyrnas unedig prydain fawr a gogledd iwerddon\ngaelicki szkocki: an r\u00ecoghachd aonaichte na breatainn mh\u00f2r agus eirinn mu thuath\nirlandzki: riocht aontaithe na breataine m\u00f3ire agus thuaisceart \u00e9ireann\nscots: unitit kinrick o great breetain an northren ireland\nkornijski: an rywvaneth unys a vreten veur hag iwerdhon gl\u00e9dh.\n\n\n=== najwi\u0119ksze miasta ===\n\n\n== kultura ==\nkultura wielkiej brytanii ukszta\u0142towana zosta\u0142a przez wiele czynnik\u00f3w, takich jak wyspiarski status pa\u0144stwa, jego historia jako zachodniej demokracji liberalnej i mocarstwa, jak r\u00f3wnie\u017c uni\u0119 czterech pa\u0144stw, z kt\u00f3rych ka\u017cde piel\u0119gnuje w\u0142asne tradycje, obyczaje i symbole. za spraw\u0105 imperium brytyjskiego, brytyjskie wp\u0142ywy mo\u017cna zauwa\u017cy\u0107 w j\u0119zyku, kulturze oraz porz\u0105dku prawnym wielu z jego by\u0142ych kolonii, w\u0142\u0105czaj\u0105c w to australi\u0119, indie, irlandi\u0119, kanad\u0119, now\u0105 zelandi\u0119, republik\u0119 po\u0142udniowej afryki i stany zjednoczone. znaczny wp\u0142yw kulturalny wielkiej brytanii doprowadzi\u0142 do okre\u015blania jej mianem \u201ekulturowego mocarstwa\u201d.\n\n\n=== nauka i o\u015bwiata ===\nw wielkiej brytanii znajduje si\u0119 du\u017ca liczba uniwersytet\u00f3w, m.in.: university of oxford, university of cambridge, university college london, imperial college, king\u2019s college. wielka brytania wyda\u0142a wielu naukowc\u00f3w, takich jak isaac newton, james watt, charles darwin, alexander fleming i graham bell. pod wzgl\u0119dem liczby otrzymanych nagr\u00f3d nobla, brytyjczycy s\u0105 na drugim miejscu po obywatelach stan\u00f3w zjednoczonych.\nna terenie wielkiej brytanii, znajduj\u0105 si\u0119 polskie szko\u0142y dzia\u0142aj\u0105ce w soboty tzw. szko\u0142y przedmiot\u00f3w ojczystych, prowadzone przez polsk\u0105 macierz szkoln\u0105.\n\n\n=== literatura ===\ntermin \u201eliteratura brytyjska\u201d odnosi si\u0119 do literatury zwi\u0105zanej ze zjednoczonym kr\u00f3lestwem, wysp\u0105 man oraz wyspami normandzkimi. wi\u0119kszo\u015b\u0107 brytyjskiej literatury napisana jest w j\u0119zyku angielskim. w 2005 r. 206 000 ksi\u0105\u017cek by\u0142o wydanych w wielkiej brytanii, a w roku 2006 by\u0142 to najwi\u0119kszy wydawca ksi\u0105\u017cek na \u015bwiecie.\n\nangielski dramaturg i poeta william shakespeare jest przez wielu literaturoznawc\u00f3w uwa\u017cany za najwybitniejszego pisarza dramaturga wszech czas\u00f3w, a jemu wsp\u00f3\u0142cze\u015bni christopher marlowe i ben jonson r\u00f3wnie\u017c s\u0105 nieprzerwanie cenieni. w czasach wsp\u00f3\u0142czesnych dramaturdzy, tacy jak alan ayckbourn, harold pinter, michael frayn, tom stoppard i david edgar, po\u0142\u0105czyli ze sob\u0105 elementy surrealizmu, realizmu i radykalizmu.\ndo znacz\u0105cych przed-wsp\u00f3\u0142czesnych angielskich pisarzy nale\u017c\u0105 takie osoby jak geoffrey chaucer (xiv w.), thomas malory (xv w.), sir tomasz more (xvi w.), john bunyan (xvii w.) i john milton (xvii w.). w xviii wieku daniel defoe (autor robinsona crusoe) i samuel richardson byli pionierami wsp\u00f3\u0142czesnych powie\u015bci. w xix wieku powsta\u0142y kolejne innowacje za spraw\u0105 takich pisarzy jak jane austen, pisz\u0105ca gotyckie powie\u015bci mary shelley, dzieci\u0119cy pisarz lewis carroll, siostry bront\u00eb \u2013 charlotte bront\u00eb, emily bront\u00eb oraz anne bront\u00eb, dzia\u0142acz spo\u0142eczny charles dickens, naturalista thomas hardy, realista george eliot, wizjonerski poeta william blake i romantyczny poeta william wordsworth. do xx-wiecznych angielskich pisarzy nale\u017c\u0105 pisarz science fiction h.g. wells; pisarze klasycznych bajek dla dzieci rudyard kipling, a.a. milne (tw\u00f3rca kubusia puchatka), roald dahl i enid blyton; kontrowersyjny d.h. lawrence; modernistka virginia woolf; satyryk evelyn waugh; proroczy powie\u015bciopisarz george orwell; popularny pisarz w. somerset maugham i graham greene; tw\u00f3rczyni powie\u015bci kryminalnych agatha christie (najlepiej sprzedaj\u0105cy si\u0119 pisarz wszech czas\u00f3w); ian fleming (tw\u00f3rca jamesa bonda); poeci t.s. eliot, philip larkin i ted hughes; pisarze fantasy j.r.r. tolkien, c.s. lewis i j.k. rowling; komiksopisarz alan moore, kt\u00f3rego komiks watchman jest cz\u0119sto nazywany przez krytyk\u00f3w najlepsz\u0105 seri\u0105 komiksow\u0105 i jednym z najlepiej sprzedaj\u0105cych si\u0119 komiks\u00f3w kiedykolwiek wydanych na \u015bwiecie.\nszkocki wk\u0142ad w literatur\u0119 brytyjsk\u0105 obejmuje m.in. tw\u00f3rczo\u015b\u0107 detektywistyczn\u0105 pisarza arthura conana doyle\u2019a (tw\u00f3rca sherlocka holmesa), literatur\u0119 romantyczn\u0105 sir waltera scotta, bajkopisarza j.m. barriego, powie\u015bci przygodowe roberta louisa stevensona i s\u0142ynnego poety roberta burnsa. nieco p\u00f3\u017aniej moderni\u015bci i nacjonali\u015bci hugh macdiarmid oraz neil m. gunn przyczynili si\u0119 do szkockiego renesansu. bardziej ponur\u0105 perspektyw\u0119 zawieraj\u0105 opowiadania iana rankina oraz psychologiczne komedio-horrory iaina banks. szkocka stolica edynburg, by\u0142a pierwszym \u015bwiatowym miastem literatury unesco.\nnajstarszy znany brytyjski wiersz y gododdin, zosta\u0142 skomponowany w yr hen ogledd (p\u00f3\u0142nocna anglia), najprawdopodobniej w vi wieku. by\u0142 napisany po kumbryjsku b\u0105d\u017a starowalijsku i zawiera\u0142 najwcze\u015bniejsze znane wzmianki o kr\u00f3lu arturze. od oko\u0142o vii wieku, zwi\u0105zek mi\u0119dzy wali\u0105 a p\u00f3\u0142nocnym obszarem anglii zosta\u0142 utracony, przez co zasi\u0119g j\u0119zyka walijskiego ograniczony zosta\u0142 do walii, gdzie arturia\u0144ska legenda by\u0142a dalej rozwijana przez geoffreya z monmouth. najbardziej szanowany walijski poeta, dafydd ap gwilym (1320\u20131370), tworzy\u0142 poezj\u0119 poruszaj\u0105c\u0105 tematy natury, religii, a w szczeg\u00f3lno\u015bci mi\u0142o\u015bci. jest on szeroko uznawany za jednego z najlepszych poet\u00f3w europejskich tamtego wieku. do xix wieku wi\u0119kszo\u015b\u0107 walijskiej literatury powstawa\u0142a w j\u0119zyku walijskim, a wi\u0119kszo\u015b\u0107 prozy mia\u0142a charakter religijny. daniel owen jest uznawany za pierwszego walijskoj\u0119zycznego powie\u015bciopisarza, publikuj\u0105c rhys lewis w 1885 r. najlepiej znanymi tw\u00f3rcami literatury anglo-walijskiej s\u0105 dwaj autorzy o nazwisku thomas. dylan thomas zyska\u0142 s\u0142aw\u0119 po obu stronach atlantyku w po\u0142owie xx wieku. jest znany ze swoich poezji \u2013 jego do not go gentle into that good night; rage, rage against the dying of the light. jest jednym z najcz\u0119\u015bciej cytowanych angielskich dwuwierszy \u2013 oraz z jego \u201egry z g\u0142osami\u201d, under milk wood. wp\u0142ywowy poeta-ksi\u0105dz ko\u015bcio\u0142a walii i walijski nacjonalista, r. s. thomas, by\u0142 nominowany do literackiej nagrody nobla w 1996 roku. czo\u0142owi walijscy powie\u015bciopisarze xx wieku to richard llewellyn oraz kate roberts.\nautorzy innych narodowo\u015bci, szczeg\u00f3lnie z kraj\u00f3w wsp\u00f3lnoty narod\u00f3w, irlandii i stan\u00f3w zjednoczonych, \u017cyli i tworzyli w wielkiej brytanii. do znacz\u0105cych przyk\u0142ad\u00f3w w ci\u0105gu wiek\u00f3w zalicza si\u0119 jonathana swifta, oscara wilde\u2019a, brama stokera, george\u2019a bernarda shawa, josepha conrada, t.s. eliota, ezra pounda oraz bardziej wsp\u00f3\u0142czesnych brytyjskich autor\u00f3w urodzonych za granic\u0105 takich jak kazuo ishiguro czy sir salman rushdie.\n\n\n=== muzyka ===\nr\u00f3\u017cne gatunki muzyczne s\u0105 popularne w wielkiej brytanii, od rodzimej muzyki folkowej anglii, walii, szkocji i p\u00f3\u0142nocnej irlandii po heavy metal. godnymi uwagi kompozytorami muzyki klasycznej z wielkiej brytanii oraz kraj\u00f3w kt\u00f3re j\u0105 poprzedza\u0142y, byli william byrd, henry purcell, sir edward elgar, gustav holst, sir arthur sullivan (najbardziej znany z pracy z sir w.s. gilbertem), ralph vaughan williams i benjamin britten, pionier nowoczesnej brytyjskiej opery. wielka brytania jest tak\u017ce domem dla s\u0142awnych na \u015bwiecie orkiestr symfonicznych i ch\u00f3r\u00f3w takich jak bbc symphony orchestra czy london symphony chorus. znani dyrygenci to sir simon rattle, john barbirolli i sir malcolm sargent. s\u0142awni kompozytorzy muzyki filmowej to john barry, clint mansell, mike oldfield, john powell, craig armstrong, david arnold, john murphy, monty norman oraz harry gregson-williams. georg friedrich h\u00e4ndel, cho\u0107 urodzony w niemczech, by\u0142 naturalizowanym brytyjskim obywatelem i niekt\u00f3re z jego najwi\u0119kszych dzie\u0142, jak mesjasz, by\u0142y napisane w j\u0119zyku angielskim. andrew lloyd webber uzyska\u0142 ogromny \u015bwiatowy sukces komercyjny oraz jest p\u0142odnym kompozytorem muzyki teatralnej, dzie\u0142, kt\u00f3re zdominowa\u0142y londy\u0144ski west end na wiele lat oraz pow\u0119drowa\u0142y na broadway w nowym jorku.\nthe beatles sprzedali ponad miliard pozycji p\u0142ytowych na \u015bwiecie, b\u0119d\u0105c najlepiej sprzedaj\u0105cym i wp\u0142ywowym zespo\u0142em w historii muzyki popularnej. inne czo\u0142owe brytyjskie zespo\u0142y, kt\u00f3re mia\u0142y wp\u0142yw na muzyk\u0119 popularn\u0105 w drugiej po\u0142owie xx i na pocz\u0105tku xxi wieku to m.in. the rolling stones, led zeppelin, pink floyd, queen, the bee gees, i elton john, wszyscy maj\u0105cy sprzeda\u017c p\u0142yt na poziomie 200 milion\u00f3w lub wi\u0119cej w skali \u015bwiatowej. brit awards to coroczne rozdanie muzycznych nagr\u00f3d organizowane przez bpi, a niekt\u00f3rzy z brytyjskich odbiorc\u00f3w nagrody za wielki wk\u0142ad w muzyk\u0119 to the who, david bowie, eric clapton, rod stewart i the police. ostatnio popularne brytyjskie zespo\u0142y, kt\u00f3re uzyska\u0142y mi\u0119dzynarodowy rozg\u0142os i sukces to coldplay, radiohead, oasis, spice girls, adele i one direction.\nwiele brytyjskich miast jest znanych ze swojej muzyki. zespo\u0142y z liverpoolu mia\u0142y wi\u0119cej hit\u00f3w singlowych w brytyjskich listach przeboj\u00f3w na pierwszym miejscu na osob\u0119 (54) ni\u017c jakiekolwiek inne miasto na \u015bwiecie. wk\u0142ad glasgow do muzyki by\u0142 nagrodzony w 2008 r., kiedy zosta\u0142o ono nazwane miastem muzyki przez unesco, jako jedno z trzech miast na \u015bwiecie maj\u0105cych ten status.\nwielka brytania sta\u0142a si\u0119 ojczyzn\u0105 wielu gatunk\u00f3w muzyki elektronicznej, np. acid, house, breakbeat hardcore, big beat, jungle, drum and bass, uk garage, trip hop i dubstep.\n\n\n=== wolnomularstwo ===\nwielka brytania jest ojczyzn\u0105 masonerii. \u017cyje tam obecnie oko\u0142o 300 tys. mason\u00f3w. w\u015br\u00f3d cz\u0142onk\u00f3w by\u0142o i jest wielu arystokrat\u00f3w, kr\u00f3l\u00f3w i ksi\u0105\u017c\u0105t. nale\u017cy do niej wielu oficer\u00f3w policji, urz\u0119dnik\u00f3w i zwyk\u0142ych brytyjczyk\u00f3w, g\u0142\u00f3wnie przedstawicieli elity na s\u0142u\u017cbie pa\u0144stwowej. obecnym wielkim mistrzem jest edward windsor, ksi\u0105\u017c\u0119 kentu, cz\u0142onek rodziny kr\u00f3lewskiej. zjednoczona wielka lo\u017ca anglii jest uznawana za lo\u017c\u0119 matk\u0119 wielkich l\u00f3\u017c w innych krajach.\n\n\n== zobacz te\u017c ==\nw\u0142adcy wielkiej brytanii\nhabeas corpus act\nwielka brytania w unii europejskiej\nhonours list\n\n\n== uwagi ==\n\n\n== przypisy ==\n\n\n== bibliografia ==\nniall ferguson: imperium: jak wielka brytania zbudowa\u0142a nowoczesny \u015bwiat. krak\u00f3w: wydawnictwo literackie, 2013. isbn 978-83-08-04861-0.\ncharles phillips: the illustrated encyclopedia of royal britain. new york: metro books, 2011. isbn 978-1-4351-1835-5.\nn.a.m. rodger: the command of the ocean: a naval history of britain 1649-1815. new york / london: w.w. norton & co, 2006. isbn 978-0-393-32847-9.\n\n\n== linki zewn\u0119trzne ==\n\nuk national statistics (ang.)"