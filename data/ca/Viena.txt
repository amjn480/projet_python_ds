"viena (en alemany wien [vi\u02d0n]) \u00e9s la capital d'\u00e0ustria, alhora que un dels seus nou estats federats (bundesland wien, land wien). est\u00e0 situada a l'est de l'estat, prop de la frontera amb eslov\u00e0quia, als marges del riu danubi. est\u00e0 envoltada per l'estat federat de baixa \u00e0ustria. amb una poblaci\u00f3 d'1.935.000 habitants (1 de gener de 2022), viena \u00e9s la ciutat m\u00e9s gran, centre cultural i pol\u00edtic d'\u00e0ustria. l'\u00e0rea metropolitana t\u00e9 2,4 milions d'habitants, poblaci\u00f3 similar a la de la ciutat el 1914. la llengua oficial n'\u00e9s l'alemany.\n\u00e9s seu de diverses companyies i institucions internacionals, entre d'altres l'osce, l'opep i diverses ag\u00e8ncies de les nacions unides, aix\u00ed com l'ag\u00e8ncia internacional de l'energia at\u00f2mica. cada any, l'1 de gener s'hi celebra el concert d'any nou de viena.\nla ciutat t\u00e9 una llarga hist\u00f2ria, ja que \u00e9s una de les capitals m\u00e9s antigues d'europa, cosa que explica el seu important patrimoni art\u00edstic. durant el segle xix, fou una de les grans capitals musicals del m\u00f3n i, a comen\u00e7aments del segle xx, meca de la filosofia i el debat pol\u00edtic d'occident, aix\u00ed com un dels principals centres culturals mundials. el 2001, el centre de la ciutat va ser designat per la unesco patrimoni de la humanitat.a part de ser considerada com la ciutat de la m\u00fasica, pel seu ric llegat musical, viena tamb\u00e9 \u00e9s coneguda com \"la ciutat dels somnis\", ja que va ser la llar de sigmund freud, neur\u00f2leg considerat el pare de la psicoan\u00e0lisi i la interpretaci\u00f3 dels somnis.\nles arrels de la ciutat es troben en els primers assentaments de celtes i romans, i es transforma en una ciutat medieval i barroca, que esdev\u00e9 la capital de l'imperi austrohongar\u00e8s. \u00e9s ben coneguda per interpretar un paper essencial com a centre de m\u00fasica l\u00edder d'europa, a partir de la gran \u00e8poca del classicisme vien\u00e8s durant la primera part del segle xix. el centre hist\u00f2ric de viena \u00e9s ric en conjunts arquitect\u00f2nics, incloent-hi castells barrocs i jardins, aix\u00ed com la ringstra\u00dfe de finals del segle xix, plena de grans edificis, monuments i parcs.diferents estudis situen la ciutat de viena com una de les ciutats amb millor qualitat de vida del m\u00f3n: en un estudi del 2005 sobre 127 ciutats del m\u00f3n, the economist intelligence unit la classific\u00e0 en primer lloc (empatada amb vancouver, canad\u00e0) i, en l'enquesta del 2011 sobre 140 ciutats, viena va ocupar el segon lloc, darrere de melbourne). durant tres anys consecutius (2009-2011), la consultoria de recursos humans mercer, la situa en el primer lloc en la seva enquesta anual sobre la \"qualitat de vida\", duta a terme en centenars de ciutats arreu del m\u00f3n.cada any des de 2005, viena ha estat el n\u00famero u mundial de destinaci\u00f3 de congressos i convencions internacionals. la ciutat atrau prop de cinc milions de turistes a l'any.\n\n\n== etimologia ==\nel nom es creu que prov\u00e9s de la paraula romana vindobona, nom d'origen celta que significa \"ciutat blanca\". el seu nom \u00e9s c\u00e8ltic, i procedeix, com les distintes vienes, vianes o veanes que estan distribu\u00efdes per europa, de la paraula beann (muntanya, pujol o cim). en diversos diccionaris de lleng\u00fces c\u00e8ltiques, es veu aquesta paraula: beann en ga\u00e8lic escoc\u00e8s significa \"pic\"/\"punta\", o \"cim\"; en irland\u00e8s protoga\u00e8lic, molt m\u00e9s pr\u00f2xim al celta original, \u00e9s benn.\n\n\n== hist\u00f2ria ==\n\n\n=== antiguitat ===\nels primers assentaments humans a l'actual viena s\u00f3n d'origen celta (al voltant del 500 ac), posteriorment germ\u00e0nics, i amb l'expansi\u00f3 de l'imperi rom\u00e0 cap al nord el segle i ac, s'adhereix a aquest l'any 13 ac. el riu danubi, aix\u00ed com els alps, serveix llavors de l\u00edmit natural entre b\u00e0rbars i romans, i vindobona serveix des de llavors i fins a la caiguda de roma (any 476 dc) com a punt de defensa de l'imperi. la ciutat neix com a campament de l'ex\u00e8rcit rom\u00e0, per a controlar la prov\u00edncia de pannonia, en qu\u00e8 s'assenten diferents unitats, entre les quals destaca la legi\u00f3 x gemina, que hi va romandre des de l'any 106 fins a finals del segle iv, ja que la zona va ser ocupada per pobles germ\u00e0nics en \u00e8poca de graci\u00e0 i de teodosi i.\n\n\n=== edat mitjana ===\namb les invasions b\u00e0rbares, \u00e9s ocupada per \u00e0vars i magiars. carlemany conquereix la ciutat el segle ix i la bateja amb el nom d'ostmark (la marca de l'est). durant l'alta edat mitjana, viena \u00e9s un important aliat de la ciutat del vatic\u00e0 i punt d'abastament d'armes i vitualles per a l'empresa de les croades. el 1237, les muralles de viena van assolir l'extensi\u00f3 que conservarien fins a la seva desaparici\u00f3, el 1857.\nal segle xiii, viena estigu\u00e9 sota l'amena\u00e7a de l'imperi mongol, que s'estenia al llarg de l'actual r\u00fassia i la xina. tanmateix, a causa de la mort del seu l\u00edder, ogodei, l'ex\u00e8rcit mongol retroced\u00ed de la frontera europea, i no va tornar-hi. va ser capital d'hongria amb maties corv\u00ed.\nviena va ser la llar de la dinastia babenberg, i el 1440 es va convertir en la ciutat resid\u00e8ncia de la dinastia dels habsburg. llavors, el temps la va fer cr\u00e9ixer fins a convertir-se en la capital del sacre imperi romanogerm\u00e0nic i un centre cultural per a les arts i la ci\u00e8ncia, la m\u00fasica i la gastronomia.\n\n\n=== edat moderna ===\na partir de la caiguda de constantinoble a mans otomanes (1453), hi ha un inter\u00e8s creixent de l'imperi turc sobre viena, ja que era la clau per a conquerir els altres pa\u00efsos d'europa, inter\u00e8s que es fa m\u00e9s notable durant el per\u00edode del sold\u00e0 turc solim\u00e0 i el magn\u00edfic. per\u00f2 els seus esfor\u00e7os van fracassar i els austr\u00edacs van sortir victoriosos dels diferents setges a qu\u00e8 van sotmetre la ciutat, el primer setge el 1529, malgrat que inicialment els defensors de la ciutat nom\u00e9s van rebre el suport poc entusiasta dels seus ve\u00efns alemanys. l'ex\u00e8rcit turc estava mal equipat per a un setge i la seva tasca va ser obstaculitzada per la neu i les inundacions. solim\u00e0 se'n va retirar a finals d'octubre i no va poder reprendre el setge a la seva tornada el 1532, quan va trobar els defensors amb el suport d'un gran ex\u00e8rcit sota el comandament de l'emperador carles v.\nentre el primer i el segon setge turc, les instal\u00b7lacions defensives van ser refor\u00e7ades i es van modernitzar constantment. aix\u00f2 va portar com a conseq\u00fc\u00e8ncia que s'haguessin d'ampliar una vegada i una altra els espais lliures davant els bastions per utilitzar-los com a camp de tir. el 1529, aquests espais inclo\u00efen 90 m que, a partir de 1683, van ser eixamplats a 450 m. fins al 1858, no es va construir cap edifici en aquesta esplanada.\nel segon setge es va produir el 1683 i va marcar el comen\u00e7ament del declivi de l'imperi otom\u00e0 a europa. va ser iniciat pel gran visir kara mustaf\u00e0, que necessitava desesperadament un \u00e8xit militar per a refor\u00e7ar la seva posici\u00f3 inestable i va tractar d'aconseguir-ho en una campanya contra l'emperador leopold i. els turcs van avan\u00e7ar amb for\u00e7a aclaparadora, van assetjar la ciutat el 16 de juliol, per\u00f2 la seva falta d'artilleria de setge va permetre a leopold reunir un ex\u00e8rcit addicional format per tropes austr\u00edaques, alemanyes i poloneses, que van derrotar les forces turques, en una batalla deslliurada davant dels murs de la ciutat el 12 de setembre i que tamb\u00e9 es coneix com a batalla de kahlenberg.\n\ndurant el segle xviii, els habsburg, que havien convertit la ciutat en la seva capital des de 1556, van veure com la seva import\u00e0ncia augmentava amb l'expansi\u00f3 per la vall del danubi. es va convertir en el nucli principal del barroc europeu gr\u00e0cies a la construcci\u00f3 d'importants obres arquitect\u00f2niques i creacions musicals. el 1800, abans de les guerres napole\u00f2niques, la ciutat tenia 231.900 habitants.\ndes del setge de 1683, moment en qu\u00e8 van ser destru\u00efdes nombroses ciutats petites que hi havia a l'exterior de la muralla, al terreny ondulat situat davant la ciutat es van al\u00e7ar nombrosos palaus amb jardins. el punt de partida va ser el projecte del palau reial de sch\u00f6nbrunn, elaborat per johann bernhard fischer von erlach. cap al 1720, es comptaven 200 resid\u00e8ncies rurals. el pr\u00edncep eugeni de savoia havia adquirit el 1693 la parcel\u00b7la m\u00e9s bella i una de les m\u00e9s grans amb els primers ingressos que li havien arribat. all\u00e0, despr\u00e9s de quaranta anys de treball, va aixecar el palau belvedere amb els seus espaiosos jardins.\n\n\n=== era napole\u00f2nica ===\ndespr\u00e9s de la derrota austr\u00edaca en mans de napole\u00f3 bonaparte el 1809 (batalla de wagram), aquest \u00faltim s'allotja al palau de sch\u00f6nbrunn, a viena, on amb prou feines uns anys enrere s'havien allotjat llu\u00eds xvi i maria antonieta, filla de maria teresa i francesc i, emperadors d'\u00e0ustria. durant aquesta estada, fran\u00e7a i \u00e0ustria s'alien, i napole\u00f3 es casa amb maria llu\u00efsa, tamb\u00e9 filla dels emperadors d'\u00e0ustria.\n\nmetternich, canceller austr\u00edac en aquesta \u00e8poca, canvia \u00e0ustria al b\u00e0ndol antinapole\u00f2nic despr\u00e9s de la derrota francesa a r\u00fassia. despr\u00e9s de la derrota definitiva de napole\u00f3, s'hi celebra el congr\u00e9s de viena, una confer\u00e8ncia internacional convocada per tal de restablir les fronteres d'europa. la reuni\u00f3 es va dur a terme de l'1 d'octubre del 1814 al 9 de juny del 1815, cosa que permet a \u00e0ustria conservar gran part dels seus territoris malgrat haver estat aliada amb napole\u00f3, i a partir de llavors, viena, per mitj\u00e0 del canceller metternich, es convertiria en l'eix de la pol\u00edtica de l'europa continental durant els seg\u00fcents 30 anys.\n\n\n=== imperi austrohongar\u00e8s ===\ndurant el segle xix, sobretot en la segona meitat, viena va iniciar un enlairament demogr\u00e0fic, acompanyat de reformes urban\u00edstiques, que la van convertir en una gran ciutat, i va multiplicar, en un segle, la seva poblaci\u00f3 per deu.\nel 1857, s'enderrocaren les muralles per decret de francesc josep i d'\u00e0ustria, i s'hi obr\u00ed una nova avinguda, la ringstra\u00dfe, on es van construir importants edificis, com l'\u00f2pera, la universitat, l'ajuntament, el parlament, la borsa i els museus d'hist\u00f2ria d'art i d'hist\u00f2ria natural.\nla derrota d'\u00e0ustria en la guerra austroprussiana el 1866 i la posterior annexi\u00f3 dels estats alemanys a pr\u00fassia van convertir la unificada alemanya en un perill per a \u00e0ustria, per la qual cosa aquesta \u00faltima es va haver d'aliar amb hongria en el que es coneix com la \"pol\u00edtica de compensaci\u00f3\" o ausgleichspolitik.\naix\u00ed doncs, despr\u00e9s del comprom\u00eds austrohongar\u00e8s de 1867, viena es va convertir en la capital de l'imperi austrohongar\u00e8s i en un centre cultural, art\u00edstic, pol\u00edtic, industrial i financer de primer ordre mundial. despr\u00e9s d'aquesta alian\u00e7a, \u00e0ustria prossegueix sumant-ne d'altres i, a finals del segle xix, l'imperi inclo\u00efa els actuals estats d'\u00e0ustria, hongria, eslov\u00e0quia, rep\u00fablica txeca, la gal\u00edtsia polonesa, la transsilv\u00e0nia romanesa, la bucovina romanesa i ucra\u00efnesa, la rut\u00e8nia ucra\u00efnesa, cro\u00e0cia, b\u00f2snia i hercegovina, eslov\u00e8nia i el trentino-tirol del sud itali\u00e0.\nviena assoleix el seu m\u00e0xim demogr\u00e0fic el 1916 amb 2.239.000 habitants, i \u00e9s la tercera ciutat m\u00e9s gran d'europa. aquest \u00e9s el per\u00edode cultural m\u00e9s glori\u00f3s de la monarquia dels habsburg, amb francesc josep i regint l'imperi (per\u00edode 1848-1916). tamb\u00e9 \u00e9s l'\u00e8poca dels sumptuosos valsos vienesos a l'\u00f2pera nacional de viena (wiener staatsoper), grans carruatges passejant per la ringstra\u00dfe i la k\u00e4rntner strasse, aix\u00ed com dels t\u00edpics caf\u00e8s vienesos.\n\nde l'\u00e8poca destaquen intel\u00b7lectuals com sigmund freud en la psicoan\u00e0lisi i otto bauer en el camp del pensament pol\u00edtic, principal exponent de l'austromarxisme, idees que calarien fort en la societat vienesa, car ja el 1895 el govern municipal estaria en mans del partit socialcristi\u00e0, precursor del partit socialista. tampoc no s'ha d'oblidar, en el pla art\u00edstic, el moviment modernista, la secessi\u00f3 de viena, amb gustav klimt com a principal exponent a la pintura, coloman moser en el grafisme i joseph maria olbrich i joseph hoffman en l'arquitectura. contrari a aquests, destacaria aix\u00ed mateix adolf loos amb el seu racionalisme arquitect\u00f2nic. tanmateix, la primera guerra mundial i la posterior derrota austrohongaresa truncarien gran part d'aquesta esplendor.\ndespr\u00e9s de l'assassinat de l'arxiduc hereu francesc ferran i la seva esposa, sofia chotek, a sarajevo, en mans del terrorista serbobosni\u00e0 gavrilo princip, i davant de l'aclaparadora evid\u00e8ncia de la participaci\u00f3 dels serveis d'intel\u00b7lig\u00e8ncia serbis en el complot, la monarquia dual declara la guerra a s\u00e8rbia, a la qual s'alien alemanya i turquia que, davant de l'oposici\u00f3 de fran\u00e7a, anglaterra i r\u00fassia, esdev\u00e9 en la primera guerra mundial. a l'octubre de 1918, \u00e0ustria-hongria derrotada i els seus aliats, esclata la revoluci\u00f3 a viena, que demana la dissoluci\u00f3 de la monarquia i la independ\u00e8ncia austr\u00edaca; seria el final de la monarquia dels habsburg que governava el pa\u00eds des de 1278.\n\n\n=== rep\u00fablica d'\u00e0ustria ===\nviena es va convertir, despr\u00e9s del tractat de saint-germain-en-laye, en la capital de la petita rep\u00fablica d'\u00e0ustria, redu\u00efda a la seva mida actual, i sofr\u00ed un important rev\u00e9s demogr\u00e0fic, econ\u00f2mic i pol\u00edtic. malgrat tot, en aquesta \u00e8poca va continuar l'activitat intel\u00b7lectual amb el cercle de viena (der wiener kreis), considerat per molts el grup d'intel\u00b7lectuals m\u00e9s influents del segle xx a europa, entre els quals destaquen karl popper, moritz schlick i ludwig wittgenstein en la filosofia positivista l\u00f2gica (logischer empirismus).\ndurant el per\u00edode democr\u00e0tic, que va durar des de la constituci\u00f3 de la rep\u00fablica, el 1919, fins a la dictadura d'engelbert dollfuss, el 1934, la ciutat va estar governada pel partit socialista, la qual cosa li va valer el sobrenom de la \"viena roja\". la ciutat va ser escenari de la guerra civil d'\u00e0ustria del 1934, quan el canceller engelbert dollfuss va enviar l'ex\u00e8rcit austr\u00edac a bombardejar habitatges civils ocupats per la mil\u00edcia socialista.\n\n\n=== tercer reich ===\nla import\u00e0ncia cultural vienesa es mantindria fins al 1938, en qu\u00e8 el pa\u00eds va ser enva\u00eft, i posteriorment annexionat per l'alemanya nazi. l'esmentada annexi\u00f3, coneguda com a l'anschluss, estava prohibida en els tractats de pau i va ser la primera de les expansions amb l'objectiu d'unificar en un sol estat tots els alemanys, sota un sol lideratge (ein volk, ein reich, ein f\u00fchrer). a la ciutat, que va passar a ser capital de la prov\u00edncia d'ostmark, hitler va pronunciar, el 14 de mar\u00e7 del 1938, el seu primer gran discurs als vienesos des del balc\u00f3 central del palau de hofburg, discurs que \u00e9s considerat un dels m\u00e9s \"emotius\" del dictador i de major aclamaci\u00f3 per la seva massiva audi\u00e8ncia, a causa de l'euf\u00f2ria que l'annexi\u00f3 d'\u00e0ustria al tercer imperi germ\u00e0nic (drittes reich) va causar en part de la poblaci\u00f3. per legitimar la invasi\u00f3, es va celebrar un refer\u00e8ndum el 10 d'abril que va resultar favorable a l'anschluss amb un 99,73%, si b\u00e9 mancava de garanties democr\u00e0tiques: el vot no era secret i no es va deixar votar als jueus ni altres minories.durant la segona guerra mundial, viena va sofrir els indiscriminats bombardeigs aeris nord-americans, que van destruir bona part del patrimoni hist\u00f2ric (la catedral g\u00f2tica de sant esteve, l'\u00f2pera de viena, els ponts del danubi, entre d'altres), el qual va ser reconstru\u00eft despr\u00e9s de la contesa. el maig del 1945 viena \u00e9s presa per l'ex\u00e8rcit sovi\u00e8tic, el qual, juntament amb francesos, nord-americans i anglesos, despr\u00e9s l'ocuparien durant els 10 anys posteriors sota un sistema d'ocupaci\u00f3 quadripartit a la ciutat, similar al de berl\u00edn.\n\n\n=== postguerra ===\nquan el 1948 es va produir el bloqueig de berl\u00edn, viena es convert\u00ed en encara m\u00e9s vulnerable, perqu\u00e8 no tenia cap aeroport al sector occidental. tanmateix, malgrat els temors, els sovi\u00e8tics no bloquejaren viena. alguns han argumentat que aix\u00f2 es devia al fet que l'acord de potsdam va donar per escrit els drets d'acc\u00e9s al sector occidental, mentre que tal garantia per escrit no s'havia donat respecte a berl\u00edn. la veritable ra\u00f3, per\u00f2, sempre continuar\u00e0 sent una q\u00fcesti\u00f3 d'especulaci\u00f3. durant els 10 anys d'ocupaci\u00f3 estrangera, viena es va convertir en un llit calent per a l'espionatge entre els blocs occidental i oriental. l'atmosfera de quatre poders vienesa \u00e9s capturada en la novel\u00b7la de graham greene el tercer home i per la pel\u00b7l\u00edcula que se'n va fer.\nen la d\u00e8cada del 1970, el canceller d'\u00e0ustria bruno kreisky inaugur\u00e0 el centre internacional de viena, una nova \u00e0rea de la ciutat creada per albergar les institucions internacionals. viena ha recuperat una part de la seva antiga rellev\u00e0ncia internacional en acollir diverses organitzacions internacionals, com les nacions unides (onudi, onuv, otpce i onudd), l'ag\u00e8ncia internacional de l'energia at\u00f2mica, l'organitzaci\u00f3 de pa\u00efsos exportadors de petroli i l'organitzaci\u00f3 per a la seguretat i la cooperaci\u00f3 a europa.\n\n\n== pol\u00edtica ==\nviena \u00e9s, per tradici\u00f3, una ciutat de forts debats d'idees pol\u00edtiques, origen de la socialdemocr\u00e0cia durant la segona d\u00e8cada del segle xix (vegeu otto bauer). despr\u00e9s de la segona guerra mundial, la prefer\u00e8ncia dels vienesos s'ha inclinat generalment cap al centreesquerra del sp\u00f6 (sozialdemokratische partei \u00f6sterreichs), el partit socialdem\u00f2crata d'\u00e0ustria, partit de l'actual alcalde de la ciutat, michael h\u00e4upl. aix\u00ed mateix, i sent viena una ciutat cosmopolita, partits nacionalistes d'ultradreta, com el fp\u00f6 (freiheitliche partei \u00f6sterreichs), que liderava j\u00f6rg haider, no tenen major pres\u00e8ncia electoral a viena, sin\u00f3 m\u00e9s aviat a les prov\u00edncies del sud, com car\u00edntia (k\u00e4rnten) i est\u00edria (steiermark).\n\n\n== urbanisme ==\nl'estructura de la ciutat, formada per tres cercles conc\u00e8ntrics, reflecteix les etapes del creixement urb\u00e0; el centre hist\u00f2ric (innere stadt), que conserva nombrosos edificis i palaus dels s. xvii i xviii, \u00e9s envoltat pel ring, trajecte circular d\u2019on surten diverses vies radials que van fins al g\u00fcrtel, segon gran bulevard conc\u00e8ntric i que inclou els barris residencials del s. xix, m\u00e9s enll\u00e0 del qual es troben ja els barris perif\u00e8rics.establerta inicialment a alguns quil\u00f2metres de la riba del danubi, sobre la riba dreta, viena se'n mantingu\u00e9 allunyada a fi de protegir-se'n de les crescudes. en ser canalitzat el riu entre els segles xviii i xix, la ciutat pogu\u00e9 finalment acostar-s'hi, i posteriorment estendre's per la riba esquerra. tot i aix\u00f2, una important asimetria hi persisteix, amb la riba esquerra que acull nom\u00e9s 200.000 habitants.\nun altre factor determinant en l'urbanisme de viena fou el seu paper de ciutat fronterera del m\u00f3n cristi\u00e0 durant diversos segles, pel qual viena rest\u00e0 durant molt de temps encerclada per fortificacions que expliquen la densitat del teixit urb\u00e0 central. la darrera muralla, desmantellada a mitjans del segle xix, fou reempla\u00e7ada per una s\u00e8rie d'avingudes conc\u00e8ntriques conegudes sota el nom de ring ('anell' en alemany).\nel 1850, viena, amb el consentiment de l'emperador, va incloure 34 pobles del voltant, anomenats vorst\u00e4dte, dins dels l\u00edmits de la ciutat. a aquest efecte, les muralles de la ciutat van ser arrasades despr\u00e9s del 1857 per decisi\u00f3 francesc josep i d'\u00e0ustria per tal de possibilitar l'ampliaci\u00f3 del centre de la ciutat.\nen el seu lloc, fou constr\u00efda una \u00e0mplia avinguda, anomenada ringstra\u00dfe. al llarg d'aquesta i fins al canvi de segle, es constru\u00efren nombrosos edificis p\u00fablics i privats, monuments i parcs. aquests edificis inclouen el rathaus (ajuntament), el burgtheater, la universitat, el parlament, els museus bessons de la hist\u00f2ria natural i les belles arts, i la staatsoper. tamb\u00e9 \u00e9s la ubicaci\u00f3 de la nova ala del hofburg, l'antic palau imperial, i del ministeri de guerra. tamb\u00e9 s'hi troba l'esgl\u00e9sia votiva, espectacular esgl\u00e9sia neog\u00f2tica, mentre que la catedral de sant esteve, principalment g\u00f2tica, \u00e9s al centre de la ciutat, a la stephansplatz. el govern imperial va crear el fons de renovaci\u00f3 de la ciutat de viena (wiener stadterneuerungsfonds), durant el qual es venen moltes edificacions a inversors privats per tal de finan\u00e7ar en part les obres p\u00fabliques.\ndel 1850 al 1890, els l\u00edmits oest i sud de la ciutat han seguit b\u00e0sicament la muralla anomenada linienwall. fora d'aquesta, es constru\u00ed, des del 1873, una carretera de circumval\u00b7laci\u00f3 anomenada g\u00fcrtel. el 1890, es va decidir integrar 33 suburbis m\u00e9s enll\u00e0 d'aquesta muralla (anomenats vororte) a viena. el linienwall va ser enderrocat des del 1894 en endavantdel 1850 al 1904, viena s'havia expandit nom\u00e9s a la riba dreta del danubi, arran de la branca principal, abans que la regulaci\u00f3 del 1868-1875, \u00e9s a dir, el vell danubi d'avui. el 1904, el districte 21 va ser creat per integraci\u00f3: floridsdorf, kagran, stadlau, hirschstetten, aspern i altres pobles de la riba esquerra del danubi, a viena; el 1910, strebersdorf hi fou integrat.\nel 15 d'octubre del 1938, els nazis van crear la gran viena amb 26 districtes, mitjan\u00e7ant la fusi\u00f3 de 97 ciutats i pobles de viena, 80 dels quals, el 1954, varen tornar a escindir-se i passar a formar part de la baixa \u00e0ustria. des de llavors, viena t\u00e9 23 districtes.\nles ind\u00fastries es localitzen principalment en els districtes del sud i de l'est. la innere stadt es troba lluny del corrent principal del danubi, per\u00f2 est\u00e0 limitada pel donaukanal (\"canal del danubi\"). els districtes segon i 20 de viena es troben entre el donaukanal i el riu danubi. a l'altra banda del danubi, on \u00e9s localitzat el centre internacional de viena, i la zona sud, s\u00f3n les parts m\u00e9s modernes de la ciutat (districtes 21-23).\n\n\n== divisi\u00f3 administrativa ==\nla ciutat de viena est\u00e0 dividida en 23 districtes o barris.\n\n\n== clima ==\nviena presenta un clima continental, prop de la vall del danubi, influenciat per la seva situaci\u00f3 propera als alps. la temperatura mitjana anual \u00e9s de 9,5 \u00b0c, amb una important oscil\u00b7laci\u00f3 anual, per\u00f2 escassa quant a la di\u00e0ria. les precipitacions s\u00f3n de 644 mm, sense mesos secs, per\u00f2 amb un m\u00e0xim a l'estiu.\nels hiverns s\u00f3n molt freds, amb temperatures mitjanes entorn dels 0 \u00b0c i freq\u00fcents gelades i nevades, amb r\u00e8cords de -25 \u00b0c. els estius s\u00f3n suaus i humits; les temperatures, si b\u00e9 no s\u00f3n c\u00e0lides, poden superar els 35 \u00b0c en algunes ocasions. la tardor i la primavera s\u00f3n molt variables quant a temperatures, i amb precipitacions relativament abundants.\n\n\n== demografia ==\nla poblaci\u00f3 de viena \u00e9s d'1.680.266 habitants (2009), dels quals el 80% s\u00f3n austr\u00edacs i el 20% restant d'altres pa\u00efsos, predominant turcs i ciutadans d'estats que van formar part de l'imperi austrohongar\u00e8s (croats, eslovens, bosnians, hongaresos, eslovacs i romanesos). la poblaci\u00f3 vienesa ha augmentat des del 1988, sobretot en els \u00faltims anys, a conseq\u00fc\u00e8ncia de la immigraci\u00f3. l'\u00e0rea metropolitana, que s'est\u00e9n per terres de la baixa \u00e0ustria, t\u00e9 una poblaci\u00f3 de prop de 2.500.000 habitants.\nla ciutat, de fundaci\u00f3 romana, va cobrar import\u00e0ncia amb l'assentament dels habsburg, en convertir-se en la capital del seu imperi. durant l'edat mitjana i els segles xvi i xvii, la poblaci\u00f3 va augmentar lentament a causa de les epid\u00e8mies i els setges. el segle xviii va ser un per\u00edode m\u00e9s tranquil i el 1790 ja va assolir els 200.000 habitants. el segle xix va suposar per a la ciutat un creixement demogr\u00e0fic sense precedents, concorde amb la posici\u00f3 que el seu estat assolia a europa. el 1850, amb 551.300 habitants, ja havia passat a moscou i sant petersburg, i a mitjan d\u00e8cada dels 70 ja superava el mili\u00f3 d'habitants.\nel 1910, la capital austrohongaresa era la tercera ciutat d'europa, despr\u00e9s de par\u00eds i londres, i lleugerament per sobre de sant petersburg i berl\u00edn, i tenia 2.083.630 habitants, que s'estima que eren 2.239.000 el 1916, durant la primera guerra mundial. el desmembrament d'\u00e0ustria-hongria va suposar un rev\u00e9s demogr\u00e0fic i la poblaci\u00f3 ha anat sofrint alts i baixos des de llavors, per\u00f2 amb una l\u00ednia marcadament descendent, i s'ha situat sempre per sota dels 2.000.000 i es troba sense variacions significatives des del 1951. en els \u00faltims anys, hi ha hagut un repunt demogr\u00e0fic afavorit per la integraci\u00f3 dels estats de l'europa de l'est en la uni\u00f3 europea.\n\n\n=== minories ===\nen els \u00faltims anys, viena ha incrementat el nombre d'habitants a causa de l'arribada d'immigrants turcs, eslovacs, hongaresos, iugoslaus, polonesos, romanesos i en menor mesura, xinesos, indis i egipcis. aix\u00ed mateix, est\u00e0 dins de les ciutats amb el nombre m\u00e9s gran d'asilats i refugiats pol\u00edtics, per la qual cosa fins avui continuen sent visibles les comunitats de refugiats, per exemple, a conseq\u00fc\u00e8ncia de la revoluci\u00f3 isl\u00e0mica de l'iran, els cops militars a xile, argentina i uruguai. progressivament, han anat retornant tamb\u00e9 les fam\u00edlies de jueus vienesos, els quals ara estan incrementant notablement la seva participaci\u00f3 en la vida econ\u00f2mica de la ciutat.\n\n\n== llocs d'inter\u00e8s ==\nla unesco va declarar el centre hist\u00f2ric de viena com a patrimoni de la humanitat, i destac\u00e0, en primer lloc, que les seves qualitats arquitect\u00f2niques i urbanes representen un testimoni excel\u00b7lent d'un continu bescanvi de valors al llarg del ii mil\u00b7lenni. a m\u00e9s a m\u00e9s, la seva her\u00e8ncia arquitect\u00f2nica i urbana il\u00b7lustra molt b\u00e9 tres per\u00edodes clau del desenvolupament pol\u00edtic i cultural d'europa: l'edat mitjana, el per\u00edode barroc i el peridode anomenat gr\u00fcnderzeit que es caracteritza pel predomini de l'historicisme i l'eclecticisme en l'arquitectura. finalment, viena ha estat universalment reconeguda com la \u00abcapital musical d'europa\u00bb.\n\nla catedral g\u00f2tica de sant esteve, a stephansplatz\nles esgl\u00e9sies barroques de sant carles borromeu (karlskirche) i sant pere (peterskirche)\nl'esgl\u00e9sia votiva (votivkirche), on es troba l'altar de la verge de guadalupe m\u00e9s gran fora de m\u00e8xic. \u00e9s un destacat exemple d'arquitectura neog\u00f2tica.\nl'ajuntament (rathaus), un altre exemple important d'arquitectura neog\u00f2tica.\nl'edifici del parlament d'\u00e0ustria, a la ringstra\u00dfe, destacat exemple d'arquitectura neocl\u00e0ssica.\nburgtheater (teatre imperial de la cort), originalment anomenat k.k. theater an der burg, i a partir del 1920 k.k. hofburgtheater, \u00e9s el teatre nacional d'\u00e0ustria a viena i un dels m\u00e9s importants teatres del m\u00f3n en llengua alemanya.\n\u00f2pera de l'estat de viena, ha esdevingut una de les \u00f2peres m\u00e9s prestigioses del m\u00f3n, aix\u00ed com una de les principals institucions culturals de la capital austr\u00edaca.\nla wiener musikverein, sala de concerts m\u00e9s prestigiosa de la ciutat i seu de l'orquestra filharm\u00f2nica de viena.\nels carrers k\u00e4rtnerstrasse i gravin, amb els negocis de moda de les marques m\u00e9s prestigioses (i cares) i agradables caf\u00e8s i bistros (com el caf\u00e8 de l'hotel sacher, origen del past\u00eds \"sacher\").\npalau de sch\u00f6nbrunn (bella font en alemany).\npalau belvedere, on s'exposa el pet\u00f3 de gustav klimt.\npalau imperial de hofburg (\u00abla cort\u00bb en alemany), on hi ha el museu d'etnologia (museum f\u00fcr v\u00f6lkerkunde) que conserva el controvertit plomall de moctezuma, pen\u00faltim emperador asteca. tamb\u00e9 s'hi troba la cambra del tresor imperial, on es conserven peces extraordin\u00e0ries de l'orfebreria i les arts sumptu\u00e0ries medievals, d'una gran significaci\u00f3 hist\u00f2rica. altres museus vinculats al palau de hofburg s\u00f3n l'albertina (important\u00edssima col\u00b7lecci\u00f3 de gravats i dibuixos, incloent la famosa \"llebre\" d'albrecht d\u00fcrer), la magn\u00edfica sala principal de la biblioteca nacional d'\u00e0ustria, la biblioteca barroca m\u00e9s gran del m\u00f3n, i el museu dedicat a l'emperadriu sissi.\nal seu entorn es troben l'esgl\u00e9sia dels augustins (augustinerkirche), on hi ha el monument funerari de maria cristina d'\u00e0ustria, una de les obres m\u00e9s importants de l'escultor itali\u00e0 antonio canova, i l'esgl\u00e9sia dels caputxins (kapuzinerkirche), a la cripta de la qual (cripta imperial de viena o kaisergruft) hi s\u00f3n enterrats els membres de la fam\u00edlia imperial, entre els quals l'emperador carles vi (carles iii d'arag\u00f3) i l'emperadriu elisabet cristina de brunsvic, la tomba de la qual \u00e9s decorada amb un relleu que representa la seva arribada a barcelona.\nllocs vinculats a l'exili austriacista a viena s\u00f3n l'antic monestir de montserrat de viena (schwarzspanierkirche), l'hospital dit \"dels espanyols\" o \"hospital espanyol\" (l'esgl\u00e9sia del qual estava dedicada a la mare de d\u00e9u de la merc\u00e8 i que actualment est\u00e0 ocupada pel seminari) i l'esgl\u00e9sia dels trinitaris descal\u00e7os o alsekirche, a la cripta de la qual hi s\u00f3n enterrats nombrosos exiliats catalans com l'\u00faltim ambaixador catal\u00e0 a viena, francesc de berardo. el manuscrit original de les narraciones hist\u00f3ricas... de francesc de castellv\u00ed es conserva a l'arxiu estatal de viena (staatsarchiv).\ncases on van viure mozart i beethoven. tamb\u00e9 s'han muse\u00eftzat les cases d'altres m\u00fasics com haydn, schubert i strauss.\nla casa on va viure sigmund freud, que ha estat transformada en museu i centre d'estudis.\ntestimonis de l'arquitectura modernista, coneguda a viena com a secessi\u00f3 de viena\u02d0 les cases de l'arquitecte otto wagner al carrer linke wienzeile n\u00fameros 38 i 40 (majolikahaus i musenhaus); els pavellons de l'estaci\u00f3 de karlsplatz, del mateix o. wagner o, prop d'all\u00e0, el pavell\u00f3 de la secessi\u00f3, obra de joseph maria olbrich, decorat amb frisos de gustav klimt. a la michaelerplatz, contrastant amb l'arquitectura barroca del palau de hofburg, destaca la casa projectada per l'arquitecte adolf loos. altres obres importants d'otto wagner a viena s\u00f3n la seu de la caixa postal d'estalvis (postsparkasse) i l'esgl\u00e9sia de steinhof.\nles nombroses est\u00e0tues i monuments commemoratius que es troben a tots els parcs de viena recordant personatges il\u00b7lustres com mozart, strauss, sigmund freud o l'emperadriu sissi.\nmemorial de la shoah, a la judenplatz, obra de l'artista rachel whiteread (1996). a viena hi ha altres memorials dedicats a les v\u00edctimes de la tirania nacionalsocialista (al lloc on va tenir la seu la gestapo) o a les v\u00edctimes de la guerra i el feixisme (pla\u00e7a davant de l'albertina)\nmonument dedicat als soldats russos que van morir a l'ofensiva de viena, durant la segona guerra mundial (heldendenkmal der roten armee).\nmuseus: el museumsquartier (a les antigues cavallerisses del palau de hofburg), amb tres museus d'art modern amb el millor de la pintura de gustav klimt i kokoschka. l'important museu d'hist\u00f2ria de l'art i el museu d'hist\u00f2ria natural (on es conserva la venus de willendorf). tamb\u00e9 s'ha d'esmentar la galeria de l'acad\u00e8mia de belles arts.\nhundertwasserhaus, que mostra l'arquitectura avantguardista de l'arquitecte i artista austr\u00edac friedensreich hundertwasser, amb certa influ\u00e8ncia de gaud\u00ed\nl'escola espanyola d'equitaci\u00f3 (spanische hofreitschule), amb seu al palau de hofburg\nel prater, amb l'emblem\u00e0tica roda de fira (1897), immortalitzada a la pel\u00b7l\u00edcula el tercer home.\nel mont kahlenberg, part dels boscos de viena (wiener wald), amb el mirador m\u00e9s espectacular del riu danubi al seu pas per viena.\ngrinzing, zona de heurigen, tavernes t\u00edpiques vieneses per a degustar bons vins de d\u00f6bling, burgenland o del weinviertel, aix\u00ed com de carns fredes i embotits de la regi\u00f3.\nhaus des meeres, aquari p\u00fablic.\na la rodalia de viena, el monestir de klosterneuburg, on es conserva una obra mestra de l'art medieval, el tr\u00edptic realitzat per l'esmaltador nicolas de verdun.\nmuseu de liechtenstein, museu d'art. cont\u00e9 gran part de la col\u00b7lecci\u00f3 d'art dels seus propietaris, la fam\u00edlia del pr\u00edncep de liechtenstein, governants del principat de liechtenstein. inclou importants obres d'art europees, formant una de les col\u00b7leccions privades d'art m\u00e9s importants del m\u00f3n.\n\n\n== galeria d'imatges ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== personatges il\u00b7lustres ==\nrobert b\u00e1r\u00e1ny (1876-1936), metge, premi nobel de medicina o fisiologia de 1914.\nalban berg (1885-1935), compositor\nernst sigismund fischer (1875-1954), matem\u00e0tic\nalfred hermann fried (1864-1921), periodista, premi nobel de la pau de 1911\nkarl von frisch (1886-1982), et\u00f2leg, premi nobel de medicina o fisiologia de 1973\nfriedrich gulda (1930-2000), pianista\nenrica von handel-mazzetti (1871-1955), escriptora\nfriedrich august von hayek (1899-1992), economista, premi nobel d'economia de 1974\nivan illich (1926 - 2002), escriptor i fil\u00f2sof\neric richard kandel (1929), metge, premi nobel de medicina o fisiologia de l'any 2000\nmartin karplus (1930-), qu\u00edmic, premi nobel de qu\u00edmica de 2013\nrichard khun (1900-1967), qu\u00edmic, premi nobel de qu\u00edmica de 1938\nwalter kohn (1923-2016), f\u00edsic, premi nobel de qu\u00edmica de l'any 1998\nkarl landsteiner (1868-1943), pat\u00f2leg, premi nobel de medicina o fisiologia de 1930\nkonrad lorenz (1903-1989), et\u00f2leg, premi nobel de medicina o fisiologia de 1973\nwolfgang pauli (1900-1958), f\u00edsic, premi nobel de f\u00edsica de 1945\nmax ferdinand perutz (1914-2002), qu\u00edmic, premi nobel de qu\u00edmica de 1962\nkarl popper (1902 - 1994), fil\u00f2sof i soci\u00f2leg, premi internacional catalunya (1989)\notto schreier (1901-1929), matem\u00e0tic\nerwin schr\u00f6dinger (1887-1961), f\u00edsic, premi nobel de f\u00edsica de 1933, medalla max planck de 1937\nerich von stroheim (1885 - 1957), actor i director\nrichard adolf zsigmondy (1865-1929), qu\u00edmic, premi nobel de qu\u00edmica de 1925\nstefan zweig (1881-1942), escriptor\n\n\n== refer\u00e8ncies ==\n\n\n== enlla\u00e7os externs ==\np\u00e0gina oficial de la ciutat de viena (alemany) i (angl\u00e8s)\nportal de la ciutat de viena (alemany) i (angl\u00e8s)\ntransports p\u00fablics de viena (alemany)\ncasal catal\u00e0 de viena arxivat 2008-04-20 a wayback machine.\nwiki sobre la hist\u00f2ria de viena arxivat 2015-12-22 a wayback machine. (alemany)\nportal de turisme de viena (castell\u00e0)"