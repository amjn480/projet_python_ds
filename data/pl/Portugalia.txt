"portugalia, republika portugalska (port. portugal, wym. [pu\u027etu\u02c8\u0263a\u026b]; oficjalna nazwa rep\u00fablica portuguesa) \u2013 pa\u0144stwo europejskie po\u0142o\u017cone w zachodniej cz\u0119\u015bci europy po\u0142udniowej na po\u0142udniowym zachodzie p\u00f3\u0142wyspu iberyjskiego, gdzie od p\u00f3\u0142nocy i wschodu graniczy z hiszpani\u0105, a od zachodu i po\u0142udnia portugali\u0119 oblewaj\u0105 wody oceanu atlantyckiego. dodatkowo w sk\u0142ad portugalii wchodz\u0105 dwa archipelagi wysp po\u0142o\u017conych na oceanie atlantyckim \u2013 azory i madera, co czyni portugali\u0119 najdalej  na zach\u00f3d po\u0142o\u017conym pa\u0144stwem europy. portugalia jest cz\u0142onkiem unii europejskiej oraz nato.\n\n\n== geografia ==\npowierzchnia:\n\nl\u0105d: 91 971 km\u00b2\nwoda: 440 km\u00b2\nca\u0142kowita: 92 391 km\u00b2d\u0142ugo\u015b\u0107 granic l\u0105dowych:\n\nhiszpania: 1214 km\nca\u0142kowita: 1215 kmd\u0142ugo\u015b\u0107 wybrze\u017ca:\n\nca\u0142kowita: 1793 km\nnajwy\u017cszy punkt: montanha do pico: 2351 m n.p.m.\nnajni\u017cszy punkt: ocean atlantycki 0 m n.p.m.najwi\u0119ksze miasta:\n\nna p\u00f3\u0142nocy przewa\u017ca teren g\u00f3rzysty i wy\u017cynny. tu przebiegaj\u0105 pasma g\u00f3r serra do larouco (1525 m n.p.m.), serra do mar\u00e3o (1415 m n.p.m.) i serra da estrela (1993 m n.p.m.). na po\u0142udniu kr\u00f3luje krajobraz nizinno-wy\u017cynny. bli\u017cej oceanu rozci\u0105gaj\u0105 si\u0119 wy\u017cyny alentejo i algarve. wybrze\u017ce w po\u0142udniowej cz\u0119\u015bci klifowe, na pozosta\u0142ym terenie pokryte wydmami i lagunami.\n\n\n=== budowa geologiczna ===\ng\u00f3ry i wy\u017cyny zajmuj\u0105 znaczn\u0105 cz\u0119\u015b\u0107 obszaru portugalii. na p\u00f3\u0142noc od doliny tagu wznosi si\u0119 paleozoiczny, zr\u0119bowy masyw zbudowany g\u0142\u00f3wnie ze zwietrza\u0142ych ska\u0142 magmowych (granit) i metamorficznych (gnejs, kwarcyt). teren ten jest obci\u0119ty od zachodu wyra\u017an\u0105 lini\u0105 tektoniczn\u0105, co wraz z silnie wci\u0119tymi dolinami rzecznymi nadaje krajobrazowi du\u017c\u0105 malowniczo\u015b\u0107. najwy\u017csz\u0105 cz\u0119\u015b\u0107 obszaru stanowi\u0105 g\u00f3ry serra da estrela z granitow\u0105 kulminacj\u0105 torre (1993 m n.p.m.). g\u00f3ry serra de aire, serra dos candeeiros i serra de sintra, po\u0142o\u017cone w po\u0142udniowo-zachodnim przed\u0142u\u017ceniu serra da estrela, mimo swojej ma\u0142ej wysoko\u015bci (odpowiednio do 679 m n.p.m., 610 m n.p.m. i 528 m n.p.m.) stanowi\u0105 wyra\u017an\u0105 granic\u0119 klimatyczn\u0105 mi\u0119dzy obszarami o wyra\u017anym wp\u0142ywie atlantyku na p\u00f3\u0142nocy, a obszarami klimatu \u015br\u00f3dziemnomorskiego na po\u0142udniu. na charakter g\u00f3r serra de aire i serra dos candeeiros du\u017cy wp\u0142yw maj\u0105 buduj\u0105ce je jurajskie ska\u0142y wapienne, w kt\u00f3rych wykszta\u0142ci\u0142y si\u0119 silne zjawiska krasowe. du\u017c\u0105 atrakcj\u0105 turystyczn\u0105 tych g\u00f3r sta\u0142o si\u0119 odkrycie w 1994 r. \u015blad\u00f3w st\u00f3p dinozaur\u00f3w. na po\u0142udnie od rzeki tag le\u017cy wy\u017cyna alentejo. obszar ten stanowi pomost do hiszpa\u0144skiej estremadury. jest zbudowana ze ska\u0142 trzeciorz\u0119dowych, w\u015br\u00f3d kt\u00f3rych wyst\u0119puj\u0105 magmowe ska\u0142y wylewne, b\u0119d\u0105ce \u015bwiadectwem intensywnej dzia\u0142alno\u015bci wulkanicznej. im dalej na wsch\u00f3d, tym wi\u0119ksze znaczenie maj\u0105 starsze ska\u0142y metamorficzne (np. marmury) i osadowe. ca\u0142y obszar jest poprzecinany sieci\u0105 uskok\u00f3w tektonicznych i aktywny sejsmicznie. najwi\u0119kszym naturalnym bogactwem tego regionu s\u0105 lasy d\u0119b\u00f3w korkowych. najbardziej po\u0142udniowy kraniec portugalii zajmuj\u0105 niskie g\u00f3ry i wy\u017cyna algarve, zbudowane g\u0142\u00f3wnie z \u0142upk\u00f3w paleozoicznych. najwy\u017csze wzniesienie f\u00f3ia (903 m n.p.m.) po\u0142o\u017cone w g\u00f3rach serra de monchique buduj\u0105 twardsze od \u0142upk\u00f3w sjenity. po\u0142udniowe stoki g\u00f3r s\u0105 najbardziej suchym i gor\u0105cym regionem portugalii. znacznie mniejszy obszar zajmuj\u0105 niziny, wyst\u0119puj\u0105ce jedynie w pasie nadbrze\u017cnym oraz w dolnych odcinkach kilku wi\u0119kszych dolin rzecznych. na po\u0142udnie od uj\u015bcia douro, u st\u00f3p progu mesety, le\u017cy zbudowana g\u0142\u00f3wnie z plioce\u0144skich piask\u00f3w nizina \u015brodkowoportugalska. na wybrze\u017cu wyst\u0119puj\u0105 tu wydmy, za kt\u00f3rymi czasami wyst\u0119puj\u0105 laguny (laguna aveiro) lub bagna. nad dolnym tagiem i rzek\u0105 sado le\u017cy zbudowana z neoge\u0144skich osad\u00f3w nizina po\u0142udniowoportugalska. os\u0142oni\u0119ta wapiennymi stoliwami od wp\u0142ywu atlantyku ma wyra\u017any charakter regionu \u015br\u00f3dziemnomorskiego. uj\u015bcia rzek s\u0105 silnie zamulanymi limanami, mimo to za\u0142o\u017cono tu stolic\u0119 kraju lizbon\u0119 i du\u017cy port set\u00fabal.\n\n\n=== klimat ===\ntyp klimatu: \u015br\u00f3dziemnomorski\nportugalia po\u0142o\u017cona jest w strefie klimatu \u015br\u00f3dziemnomorskiego oceanicznego. zim\u0105 wyst\u0119puj\u0105 wyra\u017ane r\u00f3\u017cnice mi\u0119dzy p\u00f3\u0142noc\u0105 a po\u0142udniem kraju. na wysuni\u0119tym najdalej na po\u0142udnie algarve zdarzaj\u0105 si\u0119 wtedy cz\u0119sto ciep\u0142e, s\u0142oneczne dni, a os\u0142oni\u0119te pla\u017ce po\u0142udnia pozwalaj\u0105 si\u0119 opala\u0107 przez ca\u0142y rok. wieczory bywaj\u0105 ch\u0142odne, ale nie na tyle, aby zrazi\u0107 turyst\u00f3w. w okolicach lizbony zima jest \u0142agodna, ale nieprzewidywalna \u2013 na przemian wyst\u0119puj\u0105 dni s\u0142oneczne i deszczowe. w centrum i na p\u00f3\u0142nocy zimy bywaj\u0105 deszczowe i ch\u0142odne, ale nie mro\u017ane. okresy deszczu s\u0105 przerywane rozpogodzeniami. w g\u00f3rach jest zdecydowanie zimniej. pokrywa \u015bnie\u017cna utrzymuje si\u0119 od listopada do lutego w serra da estrela oraz w pasmach g\u00f3rskich na p\u00f3\u0142nocy i wschodzie. zima trwa kr\u00f3tko \u2013 od listopada/grudnia do lutego/marca, ze \u015bredni\u0105 temperatur\u0105 12\u00b0c.\nw ca\u0142ym kraju zaczyna by\u0107 cieplej w maju i czerwcu, a wysoka temperatura utrzymuje si\u0119 do wrze\u015bnia. z wyj\u0105tkiem algarve noce bywaj\u0105 ch\u0142odne nawet w lecie, zw\u0142aszcza na wybrze\u017cu cascais i estorilu niedaleko lizbony. na wybrze\u017cu zachodnim woda w atlantyku jest przewa\u017cnie ch\u0142odna (22\u00b0c) do lipca. na po\u0142udniu ogrzewa si\u0119 wcze\u015bniej.\nw lecie w ca\u0142ym kraju panuj\u0105 upa\u0142y. na p\u00f3\u0142nocy bywa tak samo gor\u0105co, jak na pozosta\u0142ym obszarze, ale wyst\u0119puje wi\u0119ksze prawdopodobie\u0144stwo deszczu. na niekt\u00f3rych terenach w g\u0142\u0119bi l\u0105du spiekota staje si\u0119 trudna do wytrzymania \u2013 w alentejo i g\u00f3rnym douro s\u0142upek rt\u0119ci cz\u0119sto utrzymuje si\u0119 przez d\u0142u\u017cszy czas na poziomie\n40\u00b0c. algarve latem jest umiarkowanie gor\u0105ce (31\u00b0c), dzi\u0119ki ch\u0142odnym wiatrom zachodnim.\n\n\n=== zjawiska pogodowe rejestrowane w portugalii na bazie danych archiwalnych ===\n* tornada \u2013 liczone za ostatnie 5 lat\n\n\n== polityka ==\n\n\n=== ustr\u00f3j polityczny ===\nportugalia jest republik\u0105 o parlamentarno-prezydenckim systemie rz\u0105d\u00f3w. obowi\u0105zuj\u0105ca konstytucja jest z 1976 roku.\ng\u0142ow\u0105 pa\u0144stwa jest prezydent i jest on wybierany w wyborach powszechnych i bezpo\u015brednich na 5 lat. mo\u017ce by\u0107 wybrany na najwy\u017cej dwie kadencje. przy prezydencie dzia\u0142a cia\u0142o doradcze \u2013 rada pa\u0144stwa. w\u0142adz\u0119 ustawodawcz\u0105 sprawuje jednoizbowe zgromadzenie republiki. sk\u0142ada si\u0119 z 230 deputowanych wybieranych na 4 lata w g\u0142osowaniu powszechnym, bezpo\u015brednim oraz proporcjonalnym. rz\u0105d jest naczelnym organem administracji publicznej.\nportugalska scena polityczna od rewolucji go\u017adzik\u00f3w jest zdominowana przez dwie partie wywodz\u0105ce si\u0119 z ruchu socjalistycznego:\n\nlewicow\u0105 parti\u0119 socjalistyczn\u0105, w skr\u00f3cie ps.\ncentrow\u0105/centroprawicow\u0105 parti\u0119 socjaldemokratyczn\u0105, w skr\u00f3cie psd.obok tych partii wyst\u0119puj\u0105 r\u00f3wnie\u017c inne mniejsze maj\u0105ce swych przedstawicieli w parlamencie:\n\nchrze\u015bcija\u0144sko-demokratyczne i centrowo/centroprawicowa centrum demokratyczne i spo\u0142eczne \u2013 partia ludowa, w skr\u00f3cie cds/pp.\npartia ekologistyczna \u201ezieloni\u201d, w skr\u00f3cie pev.\nportugalska partia komunistyczna, w skr\u00f3cie pcp.\nkoalicja kilku ma\u0142ych partii o radykalnie lewicowej proweniencji pod nazw\u0105 blok lewicy, w skr\u00f3cie be.\n\n\n=== podzia\u0142 administracyjny ===\n18 dystrykt\u00f3w (distrito):aveiro, beja, braga, bragan\u00e7a, castelo branco, coimbra, \u00e9vora, faro, guarda, leiria, lizbona, portalegre, porto, santar\u00e9m, set\u00fabal, viana do castelo, vila real, viseu.\n\n2 regiony autonomiczne:region autonomiczny azor\u00f3w, region autonomiczny madery.\n\n\n=== si\u0142y zbrojne ===\nportugalia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych portugalii sk\u0142ada\u0142o si\u0119 w 2014 roku z: 133 czo\u0142g\u00f3w, 1076 opancerzonych pojazd\u00f3w bojowych oraz 75 zestaw\u00f3w artylerii holowanej. marynarka wojenna portugalii dysponowa\u0142a w 2014 roku 18 okr\u0119tami obrony przybrze\u017ca, 5 fregatami, 7 korwetami oraz 2 okr\u0119tami podwodnymi. portugalskie si\u0142y powietrzne z kolei posiada\u0142y w 2014 roku uzbrojenie w postaci m.in. 29 my\u015bliwc\u00f3w, 37 samolot\u00f3w transportowych, 27 samolot\u00f3w szkolno-bojowych oraz 24 \u015bmig\u0142owc\u00f3w.\nwojska portugalskie w 2014 roku liczy\u0142y 40 tys. \u017co\u0142nierzy zawodowych oraz 211 tys. rezerwist\u00f3w. wed\u0142ug rankingu global firepower (2014) portugalskie si\u0142y zbrojne stanowi\u0105 53. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 3,8 mld dolar\u00f3w (usd).\n\n\n== historia ==\nw staro\u017cytno\u015bci teren portugalii by\u0142 zamieszkany przez ludy iberyjskie i celtyckie. w iii wieku p.n.e. obszary te zosta\u0142y obj\u0119te wp\u0142ywami kartaginy, a w ii wieku p.n.e. sta\u0142y si\u0119 terenem rzymian.\npod panowaniem rzymskim (ii w. p.n.e.- pocz\u0105tek v w. n.e.) po\u0142udniowo-zachodnie ziemie p\u00f3\u0142wyspu obj\u0119\u0142a od 27 p.n.e. prowincja luzytania. nast\u0105pi\u0142y rozw\u00f3j cywilizacyjny i integracja gospodarcza z imperium (miasta, kolonizacja, drogi, g\u00f3rnictwo, spichlerz zbo\u017cowy) oraz romanizacja ludno\u015bci i jej chrystianizacja (iii\u2013v wiek). po naje\u017adzie germa\u0144skim na p\u00f3\u0142wysep (409 n.e.) wi\u0119ksz\u0105 cz\u0119\u015b\u0107 jego zachodnich obszar\u00f3w opanowali pocz\u0105tkowo swebowie, tworz\u0105c kr\u00f3lestwo ze stolic\u0105 w bradze, nast\u0119pnie wizygoci zaj\u0119li w 469 po\u0142udniow\u0105 cz\u0119\u015b\u0107 dzisiejszej portugalii, a w 585 \u2013 jej p\u00f3\u0142nocne obszary. po rozbiciu (711\u2013718) przez arab\u00f3w kr\u00f3lestwa wizygot\u00f3w ziemie p\u00f3\u0142wyspu obj\u0105\u0142 kalifat umajjad\u00f3w.\nprowadzona od viii wieku przez chrze\u015bcijan rekonkwista obj\u0119\u0142a w ix\u2013xi wieku rejon bragi, porto i coimbry, kt\u00f3re zosta\u0142y zdobyte przez kr\u00f3l\u00f3w le\u00f3nu i kastylii. obszar ten, zwi\u0105zany pocz\u0105tkowo z prowincj\u0105 galicia, w 1097 r. wydzielono w hrabstwo portucale z o\u015brodkiem w porto (staro\u017c. portus cale), nadaj\u0105c je w lenno henrykowi burgundzkiemu; 1139 jego syn przyj\u0105\u0142 tytu\u0142 kr\u00f3la portugalii (alfons i zdobywca) i uzyska\u0142 niezale\u017cno\u015b\u0107 swego pa\u0144stwa (ze stolic\u0105 w coimbrze) od le\u00f3nu i kastylii. do po\u0142owy xiii wieku portugalia kontynuowa\u0142a rekonkwist\u0119 zachodniego pasa p\u00f3\u0142wyspu iberyjskiego; opr\u00f3cz rodzimego rycerstwa \u015bwieckiego w walkach uczestniczy\u0142y zakony rycerskie (m.in. aviz) oraz krzy\u017cowcy zachodnioeuropejscy (w 1147 zdobycie lizbony). w 1249 osi\u0105gni\u0119to wybrze\u017ce algarve na po\u0142udniu (portugalia uzyska\u0142a obecny kszta\u0142t terytorialny). r\u00f3wnocze\u015bnie monarchia d\u0105\u017cy\u0142a do ograniczenia rosn\u0105cej pot\u0119gi mo\u017cnych, ko\u015bcio\u0142a i zakon\u00f3w rycerskich; popiera\u0142a rozw\u00f3j handlu i miast. w xiii wieku rada kr\u00f3lewska przekszta\u0142ci\u0142a si\u0119 w parlament stanowy, kortezy, do kt\u00f3rych w 1254 dopuszczono delegat\u00f3w miast. oko\u0142o 1255 przeniesiono stolic\u0119 do lizbony, gdzie w latach 1288\u20131290 powsta\u0142 pierwszy portugalski uniwersytet, przeniesiony p\u00f3\u017aniej do coimbry.\n\n\n== o\u015bwiata ==\no\u015bwiata charakteryzuje si\u0119 ciekawymi rozwi\u0105zaniami organizacyjno-dydaktycznymi, takimi jak kszta\u0142cenie telewizyjne na poziomie szko\u0142y podstawowej oraz edukacja r\u00f3wnoleg\u0142a, czyli mo\u017cliwo\u015b\u0107 uczenia si\u0119 w szkole dziennej, szkole wieczorowej lub telewizyjnie, na szczeblu szkolnictwa \u015bredniego. portugalia ma stosunkowo wysoki wska\u017anik analfabetyzmu \u2013 4,6% mieszka\u0144c\u00f3w w wieku powy\u017cej 15. roku \u017cycia nie potrafi czyta\u0107 ani pisa\u0107.\n\n\n== gospodarka ==\nw drugiej po\u0142owie lat 80. produkt krajowy brutto wzrasta\u0142 \u015brednio o 4,6% rocznie. na przyspieszenie rozwoju gospodarczego wp\u0142yn\u0119\u0142o cz\u0142onkostwo w ewg (od 1986) i nap\u0142yw kapita\u0142u zagranicznego. w latach 1988\u20131993 portugalia otrzyma\u0142a 3,7 mld dolar\u00f3w ameryka\u0144skich z regionalnego funduszu ewg na modernizacj\u0119 przemys\u0142u, gospodarki rolnej i rozbudow\u0119 infrastruktury. od 1988 r. zacz\u0119\u0142y si\u0119 reprywatyzacja przedsi\u0119biorstw, przej\u0119tych przez pa\u0144stwo po 1974 roku, oraz szybkie zmiany struktury gospodarki, opartej do lat 70. na rolnictwie i eksploatacji kolonii. w 1990 r. ok. 56% produktu krajowego brutto wytworzy\u0142y us\u0142ugi (g\u0142\u00f3wnie handel, turystyka), 38% \u2013 przemys\u0142 i budownictwo, 6% \u2013 rolnictwo i le\u015bnictwo. produkt krajowy brutto na 1 mieszka\u0144ca wynosi 21,765 dolar\u00f3w ameryka\u0144skich (2014). istotn\u0105 rol\u0119 w gospodarce odgrywaj\u0105 przekazy pieni\u0119\u017cne od pracuj\u0105cych za granic\u0105 emigrant\u00f3w portugalskich (1991 \u2013 3,4 mld dolar\u00f3w ameryka\u0144skich).\nportugalia jest obecnie jednym z najwolniej rozwijaj\u0105cych si\u0119 kraj\u00f3w europy. na uwag\u0119 zas\u0142uguje fakt, i\u017c w kwietniu 2007 r. the economist opisa\u0142a portugali\u0119 jako \u201echorego cz\u0142owieka europy\u201d. ponadto nale\u017cy zauwa\u017cy\u0107, \u017ce w 2003 r. portugalia zanotowa\u0142a spadek pkb, za\u015b jego wzrost w 2006 r. w wysoko\u015bci 1,3% by\u0142 nie tylko najni\u017cszy w unii europejskiej, ale te\u017c w ca\u0142ej europie.\n\n\n=== turystyka ===\nw 2015 roku kraj ten odwiedzi\u0142o 10,176 mln turyst\u00f3w (9,7% wi\u0119cej ni\u017c w roku poprzednim), generuj\u0105c dla niego przychody na poziomie 12,606 mld dolar\u00f3w.\n\nportugalia jest popularnym celem turyst\u00f3w z ca\u0142ego \u015bwiata, znana jest przede wszystkim z turystyki wypoczynkowej oraz krajoznawczej. najpopularniejszymi o\u015brodkami turystycznymi w portugalii s\u0105 stolica i najwi\u0119ksze miasto lizbona, uznawana za jedno z najpi\u0119kniejszych miast europy, oraz porto. portugalia to tak\u017ce znacz\u0105cy o\u015brodek turystyki p\u0105tniczej, ze wzgl\u0119du na s\u0142ynne sanktuarium w fatimie.\nportugalia najcz\u0119\u015bciej odwiedzana jest przez turyst\u00f3w z wielkiej brytanii, francji, hiszpanii oraz niemiec.\nze wzgl\u0119du na po\u0142o\u017cenie geograficzne oraz walory antropogeniczne i przyrodnicze, wyr\u00f3\u017cnionych zosta\u0142o osiem portugalskich region\u00f3w turystycznych:\n\ncosta de lisboa \u2013 miasto lizbona, przedmie\u015bcia i okolice.\ncosta verde \u2013 portugalskie \u201ezielone wybrze\u017ce\u201d obejmuj\u0105ce ca\u0142\u0105 p\u00f3\u0142nocn\u0105 lini\u0119 brzegow\u0105 portugalii.\ncosta da prata \u2013 portugalskie \u201esrebrne wybrze\u017ce\u201d obejmuj\u0105ce wybrze\u017ce centralnej portugalii od lizbony do porto.\nmontanhas \u2013 g\u00f3rzysty region p\u00f3\u0142nocno-\u015brodkowej portugalii.\nplanicies \u2013 nizinny region alentejo na po\u0142udniu.\nalgarve \u2013 po\u0142udniowe wybrze\u017ce portugalii.\nmadeira \u2013 madera po\u0142o\u017cona nad oceanem atlantyckim\nazores \u2013 archipelag wysp azorskich.\n\n\n=== emisja gaz\u00f3w cieplarnianych ===\n\u0142\u0105czna emisja r\u00f3wnowa\u017cnika dwutlenku w\u0119gla z portugalii wynios\u0142a w 1990 roku 60,356 mt, z czego 43,679 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 4,388 t dwutlenku w\u0119gla, a w przeliczeniu na 1 dolar pkb 217 kg. po roku 1990 ca\u0142kowita emisja waha\u0142a si\u0119, osi\u0105gaj\u0105c maksimum w pierwszej dekadzie xxi w. w 2018 emisja dwutlenku w\u0119gla pochodzenia kopalnego wynios\u0142a 52,612 mt, a w przeliczeniu na mieszka\u0144ca 5,112 t i w przeliczeniu na 1 dolar pkb 178 kg. przez ca\u0142y czas g\u0142\u00f3wnymi bran\u017cami odpowiedzialnymi za t\u0119 emisj\u0119 by\u0142y transport i energetyka. mw ca\u0142kowitej emisji gaz\u00f3w cieplarnianych dwutlenek w\u0119gla zawsze stanowi\u0142 wi\u0119kszo\u015b\u0107. emisje metanu by\u0142y na drugim miejscu, a podtlenku azotu na trzecim. zauwa\u017calne by\u0142y te\u017c emisje gaz\u00f3w fluorowanych.\n\n\n== demografia ==\nw xiii w. portugali\u0119 zamieszkiwa\u0142o oko\u0142o 1 mln lub nieco wi\u0119cej os\u00f3b. po gwa\u0142townym spadku zamieszkuj\u0105cej ten obszar liczby ludno\u015bci w stuleciu nast\u0119pnym, w xv w. liczba ta ponownie wzros\u0142a do oko\u0142o 1 miliona. przeci\u0119tna g\u0119sto\u015b\u0107 ludno\u015bci w p\u00f3\u017ano\u015bredniowiecznej portugalii wynosi\u0142a oko\u0142o 11 os\u00f3b na km\u00b2. powszechny spis ludno\u015bci przeprowadzony w 2001 roku wykaza\u0142, \u017ce populacja portugalii wynosi\u0142a w\u00f3wczas 10 356 117 mieszka\u0144c\u00f3w (z czego 51,7% to kobiety). na koniec pierwszej dekady xxi w. szacowa\u0142o si\u0119 t\u0119 liczb\u0119 na oko\u0142o 10,6 miliona i wi\u0119kszo\u015b\u0107 przyrostu ludno\u015bci mia\u0142a miejsce za spraw\u0105 imigrant\u00f3w. wed\u0142ug danych na rok 2008 jedna czwarta z 440 tysi\u0119cy imigrant\u00f3w pochodzi z brazylii (106 tys.). kolejne miejsca zajmuj\u0105 ukraina (53,5 tys.), republika zielonego przyl\u0105dka (51,5 tys.), rumunia (28 tys.), angola (27,5 tys.) i gwinea-bissau (24,5 tys.).\n\n\n== kultura ==\nportugalia to jedno z pa\u0144stw roma\u0144skich. w kulturze portugalii widoczny jest wp\u0142yw r\u00f3\u017cnych cywilizacji: tych, kt\u00f3re dotar\u0142y do p\u00f3\u0142wyspu iberyjskiego (m.in. celt\u00f3w, rzymian, maur\u00f3w), jak r\u00f3wnie\u017c tych, z kt\u00f3rymi portugalczycy mieli styczno\u015b\u0107 w wyniku morskich wypraw w okresie wielkich odkry\u0107 geograficznych. portugalia posiada r\u00f3wnie\u017c silne historyczne oraz kulturowe powi\u0105zania z s\u0105siedni\u0105 hiszpani\u0105, wywar\u0142a tak\u017ce ogromny wp\u0142yw kulturowy i j\u0119zykowy na brazyli\u0119.\nna li\u015bcie \u015bwiatowego dziedzictwa unesco znajduje si\u0119 13 miejsc z portugalii, z czego 9 z nich to zabytki architektoniczne, a 2 to regiony uprawy wina.\nod 1990 roku, liczba publicznych obiekt\u00f3w kulturalnych w portugalii wzros\u0142a. opr\u00f3cz muzeum calouste gulbenkiana, otwartego w 1969 roku w lizbonie, powsta\u0142y m.in. centro cultural de bel\u00e9m w lizbonie, museu de arte contempor\u00e2nea de serralves oraz casa da m\u00fasica w porto.\n\n\n=== architektura ===\ncharakterystyczny dla portugalii jest styl manueli\u0144ski, cechuj\u0105cy si\u0119 ozdobn\u0105 ornamentyk\u0105 o motywach orientalnych i morskich (np. liny okr\u0119towe, fale, koniki morskie czy koralowce). styl ten powsta\u0142 w okresie wielkich odkry\u0107 geograficznych, dokonywanych przez portugali\u0119, pod rz\u0105dami kr\u00f3la manuela i. znakomitymi przyk\u0142adami stylu manueli\u0144skiego s\u0105: klasztor hieronimit\u00f3w i torre de bel\u00e9m w lizbonie oraz klasztor zakonu chrystusa w tomar.\nprzyk\u0142adami wsp\u00f3\u0142czesnej architektury s\u0105: znajduj\u0105cy si\u0119 w porto budynek \u2013 casa da m\u00fasica, nagrodzony przez riba, oraz parque das na\u00e7\u00f5es w lizbonie [1].\ndo znanych na ca\u0142ym \u015bwiecie, wsp\u00f3\u0142czesnych architekt\u00f3w portugalskich zaliczaj\u0105 si\u0119: eduardo souto de moura, \u00e1lvaro siza vieira, gon\u00e7alo byrne, filipe oliveira dias oraz carrilho da gra\u00e7a.\n\n\n=== muzyka ===\nportugalska muzyka obejmuje rozmaite gatunki muzyczne. przede wszystkim jednak portugalia s\u0142ynie z t\u0119sknych pie\u015bni fado wykonywanych przy akompaniamencie gitar portugalskich. najbardziej znanymi na \u015bwiecie wykonawcami tej muzyki s\u0105: am\u00e1lia rodrigues, carlos humberto paredes, jos\u00e9 afonso, mariza, carlos do carmo, ant\u00f3nio chainho, m\u00edsia i madredeus.\nnurt wsp\u00f3\u0142czesnej muzyki portugalskiej reprezentuj\u0105 takie zespo\u0142y, jak buraka som sistema (muzyka elektroniczna), moonspell (gothic metal), blasted mechanizm (electro-rock) oraz the gift.\nw portugalii odbywa si\u0119 wiele letnich festiwali po\u015bwi\u0119conych r\u00f3\u017cnym gatunkom muzyki. do najwa\u017cniejszych nale\u017c\u0105: tmn festival sudoeste (w zambujeira do mar), paredes de coura festival (w paredes de coura), optimus alive! (w passeio mar\u00edtimo de alg\u00e9s), rock in rio lisboa (w lizbonie) oraz super bock super rock. w 2005 roku, portugalia go\u015bci\u0142a w lizbonie mtv europe music awards.\ndziedzin\u0119 muzyki powa\u017cnej reprezentuj\u0105 m.in. piani\u015bci artur pizarro i maria jo\u00e3o pires oraz wiolonczelistka guilhermina suggia. do znanych portugalskich kompozytor\u00f3w nale\u017c\u0105: jos\u00e9 vianna da motta, carlos seixas, jo\u00e3o domingos bomtempo, jo\u00e3o de sousa carvalho, lu\u00eds de freitas branco i jego student joly braga santos, fernando lopes-gra\u00e7a, emmanuel nunes i s\u00e9rgio azevedo.\n\n\n=== literatura ===\nliteratura portugalska, b\u0119d\u0105c jedn\u0105 z najstarszych zachodnich literatur, rozwin\u0119\u0142a si\u0119 poprzez teksty pisane oraz pie\u015bni wykonywane przez trubadur\u00f3w.\nza najwi\u0119kszych tw\u00f3rc\u00f3w portugalskich uznaje si\u0119 poet\u0119 i podr\u00f3\u017cnika lu\u00edsa de cam\u00f5es, tw\u00f3rc\u0119 epopei \u201eos lus\u00edadas\u201d (luzjady), fernanda pesso\u0119, poet\u0119 okresu modernizmu, oraz laureata nagrody nobla w dziedzinie literatury w 1998 roku \u2013 jos\u00e9 saramago.\nliteratur\u0119 portugalsk\u0105 reprezentuj\u0105 tacy pisarze jak francisco de s\u00e1 de miranda, gil vicente, br\u00e1s garcia de mascarenhas, almeida garrett, camilo castelo branco, e\u00e7a de queiroz, sophia de mello breyner, ant\u00f3nio lobo antunes oraz miguel torga. z literatury portugalskiej wyodr\u0119bni\u0142a si\u0119 literatura brazylijska.\n\n\n=== kino ===\nkino portugalskie posiada d\u0142ugoletni\u0105 tradycj\u0119, si\u0119gaj\u0105c\u0105 pocz\u0105tk\u00f3w tej formy przekazu w p\u00f3\u017anych latach xix wieku. do grona najlepszych portugalskich re\u017cyser\u00f3w nale\u017c\u0105: arthur duarte, ant\u00f3nio lopes ribeiro, pedro costa, manoel de oliveira, ant\u00f3nio-pedro vasconcelos, jo\u00e3o botelho oraz leonel vieira. natomiast najbardziej znanymi portugalskimi aktorami s\u0105 joaquim de almeida, daniela ruah, maria de medeiros, diogo infante, soraia chaves, vasco santana, ribeirinho oraz ant\u00f3nio silva.\n\n\n=== kuchnia narodowa ===\nkuchni\u0119 portugalsk\u0105 cechuje zr\u00f3\u017cnicowanie. \u0142atwy dost\u0119p do morza zagwarantowa\u0142 bogactwo ryb i skorupiak\u00f3w, na kt\u00f3rych bazuj\u0105 potrawy z region\u00f3w nadmorskich, natomiast w centralnej cz\u0119\u015bci kraju dominuj\u0105 dania mi\u0119sne i sery. wiele produkt\u00f3w portugalczycy zawdzi\u0119czaj\u0105 naje\u017ad\u017acom: rzymianie pozostawili po sobie pszenic\u0119, winn\u0105 latoro\u015bl, figi, oliwki i migda\u0142y, natomiast maurowie \u2013 ry\u017c, owoce cytrusowe, szafran oraz zami\u0142owanie do ciast z miodem, migda\u0142ami i figami. dzi\u0119ki morskim ekspedycjom, portugalska kuchnia wzbogaci\u0142a si\u0119 o rozmaite przyprawy z indii i dalekiego wschodu, m.in. pieprz, cynamon, go\u017adziki i ga\u0142k\u0119 muszkato\u0142ow\u0105, oraz afryka\u0144skie papryczki piri piri. przywieziono tak\u017ce egzotyczne owoce, pomidory, ziemniaki, kukurydz\u0119 oraz kakao.\nnarodow\u0105 potraw\u0105 portugalii jest bacalhau, solony i suszony dorsz, kt\u00f3rego podobno mo\u017cna przyrz\u0105dzi\u0107 na 365 sposob\u00f3w, czyli tyle, ile jest dni w roku. ka\u017cdy z region\u00f3w ma sw\u00f3j unikatowy spos\u00f3b jego przyrz\u0105dzania. innym, r\u00f3wnie popularnym daniem s\u0105 grillowane sardynki (port. sardinhas grelhadas).\nka\u017cdy region kraju posiada swoj\u0105 tradycyjn\u0105 potraw\u0119. na przyk\u0142ad w aveiro s\u0105 to s\u0142odkie ovos moles, natomiast w algarve cataplana, czyli owoce morza, duszone w specjalnym, miedzianym naczyniu z przykrywk\u0105. na p\u00f3\u0142nocy kraju popularna jest caldo verde \u2013 zielona zupa z ziemniak\u00f3w, a na azorach \u2013 cozido das furnas \u2013 jednogarnkowe danie duszone w gor\u0105cej ziemi, tu\u017c nad paruj\u0105cymi \u017ar\u00f3d\u0142ami wulkanicznymi. lizbona szczyci si\u0119 past\u00e9is de bel\u00e9m (past\u00e9is de nata), czyli babeczkami z budyniowym nadzieniem, posypanymi cynamonem i cukrem pudrem, a porto \u2013 tripas \u00e0 moda do porto, czyli flaczkami z bia\u0142\u0105 fasol\u0105.\n\nportugalskie wina zdoby\u0142y \u015bwiatow\u0105 s\u0142aw\u0119 oraz kilka mi\u0119dzynarodowych nagr\u00f3d. najbardziej znane na \u015bwiecie s\u0105 wino porto (pochodz\u0105ce z doliny douro) oraz niezwykle trwa\u0142e wino madera. z portugalii pochodzi tak\u017ce m.in. vinho verde oraz wina regionalne, np. z douro, alentejo, d\u00e3o, bairrada, a tak\u017ce wino moscatel (z okolic set\u00fabal i favaios).\nw portugalii odbywaj\u0105 si\u0119 festiwale kulinarne, m.in. algarve gourmet w regionie algarve, festival nacional de gastronomia w santar\u00e9m (region alentejo) oraz mi\u0119dzynarodowy festiwal czekolady (international chocolate festiwal) w \u00f3bidos, a tak\u017ce festiwal owoc\u00f3w morza, czyli festival do marisco w olh\u00e3o.\n\n\n=== sport ===\npi\u0142ka no\u017cna jest najpopularniejszym sportem w portugalii. w kraju organizuje si\u0119 zar\u00f3wno amatorskie mecze lokalne, jak i \u015bwiatowej klasy spotkania na profesjonalnym poziomie. najwi\u0119ksz\u0105 legend\u0105 portugalskiej pi\u0142ki no\u017cnej jest cristiano ronaldo, cho\u0107 na \u015bwiecie uznaniem ciesz\u0105 si\u0119 tak\u017ce lu\u00eds figo i eus\u00e9bio \u2013 obaj s\u0105 zdobywcami tytu\u0142u pi\u0142karza roku fifa, oraz trenerzy: jos\u00e9 mourinho, carlos queiroz, manuel jos\u00e9 i andr\u00e9 villas-boas.\nnajwi\u0119kszymi klubami sportowymi w portugalii s\u0105: sl benfica (sport lisboa e benfica), fc porto (futebol clube do porto) oraz sporting cp (sporting clube de portugal). kluby te cz\u0119sto okre\u015blane s\u0105 jako \u201eos tr\u00eas grandes\u201d, czyli \u201ewielka tr\u00f3jka\u201d.\n10 lipca 2016 reprezentacja portugalii zdoby\u0142a pierwszy w historii tytu\u0142 mistrza europy.\nsurfing i bodyboarding s\u0105 bardzo popularne w portugalii. ericeira (okolice lizbony) zaj\u0119\u0142a 3. miejsce w rankingu top 10 najlepszych miejsc do surfowania na \u015bwiecie (wed\u0142ug magazynu sunday times, 2010 rok). w portugalii odbywaj\u0105 si\u0119 te\u017c zawody surfingowe quiksilver pro portugal.\nnajwa\u017cniejszym wy\u015bcigiem kolarskim w portugalii jest volta a portugal.\nportugalia znana jest tak\u017ce ze sport\u00f3w motorowych. co roku rozgrywane s\u0105 stanowi\u0105cy eliminacj\u0119 rajdowych mistrzostw \u015bwiata rajd portugalii oraz zaliczany do mistrzostw europy rali vinho da madeira. w latach 1984\u20131996 na aut\u00f3dromo do estoril, a w roku 2020 na portimao international circuit rozgrywano mistrzostwa formu\u0142y 1. do 2012 roku obiekt ten go\u015bci\u0142 r\u00f3wnie\u017c moto gp. najbardziej znanym portugalskim kierowc\u0105 wy\u015bcigowym jest tiago monteiro.\nw portugalii znajduje si\u0119 ponad 70 p\u00f3l golfowych rozsianych po ca\u0142ym kraju. najwi\u0119cej z nich jest w regionie algarve oraz w okolicach lizbony. w vilamoura (algarve) odbywa si\u0119 presti\u017cowy turniej golfowy portugal masters, nale\u017c\u0105cy do pga european tour.\nportugalia ma d\u0142ugie tradycje je\u017adzieckie. odbywaj\u0105 si\u0119 tu wa\u017cne zawody \u2013 estoril international showjumping competition, b\u0119d\u0105ce jednym z etap\u00f3w global champions tour.\nw centrum i na po\u0142udniu portugalii mo\u017cna jeszcze obejrze\u0107 tourada \u00e0 corda, czyli walk\u0119 z bykiem przytrzymywanym na linie.\nw p\u00f3\u0142nocnej cz\u0119\u015bci portugalii powsta\u0142a oryginalna sztuka walki \u2013 jogo do pau, polegaj\u0105ca na walce z przeciwnikiem przy pomocy d\u0142ugiego kija.\n\n\n== religia ==\nreligie (wed\u0142ug spisu z 2021):\n\nkatolicy: 80,2%\nniezrzeszeni: 14,1%\nprotestanci (g\u0142\u00f3wnie: zielono\u015bwi\u0105tkowcy): 2,1%\n\u015bwiadkowie jehowy: 0,7%\nprawos\u0142awni: 0,7%\ninni chrze\u015bcijanie: 1%\nmuzu\u0142manie: 0,4%\ninne religie: 0,7%.\n\n\n== zobacz te\u017c ==\nw\u0142adcy portugalii\nprezydenci portugalii\n\n\n== przypisy ==\n\n\n== linki zewn\u0119trzne ==\n\nportugalia-online. portugalia-online.net. [zarchiwizowane z tego adresu (2005-10-31)]."