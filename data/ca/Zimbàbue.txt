"zimb\u00e0bue \u00e9s un estat del sud de l'\u00e0frica envoltat per z\u00e0mbia (al nord-oest), mo\u00e7ambic (a l'est), la rep\u00fablica de sud-\u00e0frica (al sud) i botswana (a l'oest).\nes troba entre el riu zambeze, les cascades vict\u00f2ria i el riu limpopo. \u00e9s un estat sense sortida al mar i els seus territoris es corresponen amb l'antiga rhod\u00e8sia del sud. l'idioma oficial \u00e9s l'angl\u00e8s.\nel seu \u00edndex de desenvolupament hum\u00e0 (idh) va ser el m\u00e9s baix del m\u00f3n el 2010 amb un nivell de 0,140.\n\n\n== hist\u00f2ria ==\n\nels pobladors originals fins a les migracions bantus al segle ix eren els pobles khoisan. durant els segles xiii i xiv els bantus creen l'imperi monomotapa en aquest territori aconseguint una gran import\u00e0ncia, el centre es trobaven a les ru\u00efnes del gran zimb\u00e0bue. quan el 1607 el monarca de l'imperi concedeix als portuguesos l'explotaci\u00f3 del subs\u00f2l de la zona, ja es trobava en decad\u00e8ncia que en un altre temps, gr\u00e0cies a les seves mines d'or i al comer\u00e7 d'esclaus, va arribar a mantenir un comer\u00e7 gaireb\u00e9 constant amb la costa de l'oce\u00e0 \u00edndic.\na la fi del segle xix els anglesos dirigits per cecil rhodes inicien la colonitzaci\u00f3 de la regi\u00f3 tenint com a objectiu l'explotaci\u00f3 de mines. la riquesa d'aquesta terra va atreure nombrosos europeus aconseguint que la poblaci\u00f3 blanca domin\u00e9s el pa\u00eds. el 1921 es va proclamar la col\u00f2nia aut\u00f2noma de rhod\u00e8sia del sud. el 1953 el regne unit, temor\u00f3s de la majoria negra, crea la federaci\u00f3 de rhod\u00e8sia i nyasal\u00e0ndia composta per les dues antigues rhod\u00e8sies, la del nord i la del sud, i nyasal\u00e0ndia, l'actual malawi. el 1964 el regne unit concedeix la independ\u00e8ncia a rhod\u00e8sia del nord, per\u00f2 li nega a rhod\u00e8sia del sud, llevat que es donin garanties que el govern ser\u00e0 elegit per sufragi universal. un any despr\u00e9s el primer ministre ian smith declara unilateralment la independ\u00e8ncia de rhod\u00e8sia del sud, promulga una nova constituci\u00f3 i s'adopta el nom de rep\u00fablica de rhod\u00e8sia.\nel 1969 una minoria blanca vota en refer\u00e8ndum a favor de la rep\u00fablica com a forma de govern amb una nova constituci\u00f3. a l'any seg\u00fcent es declara la rep\u00fablica, per\u00f2 no \u00e9s reconeguda ni pel regne unit ni per l'onu. poc despr\u00e9s comencen els conflictes al pa\u00eds, el que acabaria en un sagnant conflicte que va durar m\u00e9s d'una d\u00e8cada. el 1979 s'acorda una treva (acords de lancaster house) i, despr\u00e9s d'un any, la majoria negra aconsegueix votar per primera vegada en unes eleccions, resultant elegit primer ministre el bisbe moderat abel muzorewa, que bateja al pa\u00eds amb el nom de zimb\u00e0bue-rhod\u00e8sia i acorda acceptar una transici\u00f3 provisional amb un governador brit\u00e0nic per a poder convocar eleccions a l'any seg\u00fcent.\nel 1980 el pa\u00eds aconsegueix la seva independ\u00e8ncia denominant-se rep\u00fablica de zimb\u00e0bue i les eleccions s\u00f3n guanyades per la uni\u00f3 nacional africana de zimb\u00e0bue, el zanu.\nel 12 d'agost de 1984 el zanu procura instaurar un estat socialista amb un sistema de partit \u00fanic i dos anys despr\u00e9s mugabe va anunciar mesures per acabar amb els escons ocupats pels blancs en l'assemblea. el 2 de desembre de 1987 robert mugabe \u00e9s nomenat primer president executiu del pa\u00eds i ser\u00e0 reelegit al mar\u00e7 de 1990. el 1991 la zanu abandona oficialment els seus ideals socialistes, per\u00f2 promou una reforma agr\u00e0ria que permet posar en mans estatals les grans propietats dels blancs. la forma en qu\u00e8 s'han realitzat les expropiacions sovint ha estat considerada pol\u00e8mica, tant per la forma violenta d'ocupar aquestes propietats com per la manera de distribuir-les i administrar-les una vegada ocupades. diferents organitzacions internacionals, grups independents de drets humans i el partit pol\u00edtic m\u00e9s gran d'oposici\u00f3, el moviment pel canvi democr\u00e0tic, han reclamat contra la falta de transpar\u00e8ncia i el sistema de readjudicaci\u00f3 d'aquestes terres. robert mugabe es va mantenir en el poder des de 1981 i fins al 2017. en successives eleccions des de l'any 1996 el recompte de vots ha sembrat dubtes en sectors opositors, tant interns com externs. el govern de mugabe va haver de fer front a una cada vegada major oposici\u00f3, donada la crisi econ\u00f2mica del pa\u00eds.\nel govern considerava que la pressi\u00f3 occidental sobre mugabe era fruit de les creixents relacions econ\u00f2miques amb la xina i a la disputa entre la xina i els estats units per accedir a les enormes riqueses del subs\u00f2l de zimb\u00e0bue.\n\n\n=== esdeveniments recents ===\nel 3 de febrer de 2015 el human right watch de les nacions unides va denunciar que el govern zimbabu\u00e8s va utilitzar la for\u00e7a, la viol\u00e8ncia i la restricci\u00f3 a l'acc\u00e9s a l'ajuda humanit\u00e0ria per a coaccionar a uns 20.000 despla\u00e7ats a causa de les inundacions a la conca de l'embassament tokwe-mukorsi de febrer de 2014 per tal de reassentar-los en una altra zona per a construir una plantaci\u00f3 de canya de sucre. l'observatori pels drets humans de l'onu ha fet un document de 57 p\u00e0gines denunciant la violaci\u00f3 dels drets humans als despla\u00e7ats d'aquest estat afric\u00e0.\n\n\n== govern i pol\u00edtica ==\nzimb\u00e0bue \u00e9s una rep\u00fablica semipresidencialista. el sufragi \u00e9s universal per a tots els majors de 18 anys. el president \u00e9s, al seu torn, el cap d'estat i de govern. el parlament est\u00e0 format per dues cambres, la m\u00e9s important t\u00e9 150 escons, dels quals 120 s\u00f3n elegits pels ciutadans, 20 pel president i deu per caps tribals. una altra cambra, una cambra alta, el senat, va ser instaurada despr\u00e9s dels canvis constitucionals de 2005.el partit de l'actual president robert mugabe, uni\u00f3 nacional africana de zimb\u00e0bue-front patri\u00f2tic (zanu-pf), ha dominat la vida pol\u00edtica del pa\u00eds des de la independ\u00e8ncia guanyant sempre les eleccions. el 1987 el llavors primer ministre robert mugabe va reformar la constituci\u00f3 i es va nomenar president. el zanu ha ven\u00e7ut en totes les eleccions des de la independ\u00e8ncia. les eleccions de 1990 van ser nacionalment i internacionalment criticades per sospitar-se que havien estat manipulades, ja que el zimbabwe unity movement, el segon partit a l'oposici\u00f3 d'edgar tekere, nom\u00e9s va obtenir el 16% dels vots. les eleccions de 2002 es van celebrar entre den\u00fancies de manipulaci\u00f3 de vots, intimidaci\u00f3 i frau. les seg\u00fcents eleccions es van celebrar el 20 de mar\u00e7 de 2008.tant la uni\u00f3 europea com els estats units han decretat sancions contra el govern de l'actual president, robert mugabe, per la violaci\u00f3 dels drets humans.\n\n\n== organitzaci\u00f3 territorial ==\n\nzimb\u00e0bue es divideix administrativament en 10 prov\u00edncies, dues de les quals corresponen als termes de les ciutats d'harare i bulawayo, que s\u00f3n les m\u00e9s importants del pa\u00eds. les prov\u00edncies se subdivideixen en 59 districtes i en aquests s'organitzen un total de 1.200 municipalitats (wards).\n\n\n== geografia ==\nzimb\u00e0bue \u00e9s un pa\u00eds afric\u00e0 envoltat per sud-\u00e0frica, botswana, z\u00e0mbia i mo\u00e7ambic. a la frontera nord-oest hi ha el riu zambeze, on es troben les cascades vict\u00f2ria, que \u00e9s una destinaci\u00f3 popular per als turistes. al sud limitant amb sud-\u00e0frica es troba el riu limpopo.\n\n\n== ecologia ==\nel bioma dominant \u00e9s la sabana arbrada, amb diferents esp\u00e8cies arb\u00f2ries segons les zones. wwf divideix el territori de zimb\u00e0bue en set ecorregions:\n\nsabana arbrada de teca del zambeze (oest)\nsabana arbrada del kalahari (oest)\nsabana arbrada de mopane del zambeze (nord i sud)\nsabana arbrada de miombo meridional (centre)\nsabana arbrada d'\u00e0frica austral (sud-oest)\nmosaic mont\u00e0 de selva i praderia del zimb\u00e0bue oriental (est)\nselva mosaic costanera d'inhambane (alguns enclavaments en els contraforts de les muntanyes de l'est)\n\n\n== economia ==\n\nl'economia de zimb\u00e0bue era una de les m\u00e9s fortes de l'\u00e0frica, per\u00f2 es va deteriorar enormement a partir de la presa del poder de robert mugabe. en els \u00faltims anys l'atur ha arribat al 94% i la inflaci\u00f3 va arribar al 100.000%, la major del m\u00f3n, seguit pel 40% de birm\u00e0nia.\nl'economia del pa\u00eds va tornar a cr\u00e9ixer malgrat que la incertesa pol\u00edtica va continuar. despr\u00e9s d'una d\u00e8cada de recessi\u00f3, entre el 1998 i el 2008 zimb\u00e0bue va registrar un creixement de m\u00e9s del 9% a l'any entre el 2010 i el 2011, abans de caure al 5% el 2012, en part a causa de les males collites i als baixos ingressos amb l'exportaci\u00f3 de diamants.\nel pa\u00eds t\u00e9 reserves de cromita, carb\u00f3, amiant, coure, n\u00edquel, or, ferro i plat\u00ed. no obstant aix\u00f2, els problemes pol\u00edtics i la taxa m\u00e9s alta de sida del m\u00f3n obstaculitzen el seu progr\u00e9s. les pol\u00edtiques de mugabe en mat\u00e8ria de reforma agr\u00e0ria han portat amb si agitacions internes, despla\u00e7aments de la poblaci\u00f3, una inflaci\u00f3 desorbitada i la incapacitat del pa\u00eds per proveir a la seva poblaci\u00f3.\n\n\n=== crisi ===\nel govern de zimbabue s'enfronta a una \u00e0mplia varietat de dif\u00edcils problemes en la seva economia. aquests problemes inclouen una not\u00f2ria falta de divises, hiperinflaci\u00f3 i escassetat de provisions i articles. la seva participaci\u00f3 en la guerra del 1998 al 2002 en la rep\u00fablica democr\u00e0tica del congo, per exemple, va significar un retroc\u00e9s de centenars de milions de d\u00f2lars de la seva economia. el molt necessitat suport de l'fmi no va arribar, a causa que el govern de zimb\u00e0bue va fracassar a aconseguir els objectius pressupostaris. la taxa d'inflaci\u00f3 es va incrementar d'un 32% per any el 1998 al 586% el 2005, mentre el tipus de canvi va baixar de 24 d\u00f2lars zimbabuesos per us$ a 85,000 per us$ en la mateixa \u00e8poca.\nfins al 2009 zimb\u00e0bue va tenir la taxa d'inflaci\u00f3 m\u00e9s alta de tots els pa\u00efsos del m\u00f3n. el mar\u00e7 de 2008 la inflaci\u00f3 va aconseguir el 100.000% i, una taxa de canvi d'1 d\u00f2lar usa per 30.000.000 de d\u00f2lars zimbabuesos. en aquell any, el d\u00f2lar nord-americ\u00e0, el rand sud-afric\u00e0, la lliura esterlina i la pula de botswana van ser adoptades com a moneda. l'\u00fas del d\u00f2lar zimbabu\u00e8s com a moneda oficial fou abandonat de manera efectiva el 12 d'abril del 2009, despr\u00e9s que el banc de reserva de zimb\u00e0bue va legalitzar l'\u00fas de divises estrangeres per a les transaccions econ\u00f2miques el gener del 2009.\nles exportacions agr\u00edcoles, minerals i el turisme constitueixen la principal via d'entrada de divises estrangeres. zimbabue \u00e9s el pa\u00eds que mant\u00e9 la relaci\u00f3 comercial m\u00e9s important amb sud-\u00e0frica en el continent afric\u00e0.\nla din\u00e0mica decadent de l'economia nacional ha estat principalment atribu\u00efda a la mala gesti\u00f3 i a la descomposici\u00f3 del govern de mugabe i a l'expropiaci\u00f3 de les terres de m\u00e9s de 4000 grangers blancs durant la controvertida redistribuci\u00f3 de la terra de l'any 2000. la zimbabwe conservation task force va publicar un informe al juny de 2007 que estimava la mort d'un 60% de la biosfera salvatge del pa\u00eds des de 2000. l'informe tamb\u00e9 adverteix que la p\u00e8rdua de vida juntament amb la desforestaci\u00f3 salvatge \u00e9s potencialment perillosa per a la ind\u00fastria tur\u00edstica.\n\n\n== demografia ==\nsegons les estimacions per al 2007, zimb\u00e0bue t\u00e9 una poblaci\u00f3 de 12.311.143 habitants, amb una pir\u00e0mide poblacional composta per 37,2% entre 0 i 14 anys, 59,3% entre 15 i 64 anys i 3,5% de 65 anys i m\u00e9s.\nla majoria de la poblaci\u00f3 \u00e9s negra (98,8%), entre els quals es distingeixen els shona (80-85%) i els ndebele (8-10%). s'estima que prop d'un mili\u00f3 de ndebeles poden haver deixat el pa\u00eds entre 2000 i 2005, emigrant cap a sud-\u00e0frica a la recerca d'una millora econ\u00f2mica. els mestissos i asi\u00e0tics arriben a l'1% de la poblaci\u00f3, mentre que els blancs conformen l'altre 0,2% restant (el 1975 eren uns 275.000, el 4,5% de la poblaci\u00f3). gran part de la minoria blanca va abandonar el pa\u00eds a principis del segle xxi davant la campanya iniciada pel govern per desposseir les seves possessions.\nla taxa d'adults infectats per la sida ascendeix al 28,6%, segons les estimacions de l'any 2001 i es calcula que 1,8 milions de persones viuen amb vih/sida. les morts per aquesta malaltia van arribar a les 17.000 per a aquest mateix any.\nl'idioma oficial \u00e9s l'angl\u00e8s. els grups \u00e8tnics shona i ndebele tamb\u00e9 posseeixen el seu propi idiomai a m\u00e9s existeixen nombrosos dialectes tribals. el 62% de la poblaci\u00f3 \u00e9s sincretista, barreja de cristianisme i creences ind\u00edgenes. el 24% \u00e9s cristiana, el 13% nom\u00e9s t\u00e9 creences ind\u00edgenes i la resta, un 1%, s\u00f3n musulmans.\nl'esperan\u00e7a de vida \u00e9s de 39 anys. la taxa de natalitat \u00e9s de 3,08. el 90,7% de la poblaci\u00f3 est\u00e0 alfabetitzada, sent aquest \u00edndex un dels m\u00e9s alts d'\u00e0frica. des del 2000 la taxa d'alfabetitzaci\u00f3 de zimb\u00e0bue ja era alta, sent aquesta d'un 90,2% en aquest any. d'acord amb estimacions fetes el 2013 les quatre ciutats m\u00e9s poblades de zimb\u00e0bue superaven els 150.000 residents: la capital harare (1.701.906 habitants), bulawayo (755.034), chitungwiza (369.704) i mutare (191.818).\n\n\n== cultura ==\nzimb\u00e0bue \u00e9s un dels pa\u00efsos africans en qu\u00e8 la cultura occidental t\u00e9 m\u00e9s rellev\u00e0ncia, per\u00f2 \u00e9s a les zones rurals on les tradicions africanes com la polig\u00e0mia segueixen tenint pres\u00e8ncia.\nels artistes s\u00f3n molt apreciats en la societat zimbabuesa i molts d'ells viuen en el seu propi pa\u00eds de la seva activitat art\u00edstica, a difer\u00e8ncia del que passa en altres pa\u00efsos africans on els artistes sovint es veuen obligats a anar a europa. aquesta valoraci\u00f3 de l'art s'observa fins a l'\u00faltim poble en la realitzaci\u00f3 de cer\u00e0mica i cistelleria. de les arts tradicionals s\u00f3n de destacar els treballs de terrisseria, cistelleria, teles pintades, joieria i fusta tallada.\nla m\u00fasica sempre ha estat una part important de la seva vida cultural. les llegendes africanes s\u00f3n cantades en cors amb la participaci\u00f3 del p\u00fablic, i els esdeveniments socials se celebren sempre amb l'acompanyament de les seves can\u00e7ons particulars. els instruments musicals tradicionals inclouen la marimba, un xil\u00f2fon de fusta i la mbira, tamb\u00e9 coneguda com a piano del dit polze, i el mujejeje (campanetes de pedra) \u00e9s un altre instrument de percussi\u00f3. harare, l'antiga salisbury, \u00e9s un dels grans centres musicals d'\u00e0frica que atreia en un altre temps a molts dels m\u00fasics exiliats de sud-\u00e0frica. les composicions inspirades en la chimurenga o guerres d'independ\u00e8ncia tamb\u00e9 s\u00f3n molt populars.\nal pa\u00eds es pot trobar una de les escasses grans construccions antigues fetes per nadius a l'\u00e0frica negra, es tracta de la ciutadella del gran zimb\u00e0bue que dona nom al pa\u00eds.\n\n\n== esports ==\ntot i que els esports m\u00e9s populars a zimb\u00e0bue s\u00f3n el futbol, el rugbi i el cricket, els esports que han aconseguit m\u00e9s \u00e8xit en els \u00faltims anys han estat el tennis, l'hoquei herba i, amb kirsty coventry al capdavant, la nataci\u00f3.\nen tennis, els m\u00e0xims representants s\u00f3n kevin ullyett i els germans black: wayne, cara i byron. \u00e9s de destacar que dels quatre tennistes zimbabuesos m\u00e9s importants de la hist\u00f2ria, tres siguin de ra\u00e7a negra en un pa\u00eds que va ser colonitzat pels anglesos. wayne black ha guanyat dos grand slams i 18 t\u00edtols en total, 14 d'ells acompanyat per kevin ullyett.\nen hoquei herba, l'assoliment m\u00e9s important ha estat la conquesta de la medalla d'or en categoria femenina en els jocs ol\u00edmpics de moscou 1980, despr\u00e9s de derrotar la selecci\u00f3 austr\u00edaca.en nataci\u00f3, kirsty coventry s'ha convertit en una de les nedadores plusmarquistes m\u00e9s importants de la hist\u00f2ria, amb dues medalles d'or, quatre de plata i una de bronze repartides en les categories de 100, 200 i 400 metres en els jocs ol\u00edmpics d'atenes 2004 i de pequ\u00edn 2008. el 2000, va ser nomenada esportista de l'any a zimb\u00e0bue.\n\n\n== refer\u00e8ncies ==\n\n\n== vegeu tamb\u00e9 ==\narchibald ross colquhoun\nmuseu de mutare\nex\u00e8rcit nacional de zimb\u00e0bue\n\n\n== enlla\u00e7os externs ==\ngovern de zimb\u00e0bue arxivat 2008-10-24 a wayback machine. (angl\u00e8s)\ncrisi humanit\u00e0ria a zimb\u00e0bue - irin (angl\u00e8s)"