"yann sommer (ipa: [jan \u02c8z\u0254m\u0250]; morges, 17 dicembre 1988) \u00e8 un calciatore svizzero, portiere dell'inter e della nazionale svizzera.\n\n\n== biografia ==\nsposato con alina schneider, dalla relazione con lei ha avuto due figlie.\n\n\n== caratteristiche tecniche ==\nportiere con una stazza ridotta per il ruolo, dispone di una grande esplosivit\u00e0. possiede inoltre ottimi riflessi, che allena anche grazie a degli occhiali speciali. dotato di grande leadership, si dimostra abile a giocare il pallone con i piedi, in virt\u00f9 dei suoi trascorsi da terzino.\n\n\n== carriera ==\n\n\n=== club ===\n\n\n==== basilea e prestiti a vaduz e grasshoppers ====\ndopo gli inizi nel club dell'fc herrliberg e nel concordia basilea, nel 2003 entra a far parte del settore giovanile del basilea. nel 2005 esordisce nella seconda lega interregionale (la quarta serie svizzera), con il basilea u-21. nel 2006-2007 passa in prima squadra, come terzo portiere dietro franco costanzo e louis crayton. nel luglio 2007 viene prestato al club liechtensteinese del vaduz, militante nella challenge league (la seconda serie svizzera).\n\nnella stagione successiva, prestato nuovamente al vaduz, fa il suo esordio in super league. nel gennaio 2009 viene richiamato dal basilea, senza tuttavia trovare molto spazio. per la stagione 2009-2010 passa quindi al grasshoppers, con la modalit\u00e0 del prestito annuale. al termine dell'annata, dopo aver collezionato 33 presenze, torna al basilea, dove gioca sia con la prima squadra che con la formazione under-21 in seconda lega interregionale. a partire dalla stagione 2011-2012 diventa il titolare del basilea, vincendo il campionato e facendo anche il suo esordio in champions league. nelle due annate successive \u00e8 ancora il titolare della squadra e aggiunge al suo palmar\u00e8s altri due campionati.\nlascia il basilea avendo collezionato 170 presenze tra tutte le competizioni e cinque titoli, quattro campionati e una coppa svizzera.\n\n\n==== borussia m\u00f6nchengladbach ====\nil 1\u00ba luglio 2014, in seguito all'acquisto da parte del barcellona del titolare marc-andr\u00e9 ter stegen, viene acquistato dal borussia m'gladbach per 9 milioni di euro. nella prima stagione contribuisce con le sue parate al raggiungimento del terzo posto in campionato della squadra, venendo nominato miglior giocatore dell'anno del club. \nla stagione 2015-2016 inizia male per\u00f2: il borussia m'gladbach perde la partita d'esordio per 4-0 contro il borussia dortmund e sommer viene criticato per il primo gol. nonostante dei colloqui interni alla squadra per cercare di risolvere i problemi, i tedeschi perdono per 3-0 contro il siviglia nell'esordio in uefa champions league: dopo la partita sommer \u00e8 oggetto di pesanti critiche per la sua prestazione. dopo la quinta sconfitta consecutiva in bundesliga contro i rivali del colonia, l'allenatore lucien favre si dimette. a differenza dell'anno precedente, l'inizio di stagione del borussia m'gladbach \u00e8 negativo nonch\u00e9 il peggiore di sempre. con l'avvento di andr\u00e9 schubert al posto di favre, la squadra si rialza, raggiungendo il quarto posto e la qualificazione agli spareggi di champions league anche grazie alle parate di sommer.nella stagione successiva il club si qualifica in champions league, superando gli spareggi, ma vive una stagione deludente in bundesliga, terminando al nono posto in classifica. l'annata successiva termina allo stesso modo, mentre nella stagione 2018-2019 fa ritorno nelle competizioni uefa, qualificandosi in europa league. nella stagione 2019-2020 il club arriva quarto e si qualifica in champions league. l'annata successiva si rivela negativa.\nil 27 agosto 2022, durante l'incontro di bundesliga pareggiato per 1-1 contro il bayern monaco, sommer stabilisce due nuovi record statistici per il massimo campionato tedesco: grazie alle sue 19 parate, diventa il portiere in grado di effettuare il maggior numero di parate nel corso di una singola partita di campionato, superando cos\u00ec alexander schwolow, che deteneva il precedente primato dal gennaio dello stesso anno. inoltre, nella stessa occasione, il portiere disputa il suo 266\u00ba incontro in bundesliga, diventando quindi il giocatore svizzero con pi\u00f9 presenze nella storia del campionato tedesco, superando ciriaco sforza.lascia il borussia m'gladbach dopo otto anni e mezzo, avendo collezionato 335 presenze tra tutte le competizioni.\n\n\n==== bayern monaco ====\nil 19 gennaio 2023 viene acquistato dal bayern monaco per sostituire l'infortunato manuel neuer, costretto a restare lontano dai campi fino a fine stagione. con il club bavarese firma un contratto di due anni e mezzo. esordisce con i bavaresi il giorno seguente, nella sfida in trasferta contro il rb lipsia, terminata con il punteggio di 1-1. parte titolare anche in champions league, nella doppia sfida degli ottavi di finale contro il paris saint-germain, rendendosi protagonista e tenendo la porta inviolata in entrambe le partite. alla fine della stagione, in cui colleziona 25 presenze complessive, festeggia il primo successo in bundesliga.\n\n\n==== inter ====\nil 7 agosto 2023, dopo sei mesi al bayern monaco, viene ceduto a titolo definitivo all'inter, che versa ai bavaresi circa 6 milioni di euro. il 19 agosto fa il suo debutto in nerazzurro, giocando da titolare in campionato nella vittoria contro il monza (2-0).\n\n\n=== nazionale ===\ndopo aver compiuto la trafila delle selezioni giovanili svizzere, militando nell'under-16, nell'under-17 e nell'under-19, esordisce nella nazionale under-21 nel 2007. partecipa all'europeo 2011 in danimarca, classificandosi al secondo posto dietro la spagna.\nesordisce in nazionale maggiore a lucerna il 30 maggio 2012 contro la romania, subendo una rete ad opera di marius alexe. nell'estate 2014 viene inserito nella rosa che partecipa al mondiale in brasile, come secondo portiere dietro diego benaglio.\ndivenuto titolare, viene convocato per l'europeo 2016 in francia, il mondiale 2018 in russia e l'europeo 2020. proprio in questa edizione, grazie al rigore parato nella serie contro la francia, battuto da mbapp\u00e9, la nazionale svizzera riesce a qualificarsi per la prima volta nella sua storia ai quarti di finale di un europeo.\nnelle qualificazioni al mondiale 2022 in qatar, nella partita contro l'italia, para un calcio di rigore a jorginho, consentendo alla sua nazionale di pareggiare per 0-0, risultato che sar\u00e0 decisivo per il raggiungimento del primo posto nel girone e la conseguente qualificazione al mondiale.\n\n\n== statistiche ==\n\n\n=== presenze e reti nei club ===\nstatistiche aggiornate al 23 dicembre 2023.\n\n\n=== cronologia presenze e reti in nazionale ===\n\n\n==== nazionale maggiore ====\n\n\n==== nazionale under-21 ====\n\n\n== palmar\u00e8s ==\n\n\n=== club ===\nchallenge league: 1vaduz: 2007-2008coppa del liechtenstein: 1vaduz: 2007-2008 campionato svizzero: 4basilea: 2010-2011, 2011-2012, 2012-2013, 2013-2014 coppa svizzera: 1basilea: 2011-12 campionato tedesco: 1bayern monaco: 2022-2023\n\n\n=== individuale ===\ninserito nella selezione uefa dell'europeo under-21: 1danimarca 2011calciatore svizzero dell'anno: 32016, 2018, 2021\n\n\n== note ==\n\n\n== altri progetti ==\n\n wikimedia commons contiene immagini o altri file su yann sommer\n\n\n== collegamenti esterni ==\n\n yann sommer, su uefa.com, uefa. \n(en) yann sommer, su national-football-teams.com, national football teams. \n(de, en, it) yann sommer, su transfermarkt, transfermarkt gmbh & co. kg. \n yann sommer, su it.soccerway.com, perform group. \n yann sommer, su smr.worldfootball.net, heim:spiel medien gmbh. \n(en) yann sommer, su soccerbase.com, racing post. \n(en) yann sommer, su dfb.de, federazione calcistica della germania. \n(fr) yann sommer, su lequipe.fr, l'\u00e9quipe 24/24. \n(en, es, ca) yann sommer, su bdfutbol.com. \n(en, ru) yann sommer, su eu-football.info. \n(es) yann sommer, su as.com. \n(fr) statistiche su football.ch, su football.ch."