Zendaya Maree Stoermer Coleman, nota semplicemente come Zendaya (Oakland, 1º settembre 1996), è un'attrice, cantante e ballerina statunitense.
Nata e cresciuta ad Oakland, in California, ha iniziato la sua carriera come modella e ballerina prima di recitare nel film Disney per la televisione Nemici per la pelle, per poi acquisire maggior popolarità grazie ai ruoli di Rocky Blue e K.C. Cooper nelle sitcom prodotte da Disney Channel A tutto ritmo e K.C. Agente Segreto. Nel 2017 fa il suo esordio nel mondo del cinema interpretando Michelle "MJ" Jones-Watson nel film Marvel Spider-Man: Homecoming, ruolo successivamente ripreso nei sequel Spider-Man: Far from Home (2019) e Spider-Man: No Way Home (2021), e Anne Wheeler nel film drammatico The Greatest Showman (2017).
Dal 2019 interpreta Rue Bennett nella serie televisiva di HBO Euphoria, per la quale ottiene il plauso universale della critica e riceve due vittorie al Premio Emmy su cinque candidature, un Critics Choice Television Award   e un Golden Globe nella sezione migliore attrice in una serie drammatica. Nel 2020 ha ricevuto nuovamente consensi unanimi con la sua interpretazione nel film Malcolm & Marie di Sam Levinson, che le vale la candidatura al Critics Choice Award nella sezione migliore attrice protagonista. Nel 2021 figura tra i protagonisti del film Dune di Denis Villeneuve, tratto dall'omonimo romanzo di Frank Herbert.
Prima ancora di diventare un'attrice, Zendaya ha iniziato la sua carriera musicale registrando canzoni in modo indipendente e pubblicando i singoli Swag It Out e Watch Me nel 2011, quest'ultima una collaborazione con Bella Thorne. Dopo aver firmato un contratto discografico con la Hollywood Records nel 2012, ha pubblicato il suo singolo di debutto, Replay, che ha raggiunto la 40ª posizione nella classifica Billboard Hot 100 statunitense. L'omonimo album di debutto ha debuttato alla 51ª posizione nella classifica Billboard 200..


== Biografia ==
Zendaya Maree Stoermer Coleman è nata il 1º settembre 1996 a Oakland, in California, figlia unica di Claire Marie Stoermer, statunitense di origini tedesche e scozzesi, e Kazembe Ajamu (nato Samuel David Coleman), afroamericano nativo dell'Arkansas e dalla parte del quale ha cinque fratelli più grandi. Zendaya ha spiegato che il suo primo nome significa "ringraziare" in shona, una lingua bantu originaria del popolo Shona dello Zimbabwe. Ha dichiarato inoltre di essere vegetariana dall'età di undici anni per scelta personale.Zendaya è cresciuta in parte come attrice nel vicino California Shakespeare Theater a Orinda, dove sua madre lavora come manager oltre ad insegnare nel conservatorio studentesco del teatro. È apparsa in numerose produzioni teatrali mentre frequentava la Oakland School for the Arts, interpretando Little Ti Moune in Once on This Island alla Berkeley Playhouse e il personaggio maschile Joe in Caroline, o Change al Palo Alto's TheaterWorks.Zendaya, la cui prima grande passione è stata la danza, ha trascorso tre anni ballando in un gruppo di ballerini chiamato Future Shock Oakland: da quando lei aveva otto anni, il gruppo ballava hip hop e hula. Ha studiato al Calkshakes Conservatory Program e all'American Conservatory Theatre, ed altri suoi crediti teatrali includono Riccardo III, La dodicesima notte e Come vi piace, tutte e 3 opere di William Shakespeare.


== Carriera ==
Zendaya ha iniziato la sua carriera lavorando come modella per Macy's, Mervyns e Old Navy. È apparsa in una pubblicità di giocattoli della serie TV Nickelodeon prodotta da Dan Schneider iCarly ed è anche comparsa come ballerina in uno spot della Sears, con l'attrice Disney Selena Gomez. Nel 2009, è stata una delle protagoniste del video musicale di Kidz Bop per la cover della canzone Hot n Cold, pubblicata su Kidz Bop 15.Nel novembre del 2009 ha fatto un'audizione per il ruolo di CeCe Jones della serie TV Dance Dance Chicago, nome in seguito cambiato in Shake It Up! (in Italia A tutto ritmo), ma fu selezionata invece nel ruolo Rocky Blue, l'altra protagonista della serie; per il suo provino, eseguì Leave Me Alone di Michael Jackson. A tutto ritmo fu presentato per la prima volta negli Stati Uniti il 7 novembre 2010 (in Italia il 27 maggio 2011) ed è stato visto da oltre 6,2 milioni di spettatori nel solo 2010. Nel 2011 Zendaya pubblicò Swag It Out, un singolo promozionale, composto da Bobby Brackins e prodotto da Glenn A. Foster. È apparsa anche nel trailer del libro From Bad To Cursed di Katie Alender.Nello stesso anno, pubblicò Watch Me, in collaborazione con Bella Thorne, il 21 giugno: la canzone raggiunse l'86ª posizione della Billboard Hot 100 (classifica musicale degli Stati Uniti). La seconda stagione di A tutto ritmo fu annunciata il 16 marzo 2011 e debuttò il 18 settembre 2011. Il 5 giugno 2011, A tutto ritmo ha avuto un episodio crossover con la serie TV, sempre di Disney Channel, Buona fortuna Charlie. Zendaya ha condotto il programma di successo Make Your Mark: Ultimate Dance Off 2011.Il suo primo ruolo in un film è stato nel film Disney per la televisione Nemici per la pelle. Il 29 febbraio 2012, fu pubblicato Something to Dance For come singolo promozionale per Live 2 Dance. Per la colonna sonora, Zendaya ha registrato altre tre canzoni: Made In Japan, Same Heart e Fashion Is My Kryptonite, pubblicato come singolo promozionale. Il 2 settembre 2012, ha firmato un contratto discografico con la Hollywood Records. A ottobre, Zendaya si è esibita al Teen Music Festival e all'evento di beneficenza dell'Operation Smile. Nel febbraio del 2013, Zendaya è stata annunciata come una delle celebrità che si sarebbero sfidate nella 16ª stagione di Dancing with the Stars (Ballando con le stelle). All'età di 16 anni, è stata la più giovane concorrente a partecipare allo spettacolo, prima che Willow Shields la succedesse all'età di 14 anni nella 20ª stagione: qui è stata appaiata con il ballerino professionista Valentin Chmerkovskiy. A maggio, la coppia arrivò al secondo posto dietro Kellie Pickler e Derek Hough.Il suo omonimo album di debutto è stato pubblicato il 17 settembre 2013. È stato preceduto dalla hit Replay, pubblicata il 16 luglio 2013. La canzone è stata scritta da Tiffany Fred e Paul "Phamous" Shelton. Nel giugno del 2013, Zendaya ha concluso le riprese per il video musicale. Il 25 luglio, Disney Channel annuncia la cancellazione di Shake It Up dopo la fine della terza stagione.A novembre del 2013, Zendaya è stata selezionata come ''Artista del mese'' da Elvis Duran ed ha eseguito dal vivo il suo singolo Replay al The Today Show.Nel 2014, Zendaya è stata scelta per il ruolo di Zoey Stevens, protagonista del film Disney per la televisione Zapped - La nuova vita di Zoey, il cui "smart phone inizia a controllare in qualche modo tutti i ragazzi intorno a lei". Alla fine del 2013, Zendaya è stata scelta come protagonista per la nuova serie di Disney Channel chiamata Super Awesome Katy. In seguito il nome della serie è stato cambiato in K.C. Undercover (in Italia K.C. Agente Segreto) e il nome del personaggio di Zendaya in K.C. Cooper piuttosto che Katy Cooper. Nel 2017, Zendaya ha dichiarato di avere avuto una grande influenza sull'intitolazione del suo personaggio e della serie, decidendo anche diversi elementi chiave della personalità del personaggio; K.C. Undercover è stato presentato in anteprima su Disney Channel il 18 gennaio 2015 (in Italia il 24 aprile dello stesso anno) ed è stato rinnovato per una seconda stagione nel maggio 2015.Nel febbraio 2015, Giuliana Rancic ha fatto una battuta su Zendaya, in riferimento ai suoi capelli dall'odore di "olio di patchouli" e "erba" all'87ª edizione degli Oscar. Zendaya su Instagram ha risposto all'osservazione, sottolineando che molte persone di successo hanno i ''dreads'', un'acconciatura che non ha nulla a che fare con le droghe. Grazie alle sue parole Zendaya ha avuto l’onore di ricevere una Barbie dalla Mattel, che ha replicato il suo look agli Oscar.Alla fine del 2014, Zendaya ha concluso una joint venture tra Hollywood e Republic Records. Il 6 marzo 2015 Timbaland ha confermato di star lavorando con Zendaya al suo secondo album. Parlando dell'album, Zendaya ha detto su MTV News che la musica, è "una nuova ondata di R&B, è dove penso che dovrebbe andare, o dove dovrebbe essere diretta, è un'atmosfera molto vecchia scuola, ma è una versione new age". Nel luglio del 2015, Zendaya ha pubblicato un’anteprima di una canzone prodotta da Timbaland su Instagram, in seguito la cantante ha presentato un frammento più lungo della canzone Close Up in una stazione radio a Dubai. L'8 novembre pubblica un altro video in cui fa il lip-sync di una canzone R&B, la quale avrebbe dovuto far parte del suo prossimo album. È stato pubblicato un video promozionale per la canzone da Hunger TV il 12 novembre 2015. Something New, in collaborazione con Chris Brown, è stata pubblicata il 5 febbraio tramite la Hollywood Records e la Republic Records, e la canzone segna anche la sua prima pubblicazione ufficiale da quando è passata alla Republic Records. Ad oggi, l'album non è stato pubblicato.
Nell'aprile 2016 viene distribuito il secondo visual-album della cantante Beyoncé, Lemonade, in cui Zendaya compare come personaggio ricorrente. Nel 2017 è stata invece protagonista del videoclip musicale del singolo Versace on the Floor del cantante Bruno Mars.Nel 2016, Zendaya ha fatto l'esordio a livello cinematografico, prendendo parte al film Spider-Man: Homecoming distribuito a luglio 2017. In esso interpreta una studentessa di nome Michelle (MJ). Il film ha incassato 117 milioni di dollari nel suo primo weekend, classificandosi al primo posto al botteghino. Zendaya è stata anche co-protagonista dell'acclamato musical The Greatest Showman, distribuito il 20 dicembre 2017, al fianco di Hugh Jackman e Zac Efron. Nel 2019 riprende il ruolo di Michelle in Spider-Man: Far from Home, sequel di Homecoming.
A partire dal 2019, l'attrice recita nella serie di HBO Euphoria, per la quale veste i panni della protagonista Rue Bennett. La sua interpretazione le vale numerosi riconoscimenti, fra cui il suo primo Emmy nel 2020. Nello stesso anno prende parte alla trasposizione cinematografica di Dune, diretta da Denis Villeneuve, e figura tra i protagonisti di Malcolm & Marie con John David Washington, film diretto da Sam Levinson e girato durante la pandemia di COVID-19.Nell'aprile 2021 ha ottenuta la voce di Lola Bunny nel film Space Jam: New Legends, diretto da Malcolm D. Lee, nel dicembre dello stesso anno ha recitato in Spider-Man: No Way Home interpretando nuovamente Michelle (M.J)


== Vita privata ==
Dal 2021 ha una relazione con Tom Holland, conosciuto sul set di Spider-Man: Homecoming.


== Filmografia ==


=== Attrice ===


==== Cinema ====
Spider-Man: Homecoming, regia di Jon Watts (2017)
The Greatest Showman, regia di Michael Gracey (2017)
Spider-Man: Far from Home, regia di Jon Watts (2019)
Malcolm & Marie, regia di Sam Levinson (2021)
Dune, regia di Denis Villeneuve (2021)
Spider-Man: No Way Home, regia di Jon Watts (2021)
Dune - Parte due (Dune: Part Two), regia di Denis Villeneuve (2024)
Challengers, regia di Luca Guadagnino (2024)


==== Televisione ====
A tutto ritmo (Shake It Up) – serie TV, 75 episodi (2010-2013)
Buona fortuna Charlie (Good Luck Charlie) – serie TV, episodio 2x13 (2011)
A.N.T. Farm - Accademia Nuovi Talenti (A.N.T. Farm) – serie TV, episodio 2x01 (2011)
Nemici per la pelle (Frenemies), regia di Daisy von Scherler Mayer – film TV (2012)
Zapped - La nuova vita di Zoey (Zapped), regia di Peter DeLuise – film TV (2014)
K.C. Agente Segreto (K.C. Undercover) – serie TV, 78 episodi (2015-2018)
Black-ish – serie TV, episodio 2x04 (2015)
The OA – serie TV, 3 episodi (2019)
Euphoria – serie TV, 18 episodi (2019-in corso)


==== Videoclip ====
Bad Blood ft. Kendrick Lamar - Taylor Swift (2015)
Versace on the Floor - Bruno Mars (2017)


=== Doppiatrice ===
Disney Fairies: I giochi della Radura Incantata (Pixie Hollow Games), regia di Bradley Raymond (2011)
Supercuccioli - I veri supereroi (Super Buddies), regia di Robert Vince (2013)
Peng e i due anatroccoli, regia di Chris Jenkins (2018)
Smallfoot - Il mio amico delle nevi (Smallfoot), regia di Karey Kirkpatrick e Dženndi Tartakovskij (2018)
Space Jam: New Legends (Space Jam: A New Legacy), regia di Malcolm D. Lee (2021)


=== Produttrice ===


==== Cinema ====
Malcolm & Marie, regia di Sam Levinson (2021)


==== Televisione ====
K.C. Agente Segreto (K.C. Undercover) – serie TV (2015-2018)
Euphoria – serie TV (2019-in corso)


== Discografia ==


=== Album in studio ===
2013 – Zendaya


=== Extended play ===
2012 – Made in Japan (con Bella Thorne)


=== Singoli ===
come artista principale2011 – Swag It Out
2011 – Watch Me (con Bella Thorne)
2012 – Something to Dance For
2012 – Fashion Is My Kryptonite (con Bella Thorne)
2013 – Contagious Love (con Bella Thorne)
2013 – Replay
2015 – Close Up
2015 – Keep It Undercover
2015 – Neverland
2016 – Something New (con Chris Brown)
2018 – Rewrite the Stars (con Zac Efron)
2019 – All for Us (con Labrinth)
2022 – I'm Tired (con Labrinth)
2022 – Elliot's Song (con Dominic Fike)come artista ospite2012 – DNA (con China Anne McClain)
2015 – My Jam (Bobby Brackins feat. Zendaya e Jeremih) nell'album "To Live For" di Bobby Brackins
2016 – This Is for My Girls (come parte di Artists for Let Girls Learn)
2017 – X (Prince Royce feat. Zendaya) nell'album "Five" di Prince Royce
2023 – The Feels (Labrinth feat. Zendaya) nell'album Ends & Begins di Labrinth (non accreditata)


== Tournée ==
2012/2013 – Swag It Out TourArtista d'apertura2014 – Summer Tour di Bridgit Mendler


== Riconoscimenti ==
Golden Globes
2023 – Miglior attrice in una serie drammatica per Euphoria
Premio Emmy
2020 – Miglior attrice in una serie drammatica per Euphoria
2022 – Miglior attrice in una serie drammatica per Euphoria
2022 – Candidatura per la miglior serie drammatica per Euphoria
2022 – Candidatura per la migliore canzone per Elliott’s Song
2022 – Candidatura per la migliore canzone per I’m Tired
Critics' Choice Awards
2021 – Candidatura alla miglior attrice per Malcolm & Marie
2023 – Miglior attrice in una serie drammatica per Euphoria
Bet Awards
2014 – Candidatura allo Young Star
2015 – Candidatura allo Young Star
Kids' Choice Awards
2016 – Miglior attrice televisiva per K.C. Agente Segreto
2017 – Miglior attrice televisiva per K.C. Agente Segreto
2018 ‒ Candidatura alla miglior attrice televisiva per K.C. Agente Segreto
2018 ‒ Miglior attrice cinematografica per Spiderman: Homecoming, The Greatest Showman
2022 – Migliore attrice cinematografica per Spiderman: No Way Home, Dune
NAACP Image Award
2012 – Candidatura alla miglior rivelazione in un programma per ragazzi/bambini (serie o speciale) per A tutto ritmo
2014 – Candidatura alla miglior rivelazione in un programma per ragazzi/bambini (serie o speciale) per A tutto ritmo
2022 – Candidatura alla miglior attrice protagonista in un film per Malcolm & Marie
2023 – Candidatura alla miglior attrice in una serie drammatica per Euphoria
2023 – Candidatura all'Entertainer of the Year
Radio Disney Music Awards
2013 – Candidatura al miglior video musicale per Fashion Is My Kryptonite
2014 – Candidatura allo Young Breakout Artist
2014 – Best Style
2015 – Candidatura al Best Style
2016 – Candidatura al Best Style
Teen Choice Awards
2014 – Candidatura al Choice Music: Breakout Artist
2014 – Candie's Style Icon
2015 – Candidatura al Choice TV: Attrice in una sitcom per K.C. Agente Segreto
2016 – Candidatura al Choice Music: R&B/Hip-Hop Song per Something New
2016 – Choice Style: Female
2017 – Candidatura al Choice TV: Attrice in una sitcom per K.C. Agente Segreto
2017 – Choice Summer Movie Actress per Spider-Man: Homecoming
2018 – Miglior attrice in un film drammatico per The Greatest Showman
2018 – Choice Movie Ship per The Greatest Showman (con Zac Efron)
Young Artist Award
2011 – Candidatura all'Outstanding Young Ensemble in a TV Series per A tutto ritmo
2012 ‒ Candidatura alla Best Performance in a TV Series – Leading Young Actress per A tutto ritmo
2012 ‒ Candidatura all'Outstanding Young Ensemble in a TV Series per A tutto ritmo
2013 ‒ Candidatura alla Best Performance in a TV Movie, MiniSeries, Special or Pilot – Leading Young Actress per Nemici per la pelle
Satellite Awards
2020 – Miglior attrice in un dramma televisivo per Euphoria


== Doppiatrici italiane ==
Nelle versioni in italiano delle opere in cui ha recitato, Zendaya è stata doppiata da:

Emanuela Ionica in Spider-Man: Homecoming, Spider-Man: Far from Home, Euphoria, Malcolm & Marie, Dune, Spider-Man: No Way Home, Dune - Parte due, Challengers
Lucrezia Marricchi in A tutto ritmo (st. 2-3), A.N.T. Farm - Accademia Nuovi Talenti, Zapped - La nuova vita di Zoey, K.C. Agente Segreto, Black-ish
Lilian Caputo in A tutto ritmo (st. 1), Buona fortuna Charlie
Rossa Caputo in The Greatest Showman
Deborah Morese in Nemici per la pelle
Virginia Brunetti in The OADa doppiatrice è sostituita da:

Lodovica Comello in Smallfoot - Il mio amico delle nevi
Veronica Puccio in Peng e i due anatroccoli
Deborah Ciccorelli in Space Jam: New Legends


== Note ==


== Bibliografia ==
Between U and Me – (agosto 2013)


== Altri progetti ==

 Wikiquote contiene citazioni di o su Zendaya
 Wikimedia Commons contiene immagini o altri file su Zendaya


== Collegamenti esterni ==

(EN) Sito ufficiale, su zendaya.com. 
 Zendaya (canale), su YouTube. 
(EN) Zendaya, su Models.com, Models.com, Inc. 
 Zendaya, su Last.fm, CBS Interactive. 
(EN) Zendaya Coleman, su AllMusic, All Media Network. 
(EN) Zendaya, su Discogs, Zink Media. 
(EN) Zendaya, su MusicBrainz, MetaBrainz Foundation. 
(EN) Zendaya, su WhoSampled. 
(EN) Zendaya, su SoundCloud. 
(EN) Zendaya, su Genius.com. 
(EN) Zendaya, su Billboard. 
 Zendaya, su CineDataBase, Rivista del cinematografo. 
 Zendaya, su Movieplayer.it, NetAddiction S.r.l.. 
 Zendaya, su FilmTv.it, Arnoldo Mondadori Editore. 
 Zendaya, su MYmovies.it, Mo-Net Srl. 
(EN) Zendaya, su IMDb, IMDb.com. 
(EN) Zendaya, su AllMovie, All Media Network. 
(EN) Zendaya, su Rotten Tomatoes, Flixster Inc. 
(EN) Zendaya, su Metacritic, Red Ventures. 
(EN) Zendaya, su TV.com, Red Ventures (archiviato dall'url originale il 1º gennaio 2012). 
(EN) Zendaya, su BFI Film & TV Database, British Film Institute (archiviato dall'url originale il 1º gennaio 2018). 
(EN) Zendaya, su Behind The Voice Actors, Inyxception Enterprises.