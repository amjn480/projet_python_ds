"roma \u00e9s la capital i la ciutat m\u00e9s gran i m\u00e9s poblada d'it\u00e0lia, de la regi\u00f3 del laci i de la ciutat metropolitana hom\u00f2nima. el 2022 tenia 2.758.454 habitants, cosa que en fa la tercera ciutat de la uni\u00f3 europea. aix\u00ed mateix, amb una superf\u00edcie de 1.287,36 km\u00b2, \u00e9s el municipi m\u00e9s extens d'it\u00e0lia i de tota la uni\u00f3 europea i el cinqu\u00e8 m\u00e9s extens del continent, despr\u00e9s de moscou, istanbul, londres i sant petersburg. a m\u00e9s a m\u00e9s, \u00e9s el municipi europeu amb m\u00e9s hect\u00e0rees d'espais verds.\u00e9s a la riba del t\u00edber, a 22 km de la mar mediterr\u00e0nia. de vegades se l'anomena la \u00abciutat eterna\u00bb o \u00abciutat dels set turons\u00bb (avent\u00ed, capitoli, celi, esquil\u00ed, palat\u00ed, quirinal i viminal). \u00e9s la tercera ciutat m\u00e9s poblada de la uni\u00f3 europea. ocupa una superf\u00edcie de 1.287,36 km\u00b2, la m\u00e9s extensa de tot el pa\u00eds i es troba entre les ciutats de m\u00e9s extensi\u00f3 territorial. l'alcaldessa actual des del gener del 2016 \u00e9s virginia raggi, del moviment 5 estrelles. com a capital de la cristiandat, roma inclou en el seu si la ciutat del vatic\u00e0, enclavament extraterritorial que inclou la bas\u00edlica de sant pere, aix\u00ed com altres edificis romans. la capital italiana \u00e9s, per tant, l'\u00fanica ciutat del m\u00f3n que hostatja un altre estat. a m\u00e9s, \u00e9s la seu central de l'organitzaci\u00f3 de les nacions unides per a l'agricultura i l'alimentaci\u00f3 (m\u00e9s coneguda per les seves sigles en angl\u00e8s, fao).\nsegons la mitologia romana, roma deu el nom al seu fundador, r\u00f2mul. la data m\u00edtica de la seva fundaci\u00f3 \u00e9s el 753 ac, punt de partida del calendari rom\u00e0, que compta ab urbe condita ('des de la fundaci\u00f3 de la ciutat'). aquesta data est\u00e0 confirmada per l'arqueologia i, actualment, els historiadors consideren que efectivament en aquesta data es va dur a terme un reagrupament de diverses tribus a partir del qual es va fundar un primitiu centre urb\u00e0. des d'aquesta ciutat es van estendre els romans i van formar el seu imperi. el centre hist\u00f2ric de roma forma part del patrimoni mundial de la humanitat de la unesco.\n\n\n== geografia, clima i poblaci\u00f3 ==\n\n\n=== geografia ===\nroma es troba a la regi\u00f3 central d'it\u00e0lia, al laci, amb els afluents dels rius aniene i t\u00edber. el nucli central de la ciutat es troba a 24 km de la mar tirrena. l'altitud de roma compr\u00e8n des dels 13 msnm en el punt m\u00e9s baix (a la piazza del popolo) fins als 120 msnm a la muntanya mario.\n\n\n=== clima ===\nroma t\u00e9 un clima mediterrani caracter\u00edstic de les costes d'it\u00e0lia. el clima \u00e9s confortable d'abril a juny i de mitjan setembre a octubre, on est\u00e0 l'ottobrata (es pot traduir com el bonic dia d'octubre en catal\u00e0) conegut per dies assolellats i c\u00e0lids. a l'agost, la temperatura mitjana \u00e9s de 32 \u00b0c. tradicionalment, molts negocis romans tanquen durant agost, per\u00f2 no tots surten de la ciutat, ja que en aquest temps d'estiu \u00e9s quan arriben m\u00e9s turistes.\n\n\n=== poblaci\u00f3 ===\nla poblaci\u00f3 total de roma al 2017 era de 2.873.494 habitants.\n\n\n== govern ==\nroma \u00e9s un dels 8.101 ajuntaments (communi) d'it\u00e0lia, encara que el m\u00e9s gran tant per extensi\u00f3 com poblaci\u00f3. \u00e9s governat per un consell municipal i un alcalde, en l'actualitat l'advocada virgina raggi que va succeir francesco paolo tronca, alcalde provisional de la capital italiana despr\u00e9s de la dimissi\u00f3 d'ignazio marino (partit democr\u00e0tic). la seu del commune \u00e9s dins en el tur\u00f3 del capitoli l'hist\u00f2ric seient de govern en roma. l'administraci\u00f3 local a roma \u00e9s generalment referida com a \u00abcampidoglio\u00bb, el nom del tur\u00f3 en dialecte rom\u00e0. des del 2013 la ciutat est\u00e0 regida per un estatut propi que en regula l'administraci\u00f3.\n\n\n=== nacional ===\nroma \u00e9s la capital d'it\u00e0lia i \u00e9s la seu del govern itali\u00e0. les resid\u00e8ncies oficials del president de la rep\u00fablica italiana i el primer ministre itali\u00e0, els escons de les dues cambres del parlament itali\u00e0 i la cort constitucional d'it\u00e0lia es troben al nucli hist\u00f2ric. si b\u00e9 els ministeris d'estat s'estenen per la ciutat, entre els quals figuren el ministeri de relacions exteriors, que es troba al palazzo della farnesina, prop de l'estadi ol\u00edmpic.\ndes del 2013 roma est\u00e0 dividida en 15 districtes (en itali\u00e0 municipio) amb capacitat de gesti\u00f3 i autonomia financera i s\u00f3n escollits directament pels ciutadans. fins al 1972 la ciutat estava dividida en 20 districtes, per\u00f2 el 1992 es redu\u00ed a 19 quan l'aleshores municipio xiv que comprenia fiumicino es convert\u00ed en votaci\u00f3 popular en comuna independent i separada de la capital.\n\n\n== hist\u00f2ria ==\n\nroma ha tingut un paper central a it\u00e0lia i a europa durant la seva gaireb\u00e9 trimil\u00b7len\u00e0ria hist\u00f2ria.\n\n\n=== des de la fundaci\u00f3 a l'imperi ===\nsegons la tradici\u00f3, roma fou fundada el 21 d'abril del 753 ac per r\u00f2mul i rem. evid\u00e8ncies arqueol\u00f2giques donen suport a la idea que roma creix\u00e9 d'assentaments de pastors al tur\u00f3 palat\u00ed constru\u00efts a l'\u00e0rea del futur f\u00f2rum rom\u00e0. els primers assentaments es remunten al segle x ac. aquesta data de fundaci\u00f3 a mitjans del segle viii ac, malgrat tot, no est\u00e0 exempta de controv\u00e8rsia. aquest assentament original es desenvolup\u00e0 en la capital del regne de roma (governat per una successi\u00f3 de set reis, segons la tradici\u00f3), i posteriorment en la rep\u00fablica romana (del 510 ac, governat pel senat rom\u00e0), i finalment en l'imperi rom\u00e0 (del 27 ac, dirigit per l'emperador rom\u00e0). l'\u00e8xit de la ciutat es bas\u00e0 en la conquesta militar i el domini del comer\u00e7, aix\u00ed com de l'assimilaci\u00f3 de les civilitzacions que l'envoltaven, com la civilitzaci\u00f3 etrusca i l'antiga gr\u00e8cia. des de la seva fundaci\u00f3, malgrat perdre algunes batalles ocasionals, no va perdre cap guerra fins a l'any 387 ac, quan fou breument ocupada pels gals encap\u00e7alats per brennus despr\u00e9s de la batalla de l'\u00e0l\u00b7lia. segons la llegenda, els gals oferiren retornar roma a la seva gent per una quantitat d'or, per\u00f2 els romans refusaren i preferiren recuperar la ciutat per la for\u00e7a de les armes, abans d'admetre la derrota, aconseguint recuperar-la el mateix any.\nel domini rom\u00e0 s'expand\u00ed per gran part d'europa i les costes del mar mediterrani, i la poblaci\u00f3 de la ciutat super\u00e0 el mili\u00f3 d'habitants. durant alguns segles, roma fou la ciutat m\u00e9s important pol\u00edticament, m\u00e9s rica i m\u00e9s gran del m\u00f3n occidental. fou anomenada caput mundi, \u00e9s a dir, la capital del m\u00f3n aleshores conegut. el gran incendi de roma es va produir la nit entre el 18 i el 19 de juliol de 64, quan ner\u00f3 era emperador a la zona del circ m\u00e0xim estenent-se r\u00e0pidament i durant cinc dies i mig estenent-se per la major part de la ciutat. un incendi arras\u00e0 bona part de roma en 191 i es convert\u00ed en pretext per a l'intent de c\u00f2mmode de refundar la religi\u00f3 a l'antiga roma. amb el declivi de l'imperi i la seva partici\u00f3, la ciutat perd\u00e9 el seu estatus pol\u00edtic en favor de mil\u00e0 i m\u00e9s tard ravenna, i fou sobrepassada en prestigi per la capital de l'imperi rom\u00e0 d'orient, constantinoble.\n\n\n=== caiguda de l'imperi rom\u00e0 d'occident i edat mitjana ===\n\ndurant el regnat de constant\u00ed i, el bisbe de la di\u00f2cesi de roma guany\u00e0 import\u00e0ncia pol\u00edtica i religiosa, convertint-se en el centre de l'esgl\u00e9sia cat\u00f2lica. despr\u00e9s del saqueig de roma del 410 dc per alaric i i la caiguda de l'imperi rom\u00e0 d'occident el 476 dc, roma altern\u00e0 el sotmetiment al domini de l'imperi rom\u00e0 d'orient i dels pobles germ\u00e0nics. la seva poblaci\u00f3 declin\u00e0 a poc m\u00e9s de 20.000 habitants durant l'alta edat mitjana. roma form\u00e0 part de l'imperi rom\u00e0 d'orient fins a l'any 751, quan els longobards aboliren l'exarcat de ravenna.\nel 756, pip\u00ed el breu don\u00e0 al papa jurisdicci\u00f3 sobre roma i els seus voltants, creant els estats pontificis. el 846, els \u00e0rabs musulmans enva\u00efren roma i saquejaren la bas\u00edlica de sant pere. els ge\u00f2grafs \u00e0rabs li donaven el nom de r\u00fcmiya, r\u00fcma o b\u00e9 al-rumiyya. roma fou un gran centre de pelegrinatge durant l'edat mitjana i focus de cont\u00ednues disputes entre el papat i el sacre imperi romanogerm\u00e0nic, comen\u00e7ant per carlemany, qui fou coronat primer emperador a roma el 800 pel papa lle\u00f3 iii. roma mantingu\u00e9 el seu estatut de capital papal i \u00abciutat santa\u00bb durant segles, \u00e0dhuc quan el papat fou traslladat breument a aviny\u00f3 (1309\u20131377).\n\n\n=== renaixement ===\nla segona meitat del segle xv vei\u00e9 com el renaixement itali\u00e0 pass\u00e0 de flor\u00e8ncia a roma. el papat intent\u00e0 igualar i sobrepassar la grandesa d'altres ciutats italianes creant cada cop m\u00e9s esgl\u00e9sies, ponts, i espais p\u00fablics, com la nova bas\u00edlica de sant pere, la capella sixtina, el ponte sisto (primer pont constru\u00eft a trav\u00e9s del tiber des de l'antiguitat), i la piazza navona. els papes es convertiren en mecenes d'art i patrocinaren artistes com michelangelo, perugino, raphael, ghirlandaio, luca signorelli, botticelli, i cosimo rosselli.\nd'altra banda, aquest per\u00edode es caracteritz\u00e0 per la gran corrupci\u00f3 papal, portant al nepotisme i la simonia. aquesta corrupci\u00f3 port\u00e0 en part a la reforma protestant i a la conseg\u00fcent contrareforma.\n\n\n=== cap a la reunificaci\u00f3 italiana ===\nit\u00e0lia caigu\u00e9 en l'agitaci\u00f3 nacionalista del segle xix. roma romangu\u00e9 com a capital dels estats pontificis fins a la seva annexi\u00f3 al regne d'it\u00e0lia el 1870. l'any 1861, roma fou proclamada capital d'it\u00e0lia, tot i estar encara sota el control del papa, el qual estava sota la protecci\u00f3 francesa. durant un par\u00e8ntesi de la guerra francoprussiana, el 1870 les tropes italianes assoliren capturar roma.\n\n\n=== al segle xx ===\ndespr\u00e9s de la victoriosa i guerra mundial, roma vei\u00e9 el creixement del feixisme itali\u00e0 guiat per benito mussolini, qui marx\u00e0 sobre la ciutat el 1922, declarant un nou imperi i aliant-se amb l'alemanya nazi. fou un per\u00edode de r\u00e0pid creixement de poblaci\u00f3, des dels 212.000 habitants en el moment de la unificaci\u00f3 fins al mili\u00f3. per\u00f2 la segona guerra mundial signific\u00e0 un greu entrebanc, amb els bombardeigs de la ciutat per les forces aliades i l'ocupaci\u00f3 nazi. despr\u00e9s de l'execuci\u00f3 de mussolini en finalitzar la guerra i el refer\u00e8ndum de 1946, la monarquia fou abolida en favor de la rep\u00fablica italiana.\ndespr\u00e9s del miracle econ\u00f2mic itali\u00e0 de la postguerra, roma es convert\u00ed en una ciutat de moda durant els anys 50 i 60 (els anys de la dolce vita), i la seva poblaci\u00f3 augment\u00e0 fins als 2.800.000 cap als anys 80.\n\n\n== arqueologia ==\na difer\u00e8ncia d'hercul\u00e0 o pompeia on les restes arqueol\u00f2giques van quedar embolcallades per materials volc\u00e0nics, a roma aquests vestigis van quedar exposats al quefer diari de la ciutat. durant el renaixement ja existia un afany per explorar els monuments antics, per\u00f2 les recerques es feien de maneres que no facilitarien la feina dels historiadors. les restes de l'antiga capital havien quedat, en bona part, soterrades per capes de runes; el f\u00f2rum rom\u00e0, per exemple, es trobava deu metres per sota el campo vaccino. a excepci\u00f3 dels patronatges de pius ii i lle\u00f3 x, que encarreg\u00e0 rafael l'inventariat i preservaci\u00f3 dels grans monuments de l'antiguitat cl\u00e0ssica, aquestes construccions havien sofert, incl\u00fas per representants de l'humanisme, tota mena de destruccions i espolis a fi de promoure reformes urban\u00edstiques. antiquaris italians, com pirro ligorio (1510-1583) que excav\u00e0 la vil\u00b7la adriana, formularen hip\u00f2tesis topogr\u00e0fiques err\u00f2nies. les troballes de pompeia i hercul\u00e0 a mitjans del segle xviii incitarien les excavacions a roma, que es comen\u00e7aren a efectuar per aquelles parts que no havien quedat totalment sepultades sota noves construccions, malgrat que normalment els projectes mancarien de professionalitat.el 1719, el pr\u00edncep austr\u00edac elbeuf excav\u00e0 a hercul\u00e0 i, malgrat fer-ho amb la finalitat d'apoderar-se d'objectes preuats per a ell mateix, dona a con\u00e8ixer un moment hist\u00f2ric petrificat en el temps, fet que aviv\u00e0 l'inter\u00e8s pel passat d'alguns estudiosos. ja d'antuvi s'havia manifestat aquest inter\u00e8s, per\u00f2 les restes de supervivents a roma havien quedat descontextualitzades, cosa que no en facilitava la comprensi\u00f3. les \u00abc\u00e0psules\u00bb trobades a hercul\u00e0 comen\u00e7aren a fer m\u00e9s entenedors alguns aspectes socials de l'edat antiga, en uns temps on les conclusions respecte a intel\u00b7lectuals, fins i tot de la talla de montesquieu, eren sovint err\u00f2nies. durant la il\u00b7lustraci\u00f3 l'atractiu hist\u00f2ric dels \u00abrevolucionaris\u00bb sobre l'antiguitat romana es focalitzava en els seus comen\u00e7aments i en els principis de la rep\u00fablica, mentre la majoria de monuments que romanien eren d'\u00e8poca imperial, i aix\u00f2 ocasionava malentesos als estudiosos al no ser-ne conscients. per exemple, sense adonar-se que la civilitzaci\u00f3 romana havia avan\u00e7at molt en els segles que van dels seus or\u00edgens al temps de l'emperador traj\u00e0, jacques-louis david prenia com a models pels seus personatges d'aquelles primeres \u00e8poques les indument\u00e0ries representades en la columna de traj\u00e0, molt posteriors.l'ambaixador suec von frendenheim va fer les primeres excavacions amb un plantejament racional. tot seguit, carlos fea, com a delegat d'antiguitats del primer imperi franc\u00e8s, que va comen\u00e7ar per la neteja de l'arc de septimi sever el 1803, i altres arque\u00f2legs del r\u00e8gim napole\u00f2nic, van dur a terme els primers treballs amb car\u00e0cter oficial que evidenciaren la manca de coher\u00e8ncia d'hip\u00f2tesis anteriors. s'emprengueren excavacions regulades al f\u00f2rum rom\u00e0 i al palat\u00ed. pius vii orden\u00e0 una actuaci\u00f3 planificada per recuperar el f\u00f2rum, continuada per lle\u00f3 xii, que restitu\u00ed els temples de la conc\u00f2rdia \u2013tamb\u00e9 anomenat de c\u00e0stor i p\u00f2l\u00b7lux\u2013, de vesta i de saturn.\nentre 1835 i 1854 les feines s'alentiren. durant el segle xix, a difer\u00e8ncia d'altres disciplines de ci\u00e8ncies i d'humanitats, l'arqueologia no experiment\u00e0 aven\u00e7os significatius. contr\u00e0riament, i gr\u00e0cies als treballs arqueol\u00f2gics, durant el segle xix la hist\u00f2ria va con\u00e8ixer un desenvolupament sense precedents gr\u00e0cies a la troballa de gran nombre d'epigrafies. d'altra banda, mentre al pr\u00f2xim orient i a egipte es donava una import\u00e0ncia de primer ordre a qualsevol de les tombes descobertes, en 1885 es va trobar, a porta pia, un hipogeu de membres de la fam\u00edlia calpurni-pis\u00f3 amb deu sarc\u00f2fags esculpits dels quals nom\u00e9s dos van romandre a roma, en el museu de les termes, mentre la resta pass\u00e0 a col\u00b7leccions particulars sense ser ni tan sols publicada la seva exist\u00e8ncia \u2013fet produ\u00eft la d\u00e8cada dels 40 del segle xx quan canviaren de propietari.el 1854, napole\u00f3 iii compra la part del tur\u00f3 palat\u00ed on s'ubicaren les resid\u00e8ncies dels c\u00e8sars i encomana l'estudi a pietro rosa. despr\u00e9s del risorgimento, l'administraci\u00f3 italiana encarrega rosa els treballs del f\u00f2rum i el palat\u00ed. fiorelli, cap de les excavacions napolitanes de 1861 a 1876, va implementar la innovaci\u00f3 t\u00e8cnica de l'estratigrafia en les seves recerques, t\u00e8cnica que s'adaptaria r\u00e0pidament a roma. cap al final del segle, r. lanciani, cap de les antiguitats de roma, prossegueix les excavacions i, paral\u00b7lelament, es dedica a recopilar totes les troballes fortu\u00eftes ocorregudes a tota la ciutat, fet que facilit\u00e0 enormement la lectura topogr\u00e0fica de la capital imperial; posteriorment, p. bigot va interpretar aquestes dades en un pl\u00e0nol en relleu.\n\n\n== monuments romans ==\nroma, per la seva hist\u00f2ria i la seva situaci\u00f3 entremig de turons, \u00e9s molt rica en monuments, museus i vistes panor\u00e0miques. a m\u00e9s, \u00e9s la ciutat m\u00e9s visitada del m\u00f3n, amb uns 12 milions de turistes l'any. vet aqu\u00ed alguns dels monuments i museus m\u00e9s coneguts:\n\n\n=== roma antiga ===\nl'arc de constant\u00ed.\nl'arc de titus.\nel coliseu.\nel f\u00f2rum rom\u00e0 i els f\u00f2rums imperials.\nel capitoli i els museus capitolins.\nles termes: termes de caracal\u00b7la, termes de diocleci\u00e0.\nel pante\u00f3 de roma.\nl'ara pacis augustae.\nles catacumbes.\nalguns llocs de la roma cl\u00e0ssica:\nmons capitolinus.\nmons palatinus.\nmons aventinus.\nmons caelius.\nmons esquilinus.\ncollis viminalis.\ncollis quirinalis.\ncollis hortorum (o mons pincius).\nmons ianiculus.\nvelia.\ngermalus.\noppits.\ncispius.\ntiberis fluvium.\nprata quinctia.\nprata flaminia.\nsubura.\ncarinae.\ncaeroliensis.\nvelabrum.\nforum boarium.\nvallis murcia.\naq\u00fceductes de l'antiga roma.\n\n\n=== roma paleocristiana ===\nbas\u00edlica de sant joan del later\u00e0.\nbas\u00edlica de sant pere.\nbas\u00edlica de sant pau extramurs.\nbas\u00edlica de santa maria la major.\ncatacumba de sant calixt.\ncatacumbes de sant sebasti\u00e0.\nbas\u00edlica de santa sabina.\ncatacumbes de priscil\u00b7la.\n\n\n=== roma medieval ===\nles esgl\u00e9sies: santa maria in trastevere, santa maria sopra minerva.\n\n\n=== roma renaixentista ===\nles places: piazza del campidoglio.\nels palaus: palau farnese, palau massimo alle terme.\n\n\n=== roma barroca ===\nles places: la piazza navona, la piazza del popolo.\nels museus: galeria borghese, galeria doria-pamphili, galeria barberini.\nles esgl\u00e9sies: esgl\u00e9sia del ges\u00f9, bas\u00edlica de sant joan del later\u00e0, bas\u00edlica de santa maria la major.\nles fonts: fontana di trevi, la fontana dei quattro fiumi de la piazza navona.\nels palaus: palazzo pamphilj.\nla vil\u00b7la m\u00e8dici.\n\n\n=== roma contempor\u00e0nia ===\nel monument de v\u00edctor manuel ii, m\u00e9s conegut com la \u00abm\u00e0quina d'escriure\u00bb.\nel palau de montecitorio, seu del parlament itali\u00e0.\nel palau de just\u00edcia de la piazza cavour.\nel barri de l'eur.\n\n\n== patrimoni de la humanitat ==\nel 1980, el centre hist\u00f2ric de roma fou declarat patrimoni de la humanitat per la unesco. el 1990 s'hi van afegir a la declaraci\u00f3 els b\u00e9ns de la santa seu situats a la ciutat que beneficien de drets d'extraterritorialitat.\n\n\n=== b\u00e9ns inscrits per la unesco ===\n\n\n== cultura ==\n\n\n=== educaci\u00f3 ===\nroma \u00e9s un important centre d'educaci\u00f3 superior. la primera universitat fou la sapienza, fundada el 1303. m\u00e9s tard es fundaren les universitats tor vergata el 1982, i roma tre el 1992. roma tamb\u00e9 t\u00e9 seu a diverses universitats pontif\u00edcies com la pontificia universit\u00e0 gregoriana (la universitat jesu\u00efta m\u00e9s antiga del m\u00f3n, fundada el 1551), o la pontificia universit\u00e0 san tommaso d'aquino, entre d'altres. tamb\u00e9 hi ha diverses universitats privades com la lumsa, la universit\u00e0 cattolica del sacro cuore, la luiss, la libera universit\u00e0 degli studi san pio v o la nicolau de cusa.\n\n\n=== m\u00fasica ===\nroma \u00e9s un centre important per a la m\u00fasica. \u00e9s seu de l'accademia nazionale di santa cecilia (fundada el 1585), per a la que s'ha constru\u00eft en el nou parco della musica, un dels escenaris musicals m\u00e9s gran del m\u00f3n. roma tamb\u00e9 t\u00e9 un teatre d'\u00f2pera, el teatro dell'opera di roma, aix\u00ed com diverses institucions musicals de menor import\u00e0ncia. la ciutat fou amfitriona del concurs d'eurovisi\u00f3 de 1991 i dels premis de l'mtv europa el 2004.\n\n\n=== cinema ===\na roma es troben els estudis de cinema cinecitt\u00e0, el complex de producci\u00f3 de cinema i televisi\u00f3 m\u00e9s gran d'europa continental i centre del cinema a it\u00e0lia. aquest t\u00e9 una superf\u00edcie de 40 hect\u00e0rees i est\u00e0 situat a uns 9 quil\u00f2metres del centre de roma. s'hi han rodat grans produccions internacionals hist\u00f2riques com quo vadis (1949), ben hur (1959) o cleopatra (1963), arribant a ser coneguda com la hollywood sul tevere (hollywood sobre el t\u00edber), cl\u00e0ssics de l'spaghetti western com per un grapat de d\u00f2lars (1964) o per qualche dollaro in pi\u00f9 (1965), o produccions m\u00e9s recents com the passion of the christ de mel gibson o gangs of new york de martin scorsese. tamb\u00e9 hi han rodat grans noms del cinema itali\u00e0 com luchino visconti, roberto rossellini, vittorio de sica o federico fellini.\n\n\n=== llengua ===\nla llengua original de roma fou el llat\u00ed, que evolucion\u00e0 durant l'edat mitjana en l'itali\u00e0. aquest darrer evolucion\u00e0 per la conflu\u00e8ncia de diversos dialectes regionals, entre els que predominava el tosc\u00e0, tot i que la poblaci\u00f3 romana desenvolup\u00e0 el seu propi dialecte, el romanesc. l'antic romanesco usat durant l'edat mitjana era un dialecte molt proper al napolit\u00e0. la influ\u00e8ncia de la cultura florentina durant el renaixement i la immigraci\u00f3 de molts florentins a la ciutat va fer que el dialecte rom\u00e0 s'an\u00e9s assemblant cada vegada m\u00e9s al tosc\u00e0. durant el segle xix, aquest dialecte s'expand\u00ed a altres zones del laci i durant el segle xx, abandon\u00e0 les seves formes tradicionals i mud\u00e0 en el dialecte parlat a la ciutat molt proper a l'itali\u00e0 est\u00e0ndard.\n\n\n=== esport ===\nroma va hostatjar els jocs ol\u00edmpics d'estiu de 1960 i \u00e9s candidata oficial per ser seu dels jocs ol\u00edmpics d'estiu de 2020. el futbol \u00e9s l'esport m\u00e9s popular a roma, i a la resta del pa\u00eds. l'estadi ol\u00edmpic fou la seu de la final de la copa del m\u00f3n de futbol de 1990 i \u00e9s l'estadi dels dos principals clubs de futbol de la ciutat, l'as roma i la ss lazio, els quals mantenen una forta rivalitat esportiva. alguns futbolistes nascuts a la ciutat tenen molts seguidors, com francesco totti i daniele de rossi.\nel rugbi a 15 tamb\u00e9 \u00e9s un esport molt seguit. l'stadio flaminio \u00e9s la seu de la selecci\u00f3 italiana d'aquest esport, la qual participa en el torneig de les sis nacions des del 2000. alguns clubs locals s\u00f3n unione rugby capitolina, rugby roma, i ss lazio.\nel mes de maig, roma celebra l'atp masters series de tennis a les pistes del foro italico. el ciclisme hi gaudeix de gran popularitat des del final de la segona guerra mundial, amb diverses participacions de la ciutat al giro d'it\u00e0lia. altres esports amb for\u00e7a seguidors s\u00f3n el basquetbol (virtus roma), el voleibol (m. roma volley), l'handbol o el waterpolo.\n\n\n=== principals museus ===\nentre els museus romans cal citar: \n\nmuseus vaticans, que inclouen els famosos frescos de la capella sixtina.\ngaleria nacional d'art antic, amb obres de piero della francesca, fra angelico i rafael, entre altres.\ngaleria borghese, dintre de la villa borghese (edifici del segle xvii) amb gran col\u00b7lecci\u00f3 de pintura i escultura.\npalazzo doria-pamphili, de la col\u00b7lecci\u00f3 del qual destaca el retrat d'innocenci x de vel\u00e1zquez.\nmuseus capitolins, que conserva la col\u00b7lecci\u00f3 d'art m\u00e9s antiga d'europa. en ell es troba, entre altres notables peces, la lloba capitolina.\nmuseu nacional etrusc, en vila giulia, en el qual destaca els sarc\u00f2fags etruscs.\ngaleria nacional d'art modern, on es conserva una important\u00edssima col\u00b7lecci\u00f3 d'art contemporani.\nmuseus de les termes, on es conserva una important\u00edssima col\u00b7lecci\u00f3 d'antiguitats romanes.\n\n\n== economia ==\ninicialment es va desenvolupar al voltant de l'artesania i despr\u00e9s a les administracions p\u00fabliques (estatals, regionals, provincials, municipals) i les institucions paraestatals hist\u00f2ricament presents a la ciutat, roma t\u00e9 ara una economia din\u00e0mica i diversificada, que produeix al voltant del 8% del pib nacional i segueix creixent amb una taxa superior a la mitjana nacional, el 2005, en comparaci\u00f3 amb un creixement nacional del 0,1%, el pib de la ciutat de roma est\u00e0 molt crescut un 4,1%, mentre que en el per\u00edode 2001-2005 l'augment va ser, fins i tot, de l'onze per cent. aix\u00f2 va portar, naturalment, els efectes beneficiosos sobre la taxa d'ocupaci\u00f3, es va incrementar un 4% entre 2001 i 2005, reduir el nivell d'atur de l'11, 1% a 6,5% (sobre una mitjana nacional de 7,7%), \u00edndex entre les m\u00e9s baixes entre les capitals europees, superant en aquest par\u00eds, brussel\u00b7les i viena.\nper confirmar la creixent fortalesa de la seva economia, la metr\u00f2poli capitolina es va classificar vint-i-cinquena posici\u00f3 de l'european cities monitor 2008 (el r\u00e0nquing de les millors ciutats d'europa), fins a dues posicions en comparaci\u00f3 amb 2007.\na m\u00e9s dels serveis i al voltant de la pres\u00e8ncia generada de les funcions administratives, \u00e9s la construcci\u00f3 el sector econ\u00f2mic m\u00e9s important de la ciutat, aix\u00f2 ha significat, per una banda, el creixement i, sovint abusiu sense criteris als suburbis romans (que va donar lloc a la xifra \u00abformaci\u00f3\u00bb de palazzinaro), i facilitat el desenvolupament d'alguns dels principals grups nacionals en el sector.\nper descomptat, el turisme \u00e9s una de les parts m\u00e9s importants del pressupost nacional, tenint en compte la cultura de la ciutat. fins i tot aquesta \u00e0rea est\u00e0 creixent r\u00e0pidament: l'any 2005 va ser al voltant de 19,5 milions d'entrades, amb un augment del 22,8% respecte a 2001.\nla ciutat \u00e9s tamb\u00e9 el centre de moltes institucions financeres (bancs i assegurances), els centres de producci\u00f3 de televisi\u00f3 de les empreses que operen en el m\u00f3n de la moda i la publicitat, i en especial la \u00abind\u00fastria del cinema\u00bb. precisament a causa de la ciutadella de l'art de cinecitt\u00e0, on treballen les principals companyies italianes i estrangeres, i de roma com una de les \u00abcapitals mundials del cinema\u00bb.\nla pres\u00e8ncia de tres universitats p\u00fabliques universitat la sapienza, tor vergata i roma tre, juntament amb deu i privat, ha facilitat en els darrers anys el desenvolupament d'activitats relacionades amb la recerca i serveis tecnol\u00f2gics avan\u00e7ats.\npotser -inesperadament- a roma hi ha una forta ind\u00fastria de mitjanes i petites-mitjanes, que s'ha desenvolupat al voltant d'alguns pols de desenvolupament, com la via tiburtina o acilia. en els darrers anys, amb l'obertura del mercat de les telecomunicacions, tamb\u00e9 hi va haver un important desenvolupament de les empreses vinculades directament o indirectament a aquesta \u00e0rea que, sovint, han triat roma per a l'establiment de les seves oficines.\nagricultura i ramaderia (cria de bestiar ov\u00ed principalment) es van a perdent la seva import\u00e0ncia connotaci\u00f3 donada la cada vegada m\u00e9s procedents de zones urbanes. per\u00f2 encara no \u00e9s estrany trobar ramats pasturant als afores de la ciutat.\n\n\n== infraestructures i transport ==\n\n\n=== carreteres ===\nla ciutat \u00e9s el centre d'una estructura radial de les vies de comunicaci\u00f3 que segueixen les directrius de les antigues vies romanes que unien el capitoli de l'antiga roma amb tots els racons de l'imperi (aurelia, cassia, flaminia, salaria, nomentana, tiburtina, casilina, prenestina, anagnina, appia, ardeatina, laurentina, ostiense). a l'edat mitjana s'hi afeg\u00ed la tuscolana que anava de la porta de san giovanni a t\u00fasculum, en l'actualitat anomenada frascati. el punt de partida de les diferents vies era la milla d'or (miliarium aureum), monument potser de marbre o de bronze daurat, erigit al segle i per ordre de l'emperador august i que estava situat al f\u00f2rum rom\u00e0 a la vora del temple de saturn.\nl'espai urb\u00e0, una vegada delimitat pels murs de la ciutat, es defineix ara per un gran cintur\u00f3 de ronda que envolta tota la capital i que rep el nom de grande raccordo anulare. aquesta gran autopista circular permet la connexi\u00f3 de roma amb les principals autopistes que uneixen el pa\u00eds: l'a1 (mil\u00e0-n\u00e0pols), l'a12 (en construcci\u00f3 que aniria a g\u00e8nova), l'a24 fins a la regi\u00f3 dels abruzzos a l'est i, finalment, l'a91 fins a fiumicino.\n\n\n=== ferrocarrils ===\nestant en el centre de la pen\u00ednsula, roma \u00e9s tamb\u00e9 el principal nus ferroviari del centre d'it\u00e0lia i est\u00e0 connectada amb alta velocitat amb flor\u00e8ncia i n\u00e0pols. el sentit principal del tr\u00e0nsit - com a m\u00ednim al comen\u00e7ament del cam\u00ed - segueixen les vies romanes:\nla l\u00ednia tirr\u00e8nica (roma-g\u00e8nova, al llarg de la via aur\u00e8lia); la l\u00ednia cap al nord al llarg de la vall del t\u00edber (roma-flor\u00e8ncia-bolonya), i les l\u00ednies cap a l'adri\u00e0tic (roma-pescara, al llarg de la via tiburtina, i roma-ancona, al llarg de la via flam\u00ednia), i les l\u00ednies cap al sud (roma-n\u00e0pols, al llarg de la via \u00e0pia, i roma-caserta-frosinone al llarg de la via casilina). al llarg del cam\u00ed casilina recentment ha afegit el nou ferrocarril roma-n\u00e0pols d'alta velocitat, inaugurat el 19 de desembre de 2005 (el primer exemple de l\u00ednia d'alta velocitat a it\u00e0lia, amb trens que poden superar els 300 km/h).\nla principal estaci\u00f3 de roma \u00e9s la de termini (l'estaci\u00f3 de major activitat a it\u00e0lia, amb prop de 400.000 passatgers de tr\u00e0nsit diari, en el seu interior al soterrani, hi ha un centre comercial anomenat \"f\u00f2rum de termini\", amb m\u00e9s de 100 botigues i 180 categories). tanmateix, els trens d'alta velocitat de trinitalia i d'ntv (acr\u00f2nim de nuovo trasporto viaggiatori, tamb\u00e9 coneguda amb el nom comercial d'italo) tenen parada tamb\u00e9 a roma tiburtina, la segona estaci\u00f3 ferrovi\u00e0ria de la capital, que est\u00e0 destinada a ser una estaci\u00f3 amb nivells semblants als de termini. la tercera estaci\u00f3 \u00e9s la de roma ostiense, constru\u00efda el 1938 per rebre la visita del dictador alemany adolf hitler. altres estacions que tenen un paper important per als serveis de transport metropolitans i regionals s\u00f3n la des roma san pietro, roma trastevere, roma tuscolana i roma prenestina. l'antiga estaci\u00f3 de roma casilina, tancada al p\u00fablic el 2003, \u00e9s utilitzada com a parada extraordin\u00e0ria en casos d'extrema dificultat. a m\u00e9s, hi ha m\u00e9s de 50 estacions addicionals i les parades d'autobusos utilitzades per al tr\u00e0nsit local.\n\n\n=== aeroports ===\nla ciutat est\u00e0 servida per tres aeroports: \n\naeroport de roma-fiumicino, m\u00e9s conegut simplement com a fiumicino, el nom del municipi on se situa. \u00e9s el principal i m\u00e9s gran aeroport itali\u00e0 per a vols de passatgers, i el tercer de mercaderies i un dels m\u00e9s importants aeroports nodals d'europa.\naeroport internacional giovan batistta pastinide, m\u00e9s conegut amb el nom de roma-ciampino, o m\u00e9s simplement com a ciampino, ubicat encara al municipi de roma, a la frontera del municipi de ciampino. \u00e9s un aeroport d'\u00fas tant civil com militar, al llarg de la via \u00e0pia. rep un gran nombre de vols de l\u00ednies a\u00e8ries baix cost.\naeroport de la ciutat, situat a la via salaria, a nom\u00e9s sis quil\u00f2metres del centre, s'utilitza com una parada tur\u00edstica i ha estat renovat recentment i redissenyat com heliport.\naeroport militar mario di bernardi, m\u00e9s comunament conegut amb el nom de pratica di mare per la seva proximitat a la frazione del mateix nom de la localitat de pomezia. est\u00e0 gestionat per l'aeronautica militare i no est\u00e0 obert a l'\u00fas p\u00fablicja no s'utilitza l'antic aeroport francesco baracca, conegut amb el nom de centocelle. fou el primer aeroport d'it\u00e0lia del 1909, situat a la part sud-oriental de la capital italiana al llarg de la via casilina. abandonat durant molts anys, en l'actualitat est\u00e0 incl\u00f2s dins el parc arqueol\u00f2gic del mateix nom.\ntamb\u00e9 hi ha altres aeroports a les proximitats, o a una dist\u00e0ncia no gaire gran de la capital, com s\u00f3n:\n\naeroport de guidonia, intitulat a la mem\u00f2ria de l'aviador alfredo barbieri. \u00e9s un aeroport militar localitzat a la localitat de guidonia montecello dins la ciutat metropolitana de roma.\naeroport di latina, gestionat per la for\u00e7a a\u00e8ria per\u00f2 obert a l'aeoroclub local.\naeroport de viterbo, a tres quil\u00f2metres de la ciutat hom\u00f2nima, destinat a ser en un futur el segon aeroport de la capital italiana en substituci\u00f3 del de ciampino.\n\n\n== mobilitat urbana ==\nel transport p\u00fablic local est\u00e0 format per:\n\ntres l\u00ednies de metro, obertes, respectivament, el 1955 (l\u00ednia b), el 1980 (l\u00ednia a) i, m\u00e9s recentment, el 2014, la l\u00ednia c, den l'actualitat encara en proc\u00e9s de construcci\u00f3. les dues primeres l\u00ednies fan ruta de tr\u00e0nsit cap al nord-oest-sud-est (l\u00ednia a) i el nord-est i el sud (l\u00ednia b). actualment, la longitud total de la xarxa de metro \u00e9s de 60 km. amb 74 estacions. les dues primeres l\u00ednies conflueixen en un punt, a l'estaci\u00f3 de roma termini, que \u00e9s la princiopal estaci\u00f3 ferrovi\u00e0ria de la capital italiana. hi havia prevista la construcci\u00f3 d'una quarta l\u00ednia de metro (la l\u00edna d), que a agost del 2016 havia quedat suspesa.el metro est\u00e0 gestionat per l'atac, societat concession\u00e0ria del transport p\u00fablic de roma: \n\nvuit l\u00ednies del servei ferroviari suburb\u00e0, operats per trenitalia i numerada de fl1 a fl8 urb\u00e0 urbans. la majoria d'elles (de la 4 a la 8, incloses) passen per l'estaci\u00f3 termini amb l'excepci\u00f3 de les tres primeres que tenen com a parada d'origen i final la de roma tiburtina. altres estacions principals de parada d'alguna o algunes d'aquestes l\u00ednies s\u00f3n les de roma ostiense, roma tuscolana o roma san pietro.en aquestes l\u00ednies \u00e9s utilitzable tot bitllet de l'atac en tan que \u00e9s combinat amb el servei urb\u00e0 de trenitalia.\nhi ha tamb\u00e9 una l\u00ednia de ferrocarril que connecta directament l'estaci\u00f3 de termini amb l'aeroport de fiumicino (leonardo express). en aquesta l\u00ednia, per\u00f2, s'utilitza un bitllet espec\u00edfic, i m\u00e9s car, no compatible amb els altres.\n\nla ferrovia roma-lido arriba a la costa d'ostia lido de roma i castel fusano i consta de 13 parades, d'una longitud total de 28 km amb una freq\u00fc\u00e8ncia de voltant de 90.000 passatgers diaris.\nel roma-giardinetti, ferrocarril de via estreta que ocupa la l\u00ednia que inicialment es dirigia fins a fiuggi. la seva estaci\u00f3 d'origen est\u00e0 situada a 400 metres de la de termini. en l'actualitat un part de les estacions s\u00f3n enlla\u00e7 amb la nova l\u00ednia c del metro rom\u00e0.\nde roma-civita castellana-viterbo, o roma nord. s'inicia a l'estaci\u00f3 de piazzale flaminio i arriba a la capital de tuscia despr\u00e9s d'una dist\u00e0ncia de 102 km, fins a civita castellana i \u00e9s paral\u00b7lela a la via flaminia. les zones urbanes arriben a l'estaci\u00f3 de montebello, a prop del cementiri de prima porta. l'assist\u00e8ncia di\u00e0ria \u00e9s d'uns 90.000 passatgers. la l\u00ednia \u00e9s propietat de la regi\u00f3 lazio i llogada a l'atac que opera tant com a gestora d'infraestructures com de transport de viatgers.totes elles tamb\u00e9 estan gestionades per l'atac.\n\n\n=== autob\u00fas i tramvia ===\nel sistema de transport p\u00fablic de superf\u00edcie \u00e9s la xarxa d'autobusos, tramvies i troleb\u00fas (en \u00fas va tornar a 2005) administrat per l'atac. la celebraci\u00f3 de transport p\u00fablic municipal va n\u00e9ixer el 1929 com a companyia de tramvies i autobusos governaci\u00f3 (atag), i va ser durant d\u00e8cades l'\u00fanic gestor del sistema de transport de superf\u00edcie a la ciutat, despr\u00e9s d'haver absorbit totes les petites empreses privades que havia mantingut fins llavors el transport p\u00fablic rom\u00e0. en aquell moment, la mida de l'empresa i el mateix tipus d'empresa p\u00fablica permet excel\u00b7lents resultats, en termes de planificaci\u00f3, inversi\u00f3, i el manteniment i la innovaci\u00f3 tecnol\u00f2gica. despr\u00e9s de diverses vicissituds i dificultats, i la pujada dels costos d'explotaci\u00f3 a causa de l'expansi\u00f3 incontrolada de la zona urbana, l'empresa es va transformar en el 2000 en accions de la companyia. actualment, l'atac opera una xarxa de transport per carretera (autobusos i troleib\u00fas) i ferro (tramvia), un total de 2.152 quil\u00f2metres, amb 2.760 vehicles i m\u00e9s de 300 l\u00ednies, al voltant de 5,4 milions de km/s, 932 milions de passatgers a l'any. mapes de transport p\u00fablic estan disponibles en el lloc dell'atac.\nen l'actualitat hi ha sis l\u00ednies de tramvia, la numeraci\u00f3 de les quals no \u00e9s correlativa. les l\u00ednies, a hores d'ara s\u00f3n les seg\u00fcents: \n\nlinea 2: piazza mancini - piazzale flaminio.\nlinea 3: valle giulia - piazzale ostiense.\nlinea 5: stazione termini - piazza dei gerani.\nlinea 8: piazza venezia - via del casaletto.\nlinea 14: stazione termini - viale palmiro togliatti.\nlinea 19: piazza risorgimento - piazza dei gerani.\n\n\n==== la q\u00fcesti\u00f3 del tr\u00e0nsit ====\nen els darrers decennis, el fort increment en el tr\u00e0nsit d'autom\u00f2bils privats ha suggerit la creaci\u00f3 d'una zona de tr\u00e0nsit limitat (ztl) a la part interior del centre de la ciutat, que funciona els dies laborables entre les 6 i 18h. l'augment en el tr\u00e0nsit a la nit, especialment durant els caps de setmana, ha portat a la creaci\u00f3 de zones de tr\u00e0nsit limitat dorment al trastevere, sant lloren\u00e7 i en el mateix nucli antic de la ciutat, amb plans per a l'ampliaci\u00f3 cap al barri de testaccio. les places d'aparcament s'han anat convertint cada vegada m\u00e9s en zones d'aparcament de pagament, per tractar de posar remei d'alguna manera a la manca cr\u00f2nica de places d'aparcament (tot i que tamb\u00e9 hi ha alguns aparcaments subterranis actualment en construcci\u00f3).\nla situaci\u00f3 del tr\u00e0nsit de rom\u00e0 \u00e9s dif\u00edcil per diverses raons: \n\nla insufici\u00e8ncia de transport p\u00fablic subterrani (a causa de dificultats en l'aplicaci\u00f3 de les excavacions tant per la conformaci\u00f3 del territori com per la pres\u00e8ncia de nombroses restes arqueol\u00f2giques, i el complex proc\u00e9s burocr\u00e0tic necessari per poder dur a terme els projectes).\nla manca d'inversions en transport p\u00fablic durant les \u00faltimes d\u00e8cades.\nla major densitat de cotxes privats, amb els conseg\u00fcents problemes de congesti\u00f3 i d'estacionament (a la ciutat hi ha al voltant d'1.950.000 vehicles).\nla conformaci\u00f3 dels districtes creats o redissenyats en el per\u00edode de postguerra, a la intensitat de l'habitatge, per\u00f2 amb insuficient sistema viari.\nla manca de directrius internes per a la velocitat (encara que recentment s'han obert noves vies de circulaci\u00f3 al nord-est).\nl'alta freq\u00fc\u00e8ncia de les manifestacions p\u00fabliques de diversa \u00edndole a causa de la funci\u00f3 institucional i simb\u00f2lica de roma (vagues, manifestacions, actes religiosos, visites d'estat, esdeveniments esportius o recreatius).a partir d'abril de 2007 es va convertir en un sol nombre (el n\u00famero gratu\u00eft 06 06 09) per a la connexi\u00f3 amb les columnes de trucades a fix dels taxis.\nalleujar els nivells de contaminaci\u00f3, almenys quan el poder de vigil\u00e0ncia neblumo va informar que, a causa de la meteorologia o l'acumulaci\u00f3, els contaminants van sobrepassar el nivell d'alerta. des de l'any 2001, s'ha identificat una \u00e0mplia zona (inicialment definida des del gra i ara redu\u00efda a l'anomenat \u00abcintur\u00f3 verd\u00bb) en la qual est\u00e0 prohibida, en algunes hores o dies, l'acc\u00e9s dels cotxes m\u00e9s contaminants o de tr\u00e0nsit limitat. tamb\u00e9 han prohibit plaques alternes durant diverses hores un dia a la setmana. les mesures i el per\u00edmetre de les zones en q\u00fcesti\u00f3 han canviat al llarg dels anys, per\u00f2 no s\u00f3n els resultats obtinguts en la reducci\u00f3 de la contaminaci\u00f3 pel per\u00edmetre del cintur\u00f3 verd.\n\n\n== refer\u00e8ncies ==\n\n\n== bibliografia ==\nenciclop\u00e8dia de l'islam, viii, 631 i 632.\n\n\n== enlla\u00e7os externs ==\nroma - lloc web oficial (itali\u00e0)\nroma a google arts & culture\nmuseus de roma (angl\u00e8s) (castell\u00e0)\nguies catalans de roma"