"la gran enciclop\u00e8dia catalana (gec) \u00e9s una enciclop\u00e8dia general escrita en catal\u00e0. editada a catalunya per edicions 62, va comen\u00e7ar a publicar-se per fascicles per subscripci\u00f3, amb enormes dificultats econ\u00f2miques i amb un gran esfor\u00e7 per part dels promotors, l'any 1968. recull alfab\u00e8ticament tota mena d'entrades hist\u00f2riques, geogr\u00e0fiques, culturals i socials de tot el m\u00f3n, vistes, quan s'escau, amb \u00f2ptica catalana, i molt especialment not\u00edcies semblants de l'\u00e0mbit catal\u00e0, sovint amb informacions de primera m\u00e0. tamb\u00e9 cont\u00e9 un ampli diccionari de l\u00e8xic com\u00fa que fou revisat en la primera edici\u00f3 de l'obra per ramon aramon i serra. posteriorment n'han sortit diverses edicions i volums d'ap\u00e8ndix, i n'hi ha una edici\u00f3 digital. el 1991 va rebre una creu de sant jordi. est\u00e0 publicada pel grup enciclop\u00e8dia catalana, propietat de la fundaci\u00f3 enciclop\u00e8dia catalana.\nsegons jordi carbonell, la gran enciclop\u00e8dia catalana \u00e9s \u00abl'esfor\u00e7 d'una generaci\u00f3 d'intel\u00b7lectuals per a crear una obra de refer\u00e8ncia que correspongu\u00e9s a la situaci\u00f3 actual cultural, social i econ\u00f2mica dels pa\u00efsos catalans\u00bb. fou un dels projectes m\u00e9s ambiciosos del moment, tractant al mateix nivell el principat que les comarques del pa\u00eds valenci\u00e0, andorra, la catalunya nord i la franja de ponent.\n\n\n== inicis ==\nel projecte va ser ideat en un petit pis a la pla\u00e7a universitat el 1965 per max cahner, jordi carbonell, enric lluch i ramon folch, els quals decidiren crear una nova enciclop\u00e8dia en catal\u00e0. davant la magnitud del projecte que sobrepassava les seves possibilitats en max cahner cerca l'ajuda d'en jordi pujol perqu\u00e8 li fes costat com a promotor i aix\u00ed fou com l'ut\u00f2pic projecte fou viable: sobretot gr\u00e0cies a l'entusiasme, barreja de seny i rauxa, que hi posaren tots dos.\ndespr\u00e9s de moltes reunions a casa d'en cahner, en les que es bastiren els primers pressupostos nasqu\u00e9 el 29 de desembre de 1965, \u201cenciclop\u00e8dia catalana s.a.\u201d, escripturada amb 100.000 ptes. de capital (l'aportaci\u00f3 real fou de 3.200.000 ptes.). va \u00e9sser nominat president en max cahner, en nom d'edicions 62, (amb un capital que representava el 57%), i que es responsabilitz\u00e0 de la confecci\u00f3 i edici\u00f3 de l'obra; en joan mart\u00ed mercadal, conseller delegat (fiduciari d'en jordi pujol, amb un 28%) que s'encarreg\u00e0 de controlar les finances i en salvador casanovas i mart\u00ed, (vinculat tant amb edicions 62, com amb jordi pujol, amb un 15% de capital) amb funcions de coordinador secretari.\nd'antuvi es treball\u00e0 sobre una obra en 3 volums de 1000 p\u00e0gines cada un, basada en la italiana garzanti. m\u00e9s endavant en max cahner plantej\u00e0 el projecte en 8 volums de 800 p\u00e0gines. durant molts dies es mantingueren en estudi les dues opcions: la \u201cpetita\u201d i la \u201cgran\u201d. quan s'opt\u00e0 definitivament per la segona es segu\u00ed utilitzant el nom de \u201cla gran\u201d, que ha perdurat fins avui. el mateix any jordi carbonell n'assum\u00ed la direcci\u00f3 i el 1967 es va iniciar la redacci\u00f3 de l'obra, en un pis del carrer balmes. els primers articles es van escriure a m\u00e0. l'equip inicial estigu\u00e9 format per dotze persones, entre les quals es trobaven enric lluch, josep maria ferrer, joan-llu\u00eds marfany, n\u00faria aramon, hort\u00e8nsia curell, dom\u00e8nec aguilar i jordi carbonell. ramon aramon, per la seva part, fou l'assessor ling\u00fc\u00edstic general de l'obra. edicions 62, on cahner era editor, publicaria el primer volum el desembre de 1968. d'aquesta manera, es publicaren tres volums fins al 1971. pels volts de 1970 ja hi havia una cinquantena de persones treballant-hi -com teresa lloret, francesc fontbona, roger alier, josep maria torras i rib\u00e9, juli moll, v\u00edctor ferro, etc.-, sense comptar-hi els col\u00b7laboradors externs.tot i que inicialment el projecte de la gran enciclop\u00e8dia catalana va n\u00e9ixer sota el paraigua d'edicions 62, aquesta empresa se'n desmarc\u00e0 el 1970, a causa de l'elevat cost econ\u00f2mic del projecte. en aquells moments es va crear l'empresa enciclop\u00e8dia catalana sa i es va demanar suport financer a banca catalana, fet que supos\u00e0 que el 1972 es produ\u00eds l'acomiadament de tot el personal i una forta reestructuraci\u00f3 empresarial. jordi carbonell, fins al moment director del projecte, va ser substitu\u00eft per joan carreras i mart\u00ed.l'agost de 1973 va patir dos assalts per part d'un grup d'ultradreta: el primer va ser descobert el 4 d'agost, enmig de les vacances, al local de la gran enciclop\u00e8dia catalana de la rambla de catalunya, on els atacants van emportar-se'n 30.000 pessetes de la caixa forta i quatre ibm de composici\u00f3 valorades en 3 milions, i van omplir les parets amb frases com \u00abcatalanistas al pared\u00f3n\u00bb, junt amb les sigles del partido espa\u00f1ol nacional sindicalista; el segon, el 17 d'agost, a la redacci\u00f3 de l'enciclop\u00e8dia, ubicada a la via laietana, aquest cop sense endur-se'n res ni pintar les parets.sota la direcci\u00f3 de joan carreras es van continuar publicant els seg\u00fcents volums fins a arribar al quinz\u00e8, el 1980, any en qu\u00e8 es va fer la presentaci\u00f3 oficial a la generalitat de catalunya, al sal\u00f3 sant jordi, amb en jordi pujol i en max cahner, l'un com a president de la mateixa i l'altre com a conseller de cultura. tres anys m\u00e9s tard, el 1983, es publicaria el volum 16, el primer suplement, i un atles universal catal\u00e0 (1983), reeditat els posteriors anys i del qual el 1999 es feu una edici\u00f3 renovada. paral\u00b7lelament, la campanya pol\u00edtica contra jordi pujol i francesc cabana davant banca catalana faria q\u00fcestionar el projecte.\n\n\n== edicions posteriors i suplements ==\nel 1986 es va engegar un projecte per a realitzar una segona edici\u00f3, dirigida per joan carreras i mart\u00ed i amb jes\u00fas giralt com a cap de redacci\u00f3. l'objectiu era actualitzar el disseny del projecte, aix\u00ed com algunes il\u00b7lustracions i informacions. aquesta nova edici\u00f3 va passar a tenir 24 volums, que es van anar publicant entre mitjans 1986 i finals del 1989. el primer suplement d'aquesta segona edici\u00f3 aparegu\u00e9 el 1993.el 1992 es va iniciar un per\u00edode en qu\u00e8 anualment es reimprimia la segona edici\u00f3, tot incorporant-hi algunes actualitzacions, que duraria fins al 1996. en total es va actualitzar el 10% de la totalitat dels articles en aquest per\u00edode i es van renovar un 30% de les fotografies, aix\u00ed com un 65% dels dibuixos i una quarta part dels mapes. es van editar sis suplements de la primera edici\u00f3 (els volums 16 a 21) i cinc de la segona edici\u00f3 (volums 24 a 28). el 1997, 2001, 2005 i 2009 es publicaren altres suplements d'actualitzaci\u00f3. el 2004 es venien unes 3.000 edicions anuals. entre la primera edici\u00f3 (1968 \u2013 1980) i la segona (1986 \u2013 1989), es vengueren gaireb\u00e9 170.000 col\u00b7leccions. altres estimacions situen la xifra en unes 250.000 edicions impreses.\n\n\n== en l\u00ednia ==\nel 1997 la gran enciclop\u00e8dia catalana va llan\u00e7ar la seva primera versi\u00f3 per internet, coneguda amb el nom d'hiperenciclop\u00e8dia, que era de pagament. l'url inicial fou www.grec.net/home/cel/main.htm i permetia accedir a tot el contingut de la gec en l\u00ednia, mitjan\u00e7ant una subscripci\u00f3. inicialment, els subscriptors eren els compradors de la versi\u00f3 en paper de l'obra i, tamb\u00e9, els funcionaris de la generalitat de catalunya i els centres d'ensenyament p\u00fablic. la plataforma va anar evolucionant fins que a mitjan 2007 enciclop\u00e8dia catalana inici\u00e0 el proc\u00e9s de renovaci\u00f3 per a llen\u00e7ar l'enciclop\u00e8dia, un projecte nou que pretenia unir continguts de diversos productes del grup enciclop\u00e8dia catalana, com el gran diccionari de la llengua catalana, la hyperencyclopaedia (els articles de tem\u00e0tica catalana de la gran enciclop\u00e8dia catalana tradu\u00efts a l'angl\u00e8s) i altres continguts de diverses obres.el projecte fou presentat el 19 de febrer de 2008 a l'ateneu barcelon\u00e8s. en aquell moment hi havia 120 subscriptors particulars, aix\u00ed com diverses institucions. amb el naixement del projecte l'enciclop\u00e8dia tamb\u00e9 es va anunciar el tancament del portal grec.cat. aquesta nova versi\u00f3 en l\u00ednia es va considerar com la tercera edici\u00f3 de l'enciclop\u00e8dia, per la qual cosa el mateix 2008 l'enciclop\u00e8dia es va deixar de publicar en paper, i la versi\u00f3 en l\u00ednia, d'acc\u00e9s lliure, \u00e9s l'\u00fanica que s'actualitza. segons albert p\u00e8lach, \u00abquan va n\u00e9ixer, l'enciclop\u00e8dia volia explicar catalunya al m\u00f3n i explicar el m\u00f3n en catal\u00e0. aix\u00f2 avui es fa per internet\u00bb. el primer any de funcionament assol\u00ed m\u00e9s de 4 milions d'usuaris i m\u00e9s de 42 milions de p\u00e0gines vistes, mentre que el 2009 va rebre 3.853.613 usuaris \u00fanics i 43.730.124 p\u00e0gines vistes (119.808 di\u00e0ries).el setembre de 2010 adopt\u00e0 un nou format i incorpor\u00e0 un editor col\u00b7laboratiu. segons s'afirm\u00e0, amb aquesta eina col\u00b7laborativa l'enciclop\u00e8dia tenia la intenci\u00f3 de \u00abrecuperar l'esperit inicial del projecte i impulsar encara m\u00e9s el car\u00e0cter d'obra col\u00b7lectiva de refer\u00e8ncia de la cultura catalana, per\u00f2 ara adaptada al mitj\u00e0 d'internet, a les noves tend\u00e8ncies col\u00b7laboratives de la societat i, en general, a la tecnologia actual\u00bb. alhora, en la nova web de l'enciclop\u00e8dia.cat s'afegiren articles d'altres obres com la gran geografia comarcal de catalunya. el projecte compt\u00e0 amb el suport del ministeri d'ind\u00fastria, turisme i comer\u00e7 i de l'institut catal\u00e0 de les ind\u00fastries culturals.el mar\u00e7 del 2013 desestimaren l'aposta col\u00b7laborativa amb una nova renovaci\u00f3 de la interf\u00edcie, que agrupava ara els continguts de la gran enciclop\u00e8dia catalana i del gran diccionari de la llengua catalana, consultables a trav\u00e9s d'un mateix cercador. el 2012 va tenir 514.506 usuaris \u00fanics mensuals i 4.993.368 p\u00e0gines vistes cada mes, mentre que el 2013 obtingu\u00e9 400.000 usuaris \u00fanics mensuals de mitjana i 2.750.000 p\u00e0gines vistes al mes.\n\n\n== digitalitzaci\u00f3 del fons del grup ==\ndes de 2010, el grup enciclop\u00e8dia catalana anuncia un projecte de digitalitzaci\u00f3 del seu fons amb la voluntat d'oferir-lo a trav\u00e9s d'un model freemium, de manera que una part del fons seria de lliure acc\u00e9s mentre que una altra part nom\u00e9s seria consultable en r\u00e8gim de subscripci\u00f3. una primera fase d'aquest projecte inclouria les obres: gran diccionari de la llengua catalana, diccionaris biling\u00fces catal\u00e0-castell\u00e0/castell\u00e0-catal\u00e0, catal\u00e0-angl\u00e8s/angl\u00e8s-catal\u00e0, catal\u00e0-franc\u00e8s/franc\u00e8s-catal\u00e0; diccionari de sin\u00f2nims; gran enciclop\u00e8dia catalana; enciclop\u00e8dia de l'esport catal\u00e0; diccionari de la literatura catalana; gran enciclop\u00e8dia de la m\u00fasica; anuaris 2010, 2011, 2012 i 2013; enciclop\u00e8dia tem\u00e0tica proa; catalunya rom\u00e0nica; l'art g\u00f2tic a catalunya; joies del modernisme catal\u00e0; hist\u00f2ria natural dels pa\u00efsos catalans; tradicionari; hist\u00f2ria, pol\u00edtica, societat i cultura dels pa\u00efsos catalans, i superenciclop\u00e8dia, entre altres.\n\n\n== edicions i reimpressions ==\nprimera edici\u00f3: juliol del 1969\nsegona edici\u00f3: juny del 1986\nprimera reimpressi\u00f3: abril del 1988\nsegona reimpressi\u00f3: mar\u00e7 del 1989\ntercera reimpressi\u00f3: juny del 1990\nquarta reimpressi\u00f3 (actualitzada): febrer del 1992\ncinquena reimpressi\u00f3: setembre del 1992\nsisena reimpressi\u00f3 (actualitzada): octubre del 1993\nsetena reimpressi\u00f3 (actualitzada): juliol del 1994\nvuitena reimpressi\u00f3 (actualitzada): gener del 1995\nnovena reimpressi\u00f3 (actualitzada): gener del 1996\ndesena reimpressi\u00f3 (actualitzada): maig del 1998\nonzena reimpressi\u00f3 (actualitzada): octubre del 2000.\n\n\n== directors ==\nllista incompleta de directors del projecte1965 \u2014 1971 : jordi carbonell i de ballester\n1971 - joan carreras i mart\u00ed\n\n\n== premis i reconeixements ==\n1991 - creu de sant jordi.\n\n\n== refer\u00e8ncies ==\n\n\n== enlla\u00e7os externs ==\ngran enciclop\u00e8dia catalana - lloc web oficial\nla gran enciclop\u00e8dia catalana a \"en gu\u00e0rdia!\" de catalunya r\u00e0dio"