"dinozaury (dinosauria) \u2013 zr\u00f3\u017cnicowany klad zauropsyd\u00f3w. pojawi\u0142y si\u0119 w triasie, oko\u0142o 237 milion\u00f3w lat temu. stanowi\u0142y dominuj\u0105c\u0105 grup\u0119 kr\u0119gowc\u00f3w l\u0105dowych od pocz\u0105tku jury (oko\u0142o 201 milion\u00f3w lat temu) przez 135 milion\u00f3w lat, do ko\u0144ca kredy (66 milion\u00f3w lat temu), kiedy wymieranie kredowe (wyznaczaj\u0105ce granic\u0119 kreda-trzeciorz\u0119d i koniec mezozoiku) doprowadzi\u0142o do znikni\u0119cia wi\u0119kszo\u015bci linii. zapis kopalny wskazuje, \u017ce w jurze ptaki wyewoluowa\u0142y z dinozaur\u00f3w zaliczanych do teropod\u00f3w, wobec czego przez literatur\u0119 przedmiotu wydan\u0105 w xxi wieku uznawane s\u0105 za grup\u0119 dinozaur\u00f3w. prze\u017cywaj\u0105c katastrof\u0119 sprzed 66 milion\u00f3w lat, dzi\u0119ki swym potomkom sta\u0142y si\u0119 kontynuatorami linii dinozaur\u00f3w po czasy wsp\u00f3\u0142czesne.\ndo ostatnich dziesi\u0119cioleci xx wieku wszystkie grupy dinozaur\u00f3w uznawano za wymar\u0142e. jednak\u017ce zapis kopalny wskazuje, \u017ce ptaki, nazywane dzi\u015b w j\u0119zyku angielskim avian dinosaurs (\u201eptasie dinozaury\u201d), s\u0105 wsp\u00f3\u0142czesnymi potomkami opierzonych dinozaur\u00f3w. wyewoluowa\u0142y one ze swych teropodzich przodk\u00f3w w okresie jury. wobec tego ptaki stanowi\u0105 jedyn\u0105 lini\u0119 dinozaur\u00f3w, kt\u00f3ra przetrwa\u0142a zag\u0142ad\u0119.\nwobec powy\u017cszego do dinozaur\u00f3w zalicza si\u0119 r\u00f3wnie\u017c ptaki. z kolei dinozaury nie b\u0119d\u0105ce ptakami okre\u015bla si\u0119 mianem non-avian dinosaurs, t\u0142umaczonym na j\u0119zyk polski jako \u201enieptasie dinozaury\u201d, pojawia si\u0119 te\u017c okre\u015blenie \u201enieptasie teropody\u201d.\ndinozaury to z taksonomicznego, morfologicznego i ekologicznego punktu widzenia zr\u00f3\u017cnicowana grupa zwierz\u0105t. do ptak\u00f3w zaliczanych jest obecnie ponad 10 000 gatunk\u00f3w, co czyni je najbardziej zr\u00f3\u017cnicowan\u0105 grup\u0105 kr\u0119gowc\u00f3w z wyj\u0105tkiem okoniokszta\u0142tnych. dzi\u0119ki dowodom kopalnym do 2006 paleontolodzy wyr\u00f3\u017cnili ponad 500 rodzaj\u00f3w i ponad tysi\u0105c gatunk\u00f3w nieptasich dinozaur\u00f3w, podczas gdy w 2014 liczba opisanych rodzaj\u00f3w wynosi\u0142a 943. dinozaury zamieszkiwa\u0142y wszystkie kontynenty \u2013 na wszystkich bowiem znajdowane s\u0105 ich szcz\u0105tki kopalne, jak i wyst\u0119puj\u0105 wsp\u00f3\u0142czesne gatunki. zaliczaj\u0105 si\u0119 do nich zar\u00f3wno ro\u015blino\u017cercy, jak i mi\u0119so\u017cercy. pierwotnie cechowa\u0142a je dwuno\u017cno\u015b\u0107, ale wiele wymar\u0142ych grup obejmowa\u0142o formy czworono\u017cne, a tak\u017ce poruszaj\u0105ce si\u0119 zar\u00f3wno na dw\u00f3ch, jak i na czterech \u0142apach. liczne grupy wykszta\u0142ci\u0142y wyszukane struktury, jak rogi czy kryzy. niekt\u00f3re taksony wymar\u0142e wykszta\u0142ca\u0142y tak\u017ce takie modyfikacje szkieletu, jak kolce czy pancerz. potwierdzono sk\u0142adanie jaj i budow\u0119 gniazd u wszystkich grup. o ile dzisiejsze ptaki osi\u0105gaj\u0105 zazwyczaj niewielkie rozmiary, co wi\u0105\u017ce si\u0119 z umiej\u0119tno\u015bci\u0105 lotu, formy prehistoryczne osi\u0105ga\u0142y cz\u0119sto du\u017ce rozmiary. najwi\u0119ksze zauropody mog\u0142y osi\u0105ga\u0107 nawet 58 m d\u0142ugo\u015bci przy wysoko\u015bci 9,25 m. wizja nieptasich dinozaur\u00f3w jako jednorodnie gigantycznych jest jednak nieprawdziwa, wynika z wi\u0119kszej tendencji do zachowywania si\u0119 du\u017cych ko\u015bci. wiele nieptasich dinozaur\u00f3w by\u0142o niewielkich rozmiar\u00f3w, jak mierz\u0105cy oko\u0142o 50 cm d\u0142ugo\u015bci xixianykus.\nnazwa dinozaury oznacza \u201estraszne jaszczurki\u201d, dlatego te\u017c mo\u017ce wprowadza\u0107 w b\u0142\u0105d \u2013 dinozaury nie by\u0142y jaszczurkami, ani nie by\u0142y z nimi blisko spokrewnione. reprezentuj\u0105 natomiast oddzieln\u0105 grup\u0119 \u201egad\u00f3w\u201d, opr\u00f3cz ptak\u00f3w ich najbli\u017cszymi wsp\u00f3\u0142czesnymi krewniakami s\u0105 krokodyle. jak wiele wymar\u0142ych form, nie wykazuj\u0105 one cech tradycyjnie uznawanych za \u201egadzie\u201d, jak zmiennocieplno\u015b\u0107 czy poruszanie si\u0119 na ko\u0144czynach odwiedzionych na boki. co wi\u0119cej, wiele grup prehistorycznych zwierz\u0105t, takich jak mozazaury, ichtiozaury, pterozaury, plezjozaury, a nawet dimetrodon, popularnie uznawanych za dinozaury, w rzeczywisto\u015bci nimi nie s\u0105. przez pierwsz\u0105 po\u0142ow\u0119 xx wieku, zanim uznano ptaki za dinozaury, wi\u0119kszo\u015b\u0107 spo\u0142eczno\u015bci naukowej uznawa\u0142a dinozaury za powolne i zmiennocieplne. zmiana nast\u0105pi\u0142a w latach 60. (odrodzenie dinozaur\u00f3w). stwierdzono, \u017ce wszystkie dinozaury, w tym mezozoiczne, prowadzi\u0142y aktywny tryb \u017cycia i cechowa\u0142y si\u0119 szybkim metabolizmem, tak jak dzisiejsi ich przedstawiciele; wykazywa\u0142y te\u017c liczne adaptacje umo\u017cliwiaj\u0105ce interakcje spo\u0142eczne.\nodk\u0105d naukowcy zacz\u0119li bada\u0107 i opisywa\u0107 pierwsze skamieliny nieptasich dinozaur\u00f3w w pierwszej po\u0142owie xix wieku, zmontowane szkielety nieptasich dinozaur\u00f3w sta\u0142y si\u0119 g\u0142\u00f3wnymi atrakcjami muze\u00f3w wielu kraj\u00f3w, a dinozaury sta\u0142y si\u0119 cz\u0119\u015bci\u0105 kultury. wielkie rozmiary niekt\u00f3rych grup, jak r\u00f3wnie\u017c niekiedy przera\u017caj\u0105ca i fantastyczna natura, zapewni\u0142y tym stworzeniom regularn\u0105 obecno\u015b\u0107 w bestsellerach ksi\u0105\u017ckowych i filmowych, jak zaginiony \u015bwiat arthura conana doyle\u2019a czy park jurajski michaela crichtona. trwa\u0142y entuzjazm opinii publicznej dla tych zwierz\u0105t doprowadzi\u0142 do znacznego wsparcia finansowego dla po\u015bwi\u0119conej im dziedziny nauki. media regularnie donosz\u0105 o nowych odkryciach.\n\n\n== etymologia ==\ntakson dinosauria zosta\u0142 formalnie nazwany w 1842 przez paleontologa richarda owena, kt\u00f3ry u\u017cy\u0142 tego terminu do okre\u015blenia \u201eodr\u0119bnego plemienia lub podrz\u0119du gad\u00f3w sauria\". nazwa pochodzi od greckich s\u0142\u00f3w \u03b4\u03b5\u03b9\u03bd\u03cc\u03c2 (deinos, co znaczy \u201estraszny\u201d, \u201epot\u0119\u017cny\u201d, \u201ewzbudzaj\u0105cy l\u0119k\u201d) oraz \u03c3\u03b1\u1fe6\u03c1\u03bf\u03c2 (sauros, oznaczaj\u0105cego \u201ejaszczurk\u0119\u201d lub \u201egada\u201d). cho\u0107 ta nazwa taksonomiczna bywa\u0142a cz\u0119sto interpretowana w odniesieniu do dinozaurzych z\u0119b\u00f3w, pazur\u00f3w i innych wzbudzaj\u0105cych strach cech, owen mia\u0142 zamiar podkre\u015bli\u0107 g\u0142\u00f3wnie rozmiary i majestat tych stworze\u0144.\n\n\n== definicja filogenetyczna ==\ndinozaury definiuje si\u0119 zazwyczaj jako grup\u0119 obejmuj\u0105c\u0105 triceratops, neornithes, ich ostatniego wsp\u00f3lnego przodka (mrca) i wszystkich jego potomk\u00f3w. zasugerowano r\u00f3wnie\u017c definicj\u0119 obejmuj\u0105c\u0105 ostatniego wsp\u00f3lnego przodka megalozaura i iguanodonta, a tak\u017ce wszystkich jego potomk\u00f3w, poniewa\u017c wymienione dwa rodzaje nale\u017c\u0105 do trzech wymienionych przez owena, gdy ustanawia\u0142 dinosauria. obie wskazuj\u0105 dok\u0142adnie ten sam zbi\u00f3r zwierz\u0105t: \"dinosauria = ornithischia + saurischia\", obejmuj\u0105 wi\u0119c zazwyczaj dwuno\u017cne mi\u0119so\u017cerne teropody, do kt\u00f3rych zaliczaj\u0105 si\u0119 te\u017c ptaki, czworono\u017cne opancerzone ankylozaury, czworono\u017cne stegozaury o p\u0142ytach na grzbiecie, czworono\u017cne ro\u015blino\u017cerne ceratopsy o kostnych kryzach, dwu- lub czworono\u017cne ornitopody, a prawdopodobnie i wielkie ro\u015blino\u017cerne zauropodomorfy o d\u0142ugich szyjach i ogonach.\n\nwielu paleontolog\u00f3w podnosi, \u017ce punkt, w kt\u00f3rym rozdzieli\u0142y si\u0119 linie teropod\u00f3w i zauropodomorf\u00f3w, mo\u017ce wy\u0142\u0105cza\u0107 zauropodomorfy zar\u00f3wno z definicji dinozaur\u00f3w, jak i gadziomiednicznych. by unikn\u0105\u0107 niestabilno\u015bci, dinozaury mo\u017cna zdefiniowa\u0107 bardziej konserwatywnie, uwzgl\u0119dniaj\u0105c trzy g\u0142\u00f3wne linie: triceratops horridus + saltasaurus loricatus + passer domesticus, co oznacza ich ostatniego wsp\u00f3lnego przodka wraz ze wszystkimi jego potomkami. ta bezpieczniejsza definicja mo\u017ce zosta\u0107 wyra\u017cona jako \"dinosauria = ornithischia + sauropodomorpha + theropoda\". baron, norman i barrett (2017) zdefiniowali dinosauria w podobny spos\u00f3b: jako najmniejszy klad, do kt\u00f3rego nale\u017c\u0105 passer domesticus, triceratops horridus i diplodocus carnegii. langer i wsp\u00f3\u0142pracownicy (2020) zdefiniowali dinosauria jako najmniejszy klad obejmuj\u0105cy iguanodon bernissartensis, megalosaurus bucklandii i cetiosaurus oxoniensis.\n\n\n=== opis og\u00f3lny ===\nu\u017cywaj\u0105c jednej z powy\u017cszych definicji, dinozaury mo\u017cna og\u00f3lnie opisa\u0107 jako archozaury z ko\u0144czynami ustawionymi pionowo pod tu\u0142owiem. wiele prehistorycznych grup zwierz\u0105t popularnie \u0142\u0105czy si\u0119 z dinozaurami: ichtiozaury, mozazaury, plezjozaury, pterozaury, nawet dimetrodon si\u0119 w\u015br\u00f3d nich pojawia, jednak formy te nie s\u0105 dinozaurami. nie cechuj\u0105 si\u0119 one wyprostowanymi ko\u0144czynami charakterystycznymi dla dinozaur\u00f3w. dinosauria stanowi\u0142y dominuj\u0105c\u0105 grup\u0119 kr\u0119gowc\u00f3w l\u0105dowych w mezozoiku, zw\u0142aszcza w okresach jurajskim i kredowym. inne grupy zwierz\u0105t by\u0142y ograniczone pod wzgl\u0119dem zajmowanej niszy i przybieranych rozmiar\u00f3w. przyk\u0142adowo ssaki rzadko przekracza\u0142y rozmiarami kota, by\u0142y g\u0142\u00f3wnie mi\u0119so\u017cercami wielko\u015bci wsp\u00f3\u0142czesnych gryzoni poluj\u0105cymi na niewielk\u0105 zdobycz.\n\ndinosauria by\u0142y i s\u0105 niezwykle zr\u00f3\u017cnicowan\u0105 grup\u0105 zwierz\u0105t. w publikacji z 2006 steve wang i peter dodson szacuj\u0105 ca\u0142kowit\u0105 liczb\u0119 rodzaj\u00f3w nieptasich dinozaur\u00f3w na oko\u0142o 1850. do tego czasu opisanych zosta\u0142o 527 rodzaj\u00f3w, tak wi\u0119c wedle autor\u00f3w 71% rodzaj\u00f3w nieptasich dinozaur\u00f3w by\u0142o wtedy nieznanych nauce. w 2011 uznawano ponad 850 rodzaj\u00f3w. wcze\u015bniejsza publikacja przewiduje, \u017ce istnia\u0142o oko\u0142o 3400 rodzaj\u00f3w dinozaur\u00f3w, z kt\u00f3rych wiele nie przetrwa\u0142o w zapisie kopalnym. do wrze\u015bnia 2008 nazwano 1047 r\u00f3\u017cnych gatunk\u00f3w. wang i dodson (2006) prognozuj\u0105, \u017ce w przeci\u0105gu nast\u0119pnych 60-100 lat poznane zostanie \u00be wszystkich rodzaj\u00f3w nieptasich dinozaur\u00f3w, a w czasie 100-140 lat \u2013 90%.\nniekt\u00f3re \u017cywi\u0142y si\u0119 p\u0119dami ro\u015blin, nasionami, inne mi\u0119sem, rybami, owadami, wyst\u0119powa\u0142a w\u015br\u00f3d nich te\u017c wszystko\u017cerno\u015b\u0107. ich przodkowie poruszali si\u0119 na dw\u00f3ch ko\u0144czynach. niekt\u00f3re, jak ammosaurus czy iguanodon, mog\u0142y przemieszcza\u0107 si\u0119 na dw\u00f3ch b\u0105d\u017a czterech \u0142apach. cz\u0119ste by\u0142y te\u017c r\u00f3\u017cne modyfikacje czaszki, jak rogi czy kryza. zdarza\u0142 si\u0119 te\u017c kostny pancerz. wiele tak\u017ce mezozoicznych form osi\u0105ga\u0142o wielko\u015b\u0107 cz\u0142owieka lub mniejsz\u0105. wsp\u00f3\u0142czesne ptaki te\u017c zazwyczaj nie s\u0105 du\u017ce. dinozaury zajmuj\u0105 obecnie wszystkie kontynenty. ich skamienia\u0142o\u015bci wskazuj\u0105, \u017ce r\u00f3wnie\u017c w przesz\u0142o\u015bci cechowa\u0142y si\u0119 globalnym zasi\u0119giem, chocia\u017cby w epoce jury wczesnej. dzisiaj zajmuj\u0105 wi\u0119kszo\u015b\u0107 nadaj\u0105cych si\u0119 siedlisk, zar\u00f3wno l\u0105dowych, jak i morskich. istniej\u0105 dowody na to, \u017ce niekt\u00f3re nieptasie dinozaury, jak mikroraptor, potrafi\u0142y lata\u0107 b\u0105d\u017a przynajmniej szybowa\u0107, a inne, jak spinozaury, wiod\u0142y cz\u0119\u015bciowo wodny tryb \u017cycia.\n\n\n=== synapomorfie ===\nwsp\u00f3\u0142czesne odkrycia sprawi\u0142y, \u017ce podanie uniwersalnej listy wyr\u00f3\u017cniaj\u0105cych si\u0119 cech dinozaur\u00f3w, cechuj\u0105cej si\u0119 pe\u0142n\u0105 zgody specjalist\u00f3w, jest bardzo trudne. prawie wszystkie odkryte do tej pory dinozaury dziel\u0105 pewne modyfikacje archozaurzego szkieletu przodk\u00f3w. cho\u0107 pewne p\u00f3\u017aniejsze grupy zmodyfikowa\u0142y r\u00f3wnie\u017c te cechy, s\u0105 one uznawane za typowe dla dinosauria; posiadali je najwcze\u015bniejsi przedstawiciele i przekazali je swym potomkom. te wsp\u00f3lne cechy danego taksonu okre\u015bla si\u0119 mianem synapomorfii.\nszczeg\u00f3\u0142owa ocena powi\u0105za\u0144 archozaur\u00f3w wykonana przez s. nesbitta potwierdzi\u0142a lub znalaz\u0142a 12 pewnych synapomorfii (cz\u0119\u015b\u0107 z nich znano ju\u017c wcze\u015bniej)\n\nd\u00f3\u0142 podskroniowy w czaszce naprzeciw otworu podskroniowego\nepipophyses w proksymalnych kr\u0119gach szyjnych (nie licz\u0105c atlasa i obrotnika)\nkoniuszek grzebienia naramienno-piersiowego (miejsce przyczepu mi\u0119\u015bni naramienno-piersiowych) po\u0142o\u017cony na co najmniej 30% dolnej d\u0142ugo\u015bci ko\u015bci ramiennej\nko\u015b\u0107 promieniowa nie osi\u0105ga 80% d\u0142ugo\u015bci ko\u015bci ramiennej\nczwarty kr\u0119tarz (wypuk\u0142o\u015b\u0107 w miejscu przyczepu mi\u0119\u015bni musculus caudofemoralis) na ko\u015bci udowej jest ostro obrze\u017cony\nasymetryczny kr\u0119tarz czwarty posiada brzeg dystalny tworz\u0105cy strony k\u0105t z trzonem\nproksymalna powierzchnia stawowa dla strza\u0142ki na ko\u015bciach skokowej i pi\u0119towej zajmuje mniej ni\u017c 30% poprzecznego wymiaru tych ko\u015bci\nko\u015b\u0107 bocznopotyliczna le\u017c\u0105ca na tyle czaszki, nie spotyka si\u0119 z ko\u015bci\u0105 jednoimienn\u0105 w p\u0142aszczy\u017anie po\u015brodkowej jamy wewn\u0105trzczaszkowej\nproksymalne powierzchnie stawowe ko\u015bci kulszowej dla ko\u015bci biodowej i \u0142onowej rozdzielone du\u017c\u0105 wkl\u0119s\u0142\u0105 powierzchni\u0105\ncnemial crest piszczeli, czyli grzebie\u0144 na jej przedniej powierzchni, biegnie przednio-bocznie, a wi\u0119c zakrzywia si\u0119 ku przodowi i zewn\u0119trznej stronie ko\u015bci\nwydatny grzebie\u0144 zorientowany proksymalno-dystalnie na tylnej powierzchni dalszego ko\u0144ca piszczelinesbitt znalaz\u0142 wiele dalszych potencjalnych synapomorfii, nie uzna\u0142 za\u015b licznych synapomorfii zasugerowanych wcze\u015bniej. niekt\u00f3re z nich s\u0105 bowiem obecne tak\u017ce u silesauridae, wedle nesbitta grupy siostrzanej dinozaur\u00f3w. zaliczaj\u0105 si\u0119 do\u0144 du\u017cy przedni kr\u0119tarz, ko\u015bci \u015br\u00f3dstopia od ii do iv prawie r\u00f3wnej d\u0142ugo\u015bci, redukcja kontaktu mi\u0119dzy ko\u015b\u0107mi \u0142onow\u0105 i kulszow\u0105, obecno\u015b\u0107 cnemial crest na piszczeli i wznosz\u0105cy si\u0119 wyrostek na ko\u015bci skokowej i wiele innych.\n\ndinozaury dziel\u0105 r\u00f3wnie\u017c r\u00f3\u017cnorodne inne cechy szkieletu. jednak\u017ce cz\u0119sto spotyka si\u0119 je i u innych grup archozaur\u00f3w lub te\u017c nie wyst\u0119puj\u0105 u wszystkich wczesnych dinozaur\u00f3w, dlatego nie mo\u017cna okre\u015bli\u0107 ich synapomorfiami. dla przyk\u0142adu dinozaury jako diapsydy mia\u0142y pierwotnie dwie pary otwor\u00f3w skroniowych w czaszce (tzw. okna skroniowe le\u017c\u0105ce za oczami); jako za\u015b archozaury (grupa diapsyd\u00f3w) posiadaj\u0105 dodatkowe otwory: przedoczodo\u0142owy i w \u017cuchwie. co wi\u0119cej, kilka cech uznanych niegdy\u015b za synapomorfie dinozaur\u00f3w okaza\u0142o si\u0119 by\u0107 starszymi od tej grupy lub te\u017c nie wyst\u0119powa\u0142y u najwcze\u015bniejszych jej przedstawicieli, a rozwin\u0119\u0142y si\u0119 niezale\u017cnie u r\u00f3\u017cnych grup dinozaur\u00f3w. wymienia si\u0119 tutaj wyd\u0142u\u017con\u0105 \u0142opatk\u0119, ko\u015b\u0107 krzy\u017cow\u0105 z\u0142o\u017con\u0105 z co najmniej trzech zro\u015bni\u0119tych kr\u0119g\u00f3w (3 wyst\u0119puj\u0105 u niekt\u00f3rych innych archozaur\u00f3w, ale tylko 2 ma herrerazaur) i panewk\u0119 stawu biodrowego z otworem w \u015brodku powierzchni wewn\u0119trznej (zamkni\u0119ta panewka wyst\u0119puje np. u saturnalii, wczesnego zauropodomorfa z argentyny). inna trudno\u015b\u0107 w identyfikacji wyr\u00f3\u017cniaj\u0105cych dinozaury cech wynika z ubogiej wiedzy dotycz\u0105cej wczesnych dinozaur\u00f3w i innych archozaur\u00f3w oraz \u0142\u0105cz\u0105cych je podobie\u0144stw w r\u00f3\u017cnych aspektach. zwierz\u0119ta te cz\u0119sto by\u0142y w literaturze \u017ale klasyfikowane.\ndinosauria r\u00f3\u017cni\u0105 si\u0119 u\u0142o\u017ceniem ko\u0144czyn od wi\u0119kszo\u015bci gad\u00f3w. ko\u0144czyny czworonog\u00f3w powsta\u0142y z rybich p\u0142etw. odziedziczy\u0142y po nich charakterystyczne ustawienie \u2013 w kierunku bocznym, prostopadle do g\u0142\u00f3wnej osi cia\u0142a. jednak\u017ce chodzenie wi\u0105\u017ce si\u0119 z wi\u0119kszym wydatkiem energetyczny ni\u017c p\u0142ywanie, co wi\u0119cej, ko\u0144czyny rozstawione szeroko na boki jeszcze ten wydatek zwi\u0119kszaj\u0105. tymczasem u\u0142o\u017cenie ko\u0144czyn prosto pod tu\u0142owiem zmniejsza prac\u0119 potrzebn\u0105 na podnoszenie cia\u0142a. ko\u0144czyny ustawione cz\u0119\u015bciowo pod tu\u0142owiem rozwin\u0119\u0142y si\u0119 u gad\u00f3w innych ni\u017c dinozaury. obecnie spotyka si\u0119 je u krokodyli. u dinozaur\u00f3w, jak ju\u017c wspomniano, ko\u0144czyny ustawione s\u0105 ca\u0142kowicie pod cia\u0142em. ich staw biodrowy jest te\u017c bardziej okr\u0105g\u0142y ni\u017c u przodk\u00f3w. jednak\u017ce ko\u015b\u0107 udowa nie ulega\u0142a rotacji, ruch w stawie odbywa\u0142 si\u0119 w dw\u00f3ch wymiarach. dzia\u0142aj\u0105ca na panewk\u0119 si\u0142a kieruje si\u0119 w takim wypadku do g\u00f3ry, a nie przy\u015brodkowo. przek\u0142ada si\u0119 to na l\u017cejsz\u0105 budow\u0119 przy\u015brodkowej cz\u0119\u015bci panewki. potwierdza to zapis kopalny \u2013 obserwuje si\u0119 otwarte panewki nieptasich dinozaur\u00f3w (le\u017c\u0105ca w tym miejscu za \u017cycia chrz\u0105stka nie zachowuje si\u0119 w skamienia\u0142o\u015bciach).\npostawa na wyprostowanych \u0142apach pozwoli\u0142a uniezale\u017cni\u0107 oddychanie od poruszania si\u0119, dzi\u0119ki czemu u\u0142atwi\u0142a wczesnym dinozaurom wymian\u0119 gazow\u0105 podczas przemieszczania si\u0119, co pozwoli\u0142o osi\u0105gn\u0105\u0107 wytrzyma\u0142o\u015b\u0107 i poziom aktywno\u015bci przewy\u017cszaj\u0105cy poruszaj\u0105ce si\u0119 \"pe\u0142zaj\u0105cym krokiem\" gady. wyprostowane ko\u0144czyny, potrafi\u0105ce unie\u015b\u0107 wi\u0119kszy ci\u0119\u017car, wspar\u0142y tak\u017ce prawdopodobnie ewolucj\u0119 wielkich rozmiar\u00f3w poprzez redukcj\u0119 napr\u0119\u017ce\u0144 zginaj\u0105cych ko\u0144czyn. niekt\u00f3re niezaliczane do dinozaur\u00f3w archozaury, jak rauizuchy, tak\u017ce dysponowa\u0142y wyprostowanymi \u0142apami, ale osi\u0105gn\u0119\u0142y je dzi\u0119ki innej budowie stawu biodrowego.\nopisane po\u0142o\u017cenie ko\u0144czyn pozwoli\u0142o r\u00f3wnie\u017c na dwuno\u017cno\u015b\u0107. nieptasie dinozaury poruszaj\u0105ce si\u0119 na dw\u00f3ch nogach cechuje bardziej cylindryczna g\u0142owa ko\u015bci udowej. na bocznej powierzchni szyjki znajdowa\u0142o si\u0119 wybrzuszenie przypominaj\u0105ce z wygl\u0105du kr\u0119tarz wi\u0119kszy, pokryte za \u017cycia chrz\u0105stk\u0105. mog\u0142a si\u0119 tam znajdowa\u0107 kaletka stawowa.\n\n\n== historia ewolucji ==\n\n\n=== pocz\u0105tki ===\ndinozaury wyewoluowa\u0142y z ich archozaurzych przodk\u00f3w oko\u0142o 230 milion\u00f3w lat temu w epoce \u015brodkowego b\u0105d\u017a p\u00f3\u017anego triasu, mniej wi\u0119cej 20 milion\u00f3w lat po wymieraniu permskim, kt\u00f3re wyeliminowa\u0142o wed\u0142ug szacunk\u00f3w 95% \u017cycia na ziemi. datowanie radiometryczne formacji geologicznych zawieraj\u0105cych skamieliny wczesnego dinozaura z rodzaju eoraptor umieszcza go w\u0142a\u015bnie w tym czasie. uwa\u017ca si\u0119, \u017ce eoraptor przypomina wsp\u00f3lnego przodka wszystkich dinozaur\u00f3w, co podaje sereno. je\u015bli to prawda, sugeruje to, \u017ce pierwsze dinozaury by\u0142y niewielkimi, dwuno\u017cnymi drapie\u017cnikami. jednak\u017ce pogl\u0105d widz\u0105cy w eoraptorze drapie\u017cnika traci na aktualno\u015bci. uwa\u017ca si\u0119 go raczej za wszystko\u017cerc\u0119, je\u015bli nie ro\u015blino\u017cerc\u0119, a istnieje nawet pogl\u0105d umieszczaj\u0105cy go w\u015br\u00f3d bazalnych zauropodomorf\u00f3w. odkrycie prymitywnych, przypominaj\u0105cych dinozaury przedstawicieli ornithodira, jak argenty\u0144skie marasuchus i lagerpeton ze \u015brodkowego triasu, wspiera ten pogl\u0105d. analiza skamienia\u0142o\u015bci wskazuje, \u017ce byli to niewielcy drapie\u017cnicy poruszaj\u0105cy si\u0119 dwuno\u017cnie. dinozaury mog\u0142y jednak pojawi\u0107 si\u0119 ju\u017c 243 miliony lat temu, czego dowodzi\u0142yby skamieliny nyasasaurus z tego czasu. jednak\u017ce znalezione szcz\u0105tki tego zwierz\u0119cia s\u0105 zbyt fragmentaryczne, by mo\u017cna by\u0142o orzec na pewno, czy jest to dinozaur, czy te\u017c mo\u017ce stanowi ich najbli\u017csz\u0105 grup\u0119 zewn\u0119trzn\u0105gdy pojawi\u0142y si\u0119 dinozaury, siedliska l\u0105dowe zajmowa\u0142y r\u00f3\u017cnorodne archozauromorfy i terapsydy, jak aetozaury, cynodonty, dicynodonty, ornithosuchidae, rauizuchy i rynchozaury. wi\u0119kszo\u015b\u0107 z nich wymar\u0142a w triasie podczas jednego b\u0105d\u017a dwu wymiera\u0144. najpierw, oko\u0142o 215 milion\u00f3w lat temu, uleg\u0142y wymarciu r\u00f3\u017cne bazalne archozauromorfy, w tym prolacertiformes. nast\u0119pnie oko\u0142o 200 milion\u00f3w lat temu odby\u0142o si\u0119 wymieranie triasowe, kt\u00f3re zmiot\u0142o z powierzchni ziemi wi\u0119kszo\u015b\u0107 grup wczesnych archozaur\u00f3w, jak aetozaury, ornithosuchidae, fitozaury (wedle nowszych pogl\u0105d\u00f3w uznawane za takson siostrzany archozaur\u00f3w) i rauisuchia, a ponadto prawdopodobnie tak\u017ce dicynodonty. spo\u015br\u00f3d fauny l\u0105dowej przetrwa\u0142y krokodylomorfy, dinozaury, ssaki, pterozaury i \u017c\u00f3\u0142wie. pojedyncza linia dinozaur\u00f3w uleg\u0142a radiacji adaptacyjnej w triase p\u00f3\u017anym i jurze wczesnej (230-190 milion\u00f3w lat temu), rozdzielaj\u0105c si\u0119 na wiele osobnych linii ewolucyjnych, wedle d\u0142ugo akceptowanego pogl\u0105du wypieraj\u0105c dawniejsze formy z ich nisz ewolucyjnych, wedle nowszego za\u015b po prostu zajmuj\u0105c nisze pozostawione po wymieraniu na prze\u0142omie karniku i noryku.\n\n\n=== ewolucja i paleobiogeografia ===\newolucja dinozaur\u00f3w po okresie triasu odzwierciedla zmiany w ro\u015blinno\u015bci i po\u0142o\u017cenia kontynent\u00f3w. w p\u00f3\u017anym triasie i wczesnej jurze by\u0142y one po\u0142\u0105czone w pojedynczy superkontynent pange\u0119. zamieszkiwa\u0142a go og\u00f3lno\u015bwiatowa fauna z\u0142o\u017cona g\u0142\u00f3wnie z mi\u0119so\u017cernych celofyzoid\u00f3w i ro\u015blino\u017cernych wczesnych zauropodomorf\u00f3w. ro\u015bliny nagonasienne, zw\u0142aszcza za\u015b iglaste, stanowi\u0105ce potencjalne \u017ar\u00f3d\u0142o po\u017cywienia, uleg\u0142y w p\u00f3\u017anym triasie radiacji. wczesne zauropodomorfy nie dysponowa\u0142y jeszcze wysublimowanymi mechanizmami rozdrabniania pokarmu w jamie ustnej, wobec czego musia\u0142y wykorzystywa\u0107 inne sposoby rozdrabniania go w dalszych odcinkach przewodu pokarmowego. og\u00f3lne podobie\u0144stwo faun dinozaur\u00f3w trwa\u0142o do \u015brodkowej, a nawet p\u00f3\u017anej jury, kiedy wi\u0119kszo\u015b\u0107 teren\u00f3w zamieszkiwa\u0142y takie drapie\u017cniki, jak ceratozaury, spinozaury i karnozaury oraz ro\u015blino\u017cercy w postaci ptasiomiednicznych stegozaur\u00f3w i olbrzymich zauropod\u00f3w. za przyk\u0142ad wystarczy\u0107 mo\u017ce p\u00f3\u0142nocnoameryka\u0144ska formacja morrison i tendaguru z tanzanii w afryce. pewne r\u00f3\u017cnice wykazuj\u0105 dinozaury z teren\u00f3w chin. \u017cy\u0142y tam wyspecjalizowane teropody sinraptory (bliscy krewni allozaur\u00f3w) i niezwyk\u0142e d\u0142ugoszyje zauropody, jak mamenchizaur. prozauropody ju\u017c wygin\u0119\u0142y, coraz cz\u0119stsze stawa\u0142y si\u0119 ankylozaury i ornitopody. do najpopularniejszych ro\u015blin nale\u017ca\u0142y iglaste i pteridophyta. zauropody, jak wcze\u015bniejsze prozauropody, nie rozdrabnia\u0142y pokarmu w jamie ustnej, ale ptasiomiedniczne wykszta\u0142ci\u0142y r\u00f3\u017cnorodne sposoby rozdrabniania pokarmu ju\u017c w jamie ustnej. mia\u0142y prawdopodobnie narz\u0105dy przypominaj\u0105ce policzki do trzymania pokarmu w jamie ustnej, mia\u017cd\u017cy\u0142y pokarm ruchami szcz\u0119ki i \u017cuchwy. innym wa\u017cnym wydarzeniem ewolucyjnym jury by\u0142o pojawienie si\u0119 ptak\u00f3w, kt\u00f3re wykszta\u0142ci\u0142y si\u0119 z celurozaur\u00f3w z grupy maniraptor\u00f3w.\nwe wczesnej kredzie w zwi\u0105zku z rozpadem superkontynentu pangei dinozaury zacz\u0119\u0142y wykazywa\u0107 znaczne zr\u00f3\u017cnicowanie na r\u00f3\u017cnych masach l\u0105dowych. najwcze\u015bniej rozprzestrzeni\u0142y si\u0119 ankylozaury, iguanodonty i brachiozaury, zajmuj\u0105c europ\u0119, ameryk\u0119 p\u00f3\u0142nocn\u0105 i p\u00f3\u0142noc afryki. nast\u0119pnie uzupe\u0142ni\u0142y je b\u0105d\u017a wypar\u0142y w afryce olbrzymie spinozaurydy i karcharodontozaurydy w\u015br\u00f3d teropod\u00f3w, rebbachizaurydy i tytanozaury w\u015br\u00f3d zauropod\u00f3w, spotykane tak\u017ce w ameryce p\u00f3\u0142nocnej. w azji sta\u0142y si\u0119 popularne celurozaury z grupy maniraptor\u00f3w, w tym dromeozaurydy, troodonty i owiraptorozaury, wa\u017cnymi ro\u015blino\u017cercami sta\u0142y si\u0119 ankylozaurydy i wczesne ceratopsy, jak psitakozaur. australia by\u0142a domem pierwotnych ornitopod\u00f3w, zwierz\u0105t zwanych hipsylofodontami (obecnie, dawniej zaliczane tam rodzaje le\u017c\u0105 w r\u00f3\u017cnych miejscach drzewa ornitopod\u00f3w) i iguanodont\u00f3w. stegozaury zacz\u0119\u0142y wymiera\u0107 w p\u00f3\u017anej kredzie wczesnej b\u0105d\u017a we wczesnej kredzie p\u00f3\u017anej. najwi\u0119ksza zmian\u0119 kredy wczesnej, kt\u00f3ra uleg\u0142a jeszcze zwi\u0119kszeniu w epoce kredy p\u00f3\u017anej, polega\u0142a na ewolucji ro\u015blin kwiatowych. w tym samym czasie kilka grup dinozaur\u00f3w ro\u015blino\u017cernych wykszta\u0142ci\u0142o bardziej wysublimowane przystosowania do rozdrabniania pokarmu w jamie ustnej. ceratopsy rozwin\u0119\u0142y metod\u0119 odkrajania z\u0119bami zgrupowanymi w bateriach, iguanodonty za\u015b mia\u017cd\u017cy\u0142y pokarm bateriami z\u0119bowymi, czego ekstremalnym przyk\u0142adem s\u0105 hadrozaury. baterie z\u0119bowe pojawi\u0142y si\u0119 r\u00f3wnie\u017c u niekt\u00f3rych zauropod\u00f3w. najlepszy przyk\u0142ad stanowi tutaj nigerzaur z rodziny rebbachizaur\u00f3w.\nwyr\u00f3\u017cnia si\u0119 trzy g\u0142\u00f3wne fauny dinozaur\u00f3w kredy p\u00f3\u017anej. na p\u00f3\u0142nocnych kontynentach dzisiejszej ameryki p\u00f3\u0142nocnej i azji g\u0142\u00f3wnymi teropodami by\u0142y tyranozaury i wiele r\u00f3\u017cnych mniejszych maniraptor\u00f3w. ro\u015blino\u017cercy zaliczali si\u0119 g\u0142\u00f3wnie do ptasiomiednicznych. wymienia si\u0119 tu hadrozaury, ceratopsy, ankylozaury i pachycefalozaury. na kontynentach po\u0142udniowych powsta\u0142ych z rozpadu gondwany najcz\u0119stszymi teropodami by\u0142y abelizaury, ro\u015blino\u017cercami za\u015b tytanozaury. w ko\u0144cu w europie dominowa\u0142y teropody dromeozaury, rabdodony (z grupy iguanodont\u00f3w), opancerzone nodozaury i zauropody tytanozaury. znacznie rozprzestrzenia\u0142y si\u0119 ro\u015bliny kwiatowe, a pod koniec kredy pojawi\u0142y si\u0119 pierwsze trawy. mia\u017cd\u017c\u0105ce pokarm kaczodziobe i \u015bcinaj\u0105ce go ceratopsy uleg\u0142y olbrzymiemu zr\u00f3\u017cnicowaniu w ameryce p\u00f3\u0142nocnej i azji. teropody tak\u017ce ulega\u0142y radiacji, powstawa\u0142y formy wszystko\u017cerne i ro\u015blino\u017cerne: pospolite sta\u0142y si\u0119 ornitomimozaury i terizinozaury.\nkoniec okresu kredowego wyznacza wymieranie, kt\u00f3re wydarzy\u0142o si\u0119 66 milion\u00f3w lat temu. spowodowa\u0142o ono znikni\u0119cie z powierzchni ziemi wszystkich dinozaur\u00f3w z wyj\u0105tkiem ptak\u00f3w neornithes. prze\u017cy\u0142y te\u017c niekt\u00f3re inne grupy diapsyd\u00f3w, jak krokodyle, \u017c\u00f3\u0142wie, jaszczurki, w\u0119\u017ce, sfenodonty i choristodera.\nprzetrwa\u0142e linie ptak\u00f3w neornithes, w\u015br\u00f3d nich przodkowie dzisiejszych bezgrzebieniowych, galloanserae i r\u00f3\u017cnorodne siewkowe, r\u00f3\u017cnicowa\u0142y si\u0119 gwa\u0142townie na pocz\u0105tku paleogenu, zajmuj\u0105c nisze ekologiczne opuszczone przez wymar\u0142e grupy dinozaur\u00f3w, jak nadrzewne enantiornithes, wodne hesperornithes czy nawet wi\u0119ksze teropody: powsta\u0142y gastornis (diatryma), dromornithidae i phorusrhacidae, zwane po angielsku \"terror birds\". szybkiemu r\u00f3\u017cnicowaniu uleg\u0142y tak\u017ce ssaki, kt\u00f3re wypar\u0142y neornithes z wi\u0119kszo\u015bci nisz ekologicznych na l\u0105dzie.\n\n\n== systematyka ==\ndinozaury nale\u017c\u0105 do archozaur\u00f3w, jak wsp\u00f3\u0142czesne krokodyle. w obr\u0119bie gad\u00f3w naczelnych dinozaury wyr\u00f3\u017cnia najbardziej ich spos\u00f3b chodzenia. ich ko\u0144czyny le\u017c\u0105 prosto pod tu\u0142owiem, podczas gdy \u0142apy krokodyli czy jaszczurek s\u0105 rozstawione na boki.\ndinozaury stanowi\u0105 klad, obejmuj\u0105cy wed\u0142ug wi\u0119kszo\u015bci analiz filogenetycznych dwie g\u0142\u00f3wne ga\u0142\u0119zie: dinozaury gadziomiedniczne i dinozaury ptasiomiedniczne. gadziomiedniczne obejmuj\u0105 taksony, kt\u00f3rych ostatni wsp\u00f3lny przodek z ptakami \u017cy\u0142 p\u00f3\u017aniej ni\u017c ostatni wsp\u00f3lny przodek z ptasiomiednicznymi. ptasiomiednicze znowu maj\u0105 ostatniego wsp\u00f3lnego przodka z triceratopsem p\u00f3\u017aniejszego ni\u017c z gadziomiednicznymi. anatomicznie te dwie grupy w spos\u00f3b naj\u0142atwiej zauwa\u017calny r\u00f3\u017cni budowa miednicy. wczesne gadziomiedniczne, czyli saurischia \u2013 od wywodz\u0105cych si\u0119 ze staro\u017cytnej greki s\u0142\u00f3w sauros (\u03c3\u03b1\u1fe6\u03c1\u03bf\u03c2) oznaczaj\u0105cego jaszczura i ischion (\u1f30\u03c3\u03c7\u03af\u03bf\u03bd) znacz\u0105cego biodro \u2013 zachowa\u0142y struktur\u0119 stawu biodrowego ich przodk\u00f3w. ich ko\u015b\u0107 \u0142onowa kieruje si\u0119 dog\u0142owowo (do przodu). ta podstawowa forma zosta\u0142a zmodyfikowana przez rotacj\u0119 miednicy w ty\u0142 o r\u00f3\u017cne k\u0105ty u kilku grup (herrerazaur, terizinozauroidy dromeozaury i ptaki). saurischia obejmuj\u0105 teropody, wy\u0142\u0105cznie dwuno\u017cne, o szerokim wachlarzu diet, oraz zauropodomorfy, d\u0142ugoszyich ro\u015blino\u017cerc\u00f3w, w tym zaawansowane grupy czworono\u017cne.\npoprzez kontrast ptasiomiedniczne, kt\u00f3rych nazwa, stworzona przez harry\u2019ego seeleya, wywodzi si\u0119 od greckich s\u0142\u00f3w ornitos znacz\u0105cego \u201eptasi\u201d i ischion, maj\u0105 miednic\u0119 powierzchownie przypominaj\u0105c\u0105 ptasi\u0105. ko\u015b\u0107 \u0142onowa przynajmniej cz\u0119\u015bciowo kieruje si\u0119 doogonowo, mniej wi\u0119cej r\u00f3wnolegle do ko\u015bci kulszowej (po\u0142o\u017cenie opistopubiczne). inn\u0105 cech\u0105 wyr\u00f3\u017cniaj\u0105c\u0105 t\u0119 grup\u0119 jest ko\u015b\u0107 przedz\u0119bowa.\npodzia\u0142 dinozaur\u00f3w na dwie grupy siostrzane \u2013 ptasiomiedniczne i gadziomiedniczne \u2013 zosta\u0142 podwa\u017cony przez barona, normana i barretta (2017) oraz cau (2018); z przeprowadzonych przez autor\u00f3w analiz filogenetycznych wynika bli\u017csze pokrewie\u0144stwo teropod\u00f3w z dinozaurami ptasiomiednicznymi ni\u017c z zauropodomorfami. langer i wsp\u00f3\u0142pracownicy (2017) w wyniku przeprowadzenia analiz filogenetycznych opartych na zmodyfikowanej macierzy danych z analizy barona, normana i barretta (2017) i uwzgl\u0119dniaj\u0105cych wi\u0119ksz\u0105 liczb\u0119 takson\u00f3w uzyskali drzewa filogenetyczne potwierdzaj\u0105ce tradycyjny podzia\u0142 dinozaur\u00f3w na gadziomiedniczne i ptasiomiedniczne. z analiz tych wynika jednak, \u017ce wystarczy wyd\u0142u\u017cenie drzewa filogenetycznego o dwa lub trzy stopnie w stosunku do najbardziej parsymonicznego, aby uzyska\u0107 drzewo, wed\u0142ug kt\u00f3rego teropody s\u0105 bli\u017cej spokrewnione z ptasiomiednicznymi ni\u017c z zauropodomorfami; z kolei aby uzyska\u0107 drzewo, wed\u0142ug kt\u00f3rego zauropodomorfy s\u0105 bli\u017cej spokrewnione z ptasiomiednicznymi ni\u017c z teropodami, konieczne jest wyd\u0142u\u017cenie drzewa filogenetycznego o cztery stopnie w stosunku do najbardziej parsymonicznego.\n\n\n=== dinozaury a ptaki \u2013 problem z zaklasyfikowaniem ===\nod ponad wieku naukowcy zdawali sobie spraw\u0119, \u017ce wiele dowod\u00f3w wskazuje na bliskie pokrewie\u0144stwo ptak\u00f3w i jednej z grup archozaur\u00f3w \u2013 jedyn\u0105 obecnie \u017cyj\u0105c\u0105 grup\u0105 siostrzan\u0105 ptak\u00f3w s\u0105 nale\u017c\u0105ce do archozaur\u00f3w krokodyle. gdyby ranga grupy systematycznej i pozycja w hierarchii systemu linneuszowskiego zale\u017ca\u0142a tylko od pokrewie\u0144stwa, jak tego chc\u0105 kladystycy, to w\u00f3wczas zgodnie ze spostrze\u017ceniami niekt\u00f3rych paleontolog\u00f3w ptaki nale\u017ca\u0142oby umie\u015bci\u0107 w\u015br\u00f3d nale\u017c\u0105cych do archozaur\u00f3w teropod\u00f3w (tzn. w\u015br\u00f3d dinozaur\u00f3w). by\u0142oby to jednak niedogodne z powod\u00f3w praktycznych: ptaki to bogata w gatunki grupa czworonog\u00f3w (tetrapoda), jej przedstawiciele wykazuj\u0105 du\u017ce zr\u00f3\u017cnicowanie pod wzgl\u0119dem ekologicznym. przypisanie ptakom rangi ni\u017cszej od gromady, w nadrz\u0119dzie dinozaur\u00f3w, ograniczy\u0142oby mo\u017cliwo\u015bci odzwierciedlenia tego zr\u00f3\u017cnicowania w systematyce. jednak w\u015br\u00f3d paleontolog\u00f3w brak zgody co do tego, kt\u00f3ra grupa gad\u00f3w jest najbli\u017csza ptakom \u2013 niekt\u00f3rzy z nich kwestionuj\u0105 pochodzenie ptak\u00f3w od teropod\u00f3w, wskazuj\u0105c na brak jednoznacznych dowod\u00f3w umo\u017cliwiaj\u0105cych rozstrzygni\u0119cie wzajemnych relacji filogenetycznych w\u015br\u00f3d archozaur\u00f3w. ponadto ptaki, w zwi\u0105zku z uzyskaniem zdolno\u015bci do lotu i zwi\u0105zan\u0105 z tym gruntown\u0105 przebudow\u0105 cia\u0142a, wykazuj\u0105 wiele cech wsp\u00f3lnych, a ich budowa odr\u00f3\u017cnia je wyra\u017anie od pozosta\u0142ych archozaur\u00f3w. jednak najwcze\u015bniejsze ptaki i spokrewnione z nimi nieptasie teropody tak\u017ce wykazuj\u0105 wiele podobie\u0144stw, a niekt\u00f3re cechy uznawane za wyr\u00f3\u017cniaj\u0105ce ptaki (np. obecno\u015b\u0107 pi\u00f3r) pojawia\u0142y si\u0119 tak\u017ce u innych grup nieptasich dinozaur\u00f3w. wielu zoolog\u00f3w z r\u00f3\u017cnych powod\u00f3w zdaje si\u0119 nie zauwa\u017ca\u0107 pojawiaj\u0105cych si\u0119 coraz nowych dowod\u00f3w na pochodzenie ptak\u00f3w od archozaur\u00f3w, czy te\u017c dok\u0142adniej \u2013 od teropod\u00f3w. powoduje to problemy w wypracowaniu wsp\u00f3lnego stanowiska pomi\u0119dzy filogenetykami-kladystami i systematykami. nieortodoksyjn\u0105 propozycj\u0119 konsensusu przedstawi\u0142 benton: przy zachowaniu rangi ptak\u00f3w jako gromady, zasugerowa\u0142 on w\u0142\u0105czenie jej jako jednostki podrz\u0119dnej do nadrz\u0119du dinosauria (a wi\u0119c ni\u017cszej ni\u017c gromada rangi systematycznej). konsekwencj\u0105 braku powszechnie przyj\u0119tego stanowiska w sprawie umiejscowienia ptak\u00f3w w hierarchii systematycznej jest to, \u017ce w podr\u0119cznikach, bazach informacji taksonomicznej i encyklopediach, ptaki ca\u0142y czas s\u0105 traktowane jako niezale\u017cna od dinozaur\u00f3w gromada w obr\u0119bie czworonog\u00f3w (tetrapoda).\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== taksonomia ===\nponi\u017cej podano uproszczon\u0105 klasyfikacj\u0119 g\u0142\u00f3wnych grup dinozaur\u00f3w w oparciu o pokrewie\u0144stwo ewolucyjne na podstawie listy dinozaur\u00f3w mezozoicznych autorstwa holtza (2008).\nkrzy\u017cykiem (\u2020) oznaczono grupy wymar\u0142e.\n\ndinozaury \u2013 dinosauria\ndinozaury gadziomiedniczne \u2013 saurischia\nteropody \u2013theropoda (dwuno\u017cne, w wi\u0119kszo\u015bci mi\u0119so\u017cerne)\n\u2020herrerazaury \u2013 herrerasauria (wcze\u015bni dwuno\u017cni mi\u0119so\u017cerny). niekiedy wyr\u00f3\u017cnia si\u0119 pr\u00f3cz herreresauridae rodzin\u0119 staurikozaur\u00f3w, wy\u0142\u0105czaj\u0105c obie z teropod\u00f3w i uznaj\u0105c za bazalne gadziomiedniczne\n\u2020celofyzoidy \u2013 coelophysoidea (niewielkie, dwuno\u017cne teropody, celofyz i jego bliscy krewni)\n\u2020dilofozaury \u2013 dilophosauridae (wczesne mi\u0119so\u017cerne teropody z grzebieniami na g\u0142owach)\n\u2020ceratozaury \u2013 ceratosauria (dominuj\u0105cy po\u0142udniowi mi\u0119so\u017cercy kredy z rogami na g\u0142owach)\ntetanury \u2013 tetanurae (najliczniejsza grupa teropod\u00f3w)\n\u2020megalozauroidy \u2013 megalosauroidea (wczesna grupa wielkich mi\u0119so\u017cerc\u00f3w obejmuj\u0105ca spinozaury o cz\u0119\u015bciowo wodnym trybie \u017cycia)\n\u2020karnozaury \u2013 carnosauria (zwierz\u0119ta pokrewne allozaurowi i karcharodontozaurowi)\ncelurozaury \u2013 coelurosauria (opierzone teropody o wielkiej r\u00f3\u017cnorodno\u015bci wielko\u015bci cia\u0142a i zajmowanej niszy)\n\u2020kompsognaty \u2013 compsognathidae (pospolite wczesne celurozaury o zredukowanych przednich \u0142apach)\n\u2020tyranozaury \u2013 tyrannosauridae (tyranozaur i jego bliscy krewni o zredukowanych przednich \u0142apach)\n\u2020ornitomimozaury \u2013 ornithomimosauria (przypominaj\u0105cy strusie w wi\u0119kszo\u015bci bezz\u0119bni mi\u0119so\u017cercy b\u0105d\u017a mo\u017cliwi ro\u015blino\u017cercy)\n\u2020alwarezaury \u2013 alvarezsauroidea (niewielcy owado\u017cercy o zredukowanych przednich ko\u0144czynach nosz\u0105cych jeden wyro\u015bni\u0119ty pazur)\nmaniraptory \u2013 maniraptora (\u201er\u0119czni \u0142owcy\u201d o d\u0142ugich, smuk\u0142ych przednich \u0142apach i palcach)\n\u2020therizinosauria (dwuno\u017cni ro\u015blino\u017cerny o wielkich pazurach na r\u0119kach i ma\u0142ych g\u0142owach)\n\u2020owiraptorozaury \u2013 oviraptorosauria (w wi\u0119kszo\u015bci bezz\u0119bne, o niepewnym po\u017cywieniu i stylu \u017cycia)\n\u2020archaeopterygidae (ma\u0142e, uskrzydlone teropody, prymitywne ptaki)\n\u2020deinonychozaury \u2013 deinonychosauria (ma\u0142e b\u0105d\u017a \u015brednich rozmiar\u00f3w przypominaj\u0105ce ptaki, wydatny pazur na stopie)\navialae (wsp\u00f3\u0142czesne ptaki i ich wymarli krewni)\n\u2020scansoriopterygidae (ma\u0142e, prymitywne avialae, d\u0142ugi trzeci palec)\n\u2020omnivoropterygidae (wczesne avialae o kr\u00f3tkim ogonie)\n\u2020confuciusornithidae (niewielkie, bezz\u0119bne)\n\u2020enantiornithes (prymitywni, lataj\u0105cy mieszka\u0144cy drzew)\neuornithes (zaawansowane ptaki lataj\u0105ce)\n\u2020yanornithiformes (bezz\u0119bne chi\u0144skie ptaki z kredy)\n\u2020hesperornithes (wyspecjalizowane ptaki nurkuj\u0105ce w wodzie)\nptaki \u2013 aves (wsp\u00f3\u0142czesne ptaki posiadaj\u0105ce dzi\u00f3b i ich wymarli krewni)\n\u2020zauropodomorfy \u2013 sauropodomorpha (g\u0142\u00f3wnie ro\u015blino\u017cercy o niewielkich g\u0142owach, d\u0142ugich szyjach, d\u0142ugich ogonach)\n\u2020guaibasauridae (formy ma\u0142e, prymitywne, wszystko\u017cerne)\n\u2020plateozaury \u2013 plateosauridae (prymitywne prozauropody, dwuno\u017cne)\n\u2020riojasauridae (niedu\u017ce, prymitywne)\n\u2020masospondyle \u2013 massospondylidae (niedu\u017ce, prymitywne)\n\u2020zauropody \u2013 sauropoda (bardzo du\u017ce i ci\u0119\u017ckie, zazwyczaj ponad 15 m d\u0142ugo\u015bci, czworono\u017cne)\n\u2020wulkanodony \u2013 vulcanodontidae (prymitywne zauropody o s\u0142upowatych ko\u0144czynach)\n\u2020eusauropoda (\u201ew\u0142a\u015bciwe zauropody\u201d)\n\u2020cetiozaury \u2013 cetiosauridae (\u201ewielorybie jaszczury\u201d)\n\u2020turiazaury \u2013 turiasauria (europejska grupy jurajskich i kredowych zauropod\u00f3w)\n\u2020neosauropoda (\u201enowe zauropody\u201d)\n\u2020diplodokokszta\u0142tne \u2013 diplodocoidea (czaszki i ogony wyd\u0142u\u017cone, z\u0119by typowo w\u0105skie, o\u0142\u00f3wkowate)\n\u2020macronaria (kanciasta czaszka, z\u0119by \u0142y\u017ckowate b\u0105d\u017a o\u0142\u00f3wkowate)\n\u2020brachiozaury \u2013 brachiosauridae (d\u0142uga szyja, d\u0142ugie ko\u0144czy przednie)\n\u2020tytanozaury \u2013 titanosauria (grupa zr\u00f3\u017cnicowana; przysadziste, o szerokich biodrach, najpospolitsze w kredzie p\u00f3\u017anej na kontynentach po\u0142udniowych)\n\u2020dinozaury ptasiomiedniczne \u2013 ornithischia (grupa zr\u00f3\u017cnicowana, g\u0142\u00f3wnie ro\u015blino\u017cercy dwu- b\u0105d\u017a czworono\u017cni)\n\u2020heterodontozaury \u2013 heterodontosauridae (niewielkie, bazalne formy ro\u015blino\u017cerne b\u0105d\u017a wszystko\u017cerne o wydatnych z\u0119bach przypominaj\u0105cych k\u0142y)\n\u2020tyreofory \u2013 thyreophora (uzbrojone dinozaury w wi\u0119kszo\u015bci czworono\u017cne)\n\u2020ankylozaury \u2013 ankylosauria (pancerz kostny z \u0142usek, niekiedy bu\u0142awa kostna na ogonie)\n\u2020stegozaury \u2013 stegosauria (kolce i p\u0142yty)\n\u2020neornithischia (\u201enowe ptasiomiedniczne\u201d)\n\u2020ornitopody \u2013 ornithopoda (dwu- b\u0105d\u017a czworono\u017cne, wykszta\u0142ci\u0142y spos\u00f3b rozdrabniania pokarmu przy u\u017cyciu ruchliwej czaszki i licznych z\u0119b\u00f3w)\n\u2020marginocefale \u2013 marginocephalia (rozro\u015bni\u0119ta czaszka)\n\u2020pachycefalozaury \u2013 pachycephalosauria (dwuno\u017cne, czaszka tworzy kopu\u0142\u0119 b\u0105d\u017a rozrasta si\u0119 guzowato)\n\u2020ceratopsy \u2013 ceratopsia (g\u0142\u00f3wnie czworono\u017cne, kryza kostna, cz\u0119sto tak\u017ce rogi)badania uwzgl\u0119dniaj\u0105ce 277 rodzaj\u00f3w dinozaur\u00f3w opublikowane w 2002 przez pisaniego, yatesa, langera i bentona zaowocowa\u0142y przedstawieniem nast\u0119puj\u0105cych powi\u0105za\u0144 (zmodyfikowano):\n\ndinozaury ptasiomiedniczne (ornitischia)\n\nzauropodomorfy (sauropodomorpha)\n\nteropody (theropoda)\n\n\n== biologia ==\nwiedza o dinozaurach pochodzi z bada\u0144 r\u00f3\u017cnorodnych szcz\u0105tk\u00f3w kopalnych i innych. zaliczaj\u0105 si\u0119 tutaj sfosylizowane ko\u015bci, ka\u0142, tropy, gastrolity, pi\u00f3ra, odciski sk\u00f3ry, trzewia i tkanki mi\u0119kkie. do zrozumienia dinozaur\u00f3w przyczynia si\u0119 wiele dziedzin nauki, jak fizyka, a w szczeg\u00f3lno\u015bci biomechanika, chemia, biologia, nauki o ziemi, do kt\u00f3rych zalicza si\u0119 te\u017c paleontologia.\n\n\n=== wielko\u015b\u0107 ===\nobecnie potwierdzono zr\u00f3\u017cnicowanie \u015bredniej wielko\u015bci dinozaur\u00f3w w triasie, jurze wczesnej, jurze p\u00f3\u017anej i kredzie. drapie\u017cne teropody, zajmuj\u0105ce wi\u0119kszo\u015b\u0107 nisz l\u0105dowych mi\u0119so\u017cerc\u00f3w w mezozoiku, najcz\u0119\u015bciej cechowa\u0142y si\u0119 mas\u0105 w przedziale od 100 do 1000 kilogram\u00f3w, je\u015bli posortowa\u0107 je wedle rz\u0119du wielko\u015bci, podczas gdy ssaki drapie\u017cne holocenu przypadaj\u0105 1 rz\u0105d wielko\u015bci ni\u017cej (10-100 kilogram\u00f3w). modalna masy mezozoicznych dinozaur\u00f3w le\u017cy pomi\u0119dzy 1 a 10 tonami. kontrastuje to ostro ze ssakami kenozoiku: muzeum historii naturalnej w waszyngtonie szacuje je na pomi\u0119dzy 2 i 5 kilogram\u00f3w.\nnajwi\u0119kszymi i najci\u0119\u017cszymi z dinozaur\u00f3w by\u0142y zauropody. przez wi\u0119ksz\u0105 cz\u0119\u015b\u0107 ery dinozaur\u00f3w najmniejsze zauropody przerasta\u0142y jakiekolwiek inne zwierz\u0119ta w ich \u015brodowiskach. najwi\u0119ksze z nich z kolei by\u0142y rz\u0119du wielko\u015bci niespotykanego w przypadku \u017cadnego innego zwierz\u0119cia, jakie kiedykolwiek chodzi\u0142o po ziemi. wielkie ssaki prehistoryczne (megafauna), jak najwi\u0119kszy l\u0105dowy ssak w historii planety paraceratherium, wydawa\u0142y si\u0119 kar\u0142ami w por\u00f3wnaniu z olbrzymimi zauropodami. jedynie \u017cyj\u0105ce i wsp\u00f3\u0142cze\u015bnie wieloryby dor\u00f3wnuj\u0105 im, a nawet przewy\u017cszaj\u0105 je wielko\u015bci\u0105.\n\n\n==== wielko\u015b\u0107 a \u017cywienie si\u0119 ====\nzaproponowano kilka r\u00f3\u017cnych korzy\u015bci odnoszonych dzi\u0119ki gigantycznym rozmiarom zauropod\u00f3w. du\u017ce rozmiary wi\u0105\u017c\u0105 si\u0119 z mniejszym zagro\u017ceniem ze strony drapie\u017cnik\u00f3w. zmniejszaj\u0105 zu\u017cycie energii na jednostk\u0119 masy cia\u0142a. wi\u0105\u017c\u0105 si\u0119 z d\u0142ugowieczno\u015bci\u0105. istniej\u0105 te\u017c pewne og\u00f3lne prawid\u0142owo\u015bci. wi\u0119ksze zwierz\u0119ta zamieszkuj\u0105 obszary o wi\u0119kszej powierzchni. ro\u015blino\u017cercy s\u0105 wi\u0119ksi od mi\u0119so\u017cerc\u00f3w, bowiem pokarm ro\u015blinny dost\u0119pny jest w wi\u0119kszej obfito\u015bci ni\u017c mi\u0119so. zwierz\u0119ta zmiennocieplne, cechuj\u0105ce si\u0119 wolniejszym metabolizmem i wymagaj\u0105ce przez to mniej po\u017cywienia, mog\u0105 osi\u0105gn\u0105\u0107 wi\u0119ksze rozmiary ni\u017c sta\u0142ocieplne. o ile ta ostatnia kwestia w przypadku zauropod\u00f3w jest dyskusyjna, to du\u017ce st\u0119\u017cenie dwutlenku w\u0119gla w atmosferze w mezozoiku wi\u0105za\u0142o si\u0119 z bujnym wzrostem ro\u015blin, zapewniaj\u0105cym obfite \u017ar\u00f3d\u0142o pokarmu olbrzymim zauropodom. ken carpenter du\u017c\u0105 rol\u0119 przypisuje czynnikowi zwi\u0105zanemu z \u017cywieniem si\u0119.\nhummel i clauss uznaj\u0105 zauropody za grup\u0119 du\u017cych, l\u0105dowych ro\u015blino\u017cerc\u00f3w, kt\u00f3ra odnios\u0142a najwi\u0119kszy sukces ewolucyjny. jednak o sposobie ich \u017cywienia wiadomo niewiele. uk\u0142ad pokarmowy nie zachowuje si\u0119 w zapisie kopalnym, gastrolity trudno przyporz\u0105dkowa\u0107 zauropodom. w efekcie wiedza na ten temat pochodzi g\u0142\u00f3wnie z por\u00f3wna\u0144 ze wsp\u00f3\u0142cze\u015bnie \u017cyj\u0105cymi organizmami. poza tym zauropody nie by\u0142y jednorodn\u0105 grup\u0105, je\u015bli chodzi o \u017cywienie si\u0119. prawdopodobnie poch\u0142ania\u0142y du\u017ce ilo\u015bci pokarmu. w przypadku osobnik\u00f3w doros\u0142ych by\u0142 to wy\u0142\u0105cznie pokarm ro\u015blinny (skrzypowe, paprotniki, nagonasienne), o czym \u015bwiadczy budowa z\u0119b\u00f3w, o\u0142\u00f3wkowatego kszta\u0142tu u diplodok\u00f3w i tytanozaur\u00f3w, a bardziej masywnych, \u0142y\u017ckowatych u bazalnych zauropod\u00f3w i bazalnych macronaria. dzi\u0119ki d\u0142ugim szyjom zwierz\u0119ta mog\u0142y \u017cywi\u0107 si\u0119 pokarmem ro\u015blinnym dost\u0119pnym na znacznej wysoko\u015bci. ro\u015blino\u017cercy wykazuj\u0105 tendencj\u0119 do \u017cywienia si\u0119 pokarmem, kt\u00f3rego wi\u0119ksz\u0105 ilo\u015b\u0107 mog\u0105 zje\u015b\u0107 dzi\u0119ki mniejszej liczbie k\u0119s\u00f3w. drzewa iglaste wydaj\u0105 si\u0119 tu lepszy pokarmem ni\u017c li\u015bciaste czy paprotniki. osobniki, kt\u00f3re dopiero co si\u0119 wyl\u0119g\u0142y, mog\u0142y okazjonalnie \u017cywi\u0107 si\u0119 stawonogami b\u0105d\u017a innymi drobnymi zwierz\u0119tami. pokarm nie by\u0142 \u017cuty, podobnie jak u stegozaur\u00f3w i dzisiejszych ptak\u00f3w. by\u0107 mo\u017ce ulega\u0142 wst\u0119pnemu rozdrobnieniu w \u017co\u0142\u0105dku, jak u ptak\u00f3w, jednak nie ma to zgody w\u015br\u00f3d badaczy. bardzo d\u0142ugo zalega\u0142 w uk\u0142adzie pokarmowym. w ich jelitach prawdopodobnie bytowa\u0142y bakterie symbiotyczne, uczestnicz\u0105ce w trawieniu pokarmu, a by\u0107 mo\u017ce r\u00f3wnie\u017c grzyby. carpenter uwa\u017ca, \u017ce du\u017ce zwierz\u0119ta wydajniej trawi\u0105 ni\u017c ma\u0142e, w\u0142a\u015bnie dlatego, \u017ce pokarm sp\u0119dza wi\u0119cej czasu w ich d\u0142ugich przewodach pokarmowych. pozwala im to w jego opinii przetrwa\u0107 dzi\u0119ki \u017cywno\u015bci o mniejszej warto\u015bci od\u017cywczej ni\u017c w przypadku stworze\u0144 niewielkich. pozosta\u0142o\u015bci zauropod\u00f3w znajdywano g\u0142\u00f3wnie w formacjach g\u00f3rskich, odpowiadaj\u0105cych terenom suchym lub przynajmniej okresowo suchym. w zapisie kopalnym towarzysz\u0105 im iglaste (tak jak ornitopodom okrytonasienne). zdolno\u015b\u0107 poch\u0142aniania olbrzymich ilo\u015bci ubogiego w sk\u0142adniki od\u017cywcze po\u017cywienia by\u0142a w takich \u015brodowiskach korzystna. z drugiej strony konieczno\u015b\u0107 dostarczenia organizmowi du\u017cej ilo\u015bci po\u017cywienia ogranicza rozmiary zwierz\u0119cia, zw\u0142aszcza zauropoda o niewielkiej g\u0142owie, bowiem wraz z rozmiarami wzrasta czas, kt\u00f3ry zwierz\u0119 musi po\u015bwi\u0119ci\u0107 na jedzenie.\n\n\n==== najwi\u0119kszy i najmniejszy ====\nnauka prawdopodobnie nigdy nie zdob\u0119dzie pewno\u015bci, kt\u00f3ry z \u017cyj\u0105cych kiedykolwiek dinozaur\u00f3w by\u0142 najwi\u0119kszy, a kt\u00f3ry najmniejszy. tylko niewielki u\u0142amek prehistorycznych zwierz\u0105t zachowa\u0142 si\u0119 dzi\u0119ki fosylizacji, a wi\u0119kszo\u015b\u0107 z pozosta\u0142o\u015bci spoczywa zagrzebana w ziemi. bardzo nieliczne okazy zostaj\u0105 wydobyte jako kompletne szkielety, a odciski sk\u00f3ry czy pozosta\u0142o\u015bci innych tkanek mi\u0119kkich s\u0105 rzadkie. odtwarzanie kompletnych szkielet\u00f3w poprzez por\u00f3wnywanie wielko\u015bci i budowy ko\u015bci z nale\u017c\u0105cymi do podobnych, acz lepiej poznanych gatunk\u00f3w jest nie\u015bcis\u0142e, a rekonstrukcja mi\u0119\u015bni i innych narz\u0105d\u00f3w \u017cyj\u0105cych zwierz\u0105t to w najlepszym razie spekulacje.\n\nnajwy\u017cszym i najci\u0119\u017cszym spo\u015br\u00f3d dobrze zachowanych szkielet\u00f3w nale\u017cy do giraffatitan brancai (dawniej klasyfikowanego jako gatunek brachiozaura). jego szcz\u0105tki odkryto w tanzanii pomi\u0119dzy 1907 i 1912. ko\u015bci kilku osobnik\u00f3w podobnej wielko\u015bci po\u0142\u0105czono w pojedynczy szkielet, zmontowany i wystawiany w muzeum historii naturalnej w berlinie. jego wysoko\u015b\u0107 wynosi 12 m, podczas gdy d\u0142ugo\u015b\u0107 \u2013 22,5 m. mas\u0119 zwierz\u0119cia szacuje si\u0119 na 30-60 ton (dok\u0142adniejsze oszacowanie podaje 39,5 tony).\nistnia\u0142y jeszcze wi\u0119ksze dinozaury, ale wiedza o nich bazuje ca\u0142kowicie na nielicznych lub fragmentarycznych skamielinach. wi\u0119kszo\u015b\u0107 z najwi\u0119kszych okaz\u00f3w ro\u015blino\u017cerc\u00f3w odkryto w latach siedemdziesi\u0105tych xx wieku lub p\u00f3\u017aniej. zalicza si\u0119 do\u0144 masywny argentynozaur, kt\u00f3ry m\u00f3g\u0142 wa\u017cy\u0107 od 80 do 100 ton. wedle innych danych wa\u017cy\u0142 on jednak mniej, 73 tony. jednak nawet przez przyjmuj\u0105cych to ostro\u017cniejsze oszacowanie uznawany bywa za najwi\u0119kszego z dinozaur\u00f3w. drugie miejsce zajmuje antarctosaurus giganteus, 69-tonowy olbrzym r\u00f3wnie\u017c zamieszkuj\u0105cy ameryk\u0119 po\u0142udniow\u0105. do najd\u0142u\u017cszych nale\u017c\u0105 osi\u0105gaj\u0105cy 33,5 m przedstawiciele diplodocus hallorum, wcze\u015bniej okre\u015blani mianem seismosaurus, a tak\u017ce mierz\u0105cy 33 m d\u0142ugo\u015bci superzaur i najwy\u017cszy, osiemnastometrowy zauroposejdon, kt\u00f3ry si\u0119gn\u0105\u0142 by sz\u00f3stego pi\u0119tra. najci\u0119\u017cszym i najd\u0142u\u017cszym m\u00f3g\u0142 by\u0107 jednak amficelias (amphicoelias fragillimus), znany jedynie z utraconego niekompletnego \u0142uku kr\u0119gowego opisanego w 1878. ekstrapoluj\u0105c na podstawie ilustracji tego fragmentu ko\u015bci, d\u0142ugo\u015b\u0107 zwierz\u0119cia szacuje si\u0119 58 m, jego mas\u0119 za\u015b na 120-260 ton. wspomniany zauroposejdon wa\u017cy\u0142 55 ton, afryka\u0144ski paralititan 59 ton. najwi\u0119kszym znanym teropodem by\u0142 z kolei spinozaur. osi\u0105ga\u0142 d\u0142ugo\u015b\u0107 16\u201318 m oraz mas\u0119 8150 kg. wielkimi mi\u0119so\u017cercami byli tak\u017ce giganotozaur, karcharodontozaur i tyranozaur. wa\u017cy\u0142y one odpowiednio 9, 7,5 oraz 6,25 tony.\nje\u015bli nie bra\u0107 pod uwag\u0119 ptak\u00f3w, najmniejsze znane dinozaury by\u0142y wielko\u015bci go\u0142\u0119bia. najmniejsze nieptasie dinozaury nale\u017ca\u0142y do teropod\u00f3w blisko spokrewnionych z ptakami. na przyk\u0142ad d\u0142ugo\u015b\u0107 szkieletu anchiornisa (anchiornis huxleyi) wynosi\u0142a nieca\u0142e 35 cm. a. huxleyi jest obecnie najmniejszym znanym nieptasim dinozaurem opisanym na podstawie szkieletu osobnika doros\u0142ego. jego mas\u0119 szacuje si\u0119 na 110 gram\u00f3w. najmniejsze ro\u015blino\u017cerne nieptasie dinozaury to mikroceratus i wannanozaur. oba mierzy\u0142y oko\u0142o 60 cm d\u0142ugo\u015bci i zalicza\u0142y si\u0119 do marginocefali.\n\n\n=== zachowanie ===\nwiele wsp\u00f3\u0142czesnych ptak\u00f3w prezentuje zachowania wysoce spo\u0142eczne, cz\u0119sto \u017cyj\u0105 w stadach. panuje og\u00f3lna zgoda, \u017ce niekt\u00f3re zachowania cz\u0119ste u ptak\u00f3w, jak te\u017c u krokodyli (najbli\u017cszych dzisiejszych krewnych ptak\u00f3w) by\u0142y te\u017c cz\u0119ste u wymar\u0142ych grup dinozaur\u00f3w. interpretacje zachowania gatunk\u00f3w kopalnych bazuj\u0105 generalnie na pozach szkielet\u00f3w, ich siedliskach, symulacjach komputerowych biomechaniki i por\u00f3wnaniach z wsp\u00f3\u0142czesnymi zwierz\u0119tami zajmuj\u0105cymi podobne nisze ekologiczne.\npierwsze potencjalne potwierdzenie szeroko rozpowszechnionych zachowa\u0144 stadnych w\u015br\u00f3d wielu grup nieptasich dinozaur\u00f3w zdobyto w 1878, gdy odkryto 31 iguanodon bernissartensis. s\u0105dzi si\u0119, \u017ce te ornitopody zgin\u0119\u0142y razem w miejscu dzisiejszego bernissart na terenie belgii, po tym, jak wpad\u0142y w g\u0142\u0119boki, zalany wod\u0105 lej krasowy, gdzie uton\u0119\u0142y. odkrywano p\u00f3\u017aniej kolejne miejsca masowych \u015bmierci. znalezisko z sauerlandu, w kt\u00f3rym pr\u00f3cz przewa\u017caj\u0105cych i. atherfieldensis spotyka si\u0119 tak\u017ce i. bernissartensis, obejmuj\u0105ce tak\u017ce m\u0142ode osobniki, interpretuje si\u0119 jako osobniki zebrane w jednym miejscu przez pow\u00f3d\u017a b\u0105d\u017a jako stado przekraczaj\u0105ce rzek\u0119. wraz z licznymi tropami sugeruje to, \u017ce zachowania stadne by\u0142y cz\u0119ste u wielu wczesnych gatunk\u00f3w dinozaur\u00f3w. \u015blady setek, a mo\u017ce i nawet tysi\u0119cy ro\u015blino\u017cerc\u00f3w wskazuj\u0105, \u017ce hadrozaury mog\u0142y tworzy\u0107 wielkie stada, jak dzi\u015b bizony w ameryce czy afryka\u0144skie springboki. tropy zauropod\u00f3w dokumentuj\u0105 przemieszczanie si\u0119 tych zwierz\u0105t w grupach sk\u0142adaj\u0105cych si\u0119 z osobnik\u00f3w kilku r\u00f3\u017cnych gatunk\u00f3w. wymieni\u0107 mo\u017cna tutaj znalezisko z oxfordshire w anglii. nie potwierdza to jednak tworzenia w\u0142a\u015bciwych struktur stadnych. gromadzenie si\u0119 w stada mog\u0142o wyewoluowa\u0107 z uwagi na ochron\u0119 cz\u0142onk\u00f3w, w tym m\u0142odych, czy te\u017c migracje. potwierdzono, \u017ce niedojrza\u0142e osobniki z r\u00f3\u017cnych grup wolno rosn\u0105cych dinozaur\u00f3w, w tym r\u00f3\u017cne teropody, zauropody, ankylozaury, ornitopody i ceratopsy, tworzy\u0142y zgrupowania. przyk\u0142ad stanowi miejsce w mongolii wewn\u0119trznej, gdzie spoczywaj\u0105 szcz\u0105tki ponad 20 sinornitomim\u00f3w. pozosta\u0142o\u015bci spoczywaj\u0105 w jednej p\u0142aszczy\u017anie, na powietrzu le\u017ca\u0142y poni\u017cej jednego roku. zwierz\u0119ta zmar\u0142y w takich samych warunkach, a ich zw\u0142oki szybko zosta\u0142y przykryte. zwierz\u0119ta w momencie wsp\u00f3lnego zgonu liczy\u0142y od roku do lat siedmiu, by\u0142y to wi\u0119c osobniki m\u0142odociane lub podrostki. nie by\u0142o natomiast piskl\u0105t ani ca\u0142kiem doros\u0142ych zwierz\u0105t. zgromadzenie to interpretuje si\u0119 jako grup\u0119 spo\u0142eczn\u0105 uwi\u0119zion\u0105 w b\u0142ocie. znajdywano r\u00f3wnie\u017c grupy osobnik\u00f3w m\u0142odocianych falkarius\u00f3w, pinakozaur\u00f3w, diplodok\u00f3w, ornitopod\u00f3w i ceratops\u00f3w. przyk\u0142ady masowej \u015bmierci wsp\u00f3\u0142czesnych zwierz\u0105t generalnie wi\u0105\u017c\u0105 si\u0119 z \u017cyciem stadnym, jednak\u017ce taki tryb \u017cycia u dzisiejszych archozaur\u00f3w jest rzadko\u015bci\u0105. spotyka si\u0119 go u ptak\u00f3w p\u00f3\u017ano osi\u0105gaj\u0105cych dojrza\u0142o\u015b\u0107 p\u0142ciow\u0105, jak strusie czy nandu szare, kruki za\u015b wsp\u00f3lnie \u017ceruj\u0105 i wykorzystuj\u0105 wsp\u00f3lne grz\u0119dy. zwraca si\u0119 te\u017c uwag\u0119, \u017ce sinornitomim by\u0142 prawdopodobnie ro\u015blino\u017cerny i w zwi\u0105zku z tym cechowa\u0142 si\u0119 w m\u0142odym wieku znaczn\u0105 umieralno\u015bci\u0105. interpretacja dinozaur\u00f3w jako stworze\u0144 stadnych rozszerzy\u0142a si\u0119 na mi\u0119so\u017cerne teropody przedstawiane jako grupowych \u0142owc\u00f3w, wsp\u00f3\u0142pracuj\u0105cych w celu pokonania wi\u0119kszej zdobyczy. jednak\u017ce taki spos\u00f3b \u017cycia jest rzadki w\u015br\u00f3d wsp\u00f3\u0142czesnych ptak\u00f3w, krokodyli i innych kr\u0119gowc\u00f3w okre\u015blanych mianem gad\u00f3w, a przes\u0142anki tafonomiczne sugeruj\u0105ce polowania w grupie na podobie\u0144stwo ssak\u00f3w w przypadku takich teropod\u00f3w, jak deinonych czy allozaur mo\u017cna r\u00f3wnie\u017c interpretowa\u0107 jako rezultat \u015bmiertelnych utarczek pomi\u0119dzy po\u017cywiaj\u0105cymi si\u0119 zwierz\u0119tami, jakie zdarzaj\u0105 si\u0119 w\u015br\u00f3d wsp\u00f3\u0142czesnych poluj\u0105cych diapsyd\u00f3w.\n\ngrzebienie i kryzy pewnych dinozaur\u00f3w, jak marginocefale, teropody i lambeozauryny, mog\u0142y by\u0107 zbyt delikatne, by s\u0142u\u017cy\u0107 do obrony. w zwi\u0105zku z tym pe\u0142ni\u0142y raczej rol\u0119 dekoracyjn\u0105 w pokazach seksualnych czy gro\u017abach. jednak\u017ce ma\u0142o wiadomo na temat \u0142\u0105czenia si\u0119 w pary czy terytorializmu nieptasich dinozaur\u00f3w. rany g\u0142owy powsta\u0142e na skutek ugryzie\u0144 wskazuj\u0105, \u017ce przynajmniej teropody anga\u017cowa\u0142y si\u0119 w aktywne konfrontacje bitewne.\nz behawioralnego punktu widzenia jedn\u0105 z najbardziej warto\u015bciowych skamienia\u0142o\u015bci znaleziono na pustyni gobi w 1971. obejmowa\u0142a ona welociraptora atakuj\u0105cego protoceratopsa. dowodzi ona, \u017ce dinozaury naprawd\u0119 si\u0119 atakowa\u0142y. dodatkowo atakowanie \u017cywej zdobyczy potwierdza cz\u0119\u015bciowo wygojony ogon kaczodziobego edmontozaura. jego uszkodzenie wskazuje, \u017ce zosta\u0142 on ugryziony przez tyranozaura, ale prze\u017cy\u0142. potwierdzono r\u00f3wnie\u017c kanibalizm w\u015br\u00f3d niekt\u00f3rych gatunk\u00f3w dinozaur\u00f3w. \u015blady z\u0119b\u00f3w znalezione na madagaskarze w 2003 potwierdzaj\u0105 go u teropoda ma\u017cungazaura.\npor\u00f3wnania pier\u015bcieni tward\u00f3wkowych nieptasich dinozaur\u00f3w, ptak\u00f3w nowoczesnych i zwierz\u0105t okre\u015blanych mianem gad\u00f3w ujawni\u0142o dzienn\u0105 aktywno\u015b\u0107 dinozaur\u00f3w. cho\u0107 zasugerowano, \u017ce wi\u0119kszo\u015b\u0107 dinozaur\u00f3w by\u0142o aktywnych za dnia, por\u00f3wnania wykaza\u0142y, \u017ce ma\u0142e drapie\u017cne dinozaury, jak dromeozaury, jurawenator i megapnozaur, prowadzi\u0142y nocny tryb \u017cycia. du\u017cych i \u015brednich rozmiar\u00f3w ro\u015blino\u017cercy i wszystko\u017cercy, jak ceratopsy, zauropodomorfy, hadrozaury, ornitomimozaury, mog\u0142y by\u0107 aktywne podczas kr\u00f3tkich okres\u00f3w za dnia. ma\u0142y ornitopod agilizaur prowadzi\u0142 dzienny tryb \u017cycia.\nbazuj\u0105c na niedawnych dowodach kopalnych (oryktodrom), uwa\u017ca si\u0119 pewne ornitopody za grzebi\u0105ce w ziemi. wiele ptak\u00f3w nowoczesnych wiedzie nadrzewny tryb \u017cycia. podobnie czyni\u0142y ptaki mezozoiku, zw\u0142aszcza enantiornithes. pewne wczesne zbli\u017cone do ptak\u00f3w gatunki tak\u017ce mog\u0142y ju\u017c prowadzi\u0107 \u017cycie nadrzewne, jak dromeozaury, np. mikroraptor). jednak wi\u0119kszo\u015b\u0107 nieptasich dinozaur\u00f3w zdawa\u0142a si\u0119 chodzi\u0107 po gruncie. dobre zrozumienie przemieszczania si\u0119 dinozaur\u00f3w stanowi klucz do tworzenia modeli ich zachowania. biomechanika w szczeg\u00f3lno\u015bci pozwoli\u0142a wnikn\u0105\u0107 w to zagadnienie. dla przyk\u0142adu badania si\u0142 rozwijanych przez mi\u0119\u015bnie i ci\u0119\u017caru ich szkielet\u00f3w pozwala\u0142y na oszacowanie pr\u0119dko\u015bci biegu, mo\u017cliwo\u015bci tworzenia przez diplodoki gromu d\u017awi\u0119kowego dzi\u0119ki biczowatemu ogonowi, a tak\u017ce mo\u017cliwo\u015bci p\u0142ywania zauropod\u00f3w.\n\n\n=== komunikacja ===\nptaki nowoczesne znane s\u0105 z komunikowania si\u0119 ze sob\u0105 \u2013 stosuj\u0105 g\u0142\u00f3wnie sygna\u0142y wizualne i d\u017awi\u0119kowe. du\u017ca r\u00f3\u017cnorodno\u015b\u0107 struktur s\u0142u\u017c\u0105cych pokazom u kopalnych grup dinozaur\u00f3w wskazuje, \u017ce komunikacja wzrokowa zawsze odgrywa\u0142a w\u015br\u00f3d dinozaur\u00f3w wa\u017cn\u0105 rol\u0119. jednak ewolucja wokalizacji w\u015br\u00f3d dinozaur\u00f3w jest mniej pewna. w 2008 paleontolog phil senter zbada\u0142 dowody na wokalizacj\u0119 u zwierz\u0105t z mezozoiku, w tym dinozaur\u00f3w. doszed\u0142 do wniosku stoj\u0105cego w sprzeczno\u015bci z popularnym w animacjach wizerunkiem rycz\u0105cych dinozaur\u00f3w \u2013 prawdopodobnie wi\u0119kszo\u015b\u0107 mezozoicznych dinozaur\u00f3w nie potrafi\u0142a wydawa\u0107 z siebie \u017cadnych d\u017awi\u0119k\u00f3w. jednak lambeozaury dzi\u0119ki swym wydr\u0105\u017conym grzebieniem pe\u0142ni\u0105cym funkcje kom\u00f3r rezonansowych wydawa\u0142y z siebie szerok\u0105 gam\u0119 odg\u0142os\u00f3w. by doj\u015b\u0107 do takiej konkluzji, senter przestudiowa\u0142 rozmieszczenie narz\u0105d\u00f3w g\u0142osowych u wsp\u00f3\u0142czesnych gad\u00f3w i ptak\u00f3w. zaobserwowa\u0142, \u017ce struny g\u0142osowe w krtani wyewoluowa\u0142y prawdopodobnie wielokrotnie w\u015br\u00f3d zwierz\u0105t okre\u015blanych gadami. wymieni\u0107 mo\u017cna krokodyle, zdolne do wydawania gard\u0142owych d\u017awi\u0119k\u00f3w. z drugiej strony, u ptak\u00f3w odg\u0142osy powstaj\u0105 w specjalnym narz\u0105dzie, wyst\u0119puj\u0105cym tylko u nich, zwanym krtani\u0105 tyln\u0105 (syrinx), niespokrewnionym z krtani\u0105. jest to chrz\u0119stna struktura le\u017c\u0105ca w miejscu po\u0142\u0105czenia tchawicy i oskrzeli g\u0142\u00f3wnych, zaopatrzona we wpuklaj\u0105ce si\u0119 do \u015bwiat\u0142a fa\u0142dy, kt\u00f3rych drgania powoduj\u0105 powstawanie d\u017awi\u0119k\u00f3w. narz\u0105d ten wyewoluowa\u0142 niezale\u017cnie z narz\u0105d\u00f3w g\u0142osu ptasich przodk\u00f3w. dzia\u0142anie syrinx zale\u017cy od systemu work\u00f3w powietrznych. w szczeg\u00f3lno\u015bci wymaga on istnienia worka obojczykowego niedaleko wide\u0142ek b\u0105d\u017a obojczyka. wyst\u0119powanie tego worka wi\u0105\u017ce si\u0119 z istnieniem obszernych otwor\u00f3w w ko\u015bciach, w tym wyr\u00f3\u017cniaj\u0105cego si\u0119 otworu w ko\u015bci ramiennej. obszerny uk\u0142ad work\u00f3w powietrznych pozostaje unikaln\u0105 cech\u0105 dinozaur\u00f3w gadziomiednicznych, jednak worek obojczykowy konieczny do wydawania d\u017awi\u0119k\u00f3w stanowi cech\u0119 p\u00f3\u017an\u0105, powsta\u0142\u0105 mi\u0119dzy innymi przez po\u0142\u0105czenie dw\u00f3ch innych work\u00f3w powietrznych. nie wyst\u0119puje on w zapisie kopalnym przed pojawieniem si\u0119 enantiornithes. jedynym znanym wyj\u0105tkiem jest aerosteon o spneumatyzowanych wide\u0142kach obojczyka, kt\u00f3ry prawdopodobnie wykszta\u0142ci\u0142 worek obojczykowy niezale\u017cnie od ptak\u00f3w z przyczyn innych ni\u017c wokalizacja.\n\nnajprymitywniejszymi dinozaurami, u kt\u00f3rych potwierdzono istnienie wydaj\u0105cej d\u017awi\u0119ki syrinx, s\u0105 enantiornithes, zaliczane ju\u017c do ptak\u00f3w. \u017cadne archozaury z ptasiej linii bardziej prymitywne od wymienionych nie wydawa\u0142y z siebie odg\u0142os\u00f3w. raczej r\u00f3\u017cnego rodzaju argumenty wskazuj\u0105 na u\u017cywanie przez wczesne dinozaury g\u0142\u00f3wnie komunikacji wzrokowej w formie wyr\u00f3\u017cniaj\u0105cych si\u0119 wygl\u0105dem i prawdopodobnie \u017cywo zabarwionych rog\u00f3w, kryz, grzebieni, \u017cagli i pi\u00f3r. przypominaj\u0105 w tym wzgl\u0119dzie niekt\u00f3re wsp\u00f3\u0142czesne grupy gad\u00f3w, jak jaszczurki, u kt\u00f3rych wiele form jest w znacznym stopniu cichych (cho\u0107 jak dinozaury dysponuj\u0105 one dobrze rozwini\u0119tym zmys\u0142em s\u0142uchu), ale wykorzystuj\u0105cych z\u0142o\u017cone ubarwienie i wystawiaj\u0105cych si\u0119 na pokaz dla komunikacji. nieptasie dinozaury wykorzystywa\u0142y inne metody tworzenia d\u017awi\u0119k\u00f3w dla komunikowania si\u0119. inne zwierz\u0119ta, w tym inne gady, u\u017cywaj\u0105 r\u00f3\u017cnorodnych d\u017awi\u0119k\u00f3w niewokalnych: sycz\u0105, k\u0142api\u0105 b\u0105d\u017a zgrzytaj\u0105 jam\u0105 ustn\u0105, wykorzystuj\u0105 swe otoczenie, np. pluskaj\u0105 i uderzaj\u0105 skrzyd\u0142ami (mog\u0142y tak czyni\u0107 uskrzydlone maniraptory).\n\n\n=== rozmna\u017canie ===\nwszystkie dinozaury sk\u0142adaj\u0105 jaja zawieraj\u0105ce b\u0142ony p\u0142odowe. do 2020 roku znane by\u0142y tylko jaja dinozaur\u00f3w otoczone tward\u0105 os\u0142onk\u0105 zbudowan\u0105 g\u0142\u00f3wnie z w\u0119glanu wapnia. badania norella i wsp\u00f3\u0142pracownik\u00f3w (2020) nad jajami protoceratops\u00f3w i muszaur\u00f3w sugeruj\u0105 jednak, \u017ce jaja tych dinozaur\u00f3w mia\u0142y mi\u0119kk\u0105 os\u0142on\u0119; zdaniem powo\u0142anych autor\u00f3w jaja pierwszych dinozaur\u00f3w by\u0142y pozbawione twardej wapiennej os\u0142onki, kt\u00f3ra wykszta\u0142ci\u0142a si\u0119 niezale\u017cnie u co najmniej trzech grup dinozaur\u00f3w. jaja sk\u0142adane s\u0105 zwykle w gnie\u017adzie. wi\u0119kszo\u015b\u0107 gatunk\u00f3w buduje do\u015b\u0107 zawi\u0142e gniazda, tworz\u0105c kopce, kopu\u0142y, p\u0142yty, zag\u0142\u0119bienia, jamy. pewne gatunki ptak\u00f3w nowoczesnych nie tworz\u0105 gniazd. zamieszkuj\u0105cy klify nurzyk zwyczajny sk\u0142ada jaja na nagiej skale, a samiec pingwina cesarskiego trzyma jaja pomi\u0119dzy swymi stopami a tu\u0142owiem. prymitywne ptaki i wiele nieptasich dinozaur\u00f3w cz\u0119sto sk\u0142ada\u0142o jaja we wsp\u00f3lnych gniazdach. inkubacj\u0105 jaj opiekowa\u0142y si\u0119 g\u0142\u00f3wnie samce. o ile samice ptak\u00f3w nowoczesnych dysponuj\u0105 tylko jednym funkcjonalnym jajowodem, bardziej prymitywne ptaki i inne dinozaury mia\u0142y dwa, jak krokodyle. niekt\u00f3re nieptasie dinozaury, jak troodon, sk\u0142ada\u0142y jaja wielokrotnie: matka sk\u0142ada\u0142a par\u0119 jaj co 1-2 dni. jednoczesne wykluwanie si\u0119 potomstwa zapewniano poprzez op\u00f3\u017anienie wysiadywania a\u017c do chwili z\u0142o\u017cenia wszystkich jaj.\npublikacja lee i werning z 2008 dostarczy\u0142a informacji nie tylko na temat rozrodu, ale tak\u017ce dojrzewania dinozaur\u00f3w. bazuje ona na wcze\u015bniejszym stwierdzeniu pewnego szczeg\u00f3lnego rodzaju tkanki kostnej, ko\u015bci szpikowej (medullary bone), u tyranozaura. autorzy pracy wykryli j\u0105 r\u00f3wnie\u017c u allozaura i tenontozaura. tkanka tego rodzaju nie wyst\u0119puje w organizmie przez ca\u0142y czas. u wsp\u00f3\u0142czesnych ptak\u00f3w (nie u wszystkich) pojawia si\u0119 w jamach szpikowych przed owulacj\u0105, stanowi\u0105c \u017ar\u00f3d\u0142o wapnia dla tworz\u0105cych si\u0119 skorupek, po czy szybko zanika. poniewa\u017c nie wyst\u0119puje ona u krokodyli, uwa\u017ca si\u0119, \u017ce rozwin\u0119\u0142a si\u0119 u ornithodira w triasie p\u00f3\u017anym.\npojawienie si\u0119 tego rodzaju tkanki kostnej wi\u0105\u017ce si\u0119 ze spowolnieniem wzrostu osobniczego ju\u017c po okresie najwi\u0119kszego wzrostu. zbadana samica tenontozaura mia\u0142a 8 lat, allozaura \u2013 10 lat, tyranozaura za\u015b \u2013 18 lat. jednak\u017ce wobec tego ko\u015b\u0107 szpikowa musia\u0142a pojawi\u0107 si\u0119, zanim zwierz\u0119 osi\u0105gn\u0119\u0142o sw\u00f3j maksymalny wzrost. z badania tego wynika r\u00f3wnie\u017c, \u017ce nieptasie dinozaury r\u00f3\u017cni\u0142y si\u0119 tempem wzrostu od wsp\u00f3\u0142czesnych gad\u00f3w. ros\u0142y szybciej, wcze\u015bnie przyst\u0119powa\u0142y do rozrodu. og\u00f3lnie zwierz\u0119ta wi\u0119kszych rozmiar\u00f3w rosn\u0105 szybciej ni\u017c ich mniejsi krewni. jednak\u017ce gdyby, z zachowaniem skali, nieptasie dinozaury ros\u0142y w tempie wsp\u00f3\u0142czesnych gad\u00f3w, tkanka taka powinna pojawi\u0107 si\u0119 lata, je\u015bli nie dekady p\u00f3\u017aniej. autorzy widz\u0105 wi\u0119c w dinozaurach szybko rosn\u0105ce zagniazdowniki, przyst\u0119puj\u0105ce do rozrodu po osi\u0105gni\u0119ciu po\u0142owy, a nawet tylko trzeciej cz\u0119\u015bci maksymalnych rozmiar\u00f3w cia\u0142a. umieralno\u015b\u0107 osobnik\u00f3w doros\u0142ych oceniaj\u0105 bowiem jako wysok\u0105 \u2013 szybsze przyst\u0105pienie do rozrodu wi\u0105za\u0142o si\u0119 z wi\u0119ksz\u0105 szans\u0105 na pozostawienie po sobie potomstwa. przyk\u0142adowo osi\u0105gni\u0119cie wielko\u015bci doros\u0142ego osobnika zajmowa\u0142o najci\u0119\u017cszym zauropodom kilka dekad, ale rozmna\u017ca\u0107 si\u0119 mog\u0142y ju\u017c w wieku oko\u0142o 19 lat. strategia taka r\u00f3\u017cni z kolei nieptasie dinozaury od dzisiejszych ptak\u00f3w.\n\nw\u015br\u00f3d ptak\u00f3w nowoczesnych rozpowszechniona jest r\u00f3wnie\u017c opieka rodzicielska nad m\u0142odymi po wykluciu. jack horner odkry\u0142 w 1978 gniazdowisko majazaury (kt\u00f3rej nazwa oznacza \u201edobr\u0105 jaszczurz\u0105 matk\u0119\u201d) w montanie. wida\u0107 by\u0142o \u015blady opieki rodzicielskiej kontynuowanej d\u0142ugo po wykluciu si\u0119 m\u0142odych ornitopod\u00f3w. sugeruje to, \u017ce zachowanie takie mog\u0142o by\u0107 cz\u0119ste w\u015br\u00f3d wszystkich, tak\u017ce nieptasich dinozaur\u00f3w. istniej\u0105 dowody, \u017ce inne, niezaliczane do teropod\u00f3w dinozaury, jak patago\u0144skie tytanozaury, tak\u017ce gniazdowa\u0142y w du\u017cych grupach. wskazuje na to odkrycie z 1997. mongolski owiraptor citipati osmolskae odkryty zosta\u0142 w 1993 w pozycji wysiaduj\u0105cego kurczaka. wskazuje to, \u017ce wykorzystywa\u0142 warstw\u0119 izolacyjn\u0105 tworzon\u0105 przez pi\u00f3ra, by utrzyma\u0107 jaja w cieple. cz\u0119ste wyst\u0119powanie opieki rodzicielskiej u wszystkich dinozaur\u00f3w wspar\u0142y inne znaleziska. na przyk\u0142ad skamienia\u0142e szcz\u0105tki grupy psitakozaur\u00f3w zawieraj\u0105 pozosta\u0142o\u015bci osobnika doros\u0142ego i 334 m\u0142odocianych. w tym przypadku du\u017c\u0105 liczb\u0119 m\u0142odych wyja\u015bni\u0107 mo\u017ce wsp\u00f3lne gniazdowanie. co wi\u0119cej, znaleziono bezz\u0119bne zarodki dinozaur\u00f3w nale\u017c\u0105ce do prozauropoda masospondyla. oznacza to, \u017ce wymaga\u0142y one pomocy doros\u0142ego w dostarczaniu im pokarmu po wykluciu. \u015blady tak\u017ce potwierdzaj\u0105 zachowania rodzicielskie: cho\u0107by tropy ornitopod\u00f3w na isle of skye w p\u00f3\u0142nocno-zachodniej szkocji. znaleziono gniazda i jaja wszystkich wi\u0119kszych grup dinozaur\u00f3w. wydaje si\u0119 prawdopodobne, \u017ce wszystkie dinozaury opiekowa\u0142y si\u0119 swym potomstwem przez pewien czas przed i nied\u0142ugo po wykluciu.\n\n\n=== wydalanie ===\njak inne gady, dinozaury s\u0105 pierwotnie urykoteliczne. znaczy to, \u017ce ich nerki filtruj\u0105 i wydalaj\u0105 z krwiobiegu azotowe produkty przemiany materii w postaci kwasu moczowego, kt\u00f3ry przez moczowody dostaje si\u0119 do jelita. u wi\u0119kszo\u015bci \u017cyj\u0105cych dzi\u015b gatunk\u00f3w kwas moczowy opuszcza organizm wraz z ka\u0142em w postaci p\u00f3\u0142sta\u0142ej. jednak przynajmniej niekt\u00f3re ptaki nowoczesne, jak kolibry, s\u0105 fakultatywnie amonioteliczne. termin ten oznacza wydalanie wi\u0119kszo\u015bci azotowych produkt\u00f3w przemiany materii w postaci amoniaku. wydalaj\u0105 r\u00f3wnie\u017c kreatyn\u0119, bardziej ni\u017c kreatynin\u0119, jak czyni\u0105 ssaki. razem z tre\u015bci\u0105 jelit materia\u0142 ten wydostaje si\u0119 z organizmu przez kloak\u0119 (stek). w dodatku wiele gatunk\u00f3w regurgituje wypluwki. skamienia\u0142e wypluwki, mog\u0105ce pochodzi\u0107 od dinozaur\u00f3w, znane s\u0105 od okresu kredowego.\n\n\n=== fizjologia ===\nponiewa\u017c zar\u00f3wno ptaki nowoczesne i krokodyle maj\u0105 serce czterokomorowe, aczkolwiek zmodyfikowane u krokodyli, jest prawdopodobne, \u017ce cecha ta \u0142\u0105czy\u0142a wszystkie archozaury, w tym wszystkie dinozaury.\npo odkryciu nieptasich dinozaur\u00f3w paleontolodzy na pocz\u0105tku uznali je za zmiennocieplne. podejrzewana zimnokrwisto\u015b\u0107 s\u0142u\u017cy\u0142a do argumentowania za tym, \u017ce te dawne dinozaury by\u0142y wzgl\u0119dnie wolnymi, niemrawymi stworzeniami, mimo \u017ce wiele wsp\u00f3\u0142czesnych gad\u00f3w porusza si\u0119 szybko i zwinnie pomimo polegania na zewn\u0119trznych \u017ar\u00f3d\u0142ach energii cieplnej w regulacji temperatury swego cia\u0142a. pomys\u0142 zmiennocieplnych, oci\u0119\u017ca\u0142ych dinozaur\u00f3w sta\u0142 si\u0119 g\u0142\u00f3wnym punktem widzenia, nim robert bakker, wczesny zwolennik sta\u0142ocieplno\u015bci dinozaur\u00f3w, opublikowa\u0142 sw\u0105 wp\u0142ywow\u0105 publikacj\u0119 w 1968.\nobecnie dowiedziono bujnego rozwoju nieptasich dinozaur\u00f3w i ptak\u00f3w w klimacie o niskich temperaturach. w zwi\u0105zku z tym przynajmniej niekt\u00f3re z wczesnych gatunk\u00f3w musia\u0142y wewn\u0119trznie regulowa\u0107 temperatury swych cia\u0142. wi\u0119ksze gatunki wykorzystywa\u0142y do tego swe rozmiary. mniejszym pomaga\u0142y okrywaj\u0105ce ich cia\u0142a pi\u00f3ra. dowody sta\u0142ocieplno\u015bci dinozaur\u00f3w mezozoiku obejmuj\u0105 odkrycie polarnych dinozaur\u00f3w australijskich i antarktycznych. musia\u0142y one jako\u015b przetrwa\u0107 ciemn\u0105, zimn\u0105 zim\u0119 trwaj\u0105c\u0105 6 miesi\u0119cy. zawieraj\u0105 te\u017c analiz\u0119 budowy naczy\u0144 krwiono\u015bnych skamienia\u0142ych ko\u015bci, typowej dla zwierz\u0105t endotermicznych. debata naukowa trwa, omawiaj\u0105c z kolei konkretne drogi, kt\u00f3re zaprowadzi\u0142y dinozaury ku wewn\u0119trznej regulacji temperatur.\n\n\n=== uk\u0142ad oddechowy ===\nom\u00f3wiona powy\u017cej kwestia metabolizmu wi\u0105\u017ce si\u0119 \u015bci\u015ble z budow\u0105 uk\u0142adu oddechowego. jednak\u017ce buduj\u0105ce go tkanki nie zachowuj\u0105 si\u0119 w materiale kopalnym. tymczasem u wsp\u00f3\u0142cze\u015bnie \u017cyj\u0105cych ptak\u00f3w obserwuje si\u0119 charakterystyczn\u0105 budow\u0119 p\u0142uc, zaopatrzonych w worki powietrzne. jednak worki takie rzadko wnikaj\u0105 do ko\u015bci. pomimo tego uda\u0142o si\u0119 je znale\u017a\u0107 u allozauroida, kt\u00f3rego paul sereno i wsp\u00f3\u0142pracownicy nazwali aerosteon. u gadziomiednicznych stwierdzono ju\u017c wcze\u015bniej istnienie work\u00f3w szyjnych, kt\u00f3re jednak nie bior\u0105 udzia\u0142 w oddychaniu, u aerosteon jednak stwierdzono istnienie work\u00f3w komunikuj\u0105cych si\u0119 z p\u0142ucami, le\u017c\u0105cych zar\u00f3wno wewn\u0105trz klatki piersiowej, jak i poza ni\u0105 (nawet w ko\u015bci biodrowej). odkrycie, \u017ce niekt\u00f3re nieptasie teropody mia\u0142y worki powietrzne po\u0142\u0105czone z p\u0142ucami wskazuje, \u017ce ich p\u0142uca przypomina\u0142y p\u0142uca wsp\u00f3\u0142czesnych ptak\u00f3w \u2013 sztywne i przytwierdzone do grzbietowej \u015bciany klatki piersiowej.\nautorzy ci opisali r\u00f3wnie\u017c przebieg ewolucji work\u00f3w powietrznych. w pierwszej fazie, najp\u00f3\u017aniej na pocz\u0105tku triasu p\u00f3\u017anego, pojawi\u0142y si\u0119 worki szyjne, kt\u00f3re nast\u0119pnie, w okresie jury, zr\u00f3\u017cnicowa\u0142y si\u0119. powsta\u0142y worki zwi\u0105zane z uk\u0142adem oddechowym. przed ko\u0144cem jury u maniraptor\u00f3w wyewoluowa\u0142a prymitywna pompa mostkowo-\u017cebrowa, za\u015b pod koniec tego okresu mo\u017cna ju\u017c m\u00f3wi\u0107 o zaawansowanej pompie. powstanie work\u00f3w wi\u0105za\u0107 si\u0119 mog\u0142o nie tylko ze sprawniejszym oddychaniem, ale tak\u017ce z r\u00f3wnowag\u0105 lokomotoryczn\u0105 i termoregulacj\u0105.\nwczesne ptasie uk\u0142ady oddechowe by\u0142y zdolne utrzyma\u0107 wy\u017csze tempo metabolizmu ni\u017c w przypadku ssak\u00f3w podobnej wielko\u015bci i budowa taka utrzyma\u0142a si\u0119. poza zapewnianiem wydajnego dop\u0142ywu tlenu szybki przep\u0142yw powietrza stanowi\u0142 efektywny spos\u00f3b ch\u0142odzenia cia\u0142a, kluczowy dla stworze\u0144 aktywnych, ale zbyt du\u017cych, by pozby\u0107 si\u0119 ca\u0142ego nadmiaru ciep\u0142a przez sk\u00f3r\u0119.\n\n\n== powstanie ptak\u00f3w ==\nmo\u017cliwo\u015b\u0107, \u017ce dinozaury s\u0105 przodkami ptak\u00f3w, zasugerowa\u0142 po raz pierwszy w 1868 thomas henry huxley. po pracy gerharda heilmanna z pocz\u0105tku xx wieku teori\u0119 dinozaurzego pochodzenia ptak\u00f3w porzucono. poparto pomys\u0142, zgodnie z kt\u00f3rym ptaki pochodz\u0105 od tekodont\u00f3w. kluczowym szczeg\u00f3\u0142em potwierdzaj\u0105cym tak\u0105 tez\u0119 by\u0142 podejrzewany brak obojczyka u dinozaur\u00f3w. jednak\u017ce p\u00f3\u017aniejsze odkrycia pokaza\u0142y, \u017ce obojczyki nie by\u0142y wcale nieobecne w tej grupie, mog\u0142y one tworzy\u0107 pojedyncze z\u0142\u0105czone wide\u0142ki. obojczyki dinozaur\u00f3w odkryto ju\u017c w 1924 u owiraptora, ale nies\u0142usznie uznano je za interclavicle. w latach siedemdziesi\u0105tych xx wieku john ostrom powr\u00f3ci\u0142 do teorii dinozaurzego pochodzenia ptak\u00f3w. w nast\u0119pnych dekadach pogl\u0105d ten nabra\u0142 rozp\u0119du w zwi\u0105zku z nadej\u015bciem analizy kladystycznej i wielkim post\u0119pem w odkryciach niewielkich teropod\u00f3w i wczesnych ptak\u00f3w. wspomnie\u0107 nale\u017cy szczeg\u00f3lnie skamieliny z formacji yixian, gdzie znaleziono r\u00f3\u017cnorodne nieptasie teropody i wczesne ptaki, w tym formy pokryte pewnego typu pi\u00f3rami. ptaki dziel\u0105 ponad setk\u0119 r\u00f3\u017cnych cech anatomicznych z nieptasimi teropodami, kt\u00f3re uznano og\u00f3lnie za ich najbli\u017cszych wymar\u0142ych krewnych.\nnajbli\u017csz\u0105 ptakom grup\u0119 teropod\u00f3w stanowi\u0105 celurozaury maniraptory. mniejszo\u015b\u0107 specjalist\u00f3w, z kt\u00f3rych najbardziej znacz\u0105cy s\u0105 alan feduccia i larry martin, proponuj\u0105 inne \u015bcie\u017cki ewolucji ptak\u00f3w, w\u0142\u0105czaj\u0105c w to zrewidowane wersje propozycji heilmanna m\u00f3wi\u0105cej o bazalnych archozaurach lub tez\u0119, jakoby maniraptory rzeczywi\u015bcie by\u0142y przodkami ptak\u00f3w, ale same nie nale\u017ca\u0142y do dinozaur\u00f3w (ich podobie\u0144stwo mia\u0142aby t\u0142umaczy\u0107 konwergencja).\n\n\n=== pi\u00f3ra ===\narchaeopteryx to pierwsza skamienia\u0142o\u015b\u0107, kt\u00f3ra ujawni\u0142a zwi\u0105zki pomi\u0119dzy ptakami a dinozaurami (w starym znaczeniu). uznaje si\u0119 go za takson po\u015bredni, form\u0119 przej\u015bciow\u0105 wykazuj\u0105c\u0105 cechy obu grup. zosta\u0142 wydobyty na \u015bwiat\u0142o dzienne zaledwie 2 lata po wa\u017cnej publikacji karola darwina o powstawaniu gatunk\u00f3w. jego odkrycie pobudzi\u0142o rodz\u0105c\u0105 si\u0119 dyskusj\u0119 pomi\u0119dzy zwolennikami ewolucjonizmu a kreacjonizmu. ten wczesny ptak tak bardzo przypomina nieptasie dinozaury, \u017ce przynajmniej jednego osobnika, w przypadku kt\u00f3rego nie zachowa\u0142y si\u0119 odciski pi\u00f3r, mylnie uznano za kompsognata (rodzina kompsognat\u00f3w nale\u017cy do celurozaur\u00f3w daleko spokrewnionych z ptakami, dalej ni\u017c arctometatarsalia, terizinozaury czy owiraptorozaury).\nod lat dziewi\u0119\u0107dziesi\u0105tych odkryto du\u017c\u0105 liczb\u0119 kolejnych pierzastych dinozaur\u00f3w. zapewni\u0142o to silniejsze wsparcie tezy o bliskich pokrewie\u0144stwie pomi\u0119dzy dinozaurami w tradycyjnym rozumieniu a ptakami nowoczesnymi. wi\u0119kszo\u015b\u0107 z takich osobnik\u00f3w pochodzi z formacji yixian z liaoning w p\u00f3\u0142nocno-wschodnich chinach. w okresie kredy ziemie te stanowi\u0142y cz\u0119\u015b\u0107 kontynentu wyspowego. cho\u0107 pi\u00f3ra znaleziono tylko w kilku miejscach, mo\u017cliwe, \u017ce nieptasie dinozaury \u017cyj\u0105ce gdziekolwiek na \u015bwiecie tak\u017ce by\u0142y upierzone. brak szerokiego rozprzestrzenienia dowod\u00f3w na taki stan rzeczy mo\u017ce wynika\u0107 z delikatnej budowy takich struktur, jak sk\u00f3ra czy pi\u00f3ra, kt\u00f3re niecz\u0119sto ulegaj\u0105 zachowaniu poprzez fosylizacj\u0119, dlatego te\u017c brakuje ich w zapisie kopalnym. do chwili obecnej protopi\u00f3ra, cienkie, nitkowate struktury, stwierdzono u bazalnych celurozur\u00f3w, jak kompsognaty np. sinozauropteryks czy tyranozauroidy np. dilong, ale haczykowate pi\u00f3ra znane s\u0105 jedynie w\u015br\u00f3d maniraptor\u00f3w, do kt\u00f3rych zaliczaj\u0105 si\u0119 owiraptorozaury, troodonty, dromeozaury i ptaki. idea opierzonych dinozaur\u00f3w nie oby\u0142a si\u0119 bez kontrowersji. by\u0107 mo\u017ce najg\u0142o\u015bniejsza krytyka pop\u0142yn\u0119\u0142a z ust alana feduccii i theagartena linghama-soliara. zaproponowali oni, \u017ce protopi\u00f3ra stanowi\u0105 efekt rozk\u0142adu podsk\u00f3rnych w\u0142\u00f3kien kolagenowych, a maniraptory o pi\u00f3rach haczykowatych nie by\u0142y w\u0142a\u015bciwie dinozaurami, reprezentuj\u0105c konwergentn\u0105 z nimi lini\u0119 ewolucyjn\u0105. jednak\u017ce ich punkt widzenia w znacznej cz\u0119\u015bci nie zyska\u0142 akceptacji innych badaczy do tego stopnia, \u017ce pojawi\u0142y si\u0119 pytania o naukowo\u015b\u0107 propozycji feduccii w og\u00f3le.\n\n\n=== tkanki mi\u0119kkie ===\nwielkie dinozaury mi\u0119so\u017cerne mia\u0142y skomplikowany system work\u00f3w powietrznych, przypominaj\u0105cy spotykany u ptak\u00f3w nowoczesnych, zgodnie z badaniami przeprowadzonymi przez patricka o\u2019connora z uniwersytetu ohio. p\u0142uca teropod\u00f3w, mi\u0119so\u017cerc\u00f3w poruszaj\u0105cych si\u0119 na dw\u00f3ch ptasiostopych nogach, prawdopodobnie \u0142\u0105czy\u0142y si\u0119 z workami powietrznymi w obr\u0119bie szkieletu, jak to ma miejsce u ptak\u00f3w. o\u2019connor stwierdzi\u0142, \u017ce to, co uznawano za unikalne dla ptak\u00f3w, wyst\u0119powa\u0142o r\u00f3wnie\u017c u niekt\u00f3rych ich przodk\u00f3w. w publikacji z 2008 z pisma plos one opisano gatunek aerosteon riocoloradensis. jego szkielet zapewnia najsilniejsze dotychczas dowody na istnienie nieptasich dinozaur\u00f3w o ptasim uk\u0142adzie oddechowym. tomografia komputerowa skamielin aerosteon ujawni\u0142y dowody na istnienie u niego work\u00f3w powietrznych.\n\n\n=== argumenty behawioralne ===\nskamienia\u0142o\u015bci troodont\u00f3w mei i sinornitoida pokazuj\u0105, \u017ce niekt\u00f3re nieptasie dinozaury spa\u0142y z g\u0142ow\u0105 schowan\u0105 w ramionach. zachowanie to mog\u0142o pomaga\u0107 w utrzymaniu ciep\u0142a. jest ono charakterystyczne tak\u017ce dla ptak\u00f3w nowoczesnych. pewne okazy deinonychozaur\u00f3w i owiraptorozaur\u00f3w znaleziono zachowane na szczycie swych gniazd, prawdopodobnie wysiaduj\u0105ce jaja jak ptaki. wsp\u00f3\u0142czynnik pomi\u0119dzy obj\u0119to\u015bci\u0105 jaja i mas\u0105 cia\u0142a osobnika doros\u0142ego tych dinozaur\u00f3w sugeruje, \u017ce jaja by\u0142y pierwotnie wysiadywane przez samca. m\u0142ode wydaj\u0105 si\u0119 wysoko rozwini\u0119te, podobnie jak u wielu ptak\u00f3w nowoczesnych.\nniekt\u00f3re nieptasie dinozaury u\u017cywa\u0142y kamieni jako \u017caren, jak to czyni\u0105 ptaki nowoczesne. zwierz\u0119ta po\u0142ykaj\u0105 kamienie, wspomagaj\u0105c przez to trawienie i rozdrabnianie pokarmu w \u017co\u0142\u0105dku, w tym tak\u017ce twardych w\u0142\u00f3kien ro\u015blinnych. kamienie takie, okre\u015blane mianem gastrolit\u00f3w, znaleziono w po\u0142\u0105czeniu ze skamielinami.\n\n\n== wymarcie wi\u0119kszo\u015bci grup ==\nodkrycie, \u017ce ptaki s\u0105 dinozaurami, doprowadzi\u0142o do konstatacji, \u017ce dinozaury wcale nie wymar\u0142y, jak si\u0119 powszechnie i b\u0142\u0119dnie uwa\u017ca. jednak\u017ce wszystkie poza ptakami grupy dinozaur\u00f3w, jak te\u017c wiele grup ptak\u00f3w, rzeczywi\u015bcie wygin\u0119\u0142o do\u015b\u0107 nagle oko\u0142o 66 milion\u00f3w lat temu razem z wieloma innymi grupami zwierz\u0105t. wymienia si\u0119 w\u015br\u00f3d nich amonity, mozazaury, plezjozaury, pterozaury i wiele grup ssak\u00f3w. natomiast nie zauwa\u017cono spadku populacji owad\u00f3w, kt\u00f3re mog\u0142y wi\u0119c by\u0107 dost\u0119pne jako \u017ar\u00f3d\u0142o pokarmu. to masowe wymieranie okre\u015bla si\u0119 wymieraniem kredowym. jego natur\u0119 badano obszernie od lat 70. xx wieku. obecnie istnieje kilka powi\u0105zanych ze sob\u0105 teorii prezentuj\u0105cych jego wyja\u015bnienie. panuje konsensus co do zderzenia ziemi z innym cia\u0142em niebieskim jako pierwotnej przyczyny wygini\u0119cia nieptasich dinozaur\u00f3w, pewni naukowcy podaj\u0105 te\u017c inne mo\u017cliwe przyczyny b\u0105d\u017a wspieraj\u0105 pogl\u0105d o na\u0142o\u017ceniu si\u0119 na siebie licznych czynnik\u00f3w.\npod koniec mezozoiku nie by\u0142o czap polarnych na biegunach, a poziom morza szacunkowo przewy\u017csza\u0142 dzisiejszy o 100\u2013250 m. temperatura planety by\u0142a te\u017c znacznie mniej zr\u00f3\u017cnicowana, bieguny ust\u0119powa\u0142y terenom r\u00f3wnikowym o jedynie 25 \u00b0c. \u015brednia temperatura atmosferyczna by\u0142a te\u017c wy\u017csza od dzisiejszej. ta ostatnia r\u00f3\u017cnica w przypadku biegun\u00f3w wynosi\u0142a a\u017c 50 \u00b0c.\nsk\u0142ad atmosfery mezozoiku podlega dyskusji. wi\u0119kszo\u015b\u0107 naukowc\u00f3w uwa\u017ca, \u017ce poziom tlenu by\u0142 znacznie wy\u017cszy ni\u017c dzisiaj. inni argumentuj\u0105, \u017ce adaptacje biologiczne odnajdywane u ptak\u00f3w i innych dinozaur\u00f3w wskazuj\u0105 na ewolucj\u0119 w innych warunkach ni\u017c w atmosferze bogatej w tlen.\n\n\n=== teoria impaktu ===\nteoria impaktu przyci\u0105gn\u0119\u0142a szersz\u0105 uwag\u0119 po pracy z 1980 autorstwa waltera alvareza i wsp\u00f3\u0142pracownik\u00f3w. wi\u0105\u017ce ona wymieranie kredowe z uderzeniem bolidu oko\u0142o 65 milion\u00f3w lat temu. naukowcy stwierdzili, \u017ce nag\u0142y wzrost poziomu irydu odnotowywany na ca\u0142ym \u015bwiecie w warstwie z tego czasu, stanowi\u0107 mo\u017ce bezpo\u015bredni dow\u00f3d zderzenia. si\u0142a dowod\u00f3w wskazuje obecnie, \u017ce cia\u0142o mierz\u0105ce od 5 do 10 km \u015brednicy uderzy\u0142o w s\u0105siedztwie p\u00f3\u0142wyspu jukatan (obecnie jest to po\u0142udniowy wsch\u00f3d meksyku). w efekcie utworzy\u0142 si\u0119 licz\u0105cy sobie oko\u0142o 180 km krater chicxulub oraz nast\u0105pi\u0142o masowe wymieranie. naukowcy nie s\u0105 pewni, czy nieptasie dinozaury zwi\u0119ksza\u0142y czy zmniejsza\u0142y sw\u0105 liczebno\u015b\u0107 przed zderzeniem. niekt\u00f3rzy z nich proponuj\u0105 tez\u0119, \u017ce meteoryt spowodowa\u0142 nienaturalny wr\u0119cz i d\u0142ugo trwaj\u0105cy spadek temperatury atmosfery ziemskiej. inni uwa\u017caj\u0105, \u017ce wywo\u0142a\u0142 raczej niezwyk\u0142\u0105 fal\u0119 gor\u0105ca. konsensus w\u015br\u00f3d wspieraj\u0105cych t\u0119 teori\u0119 badaczy podaje, \u017ce uderzenie wywo\u0142a\u0142o wymierania zar\u00f3wno w spos\u00f3b bezpo\u015bredni (poprzez ciep\u0142o na skutek zderzenia), jak i po\u015bredni (poprzez obejmuj\u0105ce ca\u0142\u0105 kul\u0119 ziemsk\u0105 och\u0142odzenie spowodowane materia\u0142em wybitym z krateru, kt\u00f3ry odbija\u0142 promieniowanie s\u0142oneczne). cho\u0107 nie mo\u017cna okre\u015bli\u0107 tempa wymierania na podstawie jedynie zapisu kopalnego, r\u00f3\u017cne modele sugeruj\u0105, \u017ce wymieranie nast\u0119powa\u0142o z niezwyk\u0142\u0105 pr\u0119dko\u015bci\u0105, nawet w ci\u0105gu godzin, a nie lat.\nwe wrze\u015bniu 2007 ameryka\u0144scy badacze pod kierunkiem williama bottke z southwest research institute z boulder (kolorado) i naukowcy czescy wykorzystali symulacje komputerowe dla identyfikacji prawdopodobnego \u017ar\u00f3d\u0142a impaktu chicxulub. wyliczyli z prawdopodobie\u0144stwem 90%, \u017ce asteroida o nazwie baptistina i \u015brednicy szacunkowo 160 km orbituj\u0105ca w pasie asteroid rozci\u0105gaj\u0105cym si\u0119 pomi\u0119dzy orbitami marsa i jowisza zosta\u0142a uderzona przez mniejsz\u0105, nienazwan\u0105 asteroid\u0119 o \u015brednicy oko\u0142o 55 km oko\u0142o 160 milion\u00f3w lat temu. uderzenie roztrzaska\u0142o baptistin\u0119, tworz\u0105c r\u00f3j istniej\u0105cy do dzi\u015b jako rodzina baptistina. obliczenia wskazuj\u0105, \u017ce niekt\u00f3re fragmenty dosta\u0142y si\u0119 na orbity przecinaj\u0105ce orbit\u0119 ziemi. jeden z nich, meteor \u015brednicy 10 km, uderzy\u0142 w p\u00f3\u0142wysep jukatan, tworz\u0105c krater chicxulub. w 2011 nowe dane z wide-field infrared survey explorer zrewidowa\u0142y dat\u0119 kolizji, kt\u00f3ra zaowocowa\u0142a powstaniem rodziny baptistiny na oko\u0142o 80 milion\u00f3w lat. czyni to asteroid\u0119 tej rodziny wysoce ma\u0142o prawdopodobn\u0105 jako przyczyn\u0119 powstania krateru chicxulub, jako \u017ce procesy rezonansu orbitalnego i kolizji trwaj\u0105 dziesi\u0105tki milion\u00f3w lat.\npodobne, ale bardziej kontrowersyjne wyja\u015bnienie proponuje przej\u015bcie hipotetycznej gwiazdy nemezis tworz\u0105cej jakoby ze s\u0142o\u0144cem uk\u0142ad podw\u00f3jny przez ob\u0142ok oorta, co mia\u0142o wywo\u0142a\u0107 wiatr komet. jedna lub wi\u0119cej z nich mia\u0142a p\u00f3\u017aniej uderzy\u0107 w ziemi\u0119 w mniej wi\u0119cej tym samym czasie, powoduj\u0105c globalne wymieranie. jak w przypadku pojedynczej asteroidy, impakt sko\u0144czy\u0142 si\u0119 szybkim spadkiem globalnej temperatury, po kt\u00f3rym nast\u0105pi\u0142 d\u0142ugotrwa\u0142y okres ch\u0142odu.\n\n\n=== trapy dekanu ===\nprzed 2000 rokiem argumenty m\u00f3wi\u0105ce, \u017ce pokrywy lawowe trap\u00f3w dekanu maj\u0105 zwi\u0105zek z wymieraniem, \u0142\u0105czono z pogl\u0105dem widz\u0105cym wymieranie jako proces stopniowy. uwa\u017cano bowiem, \u017ce tworzenie si\u0119 trap\u00f3w rozpocz\u0119\u0142o si\u0119 oko\u0142o 68 milion\u00f3w lat temu i trwa\u0142o przez ponad 2 miliony lat. istniej\u0105 jednak dowody, \u017ce dwie trzecie trap\u00f3w ukszta\u0142towa\u0142o si\u0119 w ci\u0105gu miliona lat oko\u0142o 65,5 miliona lat temu. wobec tego erupcje mog\u0142y wywo\u0142a\u0107 naprawd\u0119 szybkie wymieranie, mo\u017cliwe \u017ce w czasie tysi\u0119cy lat. ca\u0142y czas jest to jednak d\u0142u\u017cej, ni\u017c oczekiwa\u0142o by si\u0119 w przypadku pojedynczego zderzenia.\ntrapy dekanu mog\u0105 wi\u0105za\u0107 si\u0119 przyczynowo z wymieraniem poprzez kilka mechanizm\u00f3w. zalicza si\u0119 do\u0144 wydzielanie do atmosfery py\u0142u i aerozoli siarkowych, co mog\u0142o zablokowa\u0107 dost\u0119p promieni s\u0142onecznych i zmniejszy\u0107 w ten spos\u00f3b fotosyntez\u0119 ro\u015blin. w dodatku wulkanizm zwi\u0105zany z trepami dekanu skutkowa\u0142 emisj\u0105 do atmosfery dwutlenku w\u0119gla, co zwi\u0119kszy\u0142oby efekt cieplarniany, kiedy atmosfera oczy\u015bci\u0142a si\u0119 ju\u017c z py\u0142\u00f3w i aerozoli. przed masowym wymieraniem dinozaur\u00f3w wydzielanie gaz\u00f3w wulkanicznych podczas formacji trap\u00f3w dekanu przyczyni\u0142o si\u0119 do znacznego globalnego ocieplenia. niekt\u00f3re dane sk\u0142aniaj\u0105 si\u0119 ku wzrostowi \u015bredniej temperatury o 8 \u00b0c w ostatniej po\u0142owie miliona lat przed uderzeniem, kt\u00f3re spowodowa\u0142o wytworzenie si\u0119 krateru chicxulub.\nw czasie, gdy wi\u0105zano trapy dekanu z wolniejszym wymieraniem, luis walter alvarez, zmar\u0142y w 1988, stwierdzi\u0142, \u017ce paleontolog\u00f3w zmyli\u0142a ma\u0142a ilo\u015b\u0107 danych. jego teza pocz\u0105tkowo nie spotka\u0142a si\u0119 z przychylnym przyj\u0119ciem. p\u00f3\u017aniejsze intensywne badania terenowe warstw zawieraj\u0105cych skamieliny przyda\u0142y jego zdaniu wi\u0119kszej wagi. w ko\u0144cu wi\u0119kszo\u015b\u0107 paleontolog\u00f3w zacz\u0119\u0142o akceptowa\u0107 pogl\u0105d, \u017ce masowe wymieranie pod koniec kredy wywo\u0142ane zosta\u0142o g\u0142\u00f3wnie b\u0105d\u017a przynajmniej po cz\u0119\u015bci przez zderzenie z cia\u0142em niebieskim. jednak\u017ce sam walter alvarez przyzna\u0142 tak\u017ce, \u017ce przed impaktem zachodzi\u0142y na ziemi inne du\u017ce zmiany, jak obni\u017cenie si\u0119 poziomu morza czy masywne erupcje wulkaniczne, kt\u00f3re spowodowa\u0142y powstaniem trap\u00f3w dekanu w indiach, i zmiany te mog\u0142y r\u00f3wnie\u017c przyczyni\u0107 si\u0119 do wymierania.\n\n\n=== ocaleni ===\nszcz\u0105tki nieptasich dinozaur\u00f3w s\u0105 okazjonalnie znajdywane ponad granic\u0105 kreda-trzeciorz\u0119d. w 2001 paleontolodzy zielinski i budahn donie\u015bli o odkryciu pojedynczej ko\u015bci ko\u0144czyny hadrozauryda w san juan basin w nowym meksyku. opisano j\u0105 jako dow\u00f3d na istnienie paleoce\u0144skich dinozaur\u00f3w. formacj\u0119, w kt\u00f3rej znaleziono ko\u015b\u0107, datowano na wczesny paleocen, oko\u0142o 64,5 milion\u00f3w lat temu, a wi\u0119c p\u00f3\u0142 miliona lat po rozpocz\u0119ciu si\u0119 kenozoiku. inne dowody obejmuj\u0105 znalezienie szcz\u0105tk\u00f3w dinozaur\u00f3w w formacji hell creek a\u017c do 1,3 m powy\u017cej (40 000 lat po) granicy kreda-trzeciorz\u0119d. podobne doniesienia pochodz\u0105 z innych cz\u0119\u015bci \u015bwiata, w\u0142\u0105czaj\u0105c w to chiny. jednak wielu naukowc\u00f3w nie uznaje proponowanych paleoce\u0144skich dinozaur\u00f3w. uznaj\u0105, \u017ce ich szcz\u0105tki opu\u015bci\u0142y swe pierwotne po\u0142o\u017cenie, po czym zosta\u0142y pokryte znacznie p\u00f3\u017aniejszymi osadami. jednak bezpo\u015brednie datowanie ko\u015bci wspiera p\u00f3\u017aniejszy czas ich powstania. metoda uran-o\u0142\u00f3w prowadzi do precyzyjnego wyniku 64,8 \u00b1 0,9 miliona lat temu. jednak nawet je\u015bli to prawda, garstka nieptasich dinozaur\u00f3w we wczesnym paleocenie nie zmieni zasadniczych fakt\u00f3w na temat wymarcia\n\n\n== historia bada\u0144 ==\n\n\n=== najwcze\u015bniejsze wzmianki ===\nskamienia\u0142o\u015bci dinozaur\u00f3w znano przez tysi\u0105clecia, ale ich prawdziwa natura pozostawa\u0142a tajemnic\u0105. chi\u0144czycy, kt\u00f3rzy dzi\u015b okre\u015blaj\u0105 dinozaury mianem konglong (\u6050\u9f8d, czyli \"straszliwy smok\"), uwa\u017cali je za ko\u015bci smok\u00f3w i tak te\u017c je opisywali. dla przyk\u0142adu hua yang guo zhi, ksi\u0105\u017cka napisana przez zhang qu podczas panowania dynastii jin (265-420), donosi o odkryciu ko\u015bci smok\u00f3w w wucheng w prowincji syczuan. wie\u015bniacy w centralnych chinach d\u0142ugo wykorzystywali ods\u0142oni\u0119te skamienia\u0142e \u201eko\u015bci smok\u00f3w\u201d w medycynie tradycyjnej, do dzi\u015b kontynuuj\u0105 te praktyki. w europie og\u00f3lnie uwa\u017cano skamienia\u0142o\u015bci dinozaur\u00f3w za szcz\u0105tki gigant\u00f3w i innych stworze\u0144 zabitych przez potop.\n\nopisy naukowe znalezisk uznanych p\u00f3\u017aniej za ko\u015bci dinozaur\u00f3w pojawiaj\u0105 si\u0119 po raz pierwszy w siedemnastowiecznej anglii. fragment ko\u015bci, obecnie zidentyfikowany jako cz\u0119\u015b\u0107 ko\u015bci udowej megalozaura, wydobyto z kopalni wapienia w cornwell w okolicy chipping norton w oxfordshire w anglii w 1676. wys\u0142ano go robertowi plotowi, profesorowi chemii na uniwersytecie oksfordzkim i pierwszemu kustoszowi ashmolean museum, kt\u00f3ry opublikowa\u0142 opis znaleziska w natural history of oxfordshire w 1677. poprawnie okre\u015bli\u0142 on je jako dystalny koniec ko\u015bci udowej du\u017cego zwierz\u0119cia, stwierdzi\u0142 te\u017c, \u017ce jest za du\u017cy, by nale\u017ce\u0107 do jakiegokolwiek znanego wtedy gatunku. doszed\u0142 jednak do wniosku, \u017ce chodzi o ko\u015b\u0107 udow\u0105 wielkiego cz\u0142owieka podobnego do wymienionych w biblii. w 1699 edward lhuyd, przyjaciel isaaca newtona, po raz pierwszy potraktowa\u0142 naukowo znalezisko okre\u015blane obecnie jako z\u0105b zauropoda, \"rutellum implicatum\", kt\u00f3ry znaleziono w caswell w pobli\u017cu witney, oxfordshire.\n\n\n=== pierwsze badania naukowe ===\npomi\u0119dzy 1815 i 1824 william buckland, profesor geologii na uniwersytecie oksfordzkim, zebra\u0142 wi\u0119cej skamienia\u0142ych szcz\u0105tk\u00f3w megalozaura, zosta\u0142 te\u017c pierwsz\u0105 osob\u0105, kt\u00f3ra opisa\u0142a dinozaura w czasopi\u015bmie naukowym. drugim takim rodzajem by\u0142 iguanodon, odnaleziony w 1822 przez mary ann mantell \u2013 \u017con\u0119 angielskiego geologa gideona mantella. gideon mantell dopatrzy\u0142 si\u0119 podobie\u0144stw pomi\u0119dzy tymi szcz\u0105tkami a nale\u017c\u0105cymi do wsp\u00f3\u0142czesnego legwana. opublikowa\u0142 swe odkrycie w 1825.\nbadania \u201ewielkich, skamienia\u0142ych jaszczur\u00f3w\u201d szybko sta\u0142y si\u0119 obiektem wielkiego zainteresowania naukowc\u00f3w europejskich i ameryka\u0144skich. w 1842 angielski paleontolog richard owen stworzy\u0142 termin \u201edinozaury\u201d. stwierdzi\u0142, \u017ce znalezione dot\u0105d szcz\u0105tki iguanodonta, megalozaura i hyleozaura dziel\u0105 liczne wyr\u00f3\u017cniaj\u0105ce si\u0119 cechy, dlatego te\u017c zdecydowa\u0142 si\u0119 po\u0142\u0105czy\u0107 je w odr\u0119bny takson. za wsparciem ksi\u0119cia alberta, m\u0119\u017ca kr\u00f3lowej wiktorii, owen za\u0142o\u017cy\u0142 muzeum historii naturalnej w londynie w south kensington w londynie, by wystawia\u0107 narodow\u0105 kolekcj\u0119 dinozaurzych skamielin, jak te\u017c prowadzi\u0107 inne wystawy geologiczne i biologiczne.\n\n\u201emani\u0119\u201d dinozaur\u00f3w obrazuje za\u017carta rywalizacja pomi\u0119dzy edwardem drinkerem cope\u2019em i othnielem charlesem marshem. obaj paleontolodzy starali si\u0119 by\u0107 pierwszymi, kt\u00f3rzy znajd\u0105 nowe dinozaury. ich zmagania sta\u0142y si\u0119 znane jako wojny o ko\u015bci. konflikt prawdopodobnie rozpocz\u0105\u0142 si\u0119, gdy marsh publicznie wytkn\u0105\u0142 cope\u2019owi b\u0142\u0105d w rekonstrukcji elasmozaura (cope pomy\u0142kowo umie\u015bci\u0142 g\u0142ow\u0119 plezjozaura na ko\u0144cu jego ogona). walka mi\u0119dzy badaczami trwa\u0142a 30 lat. zako\u0144czy\u0142a si\u0119 w 1897 \u015bmierci\u0105 cope\u2019a, po przeznaczeniu ca\u0142ej swej fortuny na poszukiwania dinozaur\u00f3w. marsh wygra\u0142, g\u0142\u00f3wnie dzi\u0119ki powi\u0105zaniom z us geological survey. niestety wiele warto\u015bciowych okaz\u00f3w dinozaur\u00f3w zosta\u0142o uszkodzonych lub zniszczonych przez drastyczne metody stosowane przez poszukiwaczy. na przyk\u0142ad u\u017cywano dynamitu do wydobywania ko\u015bci, co dzisiaj paleontolodzy uwa\u017caj\u0105 za bulwersuj\u0105ce. pomimo prymitywnych metod cope i marsh bardzo przyczynili si\u0119 do rozwoju paleontologii. marsh odkry\u0142 86 nowych gatunk\u00f3w dinozaur\u00f3w, podczas gdy cope \u2013 56, w sumie 142 nowe gatunki. kolekcja cope\u2019a znajduje si\u0119 obecnie w ameryka\u0144skim muzeum historii naturalnej w nowym jorku, natomiast okazy marsha wystawia peabody museum of natural history, nale\u017c\u0105ce do uniwersytetu yale.\n\n\n=== odrodzenie dinozaur\u00f3w ===\nna polu bada\u0144 dinozaur\u00f3w aktywno\u015b\u0107 zwi\u0119ksza\u0142a si\u0119 znacznie od lat 60. xx wieku i dzieje si\u0119 tak do tej pory. po cz\u0119\u015bci zapocz\u0105tkowa\u0142 to john ostrom swoim odkryciem deinonycha, aktywnego drapie\u017cnika, kt\u00f3ry m\u00f3g\u0142 by\u0107 ciep\u0142okrwisty. kontrastowa\u0142o to z rozpowszechnionym wcze\u015bniej wizerunkiem dinozaur\u00f3w jako stworze\u0144 powolnych, zimnokrwistych. paleontologia kr\u0119gowc\u00f3w sta\u0142a si\u0119 nauk\u0105 globaln\u0105. nowe odkrycia dinozaur\u00f3w poczyniono na obszarach wcze\u015bniej nieeksploatowanych pod tym wzgl\u0119dem, jak indie, ameryka po\u0142udniowa, madagaskar, antarktyka, a w najwi\u0119kszym stopniu chiny (niezwykle dobrze zachowane upierzone dinozaury z chin wspar\u0142y p\u00f3\u017aniej istnienie powi\u0105zania pomi\u0119dzy nieptasimi dinozaurami i ich dzisiejszymi krewnymi, ptakami). szerokie zastosowanie kladystyki, rygorystycznie analizuj\u0105cej pokrewie\u0144stwo pomi\u0119dzy organizmami, sta\u0142o si\u0119 bardzo u\u017cyteczne w klasyfikowaniu dinozaur\u00f3w. analiza kladystyczna razem z innymi nowoczesnymi technikami pomog\u0142a poradzi\u0107 sobie z cz\u0119sto niekompletnym, fragmentarycznym zapisem kopalnym.\n\n\n=== tkanki mi\u0119kkie i dna ===\njeden z najlepszych przyk\u0142ad\u00f3w odcisk\u00f3w tkanek mi\u0119kkich na skamielinach dinozaur\u00f3w stanowi odkrycie z pietraroja we w\u0142oszech. odkrycie odnotowano w 1998. chodzi\u0142o o okaz ma\u0142ego, bardzo m\u0142odego celurozaura scipionyx samniticus. znalezisko obejmuje fragmenty jelit, w tym okr\u0119\u017cnicy, w\u0105troby, mi\u0119\u015bni i tchawicy m\u0142odego dinozaura.\nw marcu 2005 w publikacji w science paleontolog mary higby schweitzer i jej zesp\u00f3\u0142 og\u0142osili odkrycie gi\u0119tkiego materia\u0142u przypominaj\u0105cego tkank\u0119 mi\u0119kk\u0105 w obr\u0119bie licz\u0105cej 68 milion\u00f3w lat ko\u015bci ko\u0144czyny dolnej tyrannosaurus rex z monta\u0144skiej formacji hell creek. po odkryciu tkanka zosta\u0142a uwodniona przez zesp\u00f3\u0142 badawczy.\npo kilkutygodniowych pracach w celu usuni\u0119cia minera\u0142\u00f3w ze skamienia\u0142ej jamy szpikowej w procesie demineralizacji schweitzer znalaz\u0142a oznaki istnienia nietkni\u0119tych struktur, jak naczynia krwiono\u015bne, osteony i tkanka \u0142\u0105czna tworz\u0105ca w\u0142\u00f3kna. analiza mikroskopowa ujawni\u0142a nast\u0119pnie, \u017ce domniemana tkanka mi\u0119kka dinozaura zachowa\u0142a drobne struktury, nawet na poziomie kom\u00f3rkowym. w\u0142a\u015bciwa natura i kompozycja tego materia\u0142u, jak te\u017c implikacje odkrycia zespo\u0142u schweitzer nie s\u0105 jeszcze ca\u0142kiem jasne.\nw 2009 zesp\u00f3\u0142 obejmuj\u0105cy schweitzer og\u0142osi\u0142 powt\u00f3rzenie tych wynik\u00f3w przy u\u017cyciu bardziej skrupulatnej metodologii. tym razem znaleziono podobn\u0105 tkank\u0119 mi\u0119kk\u0105 kaczodziobego brachylophosaurus canadensis z monta\u0144skiej formacji judith river. materia\u0142 obejmowa\u0142 wi\u0119cej szczeg\u00f3\u0142\u00f3w tkanki, w tym kom\u00f3rki zdaj\u0105ce si\u0119 nawet posiada\u0107 pozosta\u0142o\u015bci j\u0105der oraz co\u015b, co wydawa\u0142o si\u0119 erytrocytami. inny materia\u0142 z tych ko\u015bci zawiera\u0142 kolagen, jak i we wspomnianej powy\u017cej ko\u015bci tyranozaura. typ wytwarzanego przez zwierz\u0119 kolagenu odpowiada\u0142 spotykanemu u wsp\u00f3\u0142czesnego kurczaka czy strusia.\nw dw\u00f3ch przypadkach doniesiono nawet o skutecznej ekstrakcji dna z dinozaurzej skamieliny. jednak dalsze sprawdzanie i procedura peer review nie potwierdzi\u0142y \u017cadnego z nich. jednak uda\u0142o si\u0119 wywnioskowa\u0107 budow\u0119 peptydu zaanga\u017cowanego w widzenie teoretycznego dinozaura dzi\u0119ki metodom rekonstrukcji filogenetycznych na bazie sekwencjonowania dna blisko spokrewnionych zwierz\u0105t wsp\u00f3\u0142czesnych, jak gady czy ptaki. w dodatku pewne bia\u0142ka, w tym hemoglobina, zosta\u0142y wst\u0119pnie wykryte w skamielinach dinozaur\u00f3w.\n\n\n=== czas odkrycia wa\u017cniejszych rodzaj\u00f3w ===\n\n\n== w kulturze ==\ndla cz\u0142owieka dinozaury (nieptasie) by\u0142y stworzeniami o fantastycznym wygl\u0105dzie i cz\u0119sto olbrzymich rozmiarach. w takiej formie istniej\u0105 w popularnych wyobra\u017ceniach, staj\u0105c si\u0119 trwa\u0142\u0105 cz\u0119\u015bci\u0105 kultury. pojawienie si\u0119 s\u0142owa \u201edinozaur\u201d w j\u0119zyku potocznym odzwierciedla ich znaczenie, np. w j\u0119zyku angielskim s\u0142owem tym okre\u015bla si\u0119 co\u015b niepraktycznie wielkiego, przestarza\u0142ego, zmierzaj\u0105cego ku zag\u0142adzie.\n\nentuzjazm opinii publicznej wobec tych imponuj\u0105cych zauropsyd\u00f3w wyst\u0105pi\u0142 po raz pierwszy w anglii epoki wiktoria\u0144skiej. w\u0142a\u015bnie tam w 1854, trzy dekady po pierwszych naukowych opisach szcz\u0105tk\u00f3w dinozaur\u00f3w, wystawiono w crystal palace park w londynie rze\u017aby przedstawiaj\u0105ce te stworzenia. dinozaury z crystal palace sta\u0142y si\u0119 tak popularne, \u017ce w nied\u0142ugim czasie rozwin\u0105\u0142 si\u0119 silny rynek kopii. w kolejnych dekadach wystawy przedstawiaj\u0105ce te zwierz\u0119ta otwierano w parkach i muzeach wielu kraj\u00f3w. trwa\u0142a popularno\u015b\u0107 dinozaur\u00f3w zaowocowa\u0142a znacznym publicznym wsparciem nauki badaj\u0105cej te kr\u0119gowce, a w konsekwencji nowymi odkryciami. dla przyk\u0142adu wsp\u00f3\u0142zawodnictwo pomi\u0119dzy muzeami w stanach zjednoczonych o przyci\u0105gni\u0119cie opinii publicznej doprowadzi\u0142o do wojny o ko\u015bci w dw\u00f3ch ostatnich dekadach xix wieku, podczas kt\u00f3rej dw\u00f3ch zwa\u015bnionych paleontolog\u00f3w stara\u0142o si\u0119 o zdobycie pierwsze\u0144stwa w liczbie opisanych rodzaj\u00f3w.\nwcze\u015bniejsza obecno\u015b\u0107 dinozaur\u00f3w w kulturze masowej zapewni\u0142a im miejsce w literaturze, filmie i innych mediach. pocz\u0105wszy od 1852 (wzmianka w bleak house karola dickensa) przedstawiano te stworzenia w wielkiej liczbie dzie\u0142. juliusz verne wyda\u0142 w 1864 powie\u015b\u0107 podr\u00f3\u017c do wn\u0119trza ziemi, arthur conan doyle w 1912 \u2013 ksi\u0105\u017ck\u0119 zaginiony \u015bwiat. inne przyk\u0142ady to film z 1933 king kong, powsta\u0142y w 1954 godzilla i wiele jego sequeli, bestseller z 1990 park jurajski autorstwa michaela crichtona oraz jego adaptacja filmowa z 1993. autorzy prac na temat dinozaur\u00f3w, w tym pewni prominentni paleontolodzy, cz\u0119sto wykorzystywali dinozaury, by uczy\u0107 o nauce w og\u00f3lno\u015bci. dinozaury s\u0105 te\u017c powszechnie spotykane w reklamie. liczne firmy pos\u0142u\u017cy\u0142y si\u0119 nimi w reklam\u00f3wkach drukowanych b\u0105d\u017a telewizyjnych, by sprzeda\u0107 w\u0142asne produkty b\u0105d\u017a przedstawi\u0107 konkurent\u00f3w jako wolnych, mgli\u015bcie my\u015bl\u0105cych czy przestarza\u0142ych.\n\n\n== uwagi ==\n\n\n== przypisy ==\n\n\n== bibliografia ==\nrichardr. owen richardr., report on british fossil reptiles. part ii. report of the eleventh meeting of the british association for the advancement of science; held at plymouth in july 1841, london: john murray, 1842, s. 60\u2013204 .\n\n\n== linki zewn\u0119trzne ==\n karolina g\u0142owacka i daniel tyborowski, czy dinozaury stworzy\u0142yby kiedy\u015b cywilizacj\u0119?, kana\u0142 \u201eradio naukowe\u201d na youtube, 25 marca 2021 [dost\u0119p 2023-09-06]."