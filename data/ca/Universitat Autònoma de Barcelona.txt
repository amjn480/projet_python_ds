"la universitat aut\u00f2noma de barcelona \u00e9s una universitat p\u00fablica catalana creada el 1968.la major part dels seus centres docents i serveis s\u00f3n al campus de bellaterra (vall\u00e8s occidental), situat en un entorn natural de 263 hect\u00e0rees de superf\u00edcie, de les quals el 70% s\u00f3n boscos i \u00e0rees verdes. t\u00e9 tamb\u00e9 centres docents a sabadell i a la ciutat de barcelona.\ncompta amb 13 facultats i escoles, un centenar de titulacions de grau, 9 biblioteques, m\u00e9s de 200 grups d'investigaci\u00f3 i una seixantena de centres i instituts d'investigaci\u00f3.\nl'origen del seu nom es remunta a la segona rep\u00fablica espanyola, quan la universitat de barcelona, en virtut de la constituci\u00f3 espanyola de 1931 i de l'estatut de n\u00faria del 1932, va canviar el seu nom pel d'universitat aut\u00f2noma de barcelona.\n\n\n== hist\u00f2ria ==\n\n\n=== anys 70 ===\nel 6 de juny de 1968 es promulga el decret de creaci\u00f3 de la universitat aut\u00f2noma de barcelona (uab) i un mes despr\u00e9s es creen les primeres quatre facultats: lletres, medicina, ci\u00e8ncies i ci\u00e8ncies econ\u00f2miques. el mateix juliol de 1968 el dr. vicent villar palas\u00ed \u00e9s nomenat president de la comissi\u00f3 promotora de la uab, c\u00e0rrec que mant\u00e9 fins que l'agost de 1970 es converteix en president del patronat i primer rector de la uab. l'activitat docent de la uab s'inicia l'octubre del mateix any 1968 a dos dels nous centres: la facultat de filosofia i lletres, que s'instal\u00b7la al monestir de sant cugat del vall\u00e8s, i la facultat de medicina, que s'estableix a l'hospital de la santa creu i sant pau, el qual recupera la condici\u00f3 d'hospital universitari i esdev\u00e9 el primer centre de formaci\u00f3 cl\u00ednica de la uab. el curs seg\u00fcent, el 1969-1970, es posen en marxa les facultats de ci\u00e8ncies, a l'hospital de sant pau, i de ci\u00e8ncies econ\u00f2miques i empresarials, a l'escola d'idiomes de barcelona (actualment l'eoi drassanes). el desplegament inicial de la universitat aut\u00f2noma de barcelona es completa amb la creaci\u00f3 de la facultat de dret i la facultat de ci\u00e8ncies de la informaci\u00f3 l'any 1971, l'escola universit\u00e0ria de traductors i int\u00e8rprets l'any 1972 i l'escola universit\u00e0ria de mestres sant cugat l'any 1973.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nparal\u00b7lelament, el febrer de 1969 s'inicia l'adquisici\u00f3 de terrenys a bellaterra, al municipi de cerdanyola del vall\u00e8s, lloc on s'ubicar\u00e0 el futur campus universitari, el campus de bellaterra de la uab.el r\u00e8gim dictatorial de l'\u00e8poca, que el 1973 va suspendre els estatuts, va fer cessar del c\u00e0rrec de rector el dr. villar palas\u00ed i va nomenar rectors, successivament, el dr. vicent gandia gomar i el dr. josep cabr\u00e9 piera. tanmateix, les conviccions amb qu\u00e8 la uab havia iniciat els seus primers passos expliquen la redacci\u00f3 del manifest de bellaterra l'any 1975, el primer document que reivindica una universitat aut\u00f2noma, democr\u00e0tica i socialment responsable. el 1976 es dissol el patronat de la uab i el dr. josep laporte \u00e9s nomenat rector a proposta del claustre de la uab. el 1979 s'aproven els segons estatuts de la universitat.\n\n\n=== anys 80 ===\nel 1982, durant el mandat del dr. antoni serra ramoneda, es crea un nou centre docent, la facultat de veterin\u00e0ria. l'any 1985 s'aproven els tercers estatuts de la uab, elaborats d'acord amb la llei org\u00e0nica de reforma universit\u00e0ria.durant la segona meitat de la d\u00e8cada dels anys vuitanta, que coincideix amb el rectorat en funcions del dr. c\u00e0ndid genovard rossell\u00f3 i el rectorat del dr. ramon pascual de sans, es creen les facultats de ci\u00e8ncies pol\u00edtiques i sociologia (1985) i de psicologia (1989).\n\n\n=== anys 90 ===\na l'inici dels anys noranta, durant el rectorat del dr. josep maria vall\u00e8s i casadevall, les escoles universit\u00e0ries de mestres i de traducci\u00f3 es converteixen, vint anys despr\u00e9s de la seva creaci\u00f3, en facultats. aix\u00ed, el 1992 es crea la facultat de ci\u00e8ncies de l'educaci\u00f3 i el 1993 la facultat de traducci\u00f3 i interpretaci\u00f3. d'altra banda, durant els anys noranta la uab completa el desenvolupament com a universitat de campus. el 1992 s'inaugura la vila universit\u00e0ria i el 1996, ja durant el rectorat del dr. carles sol\u00e0 ferrando, la nova pla\u00e7a c\u00edvica, que esdev\u00e9 el centre de la vida cultural i associativa de la universitat.\nla uab, on des dels seus inicis s'impartien estudis d'inform\u00e0tica i d'enginyeria qu\u00edmica, entre altres especialitats t\u00e8cniques, celebra el 1998 la creaci\u00f3 de l'escola t\u00e8cnica superior d'enginyeria, l'etse, que completa el ventall de centres i estudis a la uab en tots els \u00e0mbits de coneixement. durant els anys noranta, tamb\u00e9 \u00e9s notori l'increment de les accions i els programes en l'\u00e0mbit de la responsabilitat social. el setembre de 1999 s'inaugura un dels s\u00edmbols m\u00e9s emblem\u00e0tics de la uab, les columnes de la uab, obra de l'escultor valenci\u00e0 andreu alfaro. el febrer de 1999 es va produir una c\u00e0rrega policial contra la comunitat universit\u00e0ria. el grup de manifestants, format per aproximadament 200 persones, s'havia congregat per expressar el seu rebuig a l'aleshores president del govern espanyol, jos\u00e9 mar\u00eda aznar, que es trobava a bellaterra per visitar el centre nacional de microelectr\u00f2nica de la universitat.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== segle xxi ===\ndes del punt de vista acad\u00e8mic, els mandats del rector llu\u00eds ferrer i caubet venen marcats per l'adaptaci\u00f3 a la llei org\u00e0nica d'universitats, d'una banda, i pel proc\u00e9s de bolonya, de l'altra. l'adaptaci\u00f3 a la lou suposa que el 2003 el claustre aprovi els estatuts actuals de la uab. pel que fa al proc\u00e9s d'adaptaci\u00f3 cap a l'espai europeu d'educaci\u00f3 superior, la uab aposta pel proc\u00e9s de converg\u00e8ncia des de l'inici com a oportunitat per a la internacionalitzaci\u00f3 de la uab, i va fomentar la mobilitat dels estudiants.\nel setembre de 2005 es reorganitza la facultat de ci\u00e8ncies en dues facultats: la facultat de bioci\u00e8ncies i la facultat de ci\u00e8ncies. en l'\u00e0mbit de la responsabilitat social, cal destacar la posada en marxa durant el mandat del rector llu\u00eds ferrer de dos programes socioeducatius per acostar els estudiants d'ensenyament secundari a la universitat que r\u00e0pidament esdevenen una refer\u00e8ncia: el programa arg\u00f3 i el programa campus \u00edtaca, i la creaci\u00f3, el curs 2005-2006, de l'observatori per a la igualtat.pel que fa a la transfer\u00e8ncia de coneixements al sector productiu, a la intensificaci\u00f3 de la relaci\u00f3 entre universitat i empresa i al foment de l'emprenedoria, la uab fa un pas endavant l'octubre de 2007, quan s'inaugura el parc de recerca uab (pruab), promogut per la uab, el csic i l'irta.pel que fa a la projecci\u00f3 exterior de la uab, cal destacar el desenvolupament d'una pol\u00edtica activa d'atracci\u00f3 de talent i d'obertura i ampliaci\u00f3 de les relacions internacionals de la uab. aix\u00ed, la uab disposa d'una oficina a xanghai des del 2008 i forma part d'aliances estrat\u00e8giques com el consorci europeu d'universitats innovadores (eciu, en angl\u00e8s) i l'associaci\u00f3 alian\u00e7a 4 universitats (a4u).en el marc de l'adaptaci\u00f3 a l'espai europeu d'educaci\u00f3 superior, el 2009 es creen la facultat d'economia i empresa i l'escola d'enginyeria, resultat de la fusi\u00f3 dels centres propis de la uab existents fins llavors als campus de bellaterra i sabadell en cadascun d'aquests \u00e0mbits.la uab clou el 2009, any d'inici del rectorat de la dra. ana ripoll aracil, amb el reconeixement de campus d'excel\u00b7l\u00e8ncia internacional pel projecte, un pla estrat\u00e8gic per transformar la uab i el seu entorn en un dels pols cient\u00edfics i tecnol\u00f2gics destacat de la mediterr\u00e0nia.durant el mandat del rector ferran sancho pifarr\u00e9 (2012-2016), la uab posa en marxa nous programes d'ajut i de suport als estudiants per tal de pal\u00b7liar els efectes de la crisi econ\u00f2mica i el notable augment de les taxes universit\u00e0ries. en l'\u00e0mbit acad\u00e8mic, la uab fou una de les primeres universitats d'europa en oferir cursos en l\u00ednia oberts i massius (mooc) des de la plataforma de refer\u00e8ncia internacional coursera. la inauguraci\u00f3 l'any 2014 de l'edifici bioclim\u00e0tic icta-icp va ser reconegut com un dels millors projectes d'arquitectura sostenible del pa\u00eds.el 6 de juny de 2016 la dra. margarita arboix arz\u00f3 pren possessi\u00f3 del c\u00e0rrec de rectora de la universitat aut\u00f2noma de barcelona. durant el 2018 van comen\u00e7ar els actes de celebraci\u00f3 del 50\u00e8 aniversari de la universitat.el 13 de novembre de 2020, el dr. javier lafuente sancho substitueix a arboix com a nou rector de la uab. actualment la universitat s'ha consolidat entre les dues-centes millors universitats del m\u00f3n als principals r\u00e0nquings d'universitats i entre les 10 universitats joves amb m\u00e9s projecci\u00f3 i prestigi mundial.\n\n\n== divisions administratives ==\nla universitat aut\u00f2noma de barcelona compta actualment amb un total de tretze centres docents repartits entre els diversos campus d'aquesta, encara que gran part d'aquests estan situats al campus de bellaterra.\n\n\n=== centres docents propis ===\nel campus de bellaterra \u00e9s el campus principal de la universitat. hi trobem les seg\u00fcents facultats:facultat de bioci\u00e8ncies\nfacultat de ci\u00e8ncies\nfacultat de ci\u00e8ncies de la comunicaci\u00f3\nfacultat de ci\u00e8ncies de l'educaci\u00f3\nfacultat de ci\u00e8ncies pol\u00edtiques i de sociologia\nfacultat de dret\nfacultat d'economia i empresa\nescola d'enginyeria\nfacultat de filosofia i lletres\nfacultat de medicina\nfacultat de psicologia\nfacultat de traducci\u00f3 i d'interpretaci\u00f3\nfacultat de veterin\u00e0ria\nel campus de sabadell, situat a 10 minuts del centre de la ciutat, \u00e9s una de les seus de l'escola d'enginyeria i de la facultat d'economia i empresa. es va inaugurar el 1993.\nel campus de barcelona o casa convalesc\u00e8ncia, situat dins del recinte de hospital de la santa creu i sant pau de barcelona, allotja la fundaci\u00f3 uab, uab idiomes barcelona, la fundaci\u00f3 salut i envelliment i l'institut de ci\u00e8ncies de l'educaci\u00f3.\nel campus universitari del mar \u00e9s una instal\u00b7laci\u00f3 interuniversit\u00e0ria de la universitat pompeu fabra (upf), la universitat aut\u00f2noma de barcelona i l'institut municipal d'assist\u00e8ncia sanit\u00e0ria (imas). el campus est\u00e0 situat al barri de la barceloneta, a barcelona, al costat de l'hospital del mar i el parc de recerca biom\u00e8dica de barcelona. allotja la facultat de medicina de la universitat aut\u00f2noma de barcelona.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== centres vinculats i escoles adscrites ===\neina, centre universitari de disseny i art\nescola de prevenci\u00f3 i seguretat integral\nescola massana, centre municipal d'art i disseny\nescola superior d'arxiv\u00edstica i gesti\u00f3 de documents\nescola universit\u00e0ria d'infermeria de sant pau\nescola universit\u00e0ria d'inform\u00e0tica \"tom\u00e0s cerd\u00e0\"\nescola universit\u00e0ria salesiana de sarri\u00e0\nescola universit\u00e0ria d'infermeria i de fisioter\u00e0pia \"gimbernat\"\nescola universit\u00e0ria d'infermeria i ter\u00e0pia ocupacional\nescola universit\u00e0ria de turisme i direcci\u00f3 hotelera\nfundaci\u00f3 salut i envelliment\ninstitut guttmann\nvall d'hebron institut de recerca (vhir)\n\n\n== personalitats ==\n\n\n=== rectors ===\n\n\n=== professors destacats ===\nvegeu tamb\u00e9 la categoria professors de la uab.mario vargas, escriptor, premi nobel de literatura.\nalberto blecua, fil\u00f2leg, especialista en literatura castellana del segle d'or.\njos\u00e9 manuel blecua, ling\u00fcista, director (2010) de la real academia espa\u00f1ola.\nmanuel v\u00e1zquez, escriptor i periodista. premi nacional de les lletres espanyoles.\ncarme riera, escriptora, membre de la reial acad\u00e8mia espanyola.\nfrancisco rico, fil\u00f2leg, especialista en literatura castellana del segle d'or.\ngabriel ferrater, escriptor.\nmart\u00ed boada, ambientalista.\nanna cabr\u00e9, ge\u00f2grafa i dem\u00f2grafa.\nvict\u00f2ria camps, fil\u00f2sofa, especialista en \u00e8tica, bio\u00e8tica i feminisme. va ser senadora.\nsalvador card\u00fas, soci\u00f2leg.\nxavier coller, soci\u00f2leg i periodista.\njoan baptista culla, historiador i escriptor.\njosep egozcue, bi\u00f2leg, especialista en biologia cel\u00b7lular, biologia de la reproducci\u00f3 i bio\u00e8tica.\nmiren etxezarreta, economista fundadora del seminari d'economia cr\u00edtica taifa.\ndavid jou, f\u00edsic i poeta, autor d'obres de divulgaci\u00f3 cient\u00edfica.\noriol junqueras, historiador, exeurodiputat al parlament europeu i president d'esquerra republicana de catalunya.\npasqual maragall, exalcalde de barcelona i expresident de la generalitat de catalunya.\njoan mart\u00ednez, economista ecol\u00f2gic.\njosep pallach, mestre, pedagog i pol\u00edtic.\njosep puig, enginyer industrial i militant ecologista.\ncarles sol\u00e0, qu\u00edmic, exrector de la uab, exconseller d'universitats de la generalitat de catalunya, expresident de la crue.\njoan manuel tresserras, comunic\u00f2leg, exconseller de cultura de la generalitat de catalunya.\naleix vidal-quadras, f\u00edsic i pol\u00edtic.\nmuriel casals, economista, expresidenta d'\u00f2mnium cultural (2010-2015) i exdiputada al parlament de catalunya (2015-2016).\njordi juli\u00e0, poeta.\nagust\u00ed quer, economista, autor del \"tratamiento contable del iva\"\nxavier dom\u00e8nech, historidador, exdiputat al congr\u00e9s i al parlament de catalunya i excoordinador de catalunya en com\u00fa.\n\n\n=== doctors honoris causa ===\n\ndes de l'any 1976, la uab atorga el t\u00edtol de doctor honoris causa aquelles persones que excel\u00b7leixen per la seva activitat rellevant en el camp de la doc\u00e8ncia, de la recerca o de la cultura. entre d'altres personalitats, destaquen nelson mandela, james d. watson, joan coromines, joan fuster, pere calders.\n\n\n== investigaci\u00f3 ==\n\n\n=== instituts i centres d'investigaci\u00f3 ===\ncentre d'estudis demogr\u00e0fics\ncentre d'estudis ol\u00edmpics i de l'esport\ncentre de visi\u00f3 per computador\ninstitut d'investigaci\u00f3 en intel\u00b7lig\u00e8ncia artificial - csic\ninstitut de microelectr\u00f2nica de barcelona. centre nacional de microelectr\u00f2nica\ninstitut catal\u00e0 de nanoci\u00e8ncia i nanotecnologia\ninstitut de ci\u00e8ncia de materials de barcelona\ninstitut de f\u00edsica d'altes energies\ninstitut de ci\u00e8ncia i tecnologia ambiental\ninstitut de biotecnologia i biomedicina (ibb)\ncentre de recerca matem\u00e0tica\ninstitut d'an\u00e0lisi econ\u00f2mica\nsincrotr\u00f3 alba ubicat al barcelona synchrotron park conegut localment com a parc de l'alba.\ninstitut de govern i pol\u00edtiques p\u00fabliques (igop)\n\n\n=== biblioteques ===\n\nel servei de biblioteques de la uab proporciona recursos informatius i serveis de m\u00e0xima qualitat d'acord amb els objectius d'excel\u00b7l\u00e8ncia de la uab en l'educaci\u00f3, la recerca, la innovaci\u00f3 i la transfer\u00e8ncia de coneixement. consta de sis biblioteques al campus de bellaterra, una al campus de sabadell i quatre a les unitats docents en conveni amb els hospitals. \u00e9s membre del consorci de serveis universitaris de catalunya (csuc) i de la red de bibliotecas universitarias espa\u00f1olas (rebiun). gestiona el fons d'hist\u00f2ria local de catalunya i el cat\u00e0leg d'acc\u00e9s p\u00fablic en l\u00ednia sobre llengua i cultura catalanes traces.la col\u00b7lecci\u00f3 de manuscrits medievals i d'\u00e8poca moderna, que es conserva en dip\u00f2sit a la biblioteca de catalunya, \u00e9s accessible en l\u00ednia a trav\u00e9s del dip\u00f2sit digital de la uab\n\n\n=== c\u00e0tedres ===\nla uab \u00e9s diposit\u00e0ria de m\u00faltiples c\u00e0tedres, a trav\u00e9s de les quals, aprofundeix en l'estudi i la recerca d'una mat\u00e8ria concreta. s\u00f3n gestionades en col\u00b7laboraci\u00f3 amb altres institucions, empreses i organismes internacionals, tot facilitant aix\u00ed la col\u00b7laboraci\u00f3 i les sinergies de la uab amb entitats alienes al m\u00f3n universitari. les c\u00e0tedres de la uab abasten \u00e0mbits diversos del coneixement, des de la salut i la prevenci\u00f3 fins al patrimoni cultural o el foment de valors \u00e8tics. gaudeixen de gran prestigi i contribueixen a vehicular la transfer\u00e8ncia de coneixement i tecnologia cap a la societat.\nc\u00e0tedra jordi arbon\u00e8s de traducci\u00f3\nc\u00e0tedra jos\u00e9 agust\u00edn goytisolo\nc\u00e0tedra unesco de comunicaci\u00f3\nc\u00e0tedra unesco sobre pau i drets humans\nc\u00e0tedra internacional d'olimpisme\nc\u00e0tedra uab - novartis de doc\u00e8ncia i investigaci\u00f3 en medicina de fam\u00edlia\nc\u00e0tedra d'investigaci\u00f3 en oftalmologia \"joaquim barraquer\"\nc\u00e0tedra de mobilitat i seguretat vi\u00e0ria\nc\u00e0tedra de recerca cardiovascular\nc\u00e0tedra de recerca en cardiologia cl\u00ednica\nc\u00e0tedra de malalties infeccioses\nc\u00e0tedra sobre educaci\u00f3 i formaci\u00f3 vi\u00e0ria\nc\u00e0tedra de fisiologia aplicada\nc\u00e0tedra uab-imas-menarini d'investigaci\u00f3 i doc\u00e8ncia en dolor\nc\u00e0tedra \"el cervell social\"\nc\u00e0tedra de recerca qualitativa\nc\u00e0tedra \"antoni serra ramoneda\"\nc\u00e0tedra de recerca eugin\nc\u00e0tedra jos\u00e9 saramago\nc\u00e0tedra uab-semcc de gesti\u00f3 del coneixement en medicina de l'envelliment fisiol\u00f2gic\nc\u00e0tedra enric prat de la riba d'estudis jur\u00eddics locals\n\n\n=== dip\u00f2sit digital de documents de la uab ===\n\nel ddd, dip\u00f2sit digital de documents de la universitat aut\u00f2noma de barcelona, \u00e9s l'eina a partir de la qual es recopila, gestiona, difon i preserva la producci\u00f3 cient\u00edfica, docent i institucional de la universitat alhora que recull documents digitals que formen part de les col\u00b7leccions de les biblioteques de la uab o que les completen.\n\n\n=== publicacions ===\n\nel servei de publicacions de la universitat aut\u00f2noma de barcelona neix el 1979. com a editorial universit\u00e0ria, la seva activitat est\u00e0 centrada en el suport a la doc\u00e8ncia mitjan\u00e7ant la publicaci\u00f3 de materials did\u00e0ctics dirigits a les titulacions impartides a la mateixa universitat, en la contribuci\u00f3 a la difusi\u00f3 de l'activitat cient\u00edficot\u00e8cnica, a trav\u00e9s de la publicaci\u00f3 de llibres, revistes cient\u00edfiques i tesis doctorals, aix\u00ed com en la promoci\u00f3 dels vincles i les transfer\u00e8ncies del coneixement entre la universitat i la societat, a trav\u00e9s de la publicaci\u00f3 de diverses obres de car\u00e0cter cultural. les principals l\u00ednies de treball del servei de publicacions estan centrades a promoure la publicaci\u00f3 de llibres en format electr\u00f2nic i en impulsar el llan\u00e7ament de noves col\u00b7leccions de car\u00e0cter divulgatiu.\n\n\n=== r\u00e0nquings ===\nla uab es troba entre les capdavanteres de l'\u00e0mbit espanyol en r\u00e0nquings mundials com el qs world university rankings (qs wur), el times higher education world university rankings (the wur) i l'academic ranking of world universities (arwu), i ocupa una posici\u00f3 destacada a escala mundial entre les universitats joves segons les classificacions espec\u00edfiques per a universitats de menys de 50 anys elaborades per qs i times higher education. se situa en la posici\u00f3 146 a escala mundial i com la millor universitat de l'estat espanyol en el r\u00e0nquing the wur 2015-2016. en l'\u00e0mbit europeu, la uab es troba entre les cent primeres universitats en la posici\u00f3 67. la uab \u00e9s la tercera universitat de l'estat espanyol i est\u00e0 entre les 150 millors universitats del m\u00f3n segons qs, que classifica les 500 millors universitats del m\u00f3n. la uab se situa entre les posicions 201 i 300 del m\u00f3n en la classificaci\u00f3 arwu, que elabora la universitat jiao tong de shanghai. en l'\u00e0mbit espanyol, la uab apareix compartint la segona posici\u00f3.\n\n\n=== parc de recerca ===\n\nel parc de recerca uab (pruab) \u00e9s una fundaci\u00f3 sense \u00e0nim de lucre creada el 2007 per la universitat aut\u00f2noma de barcelona (uab), el consejo superior de investigaciones cient\u00edficas (csic) i l'institut de recerca i tecnologia agroaliment\u00e0ria (irta). la seva missi\u00f3 \u00e9s impulsar i millorar les activitats de transfer\u00e8ncia de tecnologia i coneixements dels seus membres, promoure l'activitat emprenedora mitjan\u00e7ant la creaci\u00f3 de noves empreses basades en la recerca i, en general, facilitar la interacci\u00f3 entre la recerca, el m\u00f3n empresarial i la societat. dona servei als departaments i grups de recerca de la uab, aix\u00ed com als centres i instituts ubicats al campus de bellaterra. tots ells porten a terme la seva activitat al voltant de sis eixos tem\u00e0tics b\u00e0sics: biotecnologia i biomedicina; tecnologies de l'alimentaci\u00f3 i sanitat animal; ci\u00e8ncia de materials i energia (nanotecnologia i microelectr\u00f2nica), tecnologies de la informaci\u00f3 i la comunicaci\u00f3; ci\u00e8ncies socials i humanitats; i medi ambient i canvi clim\u00e0tic. pret\u00e9n ser una eina efica\u00e7 de transfer\u00e8ncia de coneixements i de tecnologia, capa\u00e7 de comunicar-se i respondre a les necessitats del personal investigador, dels emprenedors i de les empreses.\n\n\n== governan\u00e7a ==\nhi ha diversos organismes de govern per gestionar la uab:\n\n\n=== consell de govern ===\n\u00e9s l'\u00f2rgan suprem de govern col\u00b7legiat de la universitat i, com a tal, estableix les seves l\u00ednies estrat\u00e8giques i program\u00e0tiques, aix\u00ed com les directrius, normatives i procediments per a la seva aplicaci\u00f3, en els \u00e0mbits de l'organitzaci\u00f3 dels ensenyaments, recerca, recursos humans i econ\u00f2mics i elaboraci\u00f3 de pressupostos. exerceix, aix\u00ed mateix, les funcions que li atribueix la legislaci\u00f3 estatal i auton\u00f2mica i els estatuts de la universitat i assisteix, a m\u00e9s, el rector en l'exercici de les seves funcions. els acords del consell de govern esgoten la via administrativa i s\u00f3n directament impugnables davant la jurisdicci\u00f3 contenciosa administrativa. est\u00e0 format pel rector, el secretari general, el gerent, quinze membres de la comunitat universit\u00e0ria designats pel rector i quinze membres elegits pels degans, directors d'escola, directors de departament i d'institut universitari de recerca entre els degans.\n\n\n=== claustre ===\n\u00e9s l'\u00f2rgan m\u00e0xim de representaci\u00f3 de la comunitat universit\u00e0ria i debat les l\u00ednies generals d'actuaci\u00f3 de la universitat, controla la gesti\u00f3 dels c\u00e0rrecs i impulsa l'activitat normativa d'altres \u00f2rgans, en els termes est\u00e0 integrat pel rector, que el presideix, pel secretari general, el gerent i per tres-cents claustrals, representants dels diversos sectors de la comunitat universit\u00e0ria establerts en els estatuts i aquest reglament. correspon al claustre elaborar i aprovar els estatuts de la universitat convocar amb car\u00e0cter extraordinari l'elecci\u00f3 de rector, elegir i revocar el s\u00edndic de greuges, aprovar el reglament pel qual es regeix i debatre l'informe anual que adreci al claustre sobre la seva activitat i elegir els seus representants en el consell de govern, entre d'altres.\n\n\n=== consell social ===\n\u00e9s l'\u00f2rgan col\u00b7legiat de participaci\u00f3 de la societat en la universitat. permet con\u00e8ixer les necessitats i les aspiracions m\u00fatues i, per tant, establir la col\u00b7laboraci\u00f3 entre la societat i la universitat, tant per responsabilitzar la primera del desenvolupament socioecon\u00f2mic i cultural de la segona, com per harmonitzar els plans universitaris amb les aspiracions socials. t\u00e9 les compet\u00e8ncies que li atorga la legislaci\u00f3 vigent en les mat\u00e8ries de programaci\u00f3 i gesti\u00f3, economia, pressupost i patrimoni, de relaci\u00f3 amb la comunitat universit\u00e0ria i de relaci\u00f3 entre la universitat i el seu entorn cultural, professional, econ\u00f2mic i social.\n\n\n=== s\u00edndic de greuges ===\ndes de l'any 1995 la universitat aut\u00f2noma de barcelona compta amb la figura del s\u00edndic de greuges, com a \u00f2rgan responsable de vetllar pel respecte als drets i llibertats dels membres de la comunitat universit\u00e0ria davant les actuacions dels \u00f2rgans i serveis universitaris.\n\n\n== festa major ==\nla festa major de la uab \u00e9s una jornada festiva organitzada cada any al campus de bellaterra de la uab per la comunitat estudiantil i les autoritats universit\u00e0ries. totes les activitats es duen a terme en paral\u00b7lel a les hores lectives, per tant, l'horari acad\u00e8mic resta inalterat. tot i aix\u00f2, algunes classes queden suspeses, previ acord entre estudiants i professor. antigament es feia coincidir en divendres, per\u00f2 a partir del curs 2003-2004 i a causa de la nombrosa assist\u00e8ncia de menors d'edat, es trasllad\u00e0 a dijous. sempre s'ha fet coincidir amb el primer dijous de novembre.\n\n\n== refer\u00e8ncies ==\n\n\n== vegeu tamb\u00e9 ==\npapers: revista de sociologia\nroure del blauet\nc\u00e0rrega policial a la universitat aut\u00f2noma de barcelona\n\n\n== bibliografia ==\nrectors i rectores de la uab\nuab, 25 anys\naragay esmerat, addaia \u00abhortet de l'autonoma\u00bb. els horts urbans de barcelona : les experi\u00e8ncies d'horts urbans comunitaris com a formes d'intervenci\u00f3 social i ambiental, 2010, p\u00e0g. 90-95 [consulta: 22 novembre 2015].\n\n\n== enlla\u00e7os externs ==\nuniversitat aut\u00f2noma de barcelona - lloc web oficial"