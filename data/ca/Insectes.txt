"els insectes (insecta) s\u00f3n la classe predominant dels artr\u00f2podes. estan classificats dins el subembrancament o superclasse dels hex\u00e0podes juntament amb els proturs, els col\u00b7l\u00e8mbols i els diplurs. els insectes s\u00f3n animals invertebrats i molts han desenvolupat la capacitat de volar. s\u00f3n la forma de vida predominant en nombre d'esp\u00e8cies a la terra i n'han colonitzat amb \u00e8xit tots els ambients tret dels mars, que molt abans de l'aparici\u00f3 dels insectes ja estaven poblats per altres grups d'artr\u00f2podes.\nse'n coneixen m\u00e9s d'un mili\u00f3 d'esp\u00e8cies, m\u00e9s que la resta de grups d'animals en conjunt; realment, n'hi podria haver entre 5 i 30 milions. hi ha descrites, aproximadament, 387.000 esp\u00e8cies de cole\u00f2pters, 160.000 de d\u00edpters, 157.000 de lepid\u00f2pters , 153.000 d'himen\u00f2pters, 104.000 d'hem\u00edpters, 24.000 d'ort\u00f2pters i 6.000 d'odonats.els insectes s\u00f3n, a m\u00e9s de molt diversos, extremament abundants: s'estima que hi ha 200 milions d'insectes per cada \u00e9sser hum\u00e0. nom\u00e9s de formigues, es calcula que a la terra n'hi viuen almenys mil bilions (1015). en un dels ecosistemes m\u00e9s rics en diversitat, la selva amaz\u00f2nica, s'estima que hi ha unes 60.000 esp\u00e8cies i 3,2 x 108 individus per hect\u00e0rea; en un acre de s\u00f2l angl\u00e8s hi ha gaireb\u00e9 divuit milions de cole\u00f2pters.la ci\u00e8ncia que estudia els insectes s'anomena entomologia, nom que prov\u00e9 del terme grec \u03ad\u03bd\u03c4\u03bf\u03bc\u03bf\u03bd, 'insecte' (etimol\u00f2gicament 'en seccions').\n\n\n== anatomia externa ==\nel cos dels insectes est\u00e0 format per tres regions principals o tagmes: el cap, el t\u00f2rax i l'abdomen, recobertes per un exoesquelet quitin\u00f3s.\n\n\n=== exoesquelet ===\n\nl'exoesquelet \u00e9s una cut\u00edcula quitinosa que recobreix el cos dels insectes i altres artr\u00f2podes. l'exoesquelet cont\u00e9 components r\u00edgids i resistents que compleixen un conjunt de funcions: protecci\u00f3, excreci\u00f3, suport, alimentaci\u00f3, percepci\u00f3; en els insectes terrestres, actua tamb\u00e9 com una barrera per a evitar la dessecaci\u00f3. segons el registre f\u00f2ssil, l'exoesquelet va apar\u00e8ixer per primera vegada durant el cambri\u00e0, fa uns 550 milions d'anys, i la seva evoluci\u00f3 ha estat clau per a la radiaci\u00f3 adaptativa i la conquesta de gaireb\u00e9 tota mena de n\u00ednxols ecol\u00f2gics pels artr\u00f2podes en general i dels insectes en concret.\n\n\n=== cap ===\nel cap o c\u00e8falon \u00e9s la regi\u00f3 anterior del cos; cont\u00e9 els ulls compostos, les antenes i les peces bucals. hi ha formes del cap considerablement diverses entre els diversos insectes, per\u00f2 en la majoria de casos \u00e9s fortament esclerotitzada (dura) i forma una estructura compacta denominada c\u00e0psula cef\u00e0lica.\nel cap dels insectes est\u00e0 subdividit per sutures en diverses esclerites m\u00e9s o menys diferenciades, que varien en nombre entre els diferents grups. t\u00edpicament hi ha una sutura amb forma de i grega invertida que s'est\u00e9n al llarg de la part dorsal i anterior del cap i es bifurca per sobre de l'ocel formant dues sutures divergents, que s'estenen cap avall pels costats anteriors del cap. la part dorsal d'aquesta sutura (la base de la i grega) \u00e9s la sutura coronal i les dues branques anteriors s\u00f3n les sutures frontals.\nd'altra banda, el cap dels insectes est\u00e0 constitu\u00eft per una regi\u00f3 pre-oral i una regi\u00f3 post-oral. la regi\u00f3 pre-oral cont\u00e9 els ulls compostos, ocels, antenes i \u00e0rees facials, incloent-hi el labre. la part post-oral cont\u00e9 la mand\u00edbula, les maxil\u00b7les i el llavi.\n\n\n==== ulls ====\nla majoria d'insectes tenen un parell d'ulls compostos relativament grans, situats dorsolateralment al cap. la superf\u00edcie de cada ull compost est\u00e0 formada per un cert nombre d'\u00e0rees circulars o hexagonals denominades ommatidis, en un nombre que oscil\u00b7la entre uns pocs i uns milers; cada ommatidi \u00e9s una \u00fanica unitat visual. cada ommatidi consisteix en una lent i un rabd\u00f2mer, que \u00e9s un grup de c\u00e8l\u00b7lules receptores visuals posades en paral\u00b7lel o lleugerament girades; s\u00f3n capaces de distingir entre la pres\u00e8ncia i l'abs\u00e8ncia de llum i, en alguns casos, poden distingir els colors, per\u00f2 en general, tenen una baixa resoluci\u00f3 d'imatge. la imatge que percep un artr\u00f2pode \u00e9s el conjunt de senyals dels m\u00faltiples ommatidis orientats en direccions diferents. tanmateix, l'ull compost \u00e9s capa\u00e7 de detectar moviments r\u00e0pids, veu un ampli abast d'angle s\u00f2lid i, en alguns casos, percep la polaritzaci\u00f3 de la llum.\nhi ha dos tipus b\u00e0sics d'ulls compostos:\n\null d'aposici\u00f3: el t\u00edpic ull d'aposici\u00f3 t\u00e9 una lent que enfoca la llum provinent d'una direcci\u00f3 sobre el rabd\u00f2mer, mentre que la llum provinent d'altres direccions s'absorbeix a les parets fosques de l'ommatidi. un altre tipus d'ull d'aposici\u00f3 es troba als estreps\u00edters, en els quals cada lent forma una imatge, i les imatges es combinen en el cervell. aquest ull s'anomena ull de superposici\u00f3 neuronal o ull esquizocroal compost.\null de superposici\u00f3: en els insectes, n'hi ha dos tipus:\null de superposici\u00f3 refractant: t\u00e9 una obertura entre la lent i el rabd\u00f2mer i manca de paret. cada lent reflecteix la llum en un angle igual a l'angle al qual la rep. el resultat \u00e9s la formaci\u00f3 de la imatge a la meitat del radi de l'ull, on hi ha situades les testes dels rabd\u00f2mers. aquest tipus d'ull es troba normalment en insectes nocturns.\nulls de superposici\u00f3 parab\u00f2lica: es troben en insectes com els efemer\u00f2pters; cada faceta de la superf\u00edcie de l'ull cont\u00e9 una superf\u00edcie parab\u00f2lica que rep la llum d'un reflector i l'enfoca sobre una matriu de sensors.hi ha algunes excepcions dels casos anteriors. alguns insectes tenen el que s'anomena un ull compost de lent simple, que \u00e9s un cas intermedi entre l'ull compost de superposici\u00f3 i l'ull de lent simple que es troba en els animals d'ulls simples.\na m\u00e9s dels ulls composts, la majoria dels insectes tenen tres ulls simples o ocel\u00b7les situats a la part superior del cap, entre els ulls compostos.\n\n\n==== antenes ====\n\nles antenes s\u00f3n ap\u00e8ndixs m\u00f2bils multiarticulats. existeixen en nombre parell en els insectes adults i la majoria de les larves. estan formades per un nombre variable d'artells denominats anten\u00f2mers. la funci\u00f3 de les antenes \u00e9s eminentment sensorial; la funci\u00f3 t\u00e0ctil \u00e9s la principal, gr\u00e0cies als p\u00e8ls t\u00e0ctils que recobreixen gaireb\u00e9 tots els anten\u00f2mers; tamb\u00e9 tenen funci\u00f3 olfactiva, gr\u00e0cies a \u00e0rees olfactives en forma de plaques plenes de porus microsc\u00f2pics distribu\u00efdes sobre la superf\u00edcie d'alguns anten\u00f2mers terminals; tamb\u00e9 tenen funci\u00f3 auditiva, i de vegades funci\u00f3 prensora durant la copulaci\u00f3 per subjectar a la femella. estan formades per tres parts, sent les dues primeres \u00faniques i uniarticulades, mentre que la tercera compr\u00e8n un nombre variable d'anten\u00f2mers, que es denominen respectivament escap, pedicel i flagel o funicle.\n\n\n==== peces bucals ====\n\ns\u00f3n peces m\u00f2bils que s'articulen a la part inferior del cap, destinades a l'alimentaci\u00f3; trituren, roseguen o masteguen els aliments s\u00f2lids o durs i absorbeixen l\u00edquids o semil\u00edquids. les peces bucals s\u00f3n les seg\u00fcents:\n\nlabre (llavi superior o llavi simple): \u00e9s una esclerita imparella de forma variable que es pot moure cap amunt i cap avall; \u00e9s el sostre de la boca i s'articula amb el clipi. a la seva part ventral o interna es troba l'epifaringe, que est\u00e0 lleument esclerotitzada; la seva funci\u00f3 \u00e9s gustativa.\nmand\u00edbules: s\u00f3n dues peces simples, disposades lateralment sota el llavi superior, articulades, resistents i esclerotitzades. la seva funci\u00f3 \u00e9s mastegar, triturar o lacerar els aliments. en alguns adults poden faltar, sent totalment absents o vestigials en tots els lepid\u00f2pters i efemer\u00f2pters.\nmaxil\u00b7les: en nombre de dues, estan situades darrere de les mand\u00edbules. s\u00f3n peces auxiliars que col\u00b7laboren en l'alimentaci\u00f3. la hipofaringe \u00e9s una estructura prominent; est\u00e0 localitzada sobre el ment\u00f3 o mentum, i t\u00e9 una funci\u00f3 gustativa. s'assembla a una llengua. cadascuna de les maxil\u00b7les presenta un palp maxil\u00b7lar.\nllavi (labium): estructura imparella resultant de la fusi\u00f3 de dos ap\u00e8ndixs; est\u00e0 situada sota les maxil\u00b7les i presenta dos petits palps labials. forma la base de la boca.\n\n\n==== tipus principals d'aparells bucals ====\nles peces bucals dels insectes s'ha anat modificant en diversos grups per a adaptar-se a la ingesti\u00f3 de diferents tipus d'aliments i per diferents m\u00e8todes. aqu\u00ed se citen els tipus m\u00e9s diferenciats i interessants, escollits per a il\u00b7lustrar les diverses formes adoptades per parts hom\u00f2logues, i els diferents usos que tenen. existeixen molts altres tipus, sovint estats intermedis entre alguns dels aqu\u00ed citats.\n\ntipus mastegador. en aquest tipus d'aparell bucal els ap\u00e8ndixs s\u00f3n essencialment les mand\u00edbules, les maxil\u00b7les i el llavi. les mand\u00edbules tallen i trituren els aliments s\u00f2lids i les maxil\u00b7les i el llavi els empenyen cap a l'es\u00f2fag. l'aparell bucal de tipus mastegador \u00e9s el m\u00e9s generalitzat entre els insectes i, a partir d'ell, s'han desenvolupat els altres tipus. aquest punt de vista se sustenta en dues classes de proves importants. en primer lloc, aquest aparell bucal \u00e9s el m\u00e9s semblant en la seva estructura al dels miri\u00e0podes, per alguns els parents m\u00e9s propers dels insectes. en segon lloc, l'aparell bucal mastegador es troba en gaireb\u00e9 tots els ordres d'insectes com els ort\u00f2pters, els cole\u00f2pters i les larves de lepid\u00f2pters.tipus tallador-xuclador. aquest tipus d'aparell bucal es troba en els t\u00e0vecs (diptera, tabanidae) i alguns altres d\u00edpters; les mand\u00edbules es presenten en forma de fulles esmolades i les maxil\u00b7les en forma de llargs estilets. ambdues tallen i esgarren el tegument dels mam\u00edfers, fent fluir la sang de la ferida. aquesta sang \u00e9s recollida per la protuber\u00e0ncia esponjosa del llavi i condu\u00efda a l'extrem de la hipofaringe. la hipo i l'epifaringe s'ajusten per a formar un tub a trav\u00e9s del qual la sang \u00e9s aspirada cap a l'es\u00f2fag.\ntipus xuclador. un gran nombre de d\u00edpters no picadors, entre ells la mosca dom\u00e8stica, tenen aquest tipus d'aparell bucal adaptat solament per a la ingesti\u00f3 d'aliments l\u00edquids o f\u00e0cilment solubles en saliva. aquest tipus \u00e9s el m\u00e9s similar a l'anterior, per\u00f2 les mand\u00edbules i les maxil\u00b7les no s\u00f3n funcionals, i les peces restants formen una prob\u00f2scide amb un \u00e0pex en forma d'esponja (label\u00b7le) que s'introdueix en els aliments l\u00edquids que s\u00f3n condu\u00efts cap al canal alimentari per diminuts canals capil\u00b7lars existents en la superf\u00edcie del label\u00b7le. el canal alimentari tamb\u00e9 est\u00e0 format per la hipo i l'epifaringe que formen un tub cap a l'es\u00f2fag. les mosques i altres insectes amb aquest tipus d'aparell bucal poden ingerir tamb\u00e9 aliments s\u00f2lids com el sucre; per fer-ho, aboquen sobre l'aliment una gota de saliva, que el dissol, i despr\u00e9s la soluci\u00f3 \u00e9s succionada cap a la boca.\ntipus mastegador-llepador. aquest tipus d'aparell bucal, adaptat a l'absorci\u00f3 de l\u00edquids, es troba a les abelles i vespes, exemplificat per l'abella. les mand\u00edbules i el labre s\u00f3n de tipus mastegador i les empren per a subjectar les preses i per a pastar la cera o altres tipus de materials amb qu\u00e8 construeixen els seus nius. les maxil\u00b7les i el llavi formen una s\u00e8rie d'estructures deprimides i allargades de les quals una d'elles forma un \u00f2rgan extensible acanalat, que s'utilitza com una sonda per a arribar als profunds nectaris de les flors. les altres lleng\u00fcetes de les maxil\u00b7les i el llavi formen una s\u00e8rie de canals pels quals descendeix la saliva i ascendeix l'aliment.\ntipus picador-xuclador. l'aparell bucal de molts grups d'insectes est\u00e0 modificat per a perforar teixits i xuclar sucs, com per exemple els hem\u00edpters (anomenats popularment amb els noms de pugons, xinxes, cotxinilles, i polls i puces que xuclen la sang de mam\u00edfers i aus. tamb\u00e9 les femelles d'algunes fam\u00edlies de d\u00edpters piquen i xuclen fluids nutritius, tamb\u00e9 sang de mam\u00edfers. en aquest tipus d'aparell bucal, el labre, les mand\u00edbules i les maxil\u00b7les s\u00f3n prims i llargs, i es reuneixen per a formar una delicada agulla buida. el llavi forma una beina robusta que mant\u00e9 r\u00edgida aquesta agulla. la totalitat de l'\u00f2rgan es diu bec. per a alimentar-se, l'insecte estreny la totalitat del bec contra l'hoste, clava aquesta agulla en l'interior dels seus teixits i xucla els seus sucs a trav\u00e9s de l'agulla fins a l'interior de l'es\u00f2fag.\nespiritrompa. els lepid\u00f2pters adults s'alimenten de n\u00e8ctar i altres aliments l\u00edquids. aquests s\u00f3n succionats per mitj\u00e0 d'una llarga prob\u00f2scide (espiritrompa) en forma de tub que desemboca a l'es\u00f2fag; est\u00e0 formada a partir de les maxil\u00b7les, molt modificades.\n\n\n=== t\u00f2rax ===\nel t\u00f2rax \u00e9s la regi\u00f3 mitjana del cos i cont\u00e9 les potes i les ales (en alguns insectes adults no hi ha ales i en molts insectes immadurs i en alguns adults no hi ha potes).\nel t\u00f2rax consta de tres segments, prot\u00f2rax, mesot\u00f2rax, i metat\u00f2rax; cada segment tor\u00e0cic t\u00e9 t\u00edpicament un parell de potes i meso i metat\u00f2rax un parell de les ales cadascun (quan estan presents); quan hi ha un sol parell d'ales, estan situades en el mesot\u00f2rax, excepte en els estreps\u00edpters que solament conserven les ales metator\u00e0ciques; el prot\u00f2rax mai no t\u00e9 ales.\nel t\u00f2rax est\u00e0 unit al cap per una regi\u00f3 del coll, membranosa, la c\u00e8rvix. hi ha generalment una o dues esclerites petites en cada costat del coll, les quals lliguen el cap amb el prot\u00f2rax.\ncada segment tor\u00e0cic est\u00e0 compost de quatre grups d'esclerites; el n\u00f2tum o not dorsalment, les pleures als costats i l'est\u00e8rnum ventralment. qualsevol esclerita tor\u00e0cica pot ser localitzada en un segment particular per l'\u00fas de prefixos apropiats: pro-, meso- i meta-. per exemple, el n\u00f2tum del prot\u00f2rax es diu pron\u00f2tum o pronot.\nel n\u00f2tum del mesot\u00f2rax i metat\u00f2rax est\u00e0 sovint subdividit per sutures en dues o m\u00e9s esclerites cadascun.\nla pleura \u00e9s l'esclerita portadora de les ales; forma un proc\u00e9s alar-pleural que serveix com a suport per al moviment de l'ala.\na cada costat del t\u00f2rax hi ha dues obertures, una entre el prot\u00f2rax i el mesot\u00f2rax i l'altra entre el meso i el metat\u00f2rax; s\u00f3n els estigmes, \u00e9s a dir obertures externes del sistema traqueal.\n\n\n==== potes ====\nconsisteixen t\u00edpicament en els segments seg\u00fcents:\n\ncoxa, segment basal\ntroc\u00e0nter, segment petit, (rarament dos segments), a continuaci\u00f3 de la coxa\nf\u00e8mur, primer segment llarg de la pota\nt\u00edbia, \u00e9s el segment llarg de la pota\ntars, una s\u00e8rie de petits segments (tars\u00f2mers) despr\u00e9s de la t\u00edbia. el nombre de segments tarsals en els insectes varia d'un a cinc. l'\u00faltim segment tarsal generalment t\u00e9 un parell d'urpes o ungles i sovint una o m\u00e9s estructures en formes de coix\u00ed, entre o en la base de les ungles, com s\u00f3n l'aroli i el pulvil\u00b7le, coberts de p\u00e8ls glandulars que actuen com a petites ventoses, i l'empodi.\n\n\n==== ales ====\nles ales dels insectes s\u00f3n evaginacions de la paret del cos localitzades dorso-lateralment entre els notums i les pleures. la base de l'ala \u00e9s membranosa, aix\u00f2 fa possible els seus moviments.\nles ales dels insectes varien en nombre, grand\u00e0ria, forma, textura, nervaci\u00f3, i en la posici\u00f3 en qu\u00e8 s\u00f3n mantingudes en rep\u00f2s. la majoria dels insectes adults tenen dos parells d'ales, situades en el meso i metat\u00f2rax com per exemple les papallones, mosques, etc.; alguns, com els d\u00edpters, tenen un sol parell (situat en el mesot\u00f2rax) i alguns no tenen ales (per exemple, les formes \u00e0pteres dels pugons, formigues obreres, puces, etc.)\nen la majoria dels insectes les ales s\u00f3n membranoses i poden estar cobertes de petits p\u00e8ls o escates; en alguns insectes les ales anteriors s\u00f3n engrossides, cori\u00e0cies o dures i en forma de beina o estoig, estructura coneguda com a \u00e8litres (cole\u00f2pters).\nla majoria dels insectes s\u00f3n capa\u00e7os de doblegar les ales sobre l'abdomen quan estan en rep\u00f2s; s\u00f3n els insectes ne\u00f2pters (\"ales noves\"); per\u00f2 els grups m\u00e9s primitius, com els odonats i efemer\u00f2pters, no les poden plegar i mantenen les ales esteses cap en fora, o reunides damunt del cos; per aquesta ra\u00f3 reben el nom de pale\u00f2pters (\"ales antigues\").\nalguns insectes com grills i saltamartins mascles, s\u00f3n capa\u00e7os de produir un so caracter\u00edstic amb les ales produ\u00eft per fricci\u00f3 de les dues ales anteriors entre si, o les ales anteriors amb les potes posteriors.\nmolts insectes com les mosques i abelles, mouen les ales tan r\u00e0pidament que produeixen un brunzit.\n\n\n=== abdomen ===\nl'abdomen dels insectes t\u00e9 t\u00edpicament 11 segments, per\u00f2 l'\u00faltim est\u00e0 molt redu\u00eft, de manera que el nombre de segments rarament sembla m\u00e9s de 10. els segments genitals poden contenir estructures associades amb les obertures externes dels conductes genitals; en el mascle aquestes estructures es relacionen amb la c\u00f2pula i la transfer\u00e8ncia d'esperma a la femella; i en les femelles estan relacionats amb l'oviposici\u00f3. en l'extrem de l'abdomen pot haver-hi ap\u00e8ndixs, els cercs, que s'insereixen al segment 10.\n\n\n== anatomia interna ==\n\n\n=== sistema traqueal ===\n\nl'aparell respiratori dels insectes est\u00e0 format per tr\u00e0quees, una s\u00e8rie de tubs buits molt ramificats que en el seu conjunt formen en sistema traqueal; els gasos respiratoris circulen a trav\u00e9s d'ell. les tr\u00e0quees s'obren a l'exterior a trav\u00e9s dels estigmes o espiracles, en principi un parell en cada segment corporal; despr\u00e9s van reduint progressivament el seu di\u00e0metre fins a convertir-se en traqu\u00e8oles que penetren en els teixits i aporten oxigen a les c\u00e8l\u00b7lules. en la respiraci\u00f3 traqueal el transport de gasos respiratoris \u00e9s totalment independent de l'aparell circulatori pel qual, a difer\u00e8ncia dels vertebrats, el fluid circulatori (hemolimfa) no emmagatzema oxigen.\n\n\n=== aparell circulatori ===\ncom en els altres artr\u00f2podes, la circulaci\u00f3 \u00e9s oberta i lacunar, i en els insectes est\u00e0 simplificada. el l\u00edquid circulatori \u00e9s l'hemolimfa que omple la cavitat general del cos que per aquesta ra\u00f3 es denomina hemocel que est\u00e0 subdividida en tres sins (pericard\u00edac, perivisceral i perineural). el cor se situa en posici\u00f3 dorsal a l'abdomen dintre del sinus pericard\u00edac; t\u00e9 una v\u00e0lvula en cada met\u00e0mer que delimita diversos compartiments o ventr\u00edculs, cadascun d'ells amb un parell d'orificis o ost\u00edols pels quals penetra l'hemolimfa quan el cor es dilata (di\u00e0stole). el cor es perllonga cap avant en l'art\u00e8ria aorta per la qual surt l'hemolimfa quan el cor es contreu (s\u00edstole); sol ramificar-se per a distribuir l'hemolimfa a la regi\u00f3 cef\u00e0lica. poden existir \u00f2rgans puls\u00e0tils accessoris en diferents parts del cos, que actuen com cors accessoris i asseguren l'arribada de l'hemolimfa als punts m\u00e9s distals (antenes, potes).\n\n\n=== aparell excretor ===\nl'aparell excretor dels insectes est\u00e0 constitu\u00eft pels tubs de malpighi. s\u00f3n tubs cecs que suren en l'hemocel, d'on capten els productes residuals; desemboquen en la part final del tub digestiu on els residus s\u00f3n evacuats i eliminats amb la femta. s\u00f3n capa\u00e7os de reabsorbir aigua i electr\u00f2lits, i per aix\u00f2 juguen un important paper en l'equilibri h\u00eddric i osm\u00f2tic. el seu nombre oscil\u00b7la entre quatre a m\u00e9s de cent. els insectes s\u00f3n uricot\u00e8lics, \u00e9s a dir, excreten principalment \u00e0cid \u00faric. excepcionalment, els tubs de malpighi es modifiquen en gl\u00e0ndules productores de seda o \u00f2rgans productors de llum.\nalguns insectes tenen \u00f2rgans excretors addicionals i independents del tub digestiu, com les gl\u00e0ndules labials o maxil\u00b7lars, i els ronyons d'acumulaci\u00f3 (cossos pericard\u00edacs, nefr\u00f2cits dispersos per l'hemocel, oen\u00f2its epid\u00e8rmics i c\u00e8l\u00b7lules de l'urat).\n\n\n== percepci\u00f3 ==\nmolts insectes tenen \u00f2rgans molt refinats de percepci\u00f3; en alguns casos els seus sentits poden percebre est\u00edmuls fora del rang de percepci\u00f3 dels sentits humans. per exemple, les abelles poden veure la llum ultraviolada i captar els patrons de polaritzaci\u00f3 de la llum, i les arnes mascle tenen un sentit especialitzat de l'olfacte que els ajuda a detectar les feromones de les femelles a molts quil\u00f2metres de dist\u00e0ncia; les formigues poden seguir en la foscor els rastres olorosos deixats per les seves companyes.\na causa de la petita grand\u00e0ria i la simplicitat del seu sistema nervi\u00f3s, el processament que puguin fer de les percepcions \u00e9s molt limitat. per exemple, en general s'accepta que la visi\u00f3 dels insectes ofereix molt baixa resoluci\u00f3 dels detalls, especialment a grans dist\u00e0ncies.\nper una altra part s\u00f3n capaces de donar respostes sorprenentment r\u00e0pides enfront d'est\u00edmuls espec\u00edfics. per exemple, el reflex de c\u00f3rrer dels escarabats de cuina al percebre en els seus cercs posteriors qualsevol moviment d'aire que delata la pres\u00e8ncia d'un perill al seu al voltant, o el reflex de les mosques i lib\u00e8l\u00b7lules d'esquivar obstacles en ple vol a alta velocitat.\n\n\n== reproducci\u00f3 ==\nla majoria de les esp\u00e8cies d'insectes realitzen una reproducci\u00f3 sexual t\u00edpica, tenen sexes separats, morfol\u00f2gicament diferenciats entre si, i han d'aparellar-se per a reproduir-se. no obstant aix\u00f2, existeixen esp\u00e8cies que poden reproduir-se sense c\u00f2pula i, fins i tot, aquest pot ser el proc\u00e9s predominant de reproducci\u00f3 en diversos grups. aquestes esp\u00e8cies es denominen partenogen\u00e8tiques; es tracta d'un mecanisme de reproducci\u00f3 for\u00e7a est\u00e8s en la majoria dels ordres de pterigots. tamb\u00e9, malgrat que molt menys freq\u00fcent, existeixen esp\u00e8cies d'insectes que s\u00f3n hermafrodites, \u00e9s a dir, duen els dos sexes funcionals en el mateix individu (com per exemple icerya purchasi i perla marginata).\nun bon exemple d'esp\u00e8cie partenogen\u00e8tica \u00e9s el de l'insecte bast\u00f3 dixppus morosus. els mascles en aquesta esp\u00e8cie s\u00f3n summament escassos i les femelles comencen a pondre ous no fertilitzats quan maduren. aquests ous es desenvolupen i obren amb normalitat, donant origen a noves femelles. d'aquesta manera una generaci\u00f3 de femelles, gen\u00e8ticament id\u00e8ntica a l'anterior, succeeix a una altra ininterrompudament. aquest tipus de partenog\u00e8nesi, en la qual els \u00f2vuls es produeixen sense reducci\u00f3 del nombre cromos\u00f2mic (sense meiosis) i les femelles donen origen a m\u00e9s femelles, es denomina partenog\u00e8nesi telit\u00f2quica i \u00e9s tamb\u00e9 el mecanisme usual de reproducci\u00f3 entre els \u00e0fids.\nd'una manera diferent, una abella reina (apis mellifera) pot pondre ous fertilitzats (diploides) dels quals sorgeixen femelles, i ous sense fecundar (haploides) dels quals sorgiran mascles (els abellots). aquest tipus de partenog\u00e8nesi que es produeix a partir d'\u00f2vuls que han sorgit per meiosi (pel que hi ha reducci\u00f3 del nombre cromos\u00f2mic), es denomina arrenot\u00f2quica. aquest sistema de determinaci\u00f3 de sexe en el qual les femelles s\u00f3n diploides i els mascles s\u00f3n haploides es denomina haplodiplo\u00efdia; combina la reproducci\u00f3 sexual i asexual i es troba for\u00e7a est\u00e8s entre els himen\u00f2pters.\nla majoria de les esp\u00e8cies d'insectes ponen ous (s\u00f3n ov\u00edpares). no obstant aix\u00f2, hi ha casos en els quals les femelles pareixen les cries, com per exemple en els \u00e0fids. els exemples de viviparisme, malgrat ser escassos, s\u00f3n tamb\u00e9 molt diversos. en alguns casos l'ou s'obre immediatament abans de ser posat; en uns altres, com en la mosca tse-tse, es desenvolupa dintre del cos de la mare i la cria no neix fins a l'estat de pupa. en alguns insectes par\u00e0sits (strepsiptera, himen\u00f2pters par\u00e0sits) un sol ou posat de la manera acostumada es divideix repetidament fins a aconseguir una prog\u00e8nie de fins a 2.000 individus, d'igual genotip i sexe, fenomen conegut com a poliembrionia; les larves poliembri\u00f2niques s\u00f3n sovint can\u00edbals, per la qual cosa s'assoleixen pocs adults.\nun m\u00e8tode molt singular de reproducci\u00f3 \u00e9s el proc\u00e9s conegut com a pedog\u00e8nesi. les larves de miaster motralus, per exemple, poden reproduir-se per si mateixes a partir d'ous no fertilitzats existents a l'interior d'una gran larva viva; les noves larves creixen com a par\u00e0sits dintre seu i quan s\u00f3n madures per a emergir, la larva original mor. les cries repeteixen el proc\u00e9s, de manera que el nombre de larves continua incrementant-se fins que es transformen en insectes adults.els ous poden ser dipositats en solitari o en grups, de vegades dintre d'una estructura protectora denominada ooteca. la forma i la grand\u00e0ria dels ous \u00e9s tan variada com els insectes que els posen. els ous de les papallones, per exemple, solen presentar intricats dibuixos, amb una superf\u00edcie coberta de nombroses marques i nervacions. molts insectes ponen els seus ous en les arrels, o en els brots i teixits tendres de les plantes, dintre dels grans dels cereals i, fins i tot, dintre d'altres animals. el lloc on els insectes ponen els ous, si b\u00e9 variat, no \u00e9s de cap manera aleatori. l'objectiu d'escollir curosament el lloc de la posta \u00e9s sempre el mateix: pondre els ous en el lloc on les larves nounates estiguin envoltades d'aliment.\nen la majoria dels insectes la vida reproductiva d'una femella \u00e9s molt breu i tots els ous produ\u00efts s\u00f3n posats en r\u00e0pida successi\u00f3 en un lapse molt curt de temps. no obstant aix\u00f2, en algunes esp\u00e8cies, especialment en els denominats insectes socials, com abelles, formigues i t\u00e8rmits, la vida reproductora d'una femella dura fins a tres anys. es calcula que la reina dels t\u00e8rmits, per exemple, pon un ou cada dos segons, dia i nit, durant un per\u00edode de 10 anys. com en la comunitat \u00e9s l'\u00fanic adult procreador, la poblaci\u00f3 del termiter minvaria r\u00e0pidament sense aquest ritme de fertilitat.\n\n\n== metamorfosi ==\nla metamorfosi \u00e9s un proc\u00e9s de desenvolupament postembrionari mitjan\u00e7ant el qual els insectes assoleixen la seva fase adulta (imago), durant la qual arriben a la maduresa sexual i en els pterigots es desenvolupen les ales. d'acord amb el tipus de metamorfosis que experimenten els insectes es classifiquen en:\n\namet\u00e0bols: els joves nom\u00e9s es diferencien dels adults per ser m\u00e9s petits i immadurs sexualment.\nhemimet\u00e0bols: metamorfosi gradual en la qual les teques alars i els \u00f2rgans sexuals es van desenvolupant a poc a poc, si b\u00e9 les diferents fases joves s\u00f3n semblants entre si i l'adult; els canvis en l'\u00faltima muda s\u00f3n m\u00e9s marcats (aparici\u00f3 d'ales); els joves es denominen nimfes i no existeix estadi de pupa.\nholomet\u00e0bols: metamorfosi completa (ou, larva, pupa i imago), en la qual els teixits de l'adult s'originen a partir de grups especials de c\u00e8l\u00b7lules denominades discos imaginals, durant una fase del cicle de vida coneguda com a pupa.\n\n\n== ecologia ==\n\n\n=== alimentaci\u00f3 ===\nel r\u00e8gim alimentari dels insectes \u00e9s summament variat. a grans trets poden diferenciar-se els seg\u00fcents:\n\nfit\u00f2fags. s'alimenten de tota mena de productes vegetals i moltes vegades produeixen plagues; destaquen els menjadors de fulles (fil\u00f2fag, com moltes erugues de lepid\u00f2pters, ort\u00f2pters i cole\u00f2pters crisom\u00e8lids) i fusta on excaven galeries (xil\u00f2fags, cortic\u00edcoles, lign\u00edcoles, com els corcs); tamb\u00e9 n'hi ha de gran\u00edvors (mengen gra i unes altres llavors, com els br\u00faquids) o carp\u00f2fils que mengen pol\u00b7len i n\u00e9ctar i tenen peces bucals especialitzades per aquesta finalitat (himen\u00f2pters, lepid\u00f2pters). uns altres mengen fruits (larves de lepid\u00f2pters, d\u00edpters i cole\u00f2pters) o arrels (riz\u00f2fags), i molts hem\u00edpters s'alimenten de la saba, per al que disposen d'un aparell bucal en forma d'estilet que perfora els teixits vegetals. diverses esp\u00e8cies de d\u00edpters i cole\u00f2pters s\u00f3n micet\u00f2fags i viuen sobre fongs, alimentant-se de les seves hifes i espores.zo\u00f2fags. els carn\u00edvors poden alimentar-se de preses vives que ells mateixos capturen (depredadors, com els odonats o els cole\u00f2pters car\u00e0bids) o b\u00e9 dels seus fluids, com la sang (hemat\u00f2fags, com d\u00edpters, i hem\u00edpters). en aquesta categoria s'inclouen els par\u00e0sits, tant ectopar\u00e0sits, que s'alimenten des de l'exterior (puces, xinxes), com els endopar\u00e0sits, que penetren a l'interior dels seus hostes (estreps\u00edpters, alguns himen\u00f2pters). cal destacar tamb\u00e9 algunes esp\u00e8cies amb r\u00e8gims particulars, com aethina tumida, petit cole\u00f2pter que s'alimenta de cera i produeix greus destrosses als ruscs (etinosi), els cole\u00f2pters derm\u00e8stids que mengen queratina (plomes, p\u00e8l, llana, banyes), o les larves de lepid\u00f2pters que devoren roba feta amb material vegetal.omn\u00edvors. tenen un r\u00e8gim alimentari variat, prenent tota mena de productes vegetals i animals.\nsapr\u00f2fags o detrit\u00edvors. s'alimenten de mat\u00e8ria org\u00e0nica, animal o vegetal, en descomposici\u00f3. entre ells destaquen els necr\u00f2fags, que descomponen cad\u00e0vers, els saproxil\u00f2fags que mengen fusta en descomposici\u00f3, i els copr\u00f2fags que reciclen els excrements.\n\n\n=== relacions interespec\u00edfiques ===\nels insectes estableixen relacions molt diverses amb altres organismes, que actuen com hostes, per a aconseguir un benefici. depenent del tipus de relaci\u00f3, poden distingir-se diversos nivells d'associaci\u00f3, encara que moltes vegades el l\u00edmit entre ells \u00e9s dif\u00edcil d'establir.\nels insectes comensals aprofiten l'aliment sobrant o les descamacions, mudes, excrements, etc. del seu hoste, al que no perjudiquen. els formiguers i termiters allotgen molts insectes comensals, on en general s'alimenten del menjar emmagatzemat; es denominen, respectivament, mirmec\u00f2fils i termit\u00f2fils. els insectes fole\u00f2fils viuen en caus de mam\u00edfers i els nid\u00edcoles en nius d'aus, sent de vegades dif\u00edcil de precisar si es tracta de comensals o de par\u00e0sits.\nel mutualisme, en qu\u00e8 dues esp\u00e8cies obtenen benefici mutu de la seva relaci\u00f3, est\u00e0 tamb\u00e9 present entre els insectes; moltes formigues pasturen pugons, als quals defensen d'altres insectes, i obtenen a canvi un l\u00edquid dol\u00e7 que els pugons secreten. algunes formigues i t\u00e8rmits crien fongs dins els seus nius, dels quals s'alimenten; els fongs troben un ambient estable i protegit per al seu desenvolupament. la pol\u00b7linitzaci\u00f3 pot tamb\u00e9 considerar-se com mutualisme entre insectes i vegetals.\nmolts insectes tenen protozous, bacteris i fongs simbionts en el tub digestiu, tubs de malpighi, g\u00f2nades, hemocel, etc.; els simbionts els faciliten la digesti\u00f3 de la cel\u00b7lulosa o de la sang i els proporcionen nutrients essencials per al seu desenvolupament, fins al punt que no poden viure sense ells.\n\nel parasitisme est\u00e0 tamb\u00e9 molt est\u00e8s entre els insectes; en aquest cas, l'hoste surt perjudicat pel par\u00e0sit, que pot considerar-se com un depredador molt especialitzat. els ectopar\u00e0sits viuen fora de l'hoste i generalment s\u00f3n hemat\u00f2fags (s'alimenten de sang) o dermat\u00f2fags (s'alimenten de la pell); hi ha grups sencers d'insectes que s\u00f3n ectopar\u00e0sits (puces, polls, xinxes); es pot destacar tamb\u00e9 els par\u00e0sits socials, en qu\u00e8 esp\u00e8cies d'himen\u00f2pters socials no tenen obreres i es fan adoptar per altres esp\u00e8cies colonials o recluten esclaus entre les obreres d'altres esp\u00e8cies (formigues esclavistes). els endopar\u00e0sits viuen dintre del cos dels seus hostes on s'alimenten dels seus \u00f2rgans o l\u00edquids interns; \u00e9s un fenomen corrent entre les larves de certs d\u00edpters, cole\u00f2pters i estreps\u00edpters i de molts himen\u00f2pters. l'hiperparasitisme es dona quan un insecte parasita a un altre insecte que al seu torn \u00e9s par\u00e0sit. aquestes relacions tenen gran import\u00e0ncia en la regulaci\u00f3 de les poblacions d'insectes i s'utilitzen en el control biol\u00f2gic de plagues.\n\n\n=== estrat\u00e8gies defensives ===\nla reacci\u00f3 m\u00e9s comuna enfront d'un perill \u00e9s la fugida. alguns insectes es defensen produint secrecions repugnat\u00f2ries (pudents, irritants, etc., com molts cole\u00f2pters i ort\u00f2pters), mitjan\u00e7ant actituds intimidat\u00f2ries (com les mantis que aixequen les seves potes davanteres i mostren les seves ales posteriors de colors cridaners) o immobilitzaci\u00f3 reflexa. uns altres inoculen subst\u00e0ncies t\u00f2xiques mitjan\u00e7ant les seves peces bucals (hem\u00edpters) o ovipositors modificats (himen\u00f2pters). algunes larves de lepid\u00f2pters tenen p\u00e8ls urticants que es claven a la boca dels seus enemics. alguns lepid\u00f2pters, ort\u00f2pters i cole\u00f2pters acumulen en els seus teixits subst\u00e0ncies t\u00f2xiques, generalment procedents de la seva alimentaci\u00f3.\nmolts insectes t\u00f2xics o picadors tenen coloracions vistoses i cridaneres que adverteixen als seus depredadors potencials de la seva perillositat; aquest fenomen \u00e9s conegut com a aposematisme, i \u00e9s una estrat\u00e8gia que maximitza l'efectivitat dels mecanismes defensius, ja que molts animals aprenen que aquella combinaci\u00f3 de color que els va produir una experi\u00e8ncia desagradable i tendeixen a evitar-la. cal destacar que molts insectes inofensius s'assemblen en forma, color o comportament a insectes perillosos, i aconsegueixen aix\u00ed enganyar els seus depredadors, que els eviten (per exemple, d\u00edpters, lepid\u00f2pters i cole\u00f2pters que semblen vespes); aquest fenomen es denomina mimetisme m\u00fclleri\u00e0 i est\u00e0 molt est\u00e8s entre els insectes.\nels insectes s\u00f3n els mestres indiscutibles de la cripsi, adaptaci\u00f3 que consisteix passar inadvertit als sentits d'altres animals. s\u00f3n extraordin\u00e0ries les morfologies que imiten objectes de l'entorn, com en els phasmatodea (insectes bast\u00f3 i insectes fulla) i alguns ort\u00f2pters i lepid\u00f2pters que imiten tamb\u00e9 a fulles. molts insectes imiten els colors del seu entorn (homocromia), cosa que s'acompanya amb freq\u00fc\u00e8ncia d'una immobilitzaci\u00f3 reflexa enfront de situacions de perill.\n\n\n== import\u00e0ncia dels insectes per a l'\u00e9sser hum\u00e0 ==\nels insectes constitueixen una de les classes d'animals que m\u00e9s interrelacions presenten amb les activitats humanes. des dels insectes \u00fatils que ens proveeixen mel o seda fins als insectes que s\u00f3n verinosos o transmissors de malalties mortals, existeix una infinitat d'esp\u00e8cies que es troben directament o indirecta associades a l'\u00e9sser hum\u00e0.\ninsectes pol\u00b7linitzadors. des de fa milions d'anys les plantes amb flor i els insectes han iniciat una associaci\u00f3 summament estreta que ha determinat un mecanisme de coevoluci\u00f3 molt singular. les plantes, per la seva condici\u00f3 d'organismes s\u00e8sils, necessiten que els seus g\u00e0metes masculins (els grans de pol\u00b7len) siguin transportats d'una planta a una altra per tal que pugui oc\u00f3rrer la pol\u00b7linitzaci\u00f3 i, per tant, la generaci\u00f3 de nous descendents. en molt\u00edssimes esp\u00e8cies de plantes (denominades entom\u00f2files, o \"amants dels insectes\") pertanyents a molt diverses fam\u00edlies aquest transport est\u00e0 a c\u00e0rrec de diverses esp\u00e8cies d'insectes. la planta necessita atreure els insectes a les seves flors perqu\u00e8 es cobreixin de grans de pol\u00b7len, que m\u00e9s tard seran transportats a altres plantes. per a atreure'ls fan \u00fas d'una varietat de mecanismes, com ara la forma de la corol\u00b7la, el color dels p\u00e8tals o t\u00e8pals i la frag\u00e0ncia de les seves flors, si b\u00e9 el m\u00e9s important \u00e9s l'aliment que poden proveir-los: el n\u00e8ctar, utilitzat com \"recompensa\" per la seva funci\u00f3. l'extrema diversitat de tipus, colors i aromes de les flors de les angiospermes \u00e9s, justament, per la necessitat d'atreure diferents esp\u00e8cies d'insectes pol\u00b7linitzadors. la funci\u00f3 de pol\u00b7linitzaci\u00f3 dels insectes s'aprofita a l'agricultura, ja que permet la producci\u00f3 de molts cultius, com ara els gira-sols i moltes esp\u00e8cies hort\u00edcoles i fruiteres.\nplagues dels grans emmagatzemats. les femelles de moltes esp\u00e8cies d'insectes (com per exemple els corcs) perforen els grans dels cereals (blat, blat de moro, arr\u00f2s, ordi, etc.) i lleguminoses (cigrons, llenties, per exemple) per a dipositar-hi els seus ous. despr\u00e9s d'un per\u00edode d'incubaci\u00f3 d'alguns dies, neixen les larves que immediatament comencen a alimentar-se de l'endosperma i de l'embri\u00f3 de les llavors, causant moltes p\u00e8rdues econ\u00f2miques.\ninsectes que transmeten malalties. moltes esp\u00e8cies d'insectes hemat\u00f2fags (\u00e9s a dir, que s'alimenten de sang) s\u00f3n vectors de malalties infeccioses greus per a l'\u00e9sser hum\u00e0, com el paludisme (transmesa pels mosquits del g\u00e8nere anopheles), la malaltia de chagas (transmesa per la vinxuca), la malaltia de la son (o tripanosomosi africana) (el seu vector \u00e9s la mosca tse-tse), la febre groga i el dengue (el mosquit stegomyia aegypti), tifus (transm\u00e8s pels polls i puces), pesta bub\u00f2nica (puces de les rates), leishmaniosi (mosquits phlebotomus), filariosi i elefantiasi (mosquits anopheles, culex, stegomyia, mansonia), etc.\nplagues per a l'agricultura. des dels or\u00edgens de l'agricultura els insectes han produ\u00eft greus perjudicis als cultius. existeixen aproximadament 5.000 esp\u00e8cies d'insectes (com les larves de moltes esp\u00e8cies de lepid\u00f2pters o els adults dels ort\u00f2pters) que s'alimenten tant de les fulles, com de les tiges, arrels, flors i fruits de les esp\u00e8cies conreades. els danys que ocasionen poden ser indirectes (disminuci\u00f3 de la superf\u00edcie fotosint\u00e8tica, reducci\u00f3 de la capacitat d'extracci\u00f3 d'aigua i nutrients del s\u00f2l), com directes (p\u00e8rdua de flors que han de donar fruits o els mateixos fruits). a m\u00e9s, moltes esp\u00e8cies (com els \u00e0fids) s'alimenten de la saba de les plantes (un perjudici directe, ja que extreuen els nutrients que haurien de dirigir-se a les fulles i fruits) i tamb\u00e9 transmeten una gran quantitat de malalties, particularment virosis que tendeixen a deprimir encara m\u00e9s el rendiment potencial dels conreus. algunes de les plagues m\u00e9s devastadores han estat la fil\u00b7loxera (vinya) i l'escarabat de la patata, sense oblidar les plagues de llagostes que peri\u00f2dicament assolen molts pa\u00efsos africans.\nplagues de la fusta i els boscos. la producci\u00f3 i recol\u00b7lecci\u00f3 de fusta \u00e9s una collita a llarg termini i, a causa dels anys que aquesta \"collita\" triga a madurar, es troba exposada durant molt temps a nombrosos perills, dels quals el m\u00e9s seri\u00f3s \u00e9s l'atac dels insectes. durant el seu creixement els arbres s\u00f3n atacats per dos grans grups d'insectes: els que ataquen les fulles i els que perforen l'escor\u00e7a o la fusta. els primers solen ser larves de lepid\u00f2pters i himen\u00f2pters. el segon grup est\u00e0 constitu\u00eft per insectes perforadors, en la seva majoria larves de cole\u00f2pters, com els bupr\u00e8stids, an\u00f2bids, bostr\u00edquids, ceramb\u00edcids i escol\u00edtids. molt nocius s\u00f3n tamb\u00e9 els t\u00e8rmits.\ninsectes com a aliment. en occident la idea de menjar insectes causa repugn\u00e0ncia, si b\u00e9 la degustaci\u00f3 d'altres artr\u00f2podes, com la llagosta de mar, es considera un fest\u00ed. no obstant aix\u00f2, en altres regions del globus els insectes serveixen com aliment per a alguns grups humans (costum denominat entomof\u00e0gia) i per a alguns animals dom\u00e8stics (peixos, per exemple). aquestes regions del m\u00f3n inclouen \u00e0frica, \u00e0sia, austr\u00e0lia i am\u00e8rica llatina. alguns is\u00f2pters s\u00f3n ingerits a angola, certes esp\u00e8cies d'erugues al camerun i, al congo certes esp\u00e8cies d'insectes s\u00f3n molt apreciades pel seu alt contingut en prote\u00efnes, greixos, niacina i riboflavina. a corea del sud hi ha un hospital on serveixen un p\u00fading fet a partir d'insectes comestibles. al gener del 2018, la uni\u00f3 europea va establir un reglament en el qual es consideraven els insectes, com per exemple l'escarabat de la farina (tenebrio molitor), com un nou aliment a europa i es regulava la seva comercialitzaci\u00f3.\n\n\n== r\u00e8cords ==\nes considera que els insectes m\u00e9s grossos s\u00f3n els cole\u00f2pters del g\u00e8nere goliathus per la seva grand\u00e0ria d'adult i el seu pes de larva, d'uns 100 g. el m\u00e9s llarg \u00e9s l'insecte bast\u00f3 gegant phobaeticus serratipes de 555 mm, i el m\u00e9s petit \u00e9s l'himen\u00f2pter dicopomorpha echmepterygis de nom\u00e9s 139 \u00b5m.\nl'insecte de major grand\u00e0ria que hagi existit va ser meganeura, un protodonat (similars a les lib\u00e8l\u00b7lules actuals), amb l'envergadura d'una \u00e0guila (75 cm), que va viure al carbon\u00edfer, fa m\u00e9s de 300 milions d'anys.\n\n\n== hist\u00f2ria evolutiva ==\nels primers hex\u00e0podes coneguts s\u00f3n el col\u00b7l\u00e8mbol rhyniella i l'insecte rhyniognatha, del devoni\u00e0 inferior (fa uns 400 milions d'anys); per\u00f2 la diversificaci\u00f3 inicial dels insectes es va produir segurament molt abans, potser al siluri\u00e0; les ales fossilitzades m\u00e9s antigues s\u00f3n del carbon\u00edfer per\u00f2, at\u00e8s que hi ha indicis que rhyniognatha podria haver tingut ales, la radiaci\u00f3 dels insectes alats (pterygota) deuria oc\u00f3rrer al devoni\u00e0. en el carbon\u00edfer mitj\u00e0 ja existien nombrosos insectes, com els palaeodictyoptera, diaphanopterodea i megasecoptera, que recorden als odonats actuals i que en alguns casos van assolir envergadures de 75 cm.gener 2020una publicaci\u00f3 cient\u00edfica que resumia diversos informes de risc d'extinci\u00f3 de l'entomofauna fou publicada el 2020 afirmant que m\u00e9s del 40% de les esp\u00e8cies d'insectes estava en perill d'extinci\u00f3 per l'activitat humana de l'agricultura intensiva m\u00e9s els productes agroqu\u00edmics contaminants, el canvi clim\u00e0tic i les esp\u00e8cies invasores. en un altre article publicat al mateix n\u00famero de revista s'expliquen les mesures per a detindre aquest risc, comentant que eren la conservaci\u00f3 dels boscos, prats i similars i sistemes d'aigua dol\u00e7a (rius, llacunes i d'altres) a m\u00e9s de la pr\u00e0ctica de l'agroecologia, l'agricultura ecol\u00f2gica, els anomenats en angl\u00e8s agri-environment schemes, la gesti\u00f3 integrada de plagues i conservar els espais verds en entorns urbans i suburbans.\n\n\n== taxonomia ==\nels insectes s\u00f3n la classe d'organismes amb major riquesa d'esp\u00e8cies en el planeta (vegeu taula 1). la classificaci\u00f3 dels insectes, com es pot esperar d'un grup tan vast i divers, \u00e9s intricada i varia segons els autors, i encara no \u00e9s definitiva.\n\nen la seg\u00fcent classificaci\u00f3, de tall tradicional, s'han assenyalat amb un asterisc les agrupacions que probablement siguin parafil\u00e8tiques, i per tant, sense valor taxon\u00f2mic:\n\n(subclasse) apterygota*. s\u00f3n un grup parafil\u00e8tic que inclou els insectes m\u00e9s primitius que en el curs de l'evoluci\u00f3 mai han estat prove\u00efts d'ales ni experimenten metamorfosi (s\u00f3n amet\u00e0bols). a part d'aquestes dues caracter\u00edstiques, clarament plesiom\u00f2fiques, no comparteixen cap car\u00e0cter derivat (apomorfia) que justifiqui l'exist\u00e8ncia d'aquest grup com a entitat taxon\u00f2mica. els grups parafil\u00e8tics d'aquesta \u00edndole no s\u00f3n acceptats per l'actual taxonomia clad\u00edstica.ordre archaeognatha (=microcoryphia + monura \u2020).\nordre zygentoma.subclasse pterygota. s\u00f3n els insectes alats, que es caracteritzen per presentar ales en el segon (mesot\u00f2rax) i tercer (metat\u00f2rax) segment tor\u00e0cic. la pres\u00e8ncia d'ales sempre va acompanyada d'un refor\u00e7 de l'exoesquelet (esclerotitzaci\u00f3) en aquests segments tor\u00e0cics, els quals usualment es troben units formant una estructura coneguda com a pterot\u00f2rax. tots realitzen una metamorfosi m\u00e9s o menys complicada.(infraclasse) palaeoptera*. \u00e9s el grup on han estat tradicionalment inclosos els insectes alats m\u00e9s primitius. la majoria estan extints i es caracteritzen pel fet que no poden plegar les ales sobre l'abdomen i ser hemimet\u00e0bols (metamorfosi incompleta).ordre ephemeroptera (ef\u00edmeres)\nordre odonata (lib\u00e8l\u00b7lules, espiadimonis)\nordre diaphanopteroidea \u2020\nordre palaeodictyoptera \u2020\nordre megasecoptera \u2020\nordre archodonata \u2020infraclase neoptera. s\u00f3n una agrupaci\u00f3 taxon\u00f2mica que inclou a tots els insectes alats que poden plegar les ales sobre l'abdomen.(superordre) exopterygota*. grup parafil\u00e8tic que inclou els insectes ne\u00f2pters amb metamorfosi simple o incompleta (hemimet\u00e0bols).ordre blattodea (paneroles o escarabats de cuina)\nordre isoptera (t\u00e8rmits)\nordre mantodea (pregad\u00e9u)\nordre dermaptera (tisoreta)\nordre plecoptera\nordre orthoptera (saltamart\u00ed, grill)\nordre phasmatodea (insecte bast\u00f3)\nordre embioptera\nordre zoraptera\nordre grylloblattodea\nordre mantophasmatodea\nordre psocoptera (polls dels llibres)\nordre thysanoptera (trips)\nordre phthiraptera (polls)\nordre hemiptera (cigala, xinxa, bernat pudent)superordre endopterygota. inclou tots els insectes amb metamorfosi completa (holomet\u00e0bols). sens dubte agrupa els ordres amb major nombre d'esp\u00e8cies.ordre raphidioptera\nordre megaloptera\nordre neuroptera\nordre coleoptera (escarabats veritables)\nordre strepsiptera\nordre mecoptera (mosca escorp\u00ed)\nordre siphonaptera (puces)\nordre diptera (mosquits, t\u00e0vecs, mosques)\nordre trichoptera\nordre lepidoptera (papallones, arnes)\nordre hymenoptera (abella, vespa, formigues)\nordre miomoptera \u2020\nordre protodiptera \u2020\n\n\n== filog\u00e8nesi ==\namb l'aparici\u00f3 dels primers estudis basats en dades moleculars i an\u00e0lisis combinades de dades morfol\u00f2giques i moleculars, sembla que l'antiga pol\u00e8mica sobre monofiletisme i polifiletisme dels artr\u00f2podes ha quedat superada, ja que tots ells corroboren que els artr\u00f2podes s\u00f3n un grup monofil\u00e8tic en el qual s'inclouen tamb\u00e9 els tard\u00edgrads (al clade se l'ha denominat panarthropoda); la majoria tamb\u00e9 proposen l'exist\u00e8ncia del clade mandibulata. no obstant aix\u00f2, han sorgit noves controv\u00e8rsies, sobretot al voltant de dues hip\u00f2tesis alternatives m\u00fatuament excloents que estan sent debatudes en nombrosos articles sobre filog\u00e8nia i evoluci\u00f3 d'artr\u00f2podes: atelocerats (miri\u00e0podes+hex\u00e0podes) (wheeler) (cladograma a) versus pancrustacis (crustacis + hex\u00e0podes) (giribert & ribera) (cladograma b):\n\ncom es pot comprovar, les relacions dels hex\u00e0podes (i per tant dels insectes) no estan clares; segons la hip\u00f2tesi dels atelocerats, els hex\u00e0podes s\u00f3n m\u00e9s propers als miri\u00e0podes, fet suportat sobretot per les an\u00e0lisis morfol\u00f2giques; segons la hip\u00f2tesi dels pancrustacis, els hex\u00e0podes s\u00f3n m\u00e9s propers als crustacis, la qual cosa es deriva especialment d'an\u00e0lisis moleculars.\npel que fa a la filog\u00e8nia interna dels insectes, el seg\u00fcent cladograma mostra les relacions entre els diferents ordres i les probables agrupacions monofil\u00e8tiques (basat en tree of life i molt simplificat):\n\ncal destacar que apterygota (archaeognatha + zygentoma), palaeoptera (ephemeroptera + odonata) i exopterygota (plecoptera \u2192 grylloblattodea) apareixen como probables grups parafil\u00e8tics.\n\n\n== refer\u00e8ncies ==\n\n\n== bibliografia ==\nd\u00edaz, j.; santos, t. zoolog\u00eda: aproximaci\u00f3n evolutiva a la diversidad y organizaci\u00f3n de los animales (en castell\u00e0).  editorial s\u00edntesis, 1998. isbn 84-7738-591-2. \nbarrientos, j. a. (ed.), 2004. curso pr\u00e1ctico de entomolog\u00eda. asociaci\u00f3n espa\u00f1ola de entomolog\u00eda, alacant, 947 pp. isbn 84-490-2383-1\nhickman, c. p., ober, w. c. & garrison, c. w., 2006. principios integrales de zoolog\u00eda, 13\u00aa edici\u00f3n. mcgraw-hill-interamericana, madrid (etc.), xviii+1022 pp. isbn 84-481-4528-3\ncoronado, r. y marquez, a. 1972. introducci\u00f3n a la entomolog\u00eda. editorial limusa-wiley.\nmartul, c. 1986. ciencias naturales: zoolog\u00eda y ecolog\u00eda. ediciones ingelek, s.a.\nnaumann, i. d. (ed,), 1985. the insects of australia. cornell university press. ny.\nosuna, e. 1995. morfolog\u00eda del exoesqueleto de los insectos. volumen i y ii. cdch. universidad central de venezuela.\nnieto nafria, j. m. y mier durante, m. p. 1985. tratado de entomolog\u00eda. ediciones omega. barcelona.\nwigglesworth, v. b. 1974. insect physiology, 7a ed. chapman and hall, londres.\n\n\n== enlla\u00e7os externs ==\ncomunitat virtual d'entomologia\nel m\u00f3n dels insectes"