"hindoe\u00efsme is die grootste godsdiens in indi\u00eb, nepal en mauritius, asook van ongeveer \u2019n halfmiljoen mense van indiese oorsprong in suid-afrika. dit word ook as \u2019n dharma, of lewenswyse, beskou. dit is die derde grootste godsdiens in die w\u00eareld, met meer as 1,25 miljard aanhangers, of 15-16% van die w\u00eareldbevolking, wat as hindoes bekend is. die woord \"hindoe\" is \u2019n term wat net buite die groep vir hulle gebruik word, en hoewel hindoe\u00efsme al die oudste godsdiens in die w\u00eareld genoem is, beskou baie beoefenaars van die godsdiens dit as sanatana dharma (sanskrit: \u0938\u0928\u093e\u0924\u0928 \u0927\u0930\u094d\u092e, \"die ewige weg\") \u2013 dit verwys na die idee dat sy oorsprong buite die menslike geskiedenis gevind kan word, soos in die hindoegeskrifte onthul word. nog \u2019n term is vaidika dharma, \"die dharma van die vedas\", hoewel dit minder gepas is.hindoe\u00efsme is \u2019n uiteenlopende stelsel van gedagtes wat gekenmerk word deur \u2019n reeks filosofie\u00eb en gedeelde begrippe, rituele, kosmologiese stelsels, pelgrimsterreine en gedeelde teksbronne wat onder meer teologie, metafisika, mitologie, vediese yajna, joga, rituele en tempelbouwerk insluit. prominente temas in hindoe\u00efsme sluit in die vier purusharthas, die vier doele van die die lewe: dharma (etiek/pligte), artha (sukses/werk), kama (begeertes/passies) en moksha (bevryding/vryheid van die siklus van dood en hergeboorte/verlossing), sowel as karma (aksie, bedoeling en gevolge) en samsara (die siklus van dood en hergeboorte). hindoe\u00efsme skryf ewige pligte voor, onder meer eerlikheid, weerhouding daarvan om ander lewende wesens seer te maak, geduld, selfbeheersing, deugsaamheid en deernis. hindoepraktye sluit in rituele soos puja (aanbidding) en ritmiese voordrag, meditasie (dhyana), sanskara (deurgangsrites), jaarlikse feeste en per geleentheid pelgrimstogte. sommige hindoes laat hulle sosiale lewe en materi\u00eble besittings agter in ruil vir \u2019n lewe in \u2019n klooster om moksha te bereik.hindoegeskrifte word geklassifiseer as di\u00e9 wat gehoor is en di\u00e9 wat onthou word. die belangrikstes is die vedas, upanishads, puranas, mahabharatas, ramayanas en agamas. die vier grootste denominasies van hindoe\u00efsme is tans vaishnavisme, shaivisme, shaktisme en smartisme. bronne van gesag en ewige waarhede in die hindoegeskrifte speel \u2019n belangrike rol, maar daar is ook \u2019n sterk hindoetradisie om gesag te bevraagteken ten einde \u2019n groter begrip van di\u00e9 waarhede te ontdek en die tradisie verder te ontwikkel. buiten dat dit die oorheersende godsdiens in indi\u00eb, nepal en mauritius is, is daar ook aansienlike hindoegemeenskappe in suidoos-asi\u00eb, insluitende in bali in indonesi\u00eb, die karibiese seegebied, noord-amerika, europa, oseani\u00eb en afrika. dit is naas die islam die vinnigs groeiende godsdiens in die w\u00eareld.\n\n\n== etimologie ==\ndie woord \"hindoe\" is afgelei van die indo-ariese/sanskrit-wortel sindhu. die proto-irannese klankverandering van *s na h het tussen omstreeks 850 en 600 v.c. plaasgevind, volgens die professor in indologie asko parpola.die gebruik van die term \"hindoe\u00efsme\" om \u2019n versameling praktyke en geloofsoortuigings te beskryf is \u2019n redelik onlangse ontwikkeling: dit is in 1816-'17 die eerste keer deur die godsdienshervormer radja ram mohun roy gebruik. omstreeks 1830 is dit gebruik deur indi\u00ebrs wat britse kolonialisme teengestaan het en hulleself wou onderskei van ander godsdiensgroepe.die woord \"hindoe\" is veel ouer en was vermoedelik die naam wat gebruik is vir die indusrivier in die noordwestelike deel van die indiese subkontinent. (die indo-ariese woord sindhu beteken \"rivier\" of \"oseaan\".) dit word dikwels in die rigveda gebruik. volgens die britse geleerde gavin flood is die term die eerste keer gebruik as \u2019n persiese naam vir die mense wat oorkant die indus (sanskrit: sindhu) gewoon het, meer spesifiek in die inskripsie uit die 6de eeu v.c. van darius i (550-486 v.c.). dit was dus \u2019n geografiese aanduiding en nie \u2019n godsdiensterm nie. onder die vroegste verwysings na \"hindoe\" met betrekking tot godsdiens is dalk in die 7de-eeuse chinese geskrif rekord van die westelike streke deur xuanzang en die 14de-eeuse persiese geskrif futuhu's-salatin deur 'abd al-malik isami.\ndie arabiese term al-hind verwys ook na die mense wat oorkant die indus woon. di\u00e9 term kom van die pre-islamitiese persiese term hind\u016b, wat na alle indi\u00ebrs verwys. teen die 13de eeu is hindustan gebruik as \u2019n gewilde alternatiewe naam vir indi\u00eb, wat beteken die \"land van hindoes\".die term \"hindoe\" is later soms in sanskritgeskrifte van tussen die 15de en 18de eeu gebruik om \u2019n onderskeid te tref tussen hindoes en moslems, wat yavanas (\"buitelanders) of mlecchas (\"barbare\") genoem is. europese handelaars en koloniste het die term eers teen die einde van die 18de eeu begin gebruik om te verwys na aanhangers van indiese godsdienste.\n\n\n== definisies ==\nhindoe\u00efsme sluit uiteenlopende idees oor spiritualiteit en tradisies in, maar het geen ekklesiastiese orde, onbetwiste godsdiensowerhede, beheerliggaam, profete of heilige boek nie \u2013 hindoes kan kies of hulle polite\u00efsties, pante\u00efsties, panente\u00efsties, pande\u00efsties, henote\u00efsties, monote\u00efsties, monisties, agnosties, ate\u00efsties of humanisties wil wees. volgens doniger is die \"idees oor al die belangrike kwessies van geloof en leefstyl \u2013 vegetarisme, niegeweld, \u2019n geloof in hergeboorte, selfs kaste \u2013 \u2019n onderwerp van debat, nie dogma nie\".vanwe\u00eb die groot reeks tradisies en idees wat deur die term \"hindoe\u00efsme\" gedek word, is dit moeilik om \u2019n omvattende definisie saam te stel. die godsdiens \"daag ons begeerte uit om dit te definieer en kategoriseer\". dit is al beskryf as \u2019n godsdiens, \u2019n godsdienstradisie, \u2019n stel godsdienstige sienings en \u2019n \"lewenswyse\". uit \u2019n westerse leksikale standpunt word na hindoe\u00efsme as \u2019n godsdiens verwys, nes na ander gelowe. in indi\u00eb word die term \"dharma\" verkies, wat \u2019n bre\u00ebr betekenis het as die westerse woord \"godsdiens\".\ndie studie van indi\u00eb en sy kulture en godsdienste, asook die term \"hindoe\u00efsme\", is gevorm deur die belange van kolonialisme en deur die westerse begrip van godsdiens. sedert die 1990's is di\u00e9 invloede die onderwerp van debat onder geleerdes en onder kritici van westerse sienings oor indi\u00eb.\n\n\n=== sienings oor strominge ===\nhindoe\u00efsme, soos wat dit algemeen bekend is, kan in \u2019n paar groot strominge verdeel word. van die historiese verdeling in ses hooffilosofie\u00eb is twee skole, vedanta en yoga, tans die prominentste. as dit volgens hoofgode verdeel word, is die vier moderne strominge vaishnavisme (vishnu), shaivisme (shiva), shaktisme (devi) en smartisme (vyf gode wat as gelykes behandel word). hindoe\u00efsme aanvaar talle goddelike wesens: baie hindoes beskou hulle as aspekte of manifestasies van \u2019n enkele, onpersoonlike absolute realiteit van god; ander hindoes glo \u2019n spesifieke godheid verteenwoordig die oppergod en die ander is laer manifestasies van di\u00e9 oppergod. ander kenmerke is die erkenning van atman (die siel, self), re\u00efnkarnasie van die atman en karma, en \u2019n geloof in dharma (pligte, regte, wette, waardes en die regte leefwyse).\nmcdaniel (2007) klassifiseer hindoe\u00efsme in ses groot soorte en verskeie klein soorte, ten einde die uitdrukking van emosies onder hindoes te verstaan. volgens mcdaniel is die hoofsoorte volkshindoe\u00efsme, geskoei op plaaslike tradisies en kultusse van plaaslike godhede, en die oudste, niegeskrewe stelsel; vediese hindoe\u00efsme, wat geskoei is op die vroegste vedas wat na die 2de millennium v.c. teruggespoor kan word; vedantiese hindoe\u00efsme, wat gebaseer is op die filosofie van die upanishads, insluitende advaita vedanta, wat klem l\u00ea op kennis en wysheid; yoga-hindoe\u00efsme, wat die teks van die yoga sutras volg en klem l\u00ea op selfondersoekende bewustheid; dharmiese hindoe\u00efsme of \"daaglike moraliteit\", wat volgens mcdaniel in sekere boeke gestereotipeer word as die \"enigste vorm van die hindoegodsdiens met \u2019n geloof in karma, koeie en kaste\"; en bhakti of gewyde hindoe\u00efsme, waar intense emosies uitvoerig ge\u00efnkorporeer word in die navolging van die spirituele.michaels onderskei tussen drie hindoegodsdienste en vier vorme van hindoegodsdienstigheid. die drie godsdienste is \"brahmanies-sanskritiese hindoe\u00efsme\", \"volks- en stamgodsdienste\" en \"gestigte godsdienste\". die vier vorme van godsdienstigheid is die klassieke \"karma-marga\", jnana-marga, bhakti-marga en \"hero\u00efsme\", met sy wortels in militaristiese tradisies. di\u00e9 tradisies sluit in rama\u00efsme (die aanbidding van rama, \u2019n held uit die epiese letterkunde; daar word geglo hy is \u2019n re\u00efnkarnasie van vishnu), sowel as dele van politieke hindoe\u00efsme.  \"hero\u00efsme\" word ook virya-marga genoem. volgens michaels behoort die meeste hindoes tot een van die \"gestigte godsdienste\", soos vaishnavisme en shaivisme wat op verlossing fokus en dikwels minder klem l\u00ea op brahmaanse (priesterlike) gesag. hy s\u00ea onder die \"gestigte godsdienste\" is boeddhisme, djainisme en sikhisme wat nou aparte godsdienste is; sinkretiese bewegings; en verskeie \"ghoeroe\u00efsmes\" en neogodsdienstige bewegings.\n\n\n=== hindoe-sienings ===\nhindoes se geloofsoortuigings is uitgebreid en uiteenlopend en daarom word dikwels na hindoe\u00efsme as \u2019n \"familie godsdienste\" verwys eerder as een godsdiens. in di\u00e9 groep godsdienste is daar verskillende teologie\u00eb, praktyke en heilige geskrifte.die godsbegrip in hindoe\u00efsme is kompleks en teenstrydig. in een opsig word brahma as 'n pante\u00efstiese god beskou wat in alle dinge en mense teenwoordig is, en in 'n ander opsig as 'n transendente, persoonlike god.\ndie hindoe\u00efste het 'n sterk leerstelling oor re\u00efnkarnasie. hulle glo dat die menslike siel dikwels in ander liggame op aarde gebore word. die liggaam word oud en sterf, maar die siel word weer in 'n nuwe liggaam gebore om sodoende sy ontwikkeling na ho\u00ebr vlakke van goddelikheid voort te sit. 'n beter karma word deur goeie werke en geregtigheid (dharma) opgebou. uiteindelik sal die siklus van nuwe geboortes verbreek word wanneer die siel met die universele god saamsmelt. vroe\u00ebr of later sal dit met elke mens gebeur \u2013 niemand gaan verlore nie. vir die onkundiges en dwalendes sal dit net langer neem om di\u00e9 toestand te bereik. 'n persoon met 'n slegte karma, wat deur negatiewe en selfsugtige dade gekenmerk word, sal in sy volgende lewensiklus gestraf word deur 'n minderwaardiger en moeiliker lewe te lei. iemand met 'n goeie karma sal voorspoed, aansien en se\u00ebninge ervaar.\n\n\n==== sanatana dharma ====\nvir sy aanhangers is hindoe\u00efsme \u2019n tradisionele leefwyse. baie beoefenaars verwys na die \"ortodokse\" vorm daarvan as sanatana dharma, die \"ewige wet\" of \"ewige weg\". hindoes meen hindoe\u00efsme is duisende jare oud. die tydlyn van gebeure in die antieke indiese geskiedenis voorsien \u2019n chronologie van gebeure in verband met hindoe\u00efsme wat lank voor 3000 v.c. begin. die sanskrit-woord \"dharma\" het \u2019n veel bre\u00ebr betekenis as \"godsdiens\" en is nie gelyk daaraan nie. alle aspekte van \u2019n hindoe se lewe \u2013 die verkryging van rykdom (artha), die vervulling van wense (kama) en die verkryging van bevryding (moksha) is deel van dharma.volgens die encyclop\u00e6dia britannica het sanatana dharma histories verwys na die \"ewige\" pligte wat godsdienstig in hindoe\u00efsme verorden word, soos eerlikheid, die weerhouding daarvan om ander lewende wesens seer te maak, reinheid, selfbeheersing, deugsaamheid, deernis, ensovoorts. di\u00e9 pligte geld ongeag \u2019n hindoe se klas, kaste of sekte en hulle staan in teenstelling met svadharma, \u2019n mens se \"eie plig\" in ooreenstemming met jou klas of kaste (varna) en lewenstadium (purushartha). in onlangse jare is die term deur hindoe-leiers, hervormers en nasionaliste gebruik om na hindoe\u00efsme te verwys. sanatana dharma het \u2019n sinoniem geword vir die \"ewige\" waarheid en leringe van hindoe\u00efsme, wat bo geskiedenis verhewe en \"onveranderlik, ondeelbaar en uiteindelik niesektaries is\".volgens ander geleerdes soos kim knott en brian hatcher verwys sanatana dharma na \u2019n \"tydlose, ewige stel waarhede\", en is dit hoe hindoes die oorsprong van hulle godsdiens beskou. dit word gesien as di\u00e9 ewige waarhede en tradisie met \u2019n oorsprong buite die menslike geskiedenis en wat goddelik onthul word in die vedas \u2013 die antiekste geskrifte van die w\u00eareld. vir baie hindoes is die westerse term \"godsdiens\" in die mate waarin dit beteken \"dogma en \u2019n instelling wat na \u2019n enkele stigter teruggespeur kan word\", ongeskik vir hulle tradisie, s\u00ea hatcher. vir hulle is hindoe\u00efsme \u2019n tradisie wat na minstens die antieke vediese era teruggespeur kan word.\n\n\n==== vaidika dharma ====\nsommige verwys na hindoe\u00efsme as die vaidika dharma. die woord 'vaidika' beteken \"wat afgelei is van die vedas\" of \"in verband met die vedas\". geleerdes het die terme vaidika en avaidika tradisioneel gebruik vir onderskeidelik di\u00e9 wat die vedas as \u2019n gesaghebbende bron van kennis beskou en di\u00e9 wat dit nie doen nie, om te onderskei tussen verskeie indiese skole van djainisme, boeddhisme en charvaka. volgens klaus klostermaier is die term vaidika dharma die vroegste selfbeskrywing van hindoe\u00efsme. arvind sharma meen daar is bewyse dat hindoes di\u00e9 term al teen die 4de eeu gebruik het.die term vaidika dharma dui op \u2019n kode of praktyk wat \"op die vedas gebaseer is\", maar dit is onduidelik wat dit presies beteken, s\u00ea julius lipner. dit beteken nie hindoes heg \u2019n algemeen aanvaarde betekenis aan die term nie. baie het nie afskrifte van die vedas nie en het dit nie gelees, soos christene met die bybel doen en moslems met die koran, nie. dit beteken egter nie hulle hele lewensori\u00ebntasie kan nie na die vedas teruggespoor word nie.om die vedas se gesag te aanvaar beteken dikwels bloot dat iemand homself as \u2019n hindoe beskou, en \"die meeste indi\u00ebrs bewys vandag lippediens aan die vedas en het geen erg aan die inhoud van die geskrifte nie\".\n\n\n==== hindoe-modernisme ====\nsedert die 19de eeu het indiese moderniste hindoe\u00efsme hervestig as \u2019n belangrike bate van die indiese beskawing; hulle het dit \"gereinig\" van sy tantriese elemente en die fokus op vediese elemente vergroot. westerse stereotipes is omgekeer, klem is op die universele aspekte gel\u00ea en moderne benaderings tot sosiale probleme is ingestel. di\u00e9 veranderings het groot byval gevind \u2013 nie net in indi\u00eb nie, maar ook in die weste. belangrike verteenwoordigers van \"hindoe-modernisme\" is radja ram mohun roy, vivekananda, sarvepalli radhakrishnan en mahatma gandhi. roy is bekend as die vader van die hindoe-renaissance. hy het \u2019n groot invloed uitgeoefen op swami vivekananda (1863-1902), wat volgens flood \u2019n \"baie belangrike figuur was in die ontwikkeling van \u2019n moderne hindoe-selfbegrip en in die formulering van \u2019n westerse siening van hindoe\u00efsme\".sentraal tot vivekananda se filosofie is die idee dat die goddelike in alle wesens bestaan, dat alle mense eenheid met di\u00e9 \"ingebore goddelikheid\" kan bereik en dat liefde en sosiale harmonie bevorder sal word as mense di\u00e9 goddelikheid as die kern van ander sien. hy het gemeen daar is \u2019n wesentlike eenheid in hindoe\u00efsme wat ten grondslag aan die uiteenlopendheid van sy baie vorme l\u00ea. volgens flood word vivekananda se visie van hindoe\u00efsme vandag \"algemeen aanvaar deur die meeste engelssprekende middelklas-hindoes\". radhakrishnan het westerse rasionalisme met hindoe\u00efsme probeer versoen en \"hindoe\u00efsme voorgestel as \u2019n wesentlik rasionalistiese en humanistiese godsdienservaring\".di\u00e9 \"globale hindoe\u00efsme\" vind w\u00eareldwyd aanklank en reik bo nasionale grense uit\", en volgens flood \"word dit \u2019n w\u00eareldgodsdiens naas die christendom, islam en boeddhisme\", vir beide die hindoe-diaspora en westerlinge wat by nie-westerse kulture en godsdienste aanklank vind. dit l\u00ea klem op universele spirituele waardes soos sosiale geregtigheid, vrede en \"die spirituele transformasies van humaniteit\". dit is aangehelp deurdat elemente van die hindoe-kultuur na die weste uitgevoer is, daar gewild geraak en as \u2019n gevolg in indi\u00eb weer gewilder geraak het.\n\n\n==== regtelike definisie ====\ndie definisie van hindoe\u00efsme kragtens die indiese reg is: \"die aanvaarding van die vedas met eerbied; die erkenning van die feit dat die maniere van of middele tot verlossing uiteenlopend is; en die besef van die waarheid dat die aantal gode wat aanbid kan word groot is\".\n\n\n== belangrikste tradisies ==\nhindoe\u00efsme het geen sentrale gesag nie en baie praktiserende hindoes behoort nie tot enige spesifieke denominasie of tradisie nie. geleerdes gebruik egter vier belangrike denominasies in studies: vaishnavisme, shaivisme, shaktisme en smartisme. die verskille tussen hulle behels hoofsaaklik die sentrale godheid wat aanbid word, die tradisies en die siening oor verlossing. lipner meen hindoes volg dikwels meer as een denominasie; hy stel die term \"hindoe-polisentrisme\" voor.in vaishnavisme word vishnu en sy avatars aanbid, veral krishna en rama. die volgelinge van di\u00e9 tradisie is gewoonlik nieasketies, monasties, en geneig tot gemeenskapsgeleenthede en aanbiddingspraktyke wat ge\u00efnspireer is deur die \"intiem liefdevolle, vreugdevolle, spelerige\" krishna en ander vishnu-avatars. dit sluit in gemeenskapsdanse, die sing van kirtans en bhajans, met klank en musiek wat volgens sommige mense meditasie- en spirituele kragte het. tempelaanbidding en feeste is gewoonlik opgesmuk. die bhagavad gita en die ramayana, asook vishnu-ge\u00f6rienteerde puranas verskaf die te\u00efstiese fondament daarvan. filosofies is die geloofsoortuigings gewortel in die dualistiese subskole van vedantiese hindoe\u00efsme.in shaivisme word op shiva gefokus. shaivas word meer aangetrek deur asketiese individualisme, en dit het verskeie subskole. hulle praktyke sluit in bhakti-styl gewydheid, en tog neig hulle geloofsoortuigings na niedualistiese, monistiese skole van hindoe\u00efsme soos advaita en raja yoga. sommmige shaivas aanbid in tempels, terwyl ander klem l\u00ea op joga en daarna streef om binne-in een met shiva te wees. avatars is ongewoon en sommige shaivas sien god as halfmanlik, halfvroulik; as \u2019n vermenging van die manlike en vroulike beginsels (ardhanarishvara). shaivisme is verwant aan shaktisme, deurdat shakti beskou word as die gade van shiva. gemeenskapsvierings sluit in feeste en deelname aan pelgrimstogte soos die kumbh mela. shaivisme word veral beoefen in die himalaja-streek noord van kasjmir tot by nepal en in suid-indi\u00eb.shaktisme fokus op die aanbidding van die godin shakti of devi as kosmiese moeder en word veral beoefen in noordoostelike en oostelike deelstate van indi\u00eb soos assam en bengale. devi word uitgebeeld as \u2019n sagter vorm soos parvati, die gade van shiva; of as \u2019n kragtige vegtergodin soos kali en durga. shakti word erken as die krag wat aan die manlike beginsel tot grondslag l\u00ea. shaktism word ook met tantra-praktyke verbind. gemeenskapsvierings sluit in feeste, waarvan sommige optogte en die dompeling van idole in water behels.aanbidding in smartisme sentreer om vyf hindoe-godhede: shiva, vishnu, ganesha, surya en parvati. die smarta-tradisie het tydens die (vroe\u00eb) klassieke tydperk van hindoe\u00efsme, omstreeks die begin van die huidige era, ontstaan toe hindoe\u00efsme uit die wisselwerking tussen brahmanisme en plaaslike tradisies te voorskyn gekom het. di\u00e9 tradisie word verbind met advaita vedanta en beskou adi shankara as die stigter en hervormer van smartisme. die term \"smartisme\" is afgelei van die smriti-geskrifte, wat beteken \"dit wat onthou word\". di\u00e9 vorm van hindoe\u00efsme beoefen \u2019n filosofiese jnana yoga, die bestudering van geskrifte, nadenke en meditasie om die self se eenheid met god te verstaan.daar is geen sensusdata beskikbaar oor die demografiese geskiedenis of neigings van die tradisies in hindoe\u00efsme nie. ramings verskil oor die aantal gelowiges van die verskillende tradisies. volgens \u2019n raming in 2010 deur johnson en grim is die vaishnavisme-tradisie die grootste, met sowat 641 miljoen of 67,6% van hindoes; gevolg deur shaivisme, met 252 miljoen of 26,6%; shaktisme, met 30 miljoen of 3,2%; en ander tradisies, insluitende neo-hindoe\u00efsme en hervorming-hindoe\u00efsme, met 25 miljoen of 2,6%. volgens jones en ryan is shaivisme egter die grootste tradisie.\n\n\n== geloofsoortuigings ==\nprominente temas in hindoe\u00efstiese geloofsoortuigings sluit in (hoewel dit nie beperk is nie tot) dharma (etiek/pligte), samsara (die voortdurende siklus van geboorte, lewe, dood en hergeboorte), karma (optrede, bedoeling en gevolge), moksha (bevryding van samsara) en die verskillende yogas (we\u00eb of praktyke).\n\n\n=== purusharthas (doelwitte van die lewe) ===\nin klassieke hindoe\u00efsme word vier doelwitte van die menslike lewe (purusharthas) aanvaar: dharma, artha, kama en moksha.\n\n\n==== dharma (regverdigheid, etiek) ====\ndharma (sanskrit: \u0927\u0930\u094d\u092e) word beskou as die belangrikste doel van \u2019n mens se lewe. die begrip omvat gedrag wat beskou word as in ooreenstemming met die orde wat die lewe en die heelal moontlik maak, en sluit in pligte, regte, wette, gedrag, deugde en \"die regte lewenswyse\". dharma is volgens van buitenen dit wat alle lewende mense moet aanvaar en respekteer om harmonie en orde in die w\u00eareld te handhaaf. \n\n\n==== artha (lewensbestaan, rykdom) ====\nartha (sanskrit: \u0905\u0930\u094d\u0925)  is die nastrewing van rykdom vir \u2019n lewensbestaan, verpligtings en ekonomiese vooruitgang. dit sluit in die politieke lewe, diplomasie en materi\u00eble welsyn. artha sluit dus alle lewensmiddele, bedrywighede en hulpbronne in wat \u2019n mens in staat stel om in die toestand te wees waarin hy wil wees wat betref rykdom, beroep en finansi\u00eble sekuriteit. die behoorlike nastrewing van artha word beskou as \u2019n belangrike doel van die menslike lewe.\n\n\n==== kama (sensuele plesier) ====\nkama (sanskrit, pali: \u0915\u093e\u092e) beteken begeerte, wense, passie, verlange, \u2019n plesier van die sintuie, die estetiese genieting van die lewe en liefde, met of sonder seksuele konnotasies. in hindoe\u00efsme word kama beskou as \u2019n noodsaaklike en gesonde doel van die menslike lewe indien dit nagestreef word sonder om dharma, artha en moksha in te boet.\n\n\n==== moksha (bevryding, bevryding van samsara) ====\nmoksha (sanskrit: \u092e\u094b\u0915\u094d\u0937) of mukti (sanskrit: \u092e\u0941\u0915\u094d\u0924\u093f) is die uiteindelike, belangrikste doel in hindoe\u00efsme. in \u2019n sin is moksha \u2019n begrip wat verbind word met bevryding van hartseer, lyding en samsara (die siklus van geboorte en hergeboorte). vanwe\u00eb \u2019n geloof in die onvernietigbaarheid van die siel word die dood as onbelangrik beskou met betrekking tot die kosmiese self.die betekenis van \"moksha\" verskil van een denkskool tot \u2019n ander. advaita vedanta bepaal byvoorbeeld dat nadat \u2019n mens moksha bereik het, hy sy \"siel, self\" ken en dit identifiseer as een met brahman en almal in alle opsigte. die volgelinge van dvaita-skole (dualistiese skole) identifiseer individuele \"siel, self\" in \u2019n moksha-toestand as apart van brahman, maar oneindig naby, en glo hulle sal die ewigheid in \u2019n loka (hemel) deurbring nadat hulle moksha bereik het. vir te\u00efstiese skole van hindoe\u00efsme is moksha die bevryding van samsara, terwyl moksha volgens ander skole soos die monistiese skool in die huidige lewe moontlik is en \u2019n sielkundige begrip is. volgens deutsch is moksha \u2019n perfekte bestaanstoestand \u2013 van selfbewuswording, van vryheid en van \"bewuswording van die hele heelal as die self\". klostermaier meen moksha in hierdie skole impliseer \u2019n bevryding van voorheen belemmerde vermo\u00ebns, \u2019n verwydering van hindernisse vir \u2019n onbeperkte lewe wat \u2019n mens in staat stel om waarlik \u2019n persoon in die volle sin te wees; die begrip impliseer \u2019n ongebruikte menslike potensiaal van kreatiwiteit, meegevoel en begrip wat voorheen geblokkeer is. moksha is meer as \u2019n bevryding van die lydingsiklus van geboorte en hergeboorte; die vedantiese skool verdeel dit in twee: jivanmukti (bevryding in hierdie lewe) en videhamukti (bevryding n\u00e1 die dood).\n\n\n=== karma en samsara ===\n\"karma\" kan letterlik vertaal word as \"aksie\", \"werk\" of \"daad\", en verwys ook na die vediese teorie van \"morele wet van oorsaak en gevolg\". die teorie is \u2019n kombinasie van (1) veroorsaking (kousaliteit) wat eties kan wees of nie; (2) etisering, dat goeie of slegte dade gevolge het; en (3) hergeboorte. karma verduidelik die huidige omstandighede van \u2019n individu aan die hand van sy of haar dade in die verlede. di\u00e9 dade en hulle gevolge kan in \u2019n persoon se huidige lewe wees of, volgens sommige skole, in vorige lewens. di\u00e9 siklus van geboorte, lewe, dood en hergeboorte waord samsara genoem. bevryding van samsara deur moksha verseker langdurige geluk en vrede, word geglo.\n\n\n== geskrifte ==\ndie antieke geskrifte van hindoe\u00efsme is in sanskrit. hulle word in twee dele geklassifiseer: shruti en smriti. shruti is \"nie deur \u2019n mens gemaak nie\", maar aan die rishi's (sieners) geopenbaar en dit word beskou as van die hoogste gesag; die smriti is mensgemaak en het sekond\u00eare gesag. hulle is die twee belangrikste bronne van dharma \u2013 die ander twee is sista achara/sadachara (\"gedrag van edel mense\") en atma tusti (\"wat jouself behaag\").\n\nhindoegeskrifte is saamgestel, gememoriseer en baie eeue lank en oor geslagte heen verbaal oorgedra voordat hulle neergeskryf is. wysgeers het die leerstellings oor eeue heen verfyn en uitgebrei, en geskrifte ontwikkel met epistemologiese en metafisiese teorie\u00eb van ses klassieke skole van hindoe\u00efsme.\nshruti (letterlik \"dit wat gehoor word\") verwys veral na die vedas, wat die vroegste rekord van die hindoegeskrifte uitmaak, en word beskou as ewige waarhede wat aan die antieke wysgeers geopenbaar is. daar is vier vedas \u2013 rigveda, samaveda, yajurveda en atharvaveda. elk word onderverdeel in vier belangrike soorte geskrifte \u2013 die samhitas (mantras en se\u00ebnbedes), die aranyakas (geskrifte oor rituele, seremonies, offerandes en simboliese offerandes), die brahmanas (kommentaar op rituele, seremonies en offerandes) en die upanishads (geskrifte wat meditasie, filosofie en spirituele kennis bespreek).die upanishads is die fondament van hindoefilosofie en het \u2019n groot invloed op uiteenlopendes tradisies gehad. hulle is die invloedrykste van al die hindoegeskrifte en word beskou as tekste par excellence van hindoe\u00efsme \u2013 hulle sentrale idees be\u00efnvloed steeds gedagtes en tradisies. daar is 108 upanishads, waarvan tussen 10 en 13 deur geleerdes beskou word as die heel belangrikstes.die merkwaardigste van die smritis (\"wat onthou word\") is die epiese verhale en die puranas. die epiese verhale bestaan uit die mahabharata en ramayana. die bhagavad gita (\"lied van die heer\") is \u2019n integrale deel van die mahabharata en een van die gewildste heilige geskrifte in hindoe\u00efsme. die puranas, wat van omstreeks 300 n.c. saamgestel is, bevat uitgebreide mitologie\u00eb en is sentraal in die verspreiding van algemene temas van hindoe\u00efsme deur lewendige vertellings. die yoga sutras is \u2019n klassieke geskrif vir die hindoe\u00efstiese yoga-tradisie, wat in die 20ste eeu opnuut gewild geword het.sedert die 19de eeu het indiese moderniste die \"ariese oorsprong\" van hindoe\u00efsme weer beklemtoon; hulle het die geloof \"gesuiwer\" van sy tantriese elemente en die vediese elemente weer uitgelig. hindoemoderniste soos vivekananda beskou die vedas as die wette van die spirituele w\u00eareld wat steeds sal bestaan al word hulle nie meer aan die wysgeers geopenbaar nie. in die tantriese tradisie verwys agamas na gesaghebbende geskrifte oor die leringe van shiva aan shakti, terwyl nigamas verwys na die vedas en die leringe van shakti aan shiva. in agamiese skole is die vedas en agamas ewe gesaghebbend.\n\n\n== praktyke ==\n\n\n=== rituele ===\ndie meeste hindoes hou tuis godsdiensrituele. di\u00e9 rituele wissel aansienlik van streek tot streek, dorp tot dorp en individu tot individu. hulle is nie verpligtend nie. \ndie aard en plek van die rituele is die individu se keuse. sommige diep godsdienstige hindoes doen daagliks rituele soos aanbidding teen dagbreek (gewoonlik by \u2019n gesinsaltaar) nadat hulle gebad het. dit sluit gewoonlik die aansteek van \u2019n lamp en \u2019n offerande van kos voor die beelde van gode in, asook die ops\u00ea van godsdienstekste, die sing van bhajans (gewyde liedere), joga, meditasie, die sing-praat van mantras, ensovoorts.vediese rituele voor \u2019n heilige vuur (yajna) en die sing van vediese liedere word ook op spesiale geleenthede uitgevoer, soos op \u2019n bruilof. rituele by ander groot gebeure in die lewenstadium, soos n\u00e1 die dood, sluit die yajna en die praat-sing van vediese mantras in.die woorde van die mantras is \"self heilig\" en \"omvat nie linguistiese uitings nie\". soos klostermaier opmerk, word hulle eerder in hulle toepassing in vediese rituele magiese klanke, \"\u2019n middel tot \u2019n doel\". in die brahmaniese perspektief het die klanke hulle eie betekenis; mantras word beskou as \"oerritmes van die skepping\" wat dit waarna hulle verwys, voorafgegaan het. deur hulle op te s\u00ea word die kosmos geregenereer. \"solank as wat die suiwerheid van die klanke behou word, sal die ops\u00ea van die mantras doeltreffend wees, of hulle deur mense verstaan word of nie.\"\n\n\n=== deurgangsrites ===\ngroot mylpale in die lewe word in hindoe\u00efsme as sanskaras (deurgangsrites) gevier. die deurgangsrites is nie verpligtend nie en verskil grootliks van een gender, gemeenskap of streek tot die ander. die gautama dharmasutra is in die middel van die eerste millennium v.c. saamgestel en lys 48 sanskaras, terwyl die gryhasutra en ander geskrifte wat eeue later saamgestel is, tussen 12 en 16 sanskaras noem. die lys sanskaras omvat beide uiterlike rituele, soos die viering van \u2019n baba se geboorte en \u2019n baba se naamgeeseremonie, en innerlike rites van resolusies en etiek, soos barmhartigheid en \u2019n positiewe houding.die belangrikste deurgangsrites sluit in swangerskap, die rite voor die fetus begin beweeg en skop, die ooievaarstee, viering van die geboorte, naamgeeseremonie, baba se eerste uitstappie, eerste vaste kos, eerste haarsny, begin van sy skoolloopbaan, ensovoorts. ander is die eerste skeer vir seuns en maandstonde vir meisies, \u2019n gradeplegtigheid, bruilof, vas, en verassing vir \u2019n volwassene en begrafnis vir \u2019n kind.\n\n\n=== bhakti ===\n\nbhakti verwys na aanbidding, deelneming in en liefde vir \u2019n god. bhakti-marga word beskou as een van baie moontlike paaie van spiritualiteit en \u2019n alternatiewe weg na moksha. die ander paaie, wat die keuse van die aanbidder is, is jnana-marga (pad van kennis), karma-marga (pad van werke) en raja-marga (pad van oordenking en meditasie).bhakti word op verskeie maniere beoefen, van die ops\u00ea van mantras en japas (towerspreuke) tot individuele, privaat gebede by die tuisaltaar of in \u2019n tempel voor \u2019n beeld van \u2019n god. hindoetempels en tuisaltaars is belangrike elemente van aanbidding in hedendaagse te\u00efstiese hindoe\u00efsme. terwyl baie mense op spesiale geleenthede \u2019n tempel besoek, vind die meeste daaglikse gebede plaas by \u2019n tuisaltaar, gewoonlik \u2019n deel van die huis wat heilige beelde van gode of ghoeroes bevat.\u2019n vorm van daaglikse aanbidding is aarti (smeekbede), \u2019n ritueel waartydens \u2019n vlam geoffer en \u2019n pryslied gesing word. voorbeelde is om jai jagdish hare, \u2019n gebed tot vishnu, en sukhakarta dukhaharta, \u2019n gebed tot ganesha. ander gemeenskaps- en persoonlike praktyke sluit in puja, kirtan of bhajan, waar \u2019n groep aanbidders gewyde liedere en verse lees of gedigte sing. terwyl die keuse van die god van die aanbidder afhang, is die gewildste tradisies vaishnavisme, shaivisme en shaktisme. \u2019n hindoe kan verskeie gode aanbid, almal as henote\u00efstiese manifestasies van dieselfde ho\u00ebr god, kosmiese gees en absolute spirituele begrip wat brahman genoem word.hoewel bhakti-praktyke gewild en maklik uitvoerbaar is, beoefen nie alle hindoes dit nie.\n\n\n=== feeste ===\nhindoefeeste (sanskrit: utsava; letterlik \"om ho\u00ebr te lig\") is seremonies wat die individuele en sosiale lewe met dharma verweef. hindoes vier baie feeste deur die jaar. die datums word bepaal volgens die hindoekalender, \u2019n maansonkalender; baie vind plaas met \u00f3f volmaan (holi) \u00f3f donkermaan (divali), dikwels met seisoenswisselings. sommige feeste word net in \u2019n sekere streek gevier en behels plaaslike tradisies, terwyl \u2019n paar soos holi en divali w\u00eareldwyd plaasvind.op die feeste word gewoonlik gebeure in hindoe\u00efsme gevier, insluitende spirituele temas en die viering van aspekte van menslike verhoudings, soos die band tussen broers en susters tydens raksha bandhan. \u2019n fees gedenk soms verskillende stories, na gelang van die hindoedenominasie, en behels streektemas, tradisionele landbou, plaaslike kuns, familiebyeenkomste en puja-rituele.\u2019n paar groot streek- en w\u00eareldwye feeste is:\n\n\n=== pelgrimstogte ===\nbaie hindoes onderneem pelgrimstogte, wat histories \u2019n belangrike deel van hindoe\u00efsme was en vandag steeds is. pelgrimsterreine word tirtha, kshetra, gopitha of mahalaya genoem. die reisproses na \u2019n tirtha is \u2019n tirtha-yatra. volgens die hindoegeskrif skanda purana is daar drie soorte tirtha: jangam tirtha is na \u2019n beweegbare plek van \u2019n sadhu, rishi of ghoeroe; sthawar tirtha is na \u2019n onbeweegbare plek, soos benaras, haridwar, berg kailash of heilige riviere; manas tirtha is na \u2019n geestesplek van waarheid, welsyn, geduld, meelewing, sagte spraak en die siel.\npelgrimstogterreine word genoem in die epiese mahabharata en die puranas. kumbh mela is \u2019n groot pelgrimstog op die vooraand van die sonfees makar sankranti. dit word vier keer in 12 jaar op een van vier terreine gehou: prayag raj, by die samevloei van die riviere ganges en yamuna; haridwar, naby die oorsprong van die ganges; ujjain, aan die rivier shipra; en nasik, aan die oewer van die rivier godavari. dit is een van die grootste massapelgrimstogte ter w\u00eareld, met \u2019n geraamde 40 miljoen tot 100 miljoen mense wat deelneem. op di\u00e9 geleentheid word tot die son gebid en in die rivier gebad, \u2019n tradisie wat aan die indiese filosoof en teoloog adi shankara  toegeskryf word.sommige pelgrimstogte is deel van \u2019n vrata (gelofte), wat \u2019n hindoe om verskeie redes kan afl\u00ea. dit gedenk dalk \u2019n spesiale geleentheid, soos die geboorte van \u2019n kind, \u2019n deurgangsrite soos \u2019n kind se eerste haarsny, of die herstel van \u2019n siekte. dit kan ook wees uit dankbaarheid vir gebede wat verhoor is. ander redes vir \u2019n tirtha kan wees om geestelike waarde daaruit te kry om na beroemde tempels te reis of in riviere soos die ganges te bad. dit kan ook wees om boete te doen en berou te betoon, vir onbedoelde foute en bedoelde sondes, in die hindoetradisie.die regte prosedure van \u2019n pelgrimstog word algemeen in hindoegeskrifte beskryf. \u2019n gewilde siening is dat die reis of \u2019n deel daarvan te voet afgel\u00ea moet word en dat net van \u2019n vervoermiddel gebruik gemaak word as die pelgrimstog andersins onmoontlik sou wees.\n\n\n== persoon en gemeenskap ==\n\n\n=== varnas ===\ndie hindoegemeenskap word in vier klasse, of varnas, gekategoriseer: die brahmins, vediese onderwysers en priesters; kshatriyas, stryders en konings; vaishyas, boere en handelaars; en shudras, diensknegte en werkers.die bhagavad gita verbind die varna met \u2019n individu se plig (svadharma), ingebore natuur (svabhava) en natuurlike neigings (guna). die manusmriti kategoriseer die verskillende kastes. sommige sosiolo\u00eb meen beweegbaarheid en buigsaamheid binne die varnas weerspreek bewerings van sosiale diskriminasie in die kastestelsel, maar ander verskil. geleerdes debatteer oor of die sogenaamde kastestelsel deel is van hindoe\u00efsme weens die geskrifte of weens sosiale gebruike. sommige hedendaagse kenners voel die kastestelsel is deur die britse koloniale regering geskep.geleerdes wat afstand van die w\u00eareld gedoen het, word in vedantiese werke beskou as \"bo alle varnas verhewe\". monnike word aanbeveel om hulle nie te bekommer oor die kaste van die gesin by wie hulle kos bedel nie. geleerdes soos adi sankara bevestig dat brahman nie net bo alle varnas verhewe is nie; die man wat met hom ge\u00efdentifiseer word, styg ook uit bo die onderskeid en beperkings van kaste.\n\n\n=== joga ===\nhoe \u2019n hindoe ook al die doel van die lewe definieer, daar is verskeie metodes (jogas) wat deur wyse manne geleer word om di\u00e9 doel te bereik. joga is \u2019n hindoedissipline wat die liggaam, gees en bewussyn oefen vir gesondheid, kalmte en spirituele insig. geskrifte wat aan joga gewy word, sluit in die yoga sutras, hatha yoga pradipika, bhagavad gita en, as hulle filosofiese en historiese basis, die upanishads. daar is vier vorme van joga, of marga (paaie): bhakti yoga (die pad van liefde en toegewydheid), karma yoga (die pad van regte optrede), raja yoga (die pad van meditasie) en jnana yoga (die pad van wysheid). \u2019n individu kan een of meer jogas bo die ander verkies, volgens sy geneigdheid of begrip. die gebruik van een joga sluit nie ander uit nie. die moderne praktyk van joga as oefening (tradisioneel \"hatha yoga\"), word deesdae bloot \"joga\" genoem en die verband daarvan met hindoe\u00efsme word soms betwis.\n\n\n=== simboliek ===\nhindoe\u00efsme het \u2019n stelsel van simboliek en ikonografie ontwikkel om dit wat heilig is in kuns, argitektuur, letterkunde en aanbidding uit te beeld. di\u00e9 simbole se betekenis kom uit geskrifte of kulturele tradisies. die lettergreep \"om\" (wat die brahman en atman verteenwoordig) het ontwikkel om hindoe\u00efsme self te verteenwoordig, terwyl ander tekens soos die swastika goeie vooruitsig verteenwoordig en tilaka (letterlik \"saad\") op die voorkop \u2013 wat beskou word as die ligging van die spirituele derde oog \u2013 die teken is van \u2019n seremoni\u00eble verwelkoming, se\u00ebn of \u2019n mens se deelname aan \u2019n ritueel of deurgangsrite.blomme, vo\u00ebls, diere, instrumente, simmetriese mandalatekeninge, idole en ander voorwerpe is alles deel van die hindoe\u00efstiese ikonografie.\n\n\n=== ahimsa, vegetarisme en ander kosgebruike ===\nhindoes is ten gunste van ahimsa (niegeweld) en respek teenoor alle lewende dinge omdat geglo word goddelikheid kom voor in alle wesens, insluitende plante en diere. die term \"ahimsa\" kom voor in die upanishads en die epiese mahabharata, en is die eerste van die vyf yamas (geloftes van selfbeheersing) in patanjali se yoga sutras.\n\nin ooreenstemming met ahimsa volg baie hindoes \u2019n vegetariese dieet uit respek vir ander lewensvorme. ramings in indi\u00eb van streng laktovegetari\u00ebrs, wat nooit enige vleis, vis of eiers eet nie, wissel tussen 20% en 42%, terwyl ander minder streng vegetaries of nievegetaries is.di\u00e9 wat wel vleis eet, verkies \u2019n vinnige manier om diere dood te maak omdat dit die dier se lyding verminder. sommige hindoes vermy vleis op spesifieke feesdae en geleenthede. koeie in die hindoegemeenskap word tradisioneel beskou as versorgers en moederlike figure, en word vereer as \u2019n simbool van onselfsugtige gawe.hindoes glo kos be\u00efnvloed die liggaam, brein en gees. sommige hindoegeskrifte beveel mitahara (om met matigheid te eet) aan as een van die yamas.sommige hindoes, soos di\u00e9 in die shaktisme-tradisie en in streke soos bali en nepal, offer diere. die geofferde dier word as rituele voedsel ge\u00ebet. daarteenoor staan vaishnava-hindoes dit ten sterkte teen. die praktyk van niegeweld teenoor diere word so algemeen aanvaar in hindoe\u00efsme dat diere-offerandes oor die algemeen baie min voorkom.\n\n\n== instellings ==\n\n\n=== tempels ===\nhindoetempels is vol simboliek en bevat alle elemente van die hindoekosmologie. die spits van die toring of koepel verteenwoordig berg meru en is \u2019n herinnering aan die woonplek van brahma en die middel van die spirituele heelal; die kunswerke en ikonografie simboliseer dharma, kama, artha, moksha en karma. die uitleg, motiewe, plan en bouproses weerspie\u00ebl antieke rituele, geometriese simbole en die geloofsooruigings en waardes van verskeie hindoe\u00efstiese skole. die tempels is spirituele bestemmings vir baie hindoes (nie almal nie), sowel as landmerke vir kuns, jaarlikse feeste, deurgangsrites en gemeenskapsvierings.hindoetempels het baie verskillende style, is op uiteenlopende plekke gebou en is die produk van verskillende boumetodes. hulle word aangepas by verskillende gode en streekgebonde geloofsoortuigings. twee belangrike style is die gopuram-styl, wat in suid-indi\u00eb aangetref word, en die nagara-styl van noord-indi\u00eb. ander sluit in grot-, woud en bergtempels. ondanks di\u00e9 verskille deel hulle feitlik almal sekere argitektoniese beginsels, kernidees, simboliek en temas. baie tempels bevat een of meer idole. die idool en heilige area in die middel van die tempel dien as fokuspunt. in groter tempels word die sentrale area gewoonlik omring deur \u2019n loopgang vir die aanbidders.\n\n\n=== ashrama ===\ndie lewe van \u2019n hindoe word tradisioneel in vier ashramas (lewensfases) ingedeel: brahmacharya (student), grihastha (hoof van die huis), vanaprastha (afgetredene) en sannyasa (w\u00eareldversaking). brahmacharya is \u2019n mens se lewe as jong mens, grihastha die getroude lewe met die pligte om \u2019n huis te onderhou, om \u2019n gesin groot te maak en op te voed en om \u2019n gesinslewe en godsdienstige sosiale lewe te lei. dit begin by die bruilof en word beskou as die belangrikste fase in sosiologiese verband, want hindoes probeer nie net \u2019n vroom lewe lei in hierdie fase nie, maar voorsien ook kos en geld aan mense in ander lewenstadiums en hulle nageslag. vanaprastha is die aftredestadium waarin iemand die verantwoordelikhede van die huishouding aan die volgende geslag oordra, \u2019n raadgewende rol vervul en geleidelik aan die w\u00eareld begin onttrek. sannyasa is \u2019n finale onttrekking aan die w\u00eareld en \u2019n toestand van onbelangstelling, \u2019n losmaak van die materi\u00eble lewe en eiendom, en \u2019n fokus op moksha, vrede en \u2019n eenvoudige spirituele lewe.\nhoewel di\u00e9 fases gewoonlik op mekaar volg, kan enigiemand die sannyasa-fase binnegaan en enige tyd n\u00e1 die brahmacharya-fase \u2019n askeet word. sannyasa is nie verpligtend nie en ouer mense mag saam met hulle gesinne woon.\n\n\n=== monastisisme ===\nsommige hindoes kies om \u2019n kloosterlewe (sannyasa) te lei, op soek na bevryding (moksha) of \u2019n ander vorm van spirituele perfeksie. monnike verbind hulle aan \u2019n eenvoudige en selibaat lewe, sonder die najaging van materi\u00eble dinge, of met meditasie en spirituele oordenking. \u2019n hindoemonnik word \u2019n sanyasi, sadhu of swami genoem. \u2019n vrou is \u2019n sanyasini. mense wat hulle aan die w\u00eareld onttrek, word hooggeag vanwe\u00eb hulle eenvoudige ahimsa-gedrewe leefstyl en toewyding daaraan om moksha te bereik \u2013 laasgenoemde word as die hoogste doel in hindoe\u00efsme beskou.sommige monnike woon in kloosters, terwyl ander van plek tot plek swerf, na gelang van waar hulle kos en liefdegawes kry.\n\n\n== geskiedenis ==\nhindoe\u00efsme se uiteenlopende geskiedenis oorvleuel of val saam met die ontwikkeling van godsdiens op die indiese subkontinent sedert die ystertydperk, en sommige van die tradisies kan teruggespeur word na die prehistoriese godsdienste soos di\u00e9 van die indusvalleibeskawing in die bronstydperk. dit is dus al die \"oudste godsdiens\" ter w\u00eareld genoem. geleerdes beskou hindoe\u00efsme as \u2019n samestelling van verskeie indiese kulture en tradisies, met uiteenlopende wortels en geen enkele stigter nie.die geskiedenis van hindoe\u00efsme word dikwels verdeel in ontwikkelingstydperke. die eerste tydperk is die voor-vediese tyd, wat die indusvalleibeskawing en plaaslike prehistoriese godsdienste insluit; dit het omstreeks 1750 v.c. ge\u00ebindig. dit is in noord-indi\u00eb gevolg deur die vediese tydperk, met die bekendstelling van die historiese vediese religie met die indo-ariese migrasies, wat tussen omstreeks 1900 en 1400 v.c. begin het. die daaropvolgende tydperk, tussen 800 en 200 v.c., is \"\u2019n keerpunt tussen die vediese religie en hindoegodsdienste\", en \u2019n vormingstydperk vir hindoe\u00efsme, djainisme en boeddhisme. \ndie epiese en vroe\u00eb puranatydperk, van omstreeks 200 v.c. tot 500 n.c., was die klassieke \"goue eeu\" van hindoe\u00efsme en het saamgeval met die guptaryk. in di\u00e9 tyd het die ses takke van hindoefilosofie ontstaan, naamlik samkhya, yoga, nyaya, vaisheshika, mimamsa en vedanta. monote\u00efstiese sektes soos shaivisme en vaishnavisme het in dieselfde tyd ontwikkel deur die bhakti-beweging. die tydperk rofweg tussen 650 en 1100 n.c. vorm die laat klassieke tydperk of vroe\u00eb middeleeue, waarin klassieke puraniese hindoe\u00efsme gevestig is, en adi shankara se invloedryke konsolidasie van advaita vedanta plaasgevind het.onder beide hindoe- en islamitiese heersers van omstreeks 1200 tot 1750 het die bhakti-beweging belangriker geword en dit is vandag steeds invloedryk. in die koloniale tydperk het verskeie hindoe\u00efstiese hervormingsbewegings die lig gesien wat deels deur westerse bewegings soos unitarisme en teosofie be\u00efnvloed is. die verdeling van indi\u00eb in 1947 was met godsdienstige grense langs, met die republiek indi\u00eb wat uit die hindoemeerderheid ontstaan het. gedurende die 20ste eeu het hindoeminderhede vanwe\u00eb die hindoe\u00efstiese diaspora op alle kontinente gevorm, met die grootste gemeenskappe wat getalle betref in die vsa en brittanje.\n\n\n== demografie ==\nhindoe\u00efsme is \u2019n belangrike godsdiens in indi\u00eb. volgens die land se 2011-sensus het 79,8% van die bevolking van 1,21 miljard hindoe\u00efsme aangehang (dit is 960 miljoen indi\u00ebrs). ander aansienlike bevolkings kom voor in nepal (23 miljoen), bangladesj (15 miljoen) en die indonesiese eiland bali (3,9 miljoen). die meeste van vi\u00ebtnam se cham-volk is ook volgelinge, met die grootste konsentrasie in die provinsie ninh thu\u1eadn.\nlande met die grootste persentasie hindoes is:\n\ndemografies is hindoe\u00efsme die grootste godsdiens in die w\u00eareld naas die christendom en islam.\n\n\n== sien ook ==\navatar\nboeddhisme\ndjainisme\nhindoekalender\nhindoemitologie\nshaivisme\nshaktisme\nsikhisme\nsmartisme\nvaishnavisme\nzoroastrisme\n\n\n== verwysings ==\n\n\n== bronne ==\n\n\n== skakels ==\n\"hindoe\u00efsme\". encyclop\u00e6dia britannica aanlyn.\nhindoefilosofie en hindoe\u00efsme, iep, shyam ranganathan, york university\nvediese hindoe\u00efsme s.w. jamison en m. witzel, harvard university\ndie hindoegodsdiens, swami vivekananda (1894), wikisource\nadvaita vedanta deur sangeetha menon, iep\nheart of hinduism: an overview of hindu traditions, iskcon (hare krishna-beweging)\nwhat is hinduism? geargiveer 18 april 2021 op wayback machine, redakteurs van hinduism today\nhinduism outside india, 'n bibliografie, harvard university (the pluralism project)\nwhat's in a name? agama hindu bali in the making \u2013 hinduism in bali, indonesia michel picard, le cnrs (parys, frankryk)\n\"oxford centre for hindu studies\". university of oxford (in engels (vsa)).\n\"international journal of dharma studies\". international journal of dharma studies (in engels). besoek op 17 maart 2021. wikimedia commons het meer media in die kategorie hindoe\u00efsme. hierdie artikel is in sy geheel of gedeeltelik uit die engelse wikipedia vertaal."