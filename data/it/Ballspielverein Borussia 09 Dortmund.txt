"il ballspielverein borussia 09 e.v. dortmund, meglio noto come borussia dortmund o con la sigla bvb, \u00e8 una societ\u00e0 polisportiva tedesca con sede nella citt\u00e0 di dortmund. \u00e8 nota soprattutto per la sua sezione calcistica, che milita nella bundesliga, la divisione di vertice del campionato tedesco di calcio.\nfondato nel 1909 per iniziativa di diciannove calciatori di dortmund, \u00e8 uno dei club calcistici tedeschi pi\u00f9 titolati, avendo vinto una coppa delle coppe (nel 1965-1966), una uefa champions league (nel 1996-1997) e una coppa intercontinentale (nel 1997) e in campo nazionale otto titoli nazionali, cinque coppe di germania e sei supercoppe di germania. grazie alla vittoria del 1966 in coppa delle coppe divenne il primo club tedesco a sollevare un trofeo internazionale ed \u00e8 una delle squadre che hanno disputato almeno una finale nelle principali competizioni europee disputate fino al 2020-2021 (coppa dei campioni/champions league, coppa delle coppe, coppa uefa/europa league).\ndal 1974 gioca al westfalenstadion (noto per ragioni di sponsorizzazione come signal iduna park), lo stadio pi\u00f9 grande di germania e quello che fa registrare la pi\u00f9 alta affluenza media di pubblico. il club gioca in tenuta giallonera e vive una forte rivalit\u00e0 con i vicini dello schalke 04, con cui disputa il cosiddetto derby della ruhr, e con il bayern monaco, con cui disputa la partita nota come der klassiker (\"il classico\").\n\n\n== storia ==\n\n\n=== dalla fondazione alla seconda guerra mondiale ===\nnel novembre del 1901 fu fondata la giovent\u00f9 cattolica \"trinit\u00e0\" come organizzazione giovanile della parrocchia omonima nella via flurstra\u00dfe, a nord-est di dortmund. la parrocchia era stata creata poco tempo prima nell'ambito dell'immigrazione di lavoratori polacchi e aveva lo scopo di favorire l'integrazione degli immigrati nella dortmund a maggioranza protestante. i membri della giovent\u00f9 erano per la maggior parte giovani operai dell'industria siderurgica e minatori che non solo partecipavano alla vita religiosa, ma si dedicavano anche all'attivit\u00e0 sportiva, inizialmente con la ginnastica e l'atletica. dal 1906 si giocava regolarmente a calcio nei campi e nei prati intorno a borsigplatz. lo stesso anno il kaplan hubert dewald divenne presidente della giovent\u00f9 e si oppose energicamente sia al \"selvaggio\" gioco di calcio che all'ambiente culturale circostante lo sport. tra le altre cose, impose una preghiera aggiuntiva di domenica pomeriggio per vietare il gioco del calcio e chiese ai calciatori di non incontrarsi pi\u00f9 presso la locanda \"zum wildsch\u00fctz\" in oesterholzstra\u00dfe 60, ma di utilizzare la casa parrocchiale pius per i loro incontri.\ni conflitti latenti tra la direzione della sodalit\u00e0 e i giovani atleti infine culminarono nella fondazione del borussia. la storia del borussia dortmund inizia il 19 dicembre 1909, quando un nugolo di giovani provenienti della dreifaltigkeits-jugend, la squadra della locale parrocchia, fondano un nuovo club, vincendo le opposizioni di padre dewald di bloccare l'incontro organizzativo che si sta svolgendo in un ristorante a nord-est della citt\u00e0, lo zum wildsch\u00fctz. il nuovo club viene cos\u00ec fondato col nome borussia: si tratta del nome latino della prussia, che viene scelto prima di tutto in riferimento a un omonimo birrificio situato lungo steiger strasse. inizialmente la squadra scende in campo con una casacca a strisce blu e bianche con una cintura rossa in diagonale. nel 1912 la societ\u00e0 si fonde con altre tre e dal 14 febbraio 1913 in avanti i colori della maglia diventano quelli usati tuttora: il giallo e il nero, che sono anche gli stessi della citt\u00e0 di dortmund.\nil borussia inizia a giocare nelle divisioni locali con risultati modesti e nel 1926 si trasferisce nel primo storico stadio, il weisse wiese. sono per\u00f2 proprio le spese per ammodernare questo impianto a portare il club sull'orlo del fallimento nel 1929: la sopravvivenza finanziaria \u00e8 per\u00f2 garantita dell'ex presidente heinz schwaben, che si fa carico personalmente del debito.\n\nnel 1933 in germania si assiste all'ascesa del nazismo: il regime riforma subito il campionato secondo i propri scopi, e contemporaneamente esercita pressioni sul club, che portano presto all'allontanamento del presidente egon pentrup. \u00e8 degna di nota la prima convocazione in nazionale di un giocatore giallonero, august lenz, che il 28 aprile 1935 scende in campo contro il belgio segnando anche due gol. sempre in questo periodo il borussia inizia a giocare allo stadio rote erde (\"stadio terra rossa\"), poco dopo essere stato promosso nella gauliga westfalen, una delle massime divisioni locali del periodo. qui il club milita fino alla fine della seconda guerra mondiale, ma senza molto successo: tutte le edizioni di questo campionato sono infatti vinte dallo schalke 04, comunque una delle migliori squadre del tempo. i nero-gialli si devono cos\u00ec accontentare di due secondi posti, che sono ottenuti nel 1938 e nel 1942; questi non consentono per\u00f2 l'accesso alla fase nazionale.\n\n\n=== gli anni in oberliga e i primi successi ===\nnel dopoguerra dortmund diventa parte della germania ovest. qui vengono create cinque massime divisioni locali, e solo le prime due squadre di ciascuna accedono alla fase nazionale. il borussia gioca in uno di questi campionati, l'oberliga west, che vince per tre volte di seguito a partire nel 1948. nel 1949 il club giunge anche alla finale nazionale, tuttavia il titolo viene vinto dal mannheim.\nintanto per\u00f2 sono arrivati in squadra giocatori importanti: la porta \u00e8 infatti difesa dal neo campione del mondo heinz kwiatkowski, mentre l'attacco \u00e8 guidato dai tre alfred, prei\u00dfler, kelbassa e niepieklo. i primi successi importanti non tardano quindi a venire: dopo aver conquistato l'oberliga west anche nel 1956 e nel 1957 il borussia, guidato da helmut schneider, raggiunge la finale nazionale in entrambe queste occasioni, e qui batte prima il karlsruhe, poi l'amburgo. questi titoli garantiscono altrettante partecipazioni alla coppa dei campioni, e i tedeschi raggiungono come miglior risultato i quarti nell'edizione 1957-1958: sono eliminati dal milan poi vice-campione.\nin seguito il borussia non vince pi\u00f9 l'oberliga west, fermandosi cos\u00ec a sei successi totali. ottiene per\u00f2 due secondi posti in questo campionato, e quindi altrettante partecipazioni alla fase nazionale. qui il cammino \u00e8 di tutto rispetto: se i nero-gialli sono sconfitti in finale nel 1961 dal norimberga, nel 1963 battono il colonia e conquistano il loro terzo titolo. la squadra, che ha hermann eppenhoff in panchina, sfiora nella stessa stagione il double raggiungendo anche la finale della dfb-pokal: il trofeo viene per\u00f2 sollevato dall'amburgo.\n\n\n=== i primi anni in bundesliga e la coppa delle coppe ===\nnell'agosto 1963 la formula del campionato tedesco cambia: nasce infatti la bundesliga, un unico girone all'italiana che raccoglie le migliori squadre della nazione. tra queste c'\u00e8 ovviamente il borussia fresco campione, che per\u00f2 esordisce perdendo 3-2 contro il werder brema; \u00e8 tuttavia il nero-giallo timo konietzka a realizzare il primo gol del torneo, dopo meno di un minuto dall'inizio dell'incontro. in questa stagione la squadra \u00e8 protagonista anche nella coppa dei campioni: qui, dopo aver eliminato una delle migliori squadre di questo periodo, il benfica di eus\u00e9bio, viene fermata in semifinale dai futuri campioni dell'inter. il borussia conquista poi nella stagione successiva la prima dfb-pokal, in seguito alla vittoria in finale contro l'alemannia.\n\nla squadra partecipa cos\u00ec alla coppa delle coppe 1965-1966, e intanto hans tilkowski \u00e8 stato eletto calciatore dell'anno in germania. nella manifestazione continentale i tedeschi eliminano in semifinale i campioni in carica del west ham, e il 5 maggio 1966 giocano a glasgow la partita decisiva contro il liverpool; questa viene vinta 2-1 ai tempi supplementari grazie alle reti segnate da sigfried held e reinhard libuda, e in questo modo la squadra di willi multhaup \u00e8 la prima a portare in germania un trofeo internazionale. parte del merito va sicuramente a lothar emmerich, che si laurea capocannoniere segnando il pi\u00f9 alto numero di gol di sempre in un'edizione di coppa delle coppe, quattordici. il giocatore \u00e8 il miglior marcatore anche in campionato; qui i nero-gialli perdono quattro delle ultime cinque partite e si classificano al secondo posto, tre punti sotto al monaco 1860 dell'ex konietzka. arriva anche un terzo posto nel campionato 1966-1967, e anche in questo caso sono decisivi i gol di emmerich, il miglior marcatore del torneo.\n\n\n=== dalla retrocessione agli anni ottanta ===\nil borussia ottiene un quinto posto tre anni dopo, ma spesso finisce nella parte bassa della graduatoria. la squadra retrocede in regionalliga al termine della stagione 1971-1972, e rimane al secondo livello per quattro anni. per\u00f2, proprio in questo periodo si trasferisce nel pi\u00f9 capiente westfalenstadion, impianto che \u00e8 stato costruito per ospitare alcune partite del mondiale 1974.\ni nero-gialli vengono promossi al termine della zweite bundesliga 1975-1976, dopo aver vinto il play-off contro il norimberga. gli anni immediatamente successivi al ritorno in massima divisione non sono per\u00f2 particolarmente felici: la squadra si classifica sempre nella met\u00e0 inferiore della graduatoria, inoltre subisce nell'ultima giornata del campionato 1977-1978 la pi\u00f9 pesante sconfitta nella storia del torneo, un 12-0 contro il borussia m\u00f6nchengladbach; questo risultato costa il posto a otto rehhagel.\nper la stagione 1979-1980 la dirigenza ingaggia uno degli allenatori tedeschi pi\u00f9 vincenti dell'ultimo decennio, udo lattek. in campionato il borussia parte subito bene, arrivando anche ad occupare la prima posizione verso la met\u00e0 del girone di andata, tuttavia finisce al sesto posto, un solo punto sotto la zona uefa. in questo periodo giocano in squadra eike immel e miroslav votava, che diventano campioni d'europa con la nazionale, e manfred burgsm\u00fcller, uno dei pi\u00f9 prolifici calciatori nella storia del club. \u00e8 anche grazie a loro che l'accesso alle competizioni europee non sfugge due anni dopo, quando in panchina c'\u00e8 branko zebec; il cammino nella coppa uefa 1982-1983 termina tuttavia nel primo turno, dopo aver incontrato i rangers glasgow.\nil borussia accusa per\u00f2 presto un nuovo calo: il picco negativo viene raggiunto al termine del campionato 1985-1986, quando per conquistare la salvezza \u00e8 necessario battere il fortuna colonia nello spareggio promozione/retrocessione. ad ogni modo gi\u00e0 l'anno successivo i nero-gialli sono quarti, e possono cos\u00ec tornare in coppa uefa. in questa manifestazione i tedeschi incontrano negli ottavi il bruges, che viene sconfitto 3-0 nella partita di andata ma ribalta la situazione vincendo 5-0 nel ritorno; questa \u00e8 ancor oggi la peggior sconfitta in campo europeo.\n\n\n=== gli anni d'oro e la vittoria della uefa champions league (1989-2002) ===\nil borussia dortmund, guidato ora da horst k\u00f6ppel, vince la seconda coppa nazionale nel 1989, dopo aver battuto per 4-1 il werder brema nella finale. questo trofeo viene sollevato a ventitr\u00e9 anni di distanza dall'ultimo, la coppa delle coppe, ed \u00e8 seguito nella stagione successiva dalla supercoppa di germania. poco dopo i tedeschi sono per\u00f2 eliminati negli ottavi della coppa delle coppe dai futuri campioni della sampdoria.\nun cambiamento si profila comunque al termine della stagione 1990-1991: il club finisce decimo in campionato, e alla guida della squadra subentra ottmar hitzfeld. gi\u00e0 nella prima stagione i gialloneri comandano la classifica nella prima met\u00e0 del girone di ritorno ma chiuderanno al secondo posto a causa della peggior differenza reti nei confronti degli avversari. nella stagione successiva il borussia raggiunge la finale della coppa uefa 1992-1993, dove subisce un pesante 6-1 tra andata e ritorno contro la juventus.\ngrazie ad ingaggi importanti come quello di matthias sammer, nel 1994-1995 il club di dortmund vince per la quarta volta il titolo di bundesliga, dopo un duello con il werder brema protrattosi sino all'ultima giornata e nel 1995-1996 il quinto titolo, oltre a raggiungere la semifinale della coppa uefa 1994-1995 (soccomber\u00e0 contro la juventus), e i quarti della uefa champions league 1995-1996 (dove saranno sconfitti dai futuri vice-campioni dell'ajax); alla fine del 1996 il difensore giallonero sammer vince il pallone d'oro.\nil borussia ottiene il primo grande successo internazionale vincendo la uefa champions league 1996-1997, edizione in cui i tedeschi hanno la meglio sugli inglesi del manchester utd in semifinale e sulla favorita juventus di marcello lippi, detentrice del trofeo, all'olimpico di monaco di baviera, dove vanno a segno karl-heinz riedle con una doppietta nel primo tempo e, nella ripresa, il ventenne lars ricken, a segno appena undici secondi dopo il suo ingresso in campo (record in una finale di champions) per il 3-1 finale.\ndopo la conquista del prestigioso trofeo, hitzfeld lascia e viene sostituito da nevio scala; poco dopo j\u00fcrgen kohler viene nominato calciatore tedesco dell'anno. sconfitti dal barcellona nella supercoppa d'europa del 1997, i gialloneri terminano decimi in campionato, pur raggiungendo la semifinale della uefa champions league 1997-1998. nel dicembre 1997 era stata messa in bacheca la coppa intercontinentale, vinta all'olimpico grazie al 2-0 contro il cruzeiro (reti di michael zorc e heiko herrlich). il contratto con scala non viene rinnovato e inizia un quadriennio senza successi, interrotto dal titolo tedesco vinto dal tecnico matthias sammer nel 2001-2002, ottenuto un'insperata rimonta ai danni del bayer leverkusen, con il giallonero m\u00e1rcio amoroso capocannoniere. nella stessa annata la squadra raggiunge la finale della coppa uefa, in cui viene sconfitta dal feyenoord, vincitore nel proprio stadio.\n\n\n=== dalle difficolt\u00e0 di inizio millennio al nuovo ritorno ai vertici (2002-oggi) ===\nintanto per\u00f2 il club si ritrova pesantemente indebitato a causa di una cattiva gestione societaria. questa situazione viene ulteriormente aggravata dalla mancata partecipazione alla uefa champions league 2003-2004, con i tedeschi eliminati al terzo turno preliminare. la situazione peggiora nel 2005, quando il club viene salvato del fallimento grazie dall'ingresso di nuovi sponsor; tra questi figura signal iduna, che d\u00e0 il proprio nome allo stadio.\nla crisi societaria si accompagna alla crisi tecnica, con i gialloneri che sfiorano la retrocessione in zweite bundesliga nel 2006-2007, evitata dal subentrato tecnico thomas doll.. finalista perdente della coppa di germania 2007-2008, il borussia viene affidato nel 2008 a j\u00fcrgen klopp, che nel 2009 conduce i suoi a un passo dalla qualificazione all'europa league, centrata nel 2010, con sfiorata qualificazione alla champions.l'arrivo di calciatori come robert lewandowski, shinji kagawa, mats hummels e mario g\u00f6tze consente alla squadra di vincere nuovamente il campionato dopo nove anni nel 2010-2011, con un margine di sette punti sulla seconda classificata. il successo viene confermato nella stagione successiva, in cui viene vinta anche la coppa di germania (5-2 al bayern monaco in finale), trionfo che permette di festeggiare il double. nell'edizione 2012-2013 della uefa champions league i gialloneri raggiungono l'atto conclusivo, dove vengono sconfitti per 2-1 dai connazionali nella prima finale di champions tra due squadre tedesche.  nelle due stagioni successive il borussia perde prima g\u00f6tze e poi lewandowski, entrambi accasatisi al bayern. negli anni seguenti il borussia vince due supercoppe di germania, sempre battendo i bavaresi, e perde la finale della coppa di germania 2013-2014 contro il bayern, mentre nel 2014-2015 la squadra di klopp disputa un campionato molto altalenante, chiuso al settimo posto, e perde la finale della coppa di germania contro il wolfsburg.\nla panchina passa nel 2015 a thomas tuchel che perde la finale della coppa di germania 2015-2016 ai rigori contro il bayern e vince il trofeo l'anno dopo (2-1 in finale all'eintracht francoforte), dopo tre finali perse consecutivamente. con questo successo si chiude la gestione di tuchel, la cui successione sar\u00e0 tribolata. dopo due cambi tecnici, nel 2018 arriva in panchina lo svizzero lucien favre, che vince la supercoppa di germania 2019 contro il bayern monaco, ma viene esonerato dopo undici giornate del campionato 2020-2021; il successore edin terzi\u0107, che assume la guida della squadra ad interim sino alla fine della stagione, riesce a condurre i suoi alla vittoria della coppa di germania e nel 2022-2023 perde il titolo di bundesliga all'ultima giornata a vantaggio del bayern monaco per la differenza reti.\n\n\n== cronistoria ==\n\n\n== colori e simboli ==\n\n\n=== colori ===\nil colore predominante della maglia del borussia dortmund \u00e8 il giallo, nel quale sono presenti inserti neri; questi sono anche i colori della citt\u00e0 di dortmund. storicamente per\u00f2 questa divisa \u00e8 stata adottata solo a partire dal 1913: in precedenza era infatti a strisce bianche e blu con banda rossa. la maglia ha utilizzato diversi template durante le annate, con il colore nero pi\u00f9 o meno presente a seconda del fornitore tecnico.\n\n\n=== simboli ufficiali ===\n\n\n==== stemma ====\nil simbolo del club \u00e8 un cerchio giallo con all'interno la scritta bvb 09 in nero.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== inno ====\nwir halten fest und treu zusammen, composto nel 1934 in occasione del venticinquesimo anniversario della fondazione del club.\n\n\n==== mascotte ====\nla mascotte del club \u00e8, dal 16 aprile 2005, emma, un'ape giallonera.\n\n\n== strutture ==\n\n\n=== stadio ===\n\nla squadra gioca le partite casalinghe al westfalenstadion, noto altres\u00ec con il nome commerciale di signal iduna park, impianto che pu\u00f2 contenere 81 360 spettatori, che ne fanno lo stadio pi\u00f9 capiente di germania. questo stadio detiene anche la media di affluenza pi\u00f9 alta di tutta europa, pi\u00f9 di 80 000 spettatori nel 2015.\nil club inizia per\u00f2 a giocare in un impianto che sorgeva nella zona nord della citt\u00e0, il weisse wiese. questo, inaugurato nel 1924 e arrivato anche a contenere 18.000 spettatori, deve essere per\u00f2 abbandonato nel 1937: il terreno su cui \u00e8 costruito viene infatti occupato dall'industria hoesch ag. la squadra si sposta cos\u00ec nello stadio rote erde, che era stato inaugurato nel 1926 nella parte sud di dortmund. l'impianto, tuttora esistente, diventa dal 2009 il terreno di gioco della seconda squadra.\nun nuovo trasferimento avviene infatti nel 1974, quando il borussia, che milita in zweite bundesliga, si trasferisce nell'odierno stadio. l'impianto viene costruito a fianco del rote erde per l'imminente campionato del mondo del 1974, e viene inizialmente chiamato westfalenstadion dal nome della regione in cui \u00e8 ubicato e ha sede la squadra, la vestfalia. assume l'attuale denominazione nel 2005, mentre l'anno successivo ospita anche alcune partite del campionato del mondo del 2006, tra cui la semifinale tra germania e italia.\n\n\n== societ\u00e0 ==\n\n\n=== sponsor ===\n\n\n=== impegno nel sociale ===\n\nla societ\u00e0 ha lanciato la campagna la campagna kein bier f\u00fcr rassisten (\"niente birra per i razzisti\"), schierandosi apertamente contro razzismo e xenofobia ed invitando i rifugiati a partite ufficiali per aiutarne l'integrazione. ha inoltre prodotto un video in cui ridicolizza i neonazisti asserendo la totale intolleranza alle posizioni politiche dell'estrema destra tedesca.\n\n\n== allenatori e presidenti ==\n\ndal 1963, anno di nascita della bundesliga, gli allenatori del club sono stati:\n\ndi seguito viene riportata la lista dei presidenti del borussia dortmund dalla fondazione ad oggi:\n\n\n== calciatori ==\n\n\n=== capitani ===\ndi seguito l'elenco dei capitani del borussia dortmund dal 1963 a oggi, con il periodo in cui hanno portato la fascia.\n\n\n=== vincitori di titoli ===\n pallone d'oro: 1  matthias sammer (1996)campioni del mondo heinz kwiatkowski (svizzera 1954)\n frank mill (italia 1990)\n andreas m\u00f6ller (italia 1990)\n roman weidenfeller (brasile 2014)\n kevin gro\u00dfkreutz (brasile 2014)\n mats hummels (brasile 2014)\n erik durm (brasile 2014)\n\n\n== palmar\u00e8s ==\n\n\n== statistiche e record ==\n\n\n=== partecipazione ai campionati e ai tornei internazionali ===\n\n\n==== campionati nazionali ====\ndalla stagione 1936-1937 alla stagione 2023-2024 compresa, la squadra ha partecipato a:\n\n\n==== partecipazione alle competizioni uefa ====\nnelle competizioni europee il borussia dortmund ha ottenuto la miglior vittoria in assoluto contro i maltesi del floriana, un 8-0 nel ritorno del primo turno della coppa delle coppe 1965-1966, poi vinta, mentre la peggior sconfitta si \u00e8 verificata negli ottavi della coppa uefa 1987-1988 contro i belgi del bruges, un 5-0 maturato dopo i tempi supplementari.\nalla stagione 2023-2024 compresa, il club ha ottenuto le seguenti partecipazioni ai tornei internazionali:\n\n\n=== statistiche nelle competizioni uefa ===\ntabella aggiornata alla fine della stagione 2017-2018.\n\n\n=== statistiche individuali ===\nnelle competizioni internazionali il giocatore con pi\u00f9 presenze \u00e8 stefan reuter, che \u00e8 sceso in campo per 86 volte, mentre il miglior marcatore \u00e8 marco reus, con 30 reti.\nvengono riportati di seguito i calciatori per numero di presenze e gol con la maglia del borussia dortmund:\naggiornato al 16 dicembre 2023.\n\n\n== tifoseria ==\nil borussia dortmund ha fatto registrare la pi\u00f9 alta affluenza media allo stadio in germania e in europa nel 2012 e nel 2013, rispettivamente con 80.551 e 80.520 spettatori, piazzandosi davanti a club quali manchester united, real madrid e barcellona. dal 2003 il borussia ha fatto registrare un'affluenza media di pubblico superiore a 80.000 spettatori.\nil signal iduna park (gi\u00e0 westfalenstadion) \u00e8 uno dei catini del tifo pi\u00f9 caldi d'europa, tanto da essere noto in germania come \"la cattedrale\". la s\u00fcdtribune dello stadio, avente una capienza di 25.000 posti, \u00e8 la pi\u00f9 grande tribuna d'europa. \u00e8 soprannominata \"il muro giallo\".\nnel 2007-2008, con 50.000 abbonati, il borussia dortmund ha stabilito un record, superando schalke 04 e bayern monaco. nel 2012 e nel 2013 il record \u00e8 stato migliorato (54.000 abbonati).\n\n\n=== gemellaggi e rivalit\u00e0 ===\n\nla principale rivalit\u00e0 \u00e8 con lo schalke 04. l'incontro \u00e8 noto come derby della ruhr o revierderby. molto sentita \u00e8 inoltre la sfida con il bayern monaco, nota come der klassiker: dalla met\u00e0 degli anni novanta la sfida tra bavaresi e gialloneri si \u00e8 spesso rivelata decisiva per l'assegnazione di un titolo o un trofeo, come avvenuto per la champions league 2012-2013 (le due squadre si affrontarono in finale, con la vittoria dei bavaresi).\nla principale amicizia \u00e8 invece con il friburgo; fuori dai confini nazionali, in italia vanta amicizie con catania , napoli e genoa .\n\n\n== organico ==\n\n\n=== rosa 2023-2024 ===\nrosa aggiornata al 1 settembre 2023.\n\n\n=== staff tecnico ===\n\n\n== note ==\nannotazioni\nfonti\n\n\n== voci correlate ==\nderby della ruhr\nder klassiker\n\n\n== altri progetti ==\n\n wikimedia commons contiene immagini o altri file su ballspielverein borussia 09 dortmund\n\n\n== collegamenti esterni ==\nborussia dortmund su ilcalcio.net\n(de, fr, zh, ja, en, es) sito ufficiale, su bvb.de. \n borussia dortmund (canale), su youtube. \n(de, en, it) ballspielverein borussia 09 dortmund, su transfermarkt, transfermarkt gmbh & co. kg. \n ballspielverein borussia 09 dortmund, su int.soccerway.com, perform group. \n ballspielverein borussia 09 dortmund, su smr.worldfootball.net, heim:spiel medien gmbh. \n(ru) ballspielverein borussia 09 dortmund, su footballfacts, footballfacts.ru."