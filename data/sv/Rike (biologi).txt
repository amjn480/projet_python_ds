"inom biologin anv\u00e4nds riken (latin: regnum, pl. regna, engelska: kingdom) som n\u00e4st h\u00f6gsta, tidigare h\u00f6gsta, niv\u00e5n f\u00f6r systematisk indelning av organismer. riken indelas i antingen stammar (djur) eller divisioner (svampar och v\u00e4xter). stammar och divisioner indelas i sin tur i klasser och vidare i bland annat ordningar, familjer och arter.\ntidigare hade man bara tv\u00e5 riken f\u00f6r biologiska organismer: djurriket och v\u00e4xtriket. f\u00f6r att indelningen b\u00e4ttre ska spegla organismernas utveckling har man f\u00f6reslagit tre, fyra, fem och slutligen till och med sex riken. vid indelning i sex riken har rikena varit arkebakterier, eubakterier, protister, svampar, v\u00e4xter och djur.\nnumera anv\u00e4nder man en indelning i tre dom\u00e4ner: ark\u00e9er, eubakterier och eukaryoter. eukaryoterna indelas i sin tur i rikena djur, v\u00e4xter, svampar och varierande indelningar av fr\u00e4mst de tidigare protisterna.\n\n\n== definition och tillh\u00f6rande terminologi ==\nn\u00e4r carl von linn\u00e9 inf\u00f6rde en rangordnad nomenklatur i biologin i f\u00f6rsta upplagan av systema naturae 1735 gav han den h\u00f6gsta niv\u00e5n namnet \u201drike\u201d, vilket f\u00f6ljdes av \u201dklass\u201d, \u201dordning\u201d (vilket n\u00e4rmast motsvarade det vi idag ben\u00e4mner \u201dfamilj\u201d), \u201dsl\u00e4kte\u201d och \u201dart\u201d. senare inf\u00f6rdes tv\u00e5 ytterligare niv\u00e5er s\u00e5 att rangordningen blev rike, fylum (stam eller division), klass, ordning, familj, sl\u00e4kte och art. p\u00e5 1960-talet inf\u00f6rdes ytterligare en niv\u00e5 ovanf\u00f6r rike, n\u00e4mligen dom\u00e4n, s\u00e5 att rike inte l\u00e4ngre \u00e4r den h\u00f6gsta niv\u00e5n.\n\nprefix kan l\u00e4ggas till s\u00e5 att underrike och infrarike \u00e4r de tv\u00e5 niv\u00e5erna omedelbart under rike. \u00e4ven parvrike har anv\u00e4nts f\u00f6r att beteckna ytterligare en l\u00e4gre niv\u00e5. \u00f6verrike kan betraktas som en synonym till dom\u00e4n, eller som en mellanliggande niv\u00e5. i vissa system s\u00e4tts ocks\u00e5 en niv\u00e5 gren (latin: ramus) in mellan underrike och infrarike, till exempel protostomia och deuterostomia i cavalier-smiths system..\n\n\n== den moderna uppfattningen ==\n\n\n=== livets tre dom\u00e4ner ===\nungef\u00e4r fr\u00e5n mitten av 1970-talet och fram\u00e5t har det varit en \u00f6kande betoning p\u00e5 genetiska j\u00e4mf\u00f6relser p\u00e5 molekylniv\u00e5 (i b\u00f6rjan ribosom-rna gener) som den viktigaste faktorn vid klassificering \u2013 genetisk likhet fick f\u00f6retr\u00e4de framf\u00f6r utseende och beteende. taxonomiska niv\u00e5er, inklusive riken, skulle vara grupper av organismer med gemensamt ursprung, antingen monofyletiska (alla med en gemensam f\u00f6rfader) eller parafyletiska (bara vissa av de med en gemensam f\u00f6rfader). grundat p\u00e5 s\u00e5dana rna-studier ans\u00e5g carl woese att allt liv kunde f\u00f6ras till en av tre stora grupper och refererade till dessa som modellen med tre prim\u00e4rriken (\u201dthree primary kingdoms\u201d) eller urrikesmodellen (\u201durkingdom\u201d). namnet \u201ddom\u00e4n\u201d f\u00f6r den h\u00f6gsta niv\u00e5n f\u00f6reslogs 1990. woese delade prokaryoterna (tidigare klassificerade som riket monera) i tv\u00e5 grupper som han kallade eubacteria och archaebacteria eller archea och betonade h\u00e4rigenom att det var lika stor skillnad mellan dessa tv\u00e5 grupper som mellan dem och alla eukaryoter.\nenligt genetiska data, trots att eukaryotgrupper som djur, v\u00e4xter och svampar kan tyckas se v\u00e4ldigt olika ut, \u00e4r de n\u00e4rmare sl\u00e4kt med varandra \u00e4n med eubacteria eller archaea. man fann ocks\u00e5 att eukaryoterna var n\u00e4rmare sl\u00e4kt med archaea \u00e4n med eubacteria och \u00e4ven om det har ifr\u00e5gasatts, s\u00e5 har det uppr\u00e4tth\u00e5llits av senare forskning. det r\u00e5der ingen konsensus vad betr\u00e4ffar hur m\u00e5nga riken som ing\u00e5r i woeses schema.\n\n\n=== hur m\u00e5nga riken finns det i eukaryota? ===\ni en \u00f6versiktsartikel av alastair simpson och andrew roger 2004 konstaterades det att protista var en \u201duppsamlingsp\u00e5se\u201d (\u201dgrab bag\u201d) som inneh\u00f6ll alla eukaryoter som inte var djur, v\u00e4xter eller svampar. de var av meningen att bara monofyletiska grupper skulle accepteras formellt inom klassifikationen och att det nu, medan det hade varit opraktiskt tidigare (och varit n\u00f6dv\u00e4ndigt med \u201dbokstavligen dussintals av eukaryotriken\u201d), blivit m\u00f6jligt att dela eukaryoterna i \u201dbara n\u00e5gra f\u00e5 st\u00f6rre grupper som alla sannolikt \u00e4r monofyletiska\u201d. p\u00e5 denna grund visade diagrammet till h\u00f6ger (omritat fr\u00e5n deras artikel) eukaryoternas riktiga \u201driken\u201d. en klassificering som f\u00f6ljde samma tillv\u00e4gag\u00e5ngss\u00e4tt uppr\u00e4ttades 2005 \u00e5t international society of protistologists av en kommitt\u00e9 som \u201dsamarbetade med specialister fr\u00e5n m\u00e5nga omr\u00e5den\u201d. denna klassificering delade eukaryoterna i sex \u201dsupergrupper\u201d. i den publicerade klassificeringen undveks medvetet anv\u00e4ndandet av formella taxonomiska niv\u00e5er, s\u00e5 \u00e4ven \u201drike\u201d.\n\ni det h\u00e4r systemet har de flercelliga djuren metazoa samma ursprung som de encelliga choanoflagellaterna och svamparna som bildar opisthokonta. v\u00e4xterna anses vara mera avl\u00e4gset besl\u00e4ktade med djur och svampar.\nmen, samma \u00e5r som protologists\u00e4llskapets klassifikation publicerades (2005), uttrycktes tvivel p\u00e5 huruvida n\u00e5gra av supergrupperna var monofyletiska, speciellt g\u00e4llde detta chromoalveolata, och en genomg\u00e5ng 2006 p\u00e5pekade bristen p\u00e5 bevis f\u00f6r flera av de sex grupperna..senare har rhizaria betraktats som h\u00f6rande samman med stramenopila och alveolata i en klad kallad sar-supergruppen, s\u00e5 att rhizaria inte l\u00e4ngre anses vara en av eukaryoternas huvudgrupper. bortsett fr\u00e5n detta f\u00f6refaller det inte finnas konsensus. i.b. rogozin et al. noterade 2009 att \u201deukaryoternas inre fylogeni \u00e4r ett extremt sv\u00e5rt och kontroversiellt problem\u201d. vid slutet av 2010 f\u00f6ref\u00f6ll det som om det r\u00e5dde konsensus att modellen fr\u00e5n 2005 med sex supergrupper inte \u00e5tergav eukaryoternas sanna sl\u00e4ktskap eller hur de skulle indelas; det finns dock ingen enighet om vad som skall ers\u00e4tta systemet./y68h57./\n\n\n== historisk utveckling ==\nklassificerandet av de levande organismerna \u00e4r gammal. aristoteles (384\u2013322 f.kr.) klassificerade djurarter i sin peri zoon historias (\u03c0\u03b5\u03c1\u03af \u03b6\u03ce\u03c9\u03bd \u03b9\u03c3\u03c4\u03bf\u03c1\u03af\u03b1\u03c2), medan hans elev theofrastos (c.371\u2013c.287 f.kr.) skrev ett parallellt arbete peri fyton historia (\u03c0\u03b5\u03c1\u03af \u03c6\u03c5\u03c4\u03ce\u03bd \u03b9\u03c3\u03c4\u03bf\u03c1\u03af\u03b1) om v\u00e4xterna.carl von linn\u00e9 (1707\u20131778) lade 1735 grunden till den moderna biologiska nomenklaturen, som nu regleras av de internationella nomenklaturreglerna. han s\u00e4rskilde tv\u00e5 riken av levande organismer: regnum animale (djurriket) och regnum vegetabile (v\u00e4xtriket). linn\u00e9 inkluderade ocks\u00e5 bergarter och mineral i sitt klassifikationssystem och placerade dem i ett eget rike regnum lapideum.\n\nantonie van leeuwenhoek, ofta kallad \u201dmikroskopins fader\u201d, s\u00e4nde 1674 en kopia av sina f\u00f6rsta observationer av encelliga organismer till royal society i london. till dess hade existensen av s\u00e5dana organismer varit helt ok\u00e4nd. trots detta medtog inte linn\u00e9 n\u00e5gra mikroorganismer i sitt ursprungliga system.\n\ntill en b\u00f6rjan klassificerades mikroorganismer som v\u00e4xter eller djur, men mot mitten av 1800-talet hade det blivit klart f\u00f6r m\u00e5nga att den f\u00f6religgande tv\u00e5delningen i ett v\u00e4xtrike och ett djurrike snabbt hade blivit suddigt i kanterna och omodernt. ernst haeckel f\u00f6reslog 1866 ett tredje organismrike, protista, f\u00f6r \u201dneutrala organismer\u201d som var varken djur eller v\u00e4xter. han reviderade det nya rikets definition ett antal g\u00e5nger innan han valde en indelning grundad p\u00e5 om organismerna var encelliga (protista) eller flercelliga (v\u00e4xter och djur).\nutvecklandet av elektronmikroskopet avsl\u00f6jade viktiga skillnader mellan de organismer som inte har en tydlig cellk\u00e4rna (prokaryoter) och de encelliga och flercelliga organismer vars celler har en tydlig cellk\u00e4rna (eukaryoter). herbert f. copeland f\u00f6reslog 1938 en uppdelning p\u00e5 fyra riken genom att upph\u00f6ja protistklasserna bakterier (monera) och bl\u00e5gr\u00f6na alger (phycochromacea) till fyla i det nya riket monera.betydelsen av skillnaden mellan prokaryoter och eukaryoter blev gradvis uppenbar. p\u00e5 1960-talet populariserade roger stanier och cornelius van niel ett mycket tidigare f\u00f6rslag fr\u00e5n \u00e9douard chatton att erk\u00e4nna denna delning genom en formell klassifikation. detta kr\u00e4vde f\u00f6r f\u00f6rsta g\u00e5ngen en niv\u00e5 \u00f6ver rike, ett \u00f6verrike eller imperium (\u201dempire\u201d), senare kallat dom\u00e4n.\nskillnaden mellan svampar och andra organismer som betraktades som v\u00e4xter hade l\u00e4nge erk\u00e4nts av vissa: haeckel hade flyttat ut svamparna ur plantae och f\u00f6rt \u00f6ver dem till protista efter sin f\u00f6rsta klassificering, men ignorerades i stort av sina samtida. robert whittaker erk\u00e4nde ett ytterligare rike f\u00f6r svamparna och det av honom 1969 f\u00f6resklagna femrikessystemet har blivit en popul\u00e4r standard och med en viss f\u00f6rfining anv\u00e4nds det fortfarande i m\u00e5nga verk, liksom det bildar grund f\u00f6r nya flerrikessystem. det baserar sig huvudsakligen p\u00e5 skillnader i \u00e4mnesoms\u00e4ttning: hans plantae var huvudsakligen flercelliga autotrofer, hans djur flercelliga heterotrofer och hans svampar flercelliga saprotrofer. de tv\u00e5 kvarvarande rikena, protista och monera, inbegrep encelliga organismer och enkla cellkolonier. femrikessystemet kan kombineras med tv\u00e5dom\u00e4nssystemet:\n\ni whittakers system inkluderades en del alger i plantae. i andra system (till exempel margulis system) innefattade plantae bara landv\u00e4xter (embryophyta).\ntrots utvecklingen fr\u00e5n tv\u00e5 riken till fem hos de flesta forskare, fortsatte m\u00e5nga f\u00f6rfattare att s\u00e5 sent som 1975 att uppr\u00e4tth\u00e5lla en traditionell tv\u00e5rikesindelning i v\u00e4xter och djur och delade v\u00e4xtriket i underrikena prokaryota (bakterier och bl\u00e5gr\u00f6na alger), mycota (svampar och f\u00f6rmodade sl\u00e4ktingar) och chlorota (alger och landv\u00e4xter).\n\n\n=== carl woeses tre dom\u00e4ner och sex riken ===\ndetta \u00e4r fr\u00e5n carl woeses uppt\u00e4ckter:\n\n\n== cavalier-smiths system ==\n\n\n=== \u00e5tta riken ===\n\nthomas cavalier-smith ans\u00e5g f\u00f6rst, eftersom det n\u00e4stan r\u00e5dde konsensus p\u00e5 den tiden, att skillnaden mellan eubacteria och archaebacteria var s\u00e5 stor (speciellt i beaktande av det genetiska avst\u00e5ndet f\u00f6r ribosomgener) att de beh\u00f6vde separeras i tv\u00e5 skilda riken, och s\u00e5lunda dela dom\u00e4nen bacteria i tv\u00e5 riken. eubacteria delades i tv\u00e5 underriken: negibacteria (gramnegativa bakterier) och posibacteria (grampositiva bakterier).\ntekniska framsteg inom elektronmikroskopin m\u00f6jliggjorde separationen av chromista fr\u00e5n riket plantae. faktum \u00e4r att chromisternas kloroplaster \u00e4r bel\u00e4gen i det endoplasmatiska n\u00e4tverkets lumen i st\u00e4llet f\u00f6r i cytosolen. vidare inneh\u00e5ller bara chromister klorofyll c. efter detta har m\u00e5nga ickefotosyntetiserande protiststammar som ansetts att ha f\u00f6rlorat sina kloroplaster sekund\u00e4rt blivit \u00f6verf\u00f6rda till chromista.\nvidare uppt\u00e4cktes n\u00e5gra protister som saknar mitokondrier. eftersom mitokondrier var k\u00e4nda som resultatet av endosymbios av en protobakterie, antog man att dessa amitokondriata eukaryoter var s\u00e5dana av primitiva sk\u00e4l och utgjorde ett viktigt steg i eukaryogenesen. som resultat av detta separerades dessa amitokondriata protister fr\u00e5n protista i \u00f6verriket (och riket) archezoa. detta blev k\u00e4nt som archezoa-hypotesen. detta \u00f6verrike stod i mots\u00e4ttning mot \u00f6verriket metakaryota som samlade de fem \u00f6vriga eukaryota rikena (animalia, protozoa, fungi, plantae och chromista).\n\n\n=== sex riken ===\ncavalier-smith publicerade 1998 en sexrikesmodell som har reviderats i d\u00e4rp\u00e5 f\u00f6ljande arbeten. den version som publicerades 2009 visas nedan. (j\u00e4mf\u00f6rt med den version som han publicerade 2004, har alveolata och rhizaria flyttats fr\u00e5n riket protozoa till riket chromista.) cavalier-smith accepterar inte l\u00e4ngre betydelsen hos den fundamentala eubacteria/archaebacteria-splittringen som framlagts av woese och andra och som st\u00f6ds av sentida forskning. hans rike bacteria inkluderar archaebacteria som ett fylum i underriket unibacteria som endast inneh\u00e5ller ett fylum till: posibacteria. de tv\u00e5 underrikena unibacteria och negibacteria i riket bacteria (och det enda riket i dom\u00e4nen prokaryota) \u00e5tskils genom sina membrantopolgier. \u00f6verg\u00e5ngen mellan ett och tv\u00e5 membran tros vara mer fundamental \u00e4n det l\u00e5nga genetiska avst\u00e5ndet till archaebacteria, som inte anses ha n\u00e5gon speciell biologisk signifikans. cavalier-smith accepterar inte kravet p\u00e5 att taxa skall vara monofyletiska (\u201dholofyletiska\u201d enligt hans terminologi) f\u00f6r att vara giltiga. han definierar prokaryota, bacteria, negibacteria, unibacteria och posibacteria som giltigt parafyletiska (och d\u00e4rf\u00f6r \u201dmonofyletiska\u201d enligt hans bruk av ordet) taxa, som markerar viktiga framsteg av biologisk signifikans (betraktat fr\u00e5n det biologiska nischbegreppet).\np\u00e5 samma s\u00e4tt inkluderar hans parafyletiska rike protozoa f\u00f6reg\u00e5ngarna till animalia, fungi, plantae och chromista. framg\u00e5ngarna inom fylogenin till\u00e4t cavalier-smith att inse att alla fyla som troddes vara archezoer (det vill s\u00e4ga primitivt amitokondriata eukaryoter) faktiskt hade f\u00f6rlorat sina mitokondrier sekund\u00e4rt och f\u00f6r det mesta omvandlat dem till andra organeller: hydrogenosomer. detta betyder att alla nu levande eukaryoter de facto \u00e4r metakaryoter, i den betydelse som givits av cavalier-smith. n\u00e5gra av det \u00f6vergivna riket archezoas medlemmar, som fylat microsporida omklassificerades som svampar. andra omklasificerades till protozoa som metamonada vilket nu tillh\u00f6r underriket excavata.\ndiagrammet nedan f\u00f6rest\u00e4ller inget evolution\u00e4rt tr\u00e4d:\n\n\n== virus ==\nen p\u00e5g\u00e5ende debatt r\u00f6r huruvida virus, obligat intracellul\u00e4ra parasiter som inte \u00e4r kapabla att f\u00f6r\u00f6ka sig utanf\u00f6r en v\u00e4rd kan innefattas i organismv\u00e4rlden. ett principiellt sk\u00e4l f\u00f6r att r\u00e4kna in dem kommer fr\u00e5n uppt\u00e4ckten av ovanligt stora och komplexa virus, s\u00e5som mimivirus, som har typiska cellul\u00e4ra gener.\n\n\n== sammanfattning ==\nen sammanst\u00e4llning \u00f6ver de olika f\u00f6reslagna klassifikationsschemana som beskrivits ovan summeras i f\u00f6ljande tabell:\n\nklassificeringen i riken anv\u00e4nds fortfarande allm\u00e4nt som en anv\u00e4ndbar metod att gruppera organismer.\n\ndet r\u00e5der f\u00f6r n\u00e4rvarande inte konsensus vad g\u00e4ller antalet riken inom eukarya.\n\n\n== referenser =="