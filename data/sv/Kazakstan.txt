"kazakstan, formellt republiken kazakstan (kazakiska \u049b\u0430\u0437\u0430\u049b\u0441\u0442\u0430\u043d eller qazaqstan/qazaqstan respyblikasy, uttalat /q\u0251z\u0251q\u02c8st\u0251n/; p\u00e5 ryska \u043a\u0430\u0437\u0430\u0445\u0441\u0442\u0430\u043d, uttalat /k\u0259z\u0250x\u02c8stan/), \u00e4r ett land i centralasien med en liten del i \u00f6stra europa. det gr\u00e4nsar till turkmenistan, uzbekistan och kirgizistan i syd, kina i \u00f6st och ryssland i norr. de st\u00f6rsta st\u00e4derna \u00e4r almaty (alma-ata), astana (aqmola), sjymkent, atyrau, bajkonur, qaraghandy (karaganda), semej (semipalatinsk) och zjezqazghan. kazakstans nationaldag \u00e4r republikens dag den 16 december.\n\n\n== historia ==\n\n\n=== kazakkhanatet och rysk dominans ===\nkazakerna har sedan \u00e5r 1456 etablerat ett sj\u00e4lvst\u00e4ndigt khanat, kazakkhanatet, i nuvarande kazakstan.\ndetta bestod fram till 1847. d\u00e5 st\u00e4lldes det som protektorat under ryssland efter att den kazakiske khanen bett den ryske tsaren om st\u00f6d mot fientliga folk. ryssarna koloniserade omr\u00e5det under 1800-talet som ett steg i det stora spelet mot storbritannien. livegenskapen i ryssland avskaffades 1861 och d\u00e5 flyttade m\u00e5nga ryska och ukrainska b\u00f6nder till land som tilldelats dem av centralregeringen  i kazakstan. kazakstan f\u00f6rklarades 1868 som del av det ryska riket.\nkazakerna revolterade flera g\u00e5nger mot den ryska dominansen, d\u00e4ribland 1916 d\u00e5 uppemot 150 000 m\u00e4nniskor d\u00f6dades, och lyckades h\u00e5lla st\u00e5nd mot r\u00f6da arm\u00e9n till 1920, d\u00e5 landet blev en del av sovjetunionen.\n\n\n=== sovjeteran ===\nkirgiziska assr (autonoma socialistiska sovjetrepubliken) uppr\u00e4ttades inom ryska sfsr 1920, men bytte namn till kazakiska assr 1925 d\u00e5 kazakerna officiellt skiljts fr\u00e5n kirgizerna; det omr\u00e5de som tidigare hetat karakirgisiska autonoma omr\u00e5det \u00e5r 1924 d\u00f6ptes d\u00e5 om till kirgiziska assr. omr\u00e5dets huvudstad sedan 1920, orenburg med omnejd, avtr\u00e4ddes av republiken och bildade ett ryskt oblast. den nya huvudstaden blev alma-ata, en avl\u00e4gsen provinsstad i syd\u00f6st. en sv\u00e5r sv\u00e4lt drabbade landet 1931\u20131933 och decimerade drastiskt befolkningen; antalet kazaker minskade fr\u00e5n drygt 4 miljoner till omkring 2,5 miljoner. [k\u00e4lla beh\u00f6vs]kazakstan blev den 5 december 1936 sovjetrepublik, kazakiska ssr. landet blev m\u00e5l f\u00f6r flera sovjetiska deportationer: speciellt efter andra v\u00e4rldskriget tv\u00e5ngsflyttades krimtatarer, polacker, tjetjener, volgatyskar och andra till landet. dessutom deporterades flera stalintrogna politiker dit efter diktatorns d\u00f6d 1953, d\u00e4ribland hans eftertr\u00e4dare georgij malenkov. under sovjettiden bedrevs mycket rymdforskning i landet, speciellt i den hemliga staden leninsk (nuvarande bajkonur); i semipalatinsk fanns omfattande laboratorier och testomr\u00e5den for atomforskning. [k\u00e4lla beh\u00f6vs]\n\n\n=== sj\u00e4lvst\u00e4ndigheten ===\nkazakstan f\u00f6rklarade sitt sj\u00e4lvstyre den 25 oktober 1990. efter sovjetunionens kollaps, f\u00f6rklarade sig landet sj\u00e4lvst\u00e4ndigt den 16 december 1991 och erh\u00f6ll, s\u00e5som sista delrepublik, sin sj\u00e4lvst\u00e4ndighet 25 december. landet upptogs i fn den 2 mars 1992. de f\u00f6rsta \u00e5ren efter sj\u00e4lvst\u00e4ndigheten k\u00e4nnetecknades av en m\u00e4rkbar emigration av icke-kazaker. den ekonomiska situationen stabiliserades dock undan f\u00f6r undan med en stark tillv\u00e4xt, tack vare olje- och gastillg\u00e5ngar och en migrationsbalans som \u00e5terigen b\u00f6rjar bli positiv. presidenten nursultan nazarbajev, som satt vid makten fr\u00e5n 1990 till 2019, genomf\u00f6rde liberaliseringar av ekonomin, men n\u00e5gon fungerande demokrati inf\u00f6rdes inte. den 30 augusti 1995 fastst\u00e4lldes en ny konstitution och i december samma \u00e5r bildades ett nytt parlament med tv\u00e5 kamrar, och parlamentsval h\u00f6lls. presidenten drog \u00e5r 1997 ig\u00e5ng ett gigantiskt projekt f\u00f6r att flytta huvudstaden fr\u00e5n almaty i landets syd\u00f6stra del till astana, en stad bel\u00e4gen p\u00e5 st\u00e4ppen i norr n\u00e4rmare landets geografiska centrum,  som byggts upp n\u00e4stan fr\u00e5n grunden. \nnazarbajev omvaldes \u00e5r 2005 f\u00f6r ytterligare sju \u00e5r som president.den 8 januari 2006 avgick stora delar av regeringen, anledningen \u00e4r ok\u00e4nd.[k\u00e4lla beh\u00f6vs]den 18 mars 2019 meddelade nazarbajev i ett tv-s\u00e4nt tal att han skulle avg\u00e5 som president och det var f\u00f6r m\u00e5nga ett ov\u00e4ntat utspel. i samma tal sade han ocks\u00e5 att han skulle forts\u00e4tta som ledare f\u00f6r landets s\u00e4kerhetsr\u00e5d p\u00e5 livstid. han fortsatte \u00e4ven att leda sitt parti nur otan (fosterlandets ljus). den 19 mars svors talmannen f\u00f6r kazakstans parlament, qasym-zjomart toqajev, in som interimspresident. i samband med maktskiftet meddelades att landets huvudstad astana skulle byta namn till nur-sultan, f\u00f6r att hedra den avg\u00e5ngne presidenten. i juni 2019 blev toqajev i ett snabbt iscensatt presidentval vald till president. den avg\u00e5ngne presidentens \u00e4ldsta dotter, dariga nazarbajeva, eftertr\u00e4dde toqajev som talman f\u00f6r parlamentet, och blev d\u00e4rmed n\u00e4st h\u00f6gst i landets hierarki.i januari 2022 utbr\u00f6t stora protester i landet p\u00e5 grund av \u00f6kade energipriser, varp\u00e5 regeringen uppl\u00f6stes och efter n\u00e5gra dagar skickade den ryskledda f\u00f6rsvarsalliansen csto trupper till landet.den 16 september 2022 tillk\u00e4nnagavs ett antal till\u00e4gg till landets konstitution. bland annat skall presidenten v\u00e4ljs f\u00f6r en enda sju\u00e5rsperiod utan m\u00f6jlighet till omval och  landets huvudstad \u00e5terf\u00e5 sitt tidigare namn astana. dessa \u00e4ndringar undertecknades av toqajev den 17 september 2022.\n\n\n== geografi ==\nkazakstan \u00e4r i huvudsak bel\u00e4get i centralasien, men den nordv\u00e4stligaste delen, v\u00e4ster om uralfloden, r\u00e4knas till europa. med en yta p\u00e5 2,7 miljoner kvadratkilometer \u00e4r kazakstan v\u00e4rldens nionde st\u00f6rsta land. det har en 6 846 kilometer l\u00e5ng gr\u00e4ns mot ryssland i norr, i s\u00f6der 2 203 kilometer mot uzbekistan, 1 051 kilometer mot kirgizistan och 379 kilometer mot turkmenistan, samt i \u00f6st 1 533 kilometer mot kina.\nlandet str\u00e4cker sig fr\u00e5n kaspiska havet i v\u00e4st till altajbergen i \u00f6st och fr\u00e5n v\u00e4stsibiriska l\u00e5glandet i norr till den centralasiatiska \u00f6knen kyzylkum i syd och tian shan-bergen i syd\u00f6st. i kazakstans nordv\u00e4stra del breder kirgizst\u00e4ppen ut sig. landet \u00e4r i stort sett ett sl\u00e4ttland med stora omr\u00e5den under havsniv\u00e5. undantaget \u00e4r bergen i \u00f6st och syd\u00f6st, samt karataubergen i s\u00f6der. den l\u00e4gsta punkten \u00e4r s\u00e4nkan kaundy, 132 meter under havsniv\u00e5n, den h\u00f6gsta punkten \u00e4r berget khan tengri i sydost, p\u00e5 \u00f6ver 7 000 meter med glaci\u00e4ren inr\u00e4knat. st\u00f6rsta delen av landet best\u00e5r av mycket glest befolkad st\u00e4pp, samt \u00f6ken och halv\u00f6ken, framf\u00f6r allt i landets s\u00f6dra delar. i norr finns ett h\u00f6gland med gr\u00e4s och i \u00f6ster en plat\u00e5 med gr\u00e4sst\u00e4pper. jorden \u00e4r i m\u00e5nga fall n\u00e4ringsfattig och lerig med h\u00f6ga halter av salt och p\u00e5 vissa h\u00e5ll saknas helt vegetation. det beror p\u00e5 det intensiva jordbruk som bedrevs p\u00e5 1950-talet och p\u00e5 intensiv konstbevattning.n\u00e4r det kommer till vatten s\u00e5 gr\u00e4nsar kazakstan i sydv\u00e4st till aralsj\u00f6n och i \u00f6st m\u00e4rks balchasjsj\u00f6n. bland floder m\u00e4rks ural och emba i v\u00e4st, syr-darja i syd och irtysj i \u00f6st. aralsj\u00f6n har sedan sovjetunionen drabbats av en omfattande milj\u00f6katastrof. bakgrunden var ett beslut om att sovjetunionen skulle bli sj\u00e4lvf\u00f6rs\u00f6rjande p\u00e5 bomull, vilket ledde till stora bomullsodlingar i \u00f6knen i kazakstan, uzbekistan och turkmenistan. f\u00f6r att bevattna bomullen avleddes vatten fr\u00e5n floderna syr-darja och amu-darja som mynnar ut i aralsj\u00f6n. resultatet blev att sj\u00f6n snabbt krympte och 2007 ber\u00e4knades att enbart en tiondel av sj\u00f6n kvarstod. sj\u00f6n hade dessutom under \u00e5rens lopp delats upp i ett flertal mindre sj\u00f6ar med h\u00f6g salthalt.landet har ett kontinentalt klimat med varma somrar och kalla vintrar. huvudstadens medeltemperatur i januari \u00e4r  \u221218 \u00b0c och i juli 20 \u00b0c. nederb\u00f6rdsniv\u00e5n i landet varierar fr\u00e5n torra till halvtorra f\u00f6rh\u00e5llanden och i huvudstaden \u00e4r medelnederb\u00f6rden 15 mm i februari och 50 mm i juli.bland st\u00f6rre st\u00e4der m\u00e4rks almaty (alma-ata, tidigare huvudstad), astana (tidigare nur-sultan, huvudstad sedan december 1997), qaraghandy, sjymkent, semej (semipalatinsk), pavlodar, \u00f6skemen, aqt\u00f6be, aralsk, taraz, och oral.kazakstans nordligaste punkt ligger p\u00e5 cirka 55\u00b006' nordlig bredd (smygehuk i sverige ligger p\u00e5 ca 55\u00b020' nordlig bredd, det vill s\u00e4ga endast cirka 26 km l\u00e4ngre norrut).\n\n\n== statsskick och politik ==\nkazakstan \u00e4r officiellt en republik och f\u00f6re detta president nursultan nazarbajev har haft en i det n\u00e4rmaste totalit\u00e4r makt. landets nuvarande konstitution antogs f\u00f6rst i januari 1993, efter att den sovjetiska konstitutionen landet haft hade fortsatt att g\u00e4lla i ett helt \u00e5r efter sovjetunionens uppl\u00f6sning. landet har ett tv\u00e5kammarparlament med en senat best\u00e5ende av 47 ledam\u00f6ter (varav presidenten utser sju, de \u00f6vriga v\u00e4ljs f\u00f6r en sex\u00e5rsperiod) och ett underhus, m\u00e4zjilis, med 107 ledam\u00f6ter (som v\u00e4ljs f\u00f6r en fem\u00e5rsperiod).[k\u00e4lla beh\u00f6vs]\n\n\n=== administrativ indelning ===\nkazakstan \u00e4r indelat i 14 provinser, oblystar, samt tre stadsregioner p\u00e5 provinsiell niv\u00e5. provinser och stadsregioner (markerade med *) med kyrillisk skrift, eventuell vidare transkribering samt ryskt namn inom parentes:\n\nalmaty (\u0430\u043b\u043c\u0430\u0442\u044b; almatinskaja)\nalmaty*\naqmola (\u0430\u049b\u043c\u043e\u043b\u0430; akmolinskaja)\naqt\u00f6be (\u0430\u049b\u0442\u04e9\u0431\u0435; aktiubinskaja)\nastana*\natyraw (\u0430\u0442\u044b\u0440\u0430\u0443; atirauskaja)\nbajkonur*\n\u00f6stkazakstan (\u0448\u044b\u0493\u044b\u0441 \u049b\u0430\u0437\u0430\u049b\u0441\u0442\u0430\u043d, sjyghys qazaqstan)\nmangghystau (\u043c\u0430\u04a3\u0493\u044b\u0441\u0442\u0430\u0443)\nnordkazakstan (\u0441\u043e\u043b\u0442\u04af\u0441\u0442\u0456\u043a \u049b\u0430\u0437\u0430\u049b\u0441\u0442\u0430\u043d, solt\u00fcstik qazaqstan)\npavlodar (\u043f\u0430\u0432\u043b\u043e\u0434\u0430\u0440; pavlodarskaja)\nqaraghandy (\u049b\u0430\u0440\u0430\u0493\u0430\u043d\u0434\u044b; karagandinskaja)\nqostanaj (\u049b\u043e\u0441\u0442\u0430\u043d\u0430\u0439; kostanajskaja)\nqyzylorda (\u049b\u044b\u0437\u044b\u043b\u043e\u0440\u0434\u0430; kizilordinskaja)\nsydkazakstan (\u043e\u04a3\u0442\u04af\u0441\u0442\u0456\u043a \u049b\u0430\u0437\u0430\u049b\u0441\u0442\u0430\u043d, ongt\u00fcstik qazaqstan)\nv\u00e4stkazakstan (\u0431\u0430\u0442\u044b\u0441 \u049b\u0430\u0437\u0430\u049b\u0441\u0442\u0430\u043d, batys qazaqstan)\ntaraz (\u0442\u0430\u0440\u0430\u0437; tidigare \u0436\u0430\u043c\u0431\u044b\u043b, zjambyl; zjambilskaja)\n\n\n== ekonomi ==\nkazakstans ekonomi \u00e4r till stor del byggd p\u00e5 landets oljeindustri. h\u00e4lften av landets exportint\u00e4kter och en tredjedel av bnp kommer fr\u00e5n oljan. landets ekonomi \u00e4r s\u00e5ledes till stor del beroende av h\u00f6ga oljepriser, \u00f6kad oljeproduktion och utl\u00e4ndska investeringar i olje- och gassektorn. bnp \u00f6kade med 4,5 procent \u00e5r 2021. oljeindustrin har bidragit till omfattande utl\u00e4ndska investeringar som har p\u00e5verkat landets ekonomiska tillv\u00e4xt positivt, framf\u00f6r allt mellan 2000 och 2007. efter finanskrisen 2008\u20132009 drabbades landet h\u00e5rt av stor arbetsl\u00f6shet, en f\u00f6rsvagad valuta och skuldsatta banker. det fortsatt h\u00f6ga oljepriset efter krisen gjorde att landets ekonomi klarade sig relativt bra \u00e4nd\u00e5 och tillv\u00e4xten \u00e5terh\u00e4mtade sig. krisen i ukraina 2014, en svagare tillv\u00e4xt i kina och ett fallande oljepris ledde till att den kazakstanska centralbank skrev ner valutan tenge med 19 %. devalveringen skapade oro och risk f\u00f6r en bankkrasch, till f\u00f6ljd av ett l\u00e4gre f\u00f6rtroende f\u00f6r landets valuta. f\u00f6r att r\u00e4dda ekonomin anv\u00e4ndes medel ur den statliga oljefonden, bl.a. f\u00f6r att h\u00f6ja l\u00f6ner och f\u00f6rm\u00e5ner f\u00f6r offentligt anst\u00e4llda. \u00e5ret d\u00e4refter, 2015, besl\u00f6t centralbanken att \u00f6verge fast v\u00e4xelkurs och g\u00e5 \u00f6ver till en flytande v\u00e4xelkurs. i och med detta f\u00f6rlorade tengen 26 % av sitt v\u00e4rde, j\u00e4mf\u00f6rt med dollar.den officiella arbetsl\u00f6sheten l\u00e5g \u00e5r 2021 p\u00e5 4,6 procent av den arbetsf\u00f6ra befolkningen, vilket \u00e4r en minskning med 0,3 procent sedan 2015. ett av de allvarligaste problemen f\u00f6r ekonomin \u00e4r korruptionen som tillsammans med invecklade regler och ett svagt r\u00e4ttsv\u00e4sende hindrar utl\u00e4ndska investerare. mycket av oljepengarna g\u00e5r direkt till president qasym-zjomart toqajev eller till att bygga upp residens \u00e5t presidenten och hans regering i den nya huvudstaden astana.\n\n\n=== skatter ===\nbeskattningen \u00e4r l\u00e5g j\u00e4mf\u00f6rt med oecd-l\u00e4nderna, med 10 eller 20 procent platt skatt p\u00e5 l\u00f6ner (i praktiken n\u00e4stan alltid 10 procent), och 5 procent p\u00e5 r\u00e4nteinkomster. inkomster under minimil\u00f6nen beskattas \u00f6verhuvudtaget inte. d\u00e4rtill kan medborgarna g\u00f6ra avdrag f\u00f6r pensionsavs\u00e4ttningar, medicinska utgifter och f\u00f6rs\u00e4kringar. skatte\u00e5ret l\u00f6per 1 januari - 31 december.\n\n\n== demografi ==\nkazakstan har en befolkning p\u00e5 cirka 18,4 miljoner enligt en uppskattning fr\u00e5n 2019. landet \u00e4r ett av de mest glesbefolkade i v\u00e4rlden med en befolkningst\u00e4thet p\u00e5 cirka 5,7 inv\u00e5nare per kvadratkilometer.\n58 procent av befolkningen bor i st\u00e4der och 42 procent p\u00e5 landsbygden.[k\u00e4lla beh\u00f6vs]\n\n\n=== etniska grupper ===\ndet finns \u00f6ver 100 olika etniska grupper i kazakstan, delvis till f\u00f6ljd av de sovjetiska deportationerna. enligt folkr\u00e4kningen 2020 \u00e4r de st\u00f6rsta grupperna kazaker (68,5 %) och ryssar (18,9 %). mindre grupper \u00e4r uzbeker (3,3%), uigurer (1,5%), ukrainare (1,4%), tatarer (1,1%), tyskar (1,0%), turkar (0,6%), koreaner (0,6%), azerer (0,6%), dunganer (0,4%), belarusier (0,3%), tadzjiker (0,3%), kurder (0,3%), tjetjener (0,2%), polacker (0,2%), och basjkirer (0,1%). \u00f6vriga folkgrupper utg\u00f6r ca 1% av kazakstans befolkning.\n\n\n=== spr\u00e5k ===\nlandet har tv\u00e5 officiella spr\u00e5k: ryska, som beh\u00e4rskas av 95 procent av befolkningen, och kazakiska, som beh\u00e4rskas av 64,4 procent.\nryska spr\u00e5ket fick stor utbredning i landet under 1900-talet, oftast p\u00e5 kazakiskans och de andra spr\u00e5kens bekostnad . efter sovjets fall har dock kazakiskan st\u00e4rkt sin position och \u00e4r nu det dominerande spr\u00e5ket inom bland annat utbildningen. landet p\u00e5b\u00f6rjade 2017 ett byte till det latinska alfabetet.[k\u00e4lla beh\u00f6vs]\n\n\n=== religion ===\nkazakstan \u00e4r en sekul\u00e4r stat. p\u00e5 grund av att kazakstan har varit en del av sovjetunionen d\u00e4r religion f\u00f6rtrycktes, har den en ganska svag st\u00e4llning i landet, speciellt i de st\u00f6rre st\u00e4derna. hela 45 % av landets befolkning anser att \u201dreligionen \u00e4r inte en viktig del av livet.\u201d . de st\u00f6rsta religionerna i landet \u00e4r sunniislam och ortodox kristendom.\nenligt vissa uppskattningar ser den religi\u00f6sa sammans\u00e4ttningen s\u00e5 h\u00e4r ut:\n\nmuslimer - 70,2 %\nortodoxa - 24,9 %\n\u00f6vriga kristna - 2,3\n\u00f6vriga - 0,3observera att samtliga kazaker och ryssar har klassificerats som muslimer respektive ortodoxa enligt den h\u00e4r uppskattningen. eftersom ateismen \u00e4r ganska utbredd i landet och 11 till 12 procent av landets inv\u00e5nare \u00e4r ateister enligt en annan uppskattning, kan andelen b\u00e5de muslimer och kristna vara l\u00e4gre.\n\n\n== utbildning och vetenskap ==\n\n\n=== grundskoleutbildning ===\ngrundskolan i kazakstan \u00e4r obligatorisk och varar i 11 \u00e5r. nedan f\u00f6ljer en lista \u00f6ver antalet skolor i kazakstan sorterade efter undervisningsspr\u00e5k (2011\u20132012) ). : \n\nantalet skolor med kazakiska som undervisningsspr\u00e5k - 3843 st\nantalet skolor med ryska som undervisningsspr\u00e5k - 1508 st\nantalet skolor med uzbekiska som undervisningsspr\u00e5k - 58 st\nantalet skolor med ujguriska som undervisningsspr\u00e5k - 14 st\nantalet skolor med engelska som undervisningsspr\u00e5k - 8 st\nantalet skolor med tadzjikiska som undervisningsspr\u00e5k - 2 st\nantalet skolor med flera undervisningsspr\u00e5k - 2163 st\n\n\n=== h\u00f6gskoleutbildning ===\nh\u00f6gskoleundervisningen i landet bedrivs huvudsakligen p\u00e5 kazakiska, ryska och engelska.\n56,3 procent av landets studenter f\u00e5r sin undervisning p\u00e5 kazakiska, 41,7 procent p\u00e5 ryska och 1,9 procent p\u00e5 engelska.\n\n\n=== vetenskap ===\nlandets motsvarighet till sveriges kungliga vetenskapsakademin \u00e4r kazakstans vetenskapsakademi.\n\n\n==== astronomi ====\ndet finns tre observatorier i kazakstan och samtliga ligger utanf\u00f6r almaty i tianshan.den ledande astronomiska institutionen i landet \u00e4r \u201dfesenko astrofysiska institutet\u201d som finns i almaty och grundades \u00e5r 1944 . d\u00e4r har det bland annat bedrivits forskning vad g\u00e4ller m\u00e5nen, planeter och fysik kring dessa.landets observatorier hade stora problem med finansieringen under det f\u00f6rsta \u00e5rtiondet efter sovjets fall 1991. \u00e5r 2013 till 2014 moderniserades teleskop och annan utrustning i observatorierna.\n\n\n== kultur och samh\u00e4lle ==\nden kazakiska kulturen har under de g\u00e5ngna seklerna pr\u00e4glats av mongoliska, arabiska. persiska och ryska influenser. f\u00f6rst under 2000-talet har v\u00e4sterl\u00e4ndskt inflytande kunnat iakttas.\n\n\n=== det kazakiska k\u00f6ket ===\neftersom kazaker har varit nomader, utg\u00f6r k\u00f6tt, deg och mj\u00f6lk huvudingredienser i det kazakiska k\u00f6ket och gr\u00f6nsaker och frukt saknas n\u00e4stan helt. bland matr\u00e4tter som traditionellt har tillagats och \u00e4tits av kazaker m\u00e4rks besjbarmak, kuurdak, pilaff, manti, samsa med flera..\nett popul\u00e4rt tilltugg \u00e4r baursaki  och shelpek, ett oj\u00e4st br\u00f6d, som bland annat spelar stor roll vid olika ceremonier. p\u00e5 grund av de starka ryska influenserna under 1900-talet har \u00e4ven vissa ryska matr\u00e4tter f\u00e5tt fotf\u00e4ste i kazakstan, bland annat borsjtj, blinier och piroger.\nen popul\u00e4r dryck i kazakstan \u00e4r kumys.\n\n\n=== musik ===\nmusik utg\u00f6r ett viktigt inslag i den kazakiska kulturen. ett traditionellt str\u00e4nginstrument \u00e4r dombra, en typ av luta och ett annat popul\u00e4rt instrument \u00e4r kobyz. det finns en speciell variant av musikalisk komposition kallad kui, som g\u00e5r ut p\u00e5 att en musiker (aqyn) ber\u00e4ttar olika historier genom att sjunga och spela p\u00e5 dombra.\n\n\n=== film ===\nfilm \u00e4r popul\u00e4rt i kazakstan. den st\u00f6rsta och \u00e4ldsta filmstudion i landet heter kazakfilm och \u00e4r bel\u00e4gen i almaty. bland etniska ryssar och \u00e4ldre kazaker \u00e4r \u00e4ven sovjetiska filmer mycket popul\u00e4ra. v\u00e4sterl\u00e4ndska filmer har p\u00e5 senare \u00e5r ocks\u00e5 blivit popul\u00e4ra, speciellt bland yngre. sedan 2010-talets b\u00f6rjan har man b\u00f6rjat dubba vissa v\u00e4sterl\u00e4ndska filmer till kazakiska medan det tidigare visades filmer dubbade till ryska.\n\n\n=== idrott ===\n\n\n==== fotboll ====\nfotboll \u00e4r en av de mest popul\u00e4ra idrotterna. toppdivisionen i kazakisk fotboll \u00e4r premjer ligasy, som spelas varje \u00e5r sedan 1992. det kazakiska herrlandslaget tillh\u00f6r sedan 2002 uefa, trots att st\u00f6rre delen av landet ligger i asien.\n\n\n==== boxning ====\nboxning \u00e4r en av de idrottsgrenar d\u00e4r kazakstan har r\u00f6nt mest framg\u00e5ng, b\u00e5de bland amat\u00f6rer och proffs. 17 av landets 52 medaljer landet er\u00f6vrat under olympiska sommarspelen var i boxning. flera av landets boxare har \u00e4ven vunnit vm-titeln som proffs, bland andra vassiliy jirov (ibf i l\u00e4tt tungvikt), beibut shumenov (wba i l\u00e4tt tungvikt) och gennadij golovkin (wba och ibo i mellanvikt)\n\n\n==== bandy ====\nkazakstan har deltagit i samtliga bandy-vm sedan 1993 och vunnit fem brons (2002, 2003, 2012, 2013 och 2014) vilket g\u00f6r det kazakiska landslaget till det mest framg\u00e5ngsrika asiatiska laget. landet har \u00e4ven vunnit guld under de asiatiska vinterspelen 2011.\n\n\n==== cykling ====\nastana pro team \u00e4r landets cykelstall. aleksandr vinokurov som har varit cykelstallets ansikte ut\u00e5t i m\u00e5nga \u00e5r, har medverkat i flera tour de france och bland annat vunnit tv\u00e5 os-medaljer (silver i sydney 2000 och guld i london 2012).\n\n\n== internationella rankningar ==\n\n\n== k\u00e4llor =="