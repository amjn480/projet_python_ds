"tj\u00e4der (tetrao urogallus) \u00e4r en skogsf\u00e5gel i familjen fasanf\u00e5glar. den f\u00f6rekommer i \u00f6ppna skogar i norra och mellersta europa samt i norra asien. den \u00e4r n\u00e4ra besl\u00e4ktad med orre och det f\u00f6rekommer hybrider mellan tj\u00e4der och andra h\u00f6nsf\u00e5glar.\n\n\n== utseende och l\u00e4te ==\ntj\u00e4dern \u00e4r en mycket stor och tung h\u00f6nsf\u00e5gel som liknar orren, men skiljs fr\u00e5n denna genom st\u00f6rre storlek och den rundade stj\u00e4rten. k\u00f6nen \u00e4r olika s\u00e5v\u00e4l i storlek som f\u00e4rg d\u00e4r hanen \u00e4r betydligt st\u00f6rre. \nden adulta hanens huvud, nacke, framrygg, strupe och \u00f6vre delen av br\u00f6stet \u00e4r fint vattrade i svart, ljusgr\u00e5tt och mer eller mindre skimrande i bl\u00e5tt. bakryggen, skulderfj\u00e4drar, vingt\u00e4ckare och armpennor \u00e4r bruna med svart och ljusgr\u00e5 vattring medan handpennorna \u00e4r gr\u00e5bruna. armpennorna har vitaktig spets och handpennorna \u00e4r i ytterfanet kantade med vitt. \u00f6vergumpen och \u00f6vre stj\u00e4rtt\u00e4ckarna \u00e4r svarta med gr\u00e5vit vattring, de senare med vita spetsar. \nstj\u00e4rten \u00e4r svart, ofta med vita horisontella fl\u00e4ckar p\u00e5 mitten. mindre t\u00e4ckare \u00e4r vita och bildar en fl\u00e4ck framf\u00f6r skulderfj\u00e4drarna. br\u00f6stets fr\u00e4mre del \u00e4r gr\u00f6naktig med stark metallglans medan \u00e5terstoden av br\u00f6stet, buken, undergumpen och undre stj\u00e4rtt\u00e4ckarna \u00e4r svartaktiga med vit vattring och sparsamma vita fl\u00e4ckar. den har ett r\u00f6tt svullet \u00f6gonbryn. n\u00e4bben \u00e4r hos \u00e4ldre individer gulvit, hos yngre m\u00f6rkare. l\u00e4ngden \u00e4r 74\u201390 cm och vingspannet omkring 115 cm. \nhonan \u00e4r spr\u00e4cklig i brunsvart, rostgult, gr\u00e5tt och vitt. dess strupe och br\u00f6st \u00e4r enf\u00e4rgat orangebruna. de mindre t\u00e4ckarna \u00e4r vita vilket ger den en liten vit fl\u00e4ck vid vingvecket. stj\u00e4rten \u00e4r rostbrun med grova svarta tv\u00e4rband och ett smalt vitt yttre stj\u00e4rtband. den m\u00e4ter i genomsnitt 54\u201363 cm p\u00e5 l\u00e4ngden och har ett vingspann p\u00e5 omkring 95 cm. \n\nen steriliserad h\u00f6na antar ett mer eller mindre tuppliknande utseende. f\u00f6rst m\u00f6rknar br\u00f6stet och blir brunaktigt, ofta med gr\u00f6naktig glans, vingarna blir m\u00f6rkbruna; senare blir ryggen gr\u00e5vattrad, \u00f6vergumpen bl\u00e5gr\u00e5 och stj\u00e4rten brunsvart. \u00e4nnu l\u00e4ngre g\u00e5ende tupplikhet har p\u00e5tr\u00e4ffats. dock bibeh\u00e5lles alltid vissa h\u00f6nkarakt\u00e4rer: undersidans fj\u00e4drar beh\u00e5ller de l\u00e5nga \u00f6vre stj\u00e4rtt\u00e4ckarna och en del stj\u00e4rtpennor sina vita spetsar.[k\u00e4lla beh\u00f6vs]dunungen \u00e4r p\u00e5 ovansidan gr\u00e5gul med r\u00f6dbrun inblandning och svarta band och fl\u00e4ckar. dess undersida \u00e4r enf\u00e4rgat gr\u00e5gul. i f\u00f6rsta fj\u00e4derdr\u00e4kten \u00e4r k\u00f6nen ganska lika (brunspr\u00e4ckliga, \"h\u00f6nliknande\"); dock igenk\u00e4nns ungtuppen p\u00e5 att huvudet och halsen \u00e4r fint vattrade av ljusgr\u00e5tt och svartbrunt och att rygg och skuldror \u00e4r m\u00f6rkare \u00e4n hos h\u00f6nan.\n\n\n=== l\u00e4te ===\ntj\u00e4dern \u00e4r vanligtvis tystl\u00e5ten under \u00e5ret f\u00f6rutom p\u00e5 v\u00e5ren n\u00e4r de spelar inf\u00f6r h\u00e4ckningen (se nedan). under spelet urskiljs tre olika l\u00e4ten: kn\u00e4ppningarna, som liknar det ljud som uppkommer n\u00e4r tunna tr\u00e4pinnar sl\u00e5s mot varandra. dessa upprepas 8\u201310 g\u00e5nger i allt hastigare takt. d\u00e4refter f\u00f6ljer klunken, som liknar ljudet av en kork som dras ur en flaska. slutligen kommer sisningarna som liknar det v\u00e4sande ljudet av en lie som slipas. av dessa ljud h\u00f6rs klunken b\u00e4st, i lugnt v\u00e4der upp till 100\u2013150 meter.\ndet kraftfullaste l\u00e4tet \u00e4r det rapande, rosslande l\u00e4te som tuppen avger gentemot rivaliserande tuppar. tj\u00e4dern \"sk\u00e4r n\u00e4bb\" \u00e4r ett uttryck som ibland brukas av j\u00e4gare om detta l\u00e4te. detta rapande l\u00e4te, h\u00f6rs tydligt i skymningen, innan tuppen slagit sig till ro f\u00f6r natten.\ntj\u00e4dern sk\u00e4r n\u00e4bb, vanligt n\u00e4r den blir irriterad eller st\u00f6rd.[k\u00e4lla beh\u00f6vs]\n\n\n== utbredning, taxonomi och biotop ==\narten f\u00f6rekommer i norra och mellersta europa samt i norra asien. \n\n\n=== taxonomi ===\nuppfattningen om antalet underarter av tj\u00e4der varierar men vanligt \u00e4r att dela in i \u00e5tta underarter.\nt. u. cantabricus (castroviejo, 1967) - f\u00f6rekommer i kantabriska bergen i nordv\u00e4stra spanien\nt. u. aquitanicus (ingram, 1915) - f\u00f6rekommer i pyreneerna\nt. u. crassirostris (kallades tidigare major), inkl. rudolfi \u2013 f\u00f6rekommer fr\u00e5n tyskland till sydv\u00e4stra baltikum och balkanhalv\u00f6n\nt. u. urogallus, inkl. lugens, pleskei, karelicus och lonnbergi (l\u00f6nnberg, 1905) - f\u00f6rekommer i skandinavien och n\u00e4rliggande nordv\u00e4stra ryssland men \u00e4r \u00e5terintroducerad i skottland sedan 1837\nt. u. kureikensis, inkl. obsoletus (buturlin, 1927) \u2013 nord\u00f6stra ryssland till nordcentrala sibirien\nt. u. volgensis (buturlin, 1907) inkl. grisescens (kirikov, 1932) - f\u00f6rekommer fr\u00e5n s\u00f6dra och centrala belarus till centrala ryssland.\nt. u. uralensis (menzbier, 1887) - f\u00f6rekommer i s\u00f6dra uralbergen och sydv\u00e4stra sibirien.\nt. u. taczanowskii (stejneger 1885) - f\u00f6rekommer i centrala sibirien till bergskedjan altaj, nordv\u00e4stra mongoliet och allra nordv\u00e4stligaste delarna av xinjiang.\n\n\n=== f\u00f6rekomst i sverige ===\ni sverige finns tj\u00e4dern av underarten t. u. urogallus i alla st\u00f6rre barrskogar fr\u00e5n norra sk\u00e5ne upp till barrskogsgr\u00e4nsen i de lappl\u00e4ndska fj\u00e4llen. en fj\u00e4rdedel av det europeiska best\u00e5ndet av tj\u00e4der finns i sverige. sommartid f\u00f6rekommer den uppe p\u00e5 h\u00f6gfj\u00e4llet, till och med ovanf\u00f6r bj\u00f6rkregionen. den norrl\u00e4ndska tj\u00e4dern \u00e4r betydligt mindre \u00e4n den syd- och mellansvenska. tj\u00e4dern uppeh\u00e5ller sig helst i skogar som \u00e4r n\u00e5got blandade med l\u00f6vtr\u00e4d och genomkorsas av k\u00e4rr och myrar. man har dock p\u00e5 flera st\u00e4llen iakttagit att tj\u00e4dern b\u00f6rjat trivas ocks\u00e5 i mindre skogsbest\u00e5nd, till och med i hagmarker. tj\u00e4dern \u00e4r den st\u00f6rsta vilda h\u00f6nsf\u00e5geln i sverige.\n\n\n== ekologi ==\n\n\n=== biotop ===\ntj\u00e4dern f\u00f6rekommer i \u00f6ppen \u00e4ldre barrskog. de kan f\u00f6rekomma i skog som \u00e4r \u00f6ver 70 \u00e5r\u201a men f\u00f6redrar helst skog som \u00e4r \u00f6ver 90 \u00e5r, och undviker omr\u00e5den med stora inslag av l\u00f6vskog. sommartid vistas den mest p\u00e5 marken men tillbringar alltid natten i tr\u00e4d, med undantag f\u00f6r honan under ruvningstiden och n\u00e4r ungarna \u00e4r sm\u00e5. den f\u00f6redrar omr\u00e5den med t\u00e4t vegetation och undviker torra ljunghedar, avverkningsomr\u00e5den, planteringar, \u00f6ppna mossar och \u00e4ngar.\n\n\n=== f\u00f6da ===\ntj\u00e4derns f\u00f6da utg\u00f6rs av diverse v\u00e4xtdelar, som knoppar, sp\u00e4da blad, s\u00e4d, fr\u00f6n och b\u00e4r, men den \u00e4ter ocks\u00e5 insekter, larver och maskar, s\u00e4rskilt ungarna matas med insekter. under vintern utg\u00f6r tallbarr den huvudsakliga f\u00f6dan. f\u00f6r att barren under matspj\u00e4lkningen effektivare skall s\u00f6nderdelas sv\u00e4ljer tj\u00e4dern \u00e4ven sm\u00e5stenar.\nden viktigaste barmarksf\u00f6dan \u00e4r bl\u00e5b\u00e4r d\u00e4r alla delar av plantan, inklusive blad, nyttjas av tj\u00e4dern. bl\u00e5b\u00e4rsriset har en viktig biologisk funktion f\u00f6r tj\u00e4dern och utg\u00f6r en nyckelart. p\u00e5 h\u00f6sten uppskattas ekollon och tj\u00e4dern tar dem b\u00e5de i tr\u00e4dkronorna och p\u00e5 marken.\n\n\n=== h\u00e4ckning ===\ntidigt p\u00e5 v\u00e5ren, ibland redan i mars men vanligen i b\u00f6rjan av april samlas tj\u00e4dertupparna till sin lek f\u00f6r att spela. honorna kommer till leken f\u00f6rst efter mitten av april. den \u00e4r vanligen bel\u00e4gen i gammal, h\u00f6gstammig tallskog med flata bergh\u00e4llar. luckor som uppst\u00e5tt genom skogsbrand \u00e4r s\u00e4rskilt omtyckta. spelet b\u00f6rjar tidigt p\u00e5 morgonen, vid 3\u20134-tiden, fram i maj till och med vid 2-tiden. f\u00f6rst spelar tuppen fr\u00e5n det tr\u00e4d, d\u00e4r han tillbringat natten men sedan kommer tupparna ned p\u00e5 marken och utk\u00e4mpar d\u00e4r ofta heta strider d\u00e4r de \u00e4ldre f\u00f6rs\u00f6ker mota bort de yngre. efter soluppg\u00e5ngen spelar tuppen ocks\u00e5 fr\u00e5n tr\u00e4d vilket avslutar den dagens lek. under spelet b\u00e4r tuppen stj\u00e4rten solfj\u00e4derlikt utsp\u00e4rrad och sl\u00e4par vingarna i marken. \ntj\u00e4derh\u00f6nan l\u00e4gger 8\u20139 \u00e4gg p\u00e5 marken i en enkel f\u00f6rdjupning. \u00e4ggen \u00e4r gulaktiga med sm\u00e5 bruna fl\u00e4ckar. \u00e4ggl\u00e4ggningen \u00e4r i s\u00f6dra och mellersta sverige i regel avslutad omkring mitten av maj. i norrland infaller den vanligen i senare h\u00e4lften av samma m\u00e5nad. ungarna, som kommer fram efter 3 veckors ruvning, \u00e4r i b\u00f6rjan mycket k\u00e4nsliga f\u00f6r k\u00f6ld och v\u00e4ta. v\u00e4dret under f\u00f6rsta h\u00e4lften av juni har d\u00e4rf\u00f6r stor betydelse f\u00f6r tillg\u00e5ngen p\u00e5 ungtj\u00e4der under \u00e5ret. \n\n\n==== hybridisering ====\ndet f\u00f6rekommer s\u00e4llsynt men regelbundet hybrider mellan tj\u00e4der och n\u00e5gra andra skogsf\u00e5gelarter. rackelhane \u00e4r en korsning mellan tj\u00e4der och orre, medan riptj\u00e4der \u00e4r en korsning mellan dalriptupp och tj\u00e4derhona. rackelhane och rackelh\u00f6ns p\u00e5tr\u00e4ffas regelbundet medan riptj\u00e4der \u00e4r mycket s\u00e4llsynt. exempelvis finns det bara en k\u00e4nd observation av riptj\u00e4der i sverige men n\u00e5got fler i norge och finland.[k\u00e4lla beh\u00f6vs]\n\n\n== tj\u00e4dern och m\u00e4nniskan ==\n\n\n=== hot och status ===\ntj\u00e4dern har ett globalt utbredningsomr\u00e5de p\u00e5 \u00f6ver 10 miljoner kvadratkilometer och populationen uppskattas till fem till tio miljoner individer. det finns indikationer p\u00e5 att populationen minskar, men arten anses inte n\u00e4rma sig de gr\u00e4nsv\u00e4rden uppsatta av iucn som skulle placera den p\u00e5 r\u00f6dlistan och den kategoriseras som livskraftig (lc).  dock finns det lokala populationer och underarter som \u00e4r hotade. den spanska underarten tetrao urogallus cantabricus \u00e4r kategoriserad som hotad av iucn p\u00e5 grund av en mycket snabb populationsminskning, liten population och ett fragmenterat utbredningsomr\u00e5de. i skottland \u00e5terintroducerades arten p\u00e5 1830-talet efter att ha d\u00f6tt ut. denna population har minskat kraftigt sedan 1970-talet, p\u00e5 grund av viltdjurst\u00e4ngsel, predation och brist p\u00e5 l\u00e4mpliga h\u00e4ckningsbiotoper. populationen d\u00f6k fr\u00e5n 10 000 par p\u00e5 1960-talet till mindre \u00e4n 1 000 individer 1999. populationen p\u00e5 irland \u00e4r utd\u00f6d sedan 1700-talet och i belgien sedan 1820-talet.\n\n\n==== status i sverige ====\ntj\u00e4derpopulationen i sverige minskade i stora delar av sverige under 1970- och 1980-talen. tillbakag\u00e5ngen berodde till stor del p\u00e5 skogsbrukets \u00f6kade omfattning som ledde till en minskad andel gammal tallskog. under 1990- och 2000-talet \u00f6kade stammen igen, fr\u00e4mst p\u00e5 grund av goda h\u00e4ckningsframg\u00e5ngar i norra sverige, men det skedde \u00e4ven en \u00f6kning i s\u00f6dra sverige. den \u00e4r ej upptagen p\u00e5 artdatabankens r\u00f6dlista utan kategoriseras som livskraftig.studier har visat att tj\u00e4derns populationsstorlek har en naturlig cykel p\u00e5 fyra till fem \u00e5r ett hot mot tj\u00e4dern \u00e4r skogsbruk som leder till fragmentering eller monokulturer. tj\u00e4dern f\u00f6redrar skog som \u00e4r \u00f6ver 70 \u00e5r och helst \u00f6ver 90 \u00e5r och denna typ av skog f\u00f6rsvinner ofta i och med det industrialiserade skogsbruket. allt yngre skogar avverkas i takt med att den \u00e4ldre skogen f\u00f6rsvinner, numera avverkas 65\u201370-\u00e5riga skogar, vilket rent biologiskt \u00e4r att betrakta som ungskogar. detta betyder att tj\u00e4dern f\u00e5r allt sv\u00e5rare att finna l\u00e4mpliga milj\u00f6er f\u00f6r sin \u00f6verlevnad.\n\n\n=== tj\u00e4dern som jaktvilt ===\nhuvudartikel: sm\u00e5viltjakttj\u00e4dern har en l\u00e5ng historia som jaktvilt. jakt p\u00e5 tj\u00e4der har bedrivits sedan medeltiden och \u00e4ven innan dess vilket bland annat fynd av tj\u00e4derben vid boplatser fr\u00e5n sten\u00e5ldern visar. tj\u00e4dern jagas f\u00f6r sitt k\u00f6tt men ocks\u00e5 f\u00f6r sportens skull och som jakttrof\u00e9. i centrala europa har tj\u00e4dern som den st\u00f6rsta h\u00f6nsf\u00e5geln varit speciellt h\u00f6gt v\u00e4rderad som jakttrof\u00e9. tidvis, \u00e5tminstone sedan 1700-talet, var tj\u00e4derjakt endast f\u00f6rbeh\u00e5llen aristokratin. \u00e4ven i v\u00e4stra europa har tj\u00e4der haft h\u00f6g status som jakttrof\u00e9. i norra europa jagas tj\u00e4dern f\u00f6r sporten och k\u00f6ttets skull. i \u00f6stra europa och i ryssland jagas tj\u00e4dern fr\u00e4mst f\u00f6r k\u00f6ttets skull.i centrala europa har tj\u00e4derjakt huvudsakligen bedrivits p\u00e5 v\u00e5ren, under den period d\u00e5 tj\u00e4dertupparna spelar. h\u00f6gst status som jakttrof\u00e9 har tj\u00e4dertuppar och h\u00f6gt rangordnade s\u00e5dana har d\u00e4rf\u00f6r f\u00f6redragits av j\u00e4garna. ett problem med denna v\u00e5rjakt som diskuteras \u00e4r att den kan st\u00f6ra parningen och resultera i s\u00e4mre reproduktionsframg\u00e5ng. i fennoskandinavien och ryssland, samt i pyren\u00e9erna och i skottland, bedrivs tj\u00e4derjakt huvudsakligen p\u00e5 h\u00f6sten och det \u00e4r mer vanligt att f\u00e5glar av b\u00e5da k\u00f6nen jagas. h\u00f6stjakten har ofta ansetts vara mindre kritisk \u00e4n v\u00e5rjakten med tanke p\u00e5 hur den p\u00e5verkar populationsdynamiken, eftersom parningen inte st\u00f6rs och p\u00e5 grund av att jaktf\u00f6rlusterna delvis kompenseras av minskad vinterd\u00f6dlighet bland de f\u00e5glar som \u00e5terst\u00e5r. men unders\u00f6kningar av detta antagandes riktighet saknas fortfarande.trots att tj\u00e4dern haft h\u00f6g status som jaktvilt i centrala europa har jakten generellt endast spelat en mindre ekonomisk roll i dessa omr\u00e5den. i omr\u00e5den med boreal skog, det vill s\u00e4ga de norra och \u00f6stra delarna av utbredningsomr\u00e5det, har jakten generellt haft st\u00f6rre ekonomiskt vikt. i ryssland uppskattas under det tidiga 1990-talet att skjutningen \u00e5rligen har uppg\u00e5tt till 700 000 f\u00e5glar. tj\u00e4derns ekonomiska roll i \u00f6st har historiskt fr\u00e4mst varit som en del av folkhush\u00e5llningen. under senare \u00e5r har i \u00f6steuropeiska l\u00e4nder dock ordnats jakter, d\u00e4r j\u00e4gare som vill ha en jakttrof\u00e9 betalar f\u00f6r m\u00f6jligheten att skjuta tj\u00e4der, vilket blivit en v\u00e4xande k\u00e4lla till inkomst.i v\u00e4stra och centrala europa har m\u00e5nga tj\u00e4derpopulationer minskat. sedan 1970-talet \u00e4r tj\u00e4derjakten reglerad i alla v\u00e4st- och centraleuropeiska l\u00e4nder, men detta har inte v\u00e4nt de negativa populationstrenderna. jakt har heller inte varit den enda orsaken till att tj\u00e4dern minskning, utan \u00e4ven andra faktorer har spelat in. men det finns fall d\u00e4r alltf\u00f6r intensiv jakt och illegal jakt varit en stark bidragande orsak till att en tj\u00e4derpopulation minskat eller d\u00f6tt ut, som i spanien eller skottland.i sverige och norge \u00e4r tj\u00e4dern ett uppskattat jaktbyte och r\u00e4knas som \"storviltet\" bland f\u00e5glarna. i sverige jagas tj\u00e4dern fr\u00e4mst i norra och mellersta sverige, men \u00e4ven i delar av v\u00e4sterg\u00f6tland och sm\u00e5land, d\u00e4r den f\u00f6rekommer i jaktbara best\u00e5nd. jakten bedrivs fr\u00e4mst med tr\u00e4dsk\u00e4llande hundar som finsk spets och norrbottenspets, men \u00e4ven med st\u00e5ende f\u00e5gelhundar som till exempel vorsteh och gordonsetter. i norra sverige jagar man \u00e4ven tj\u00e4der med kulvapen p\u00e5 vintern, s\u00e5 kallad toppf\u00e5geljakt.\n\n\n=== i kulturen ===\ntj\u00e4dern \u00e4r g\u00e4striklands landskapsdjur.tj\u00e4dern avbildas \u00e4ven i haninge kommunvapen.\n\n\n=== folktro ===\ni sverige trodde man att skogsr\u00e5et kunde upptr\u00e4da som orre eller tj\u00e4der och att en s\u00e5dan \"trolltj\u00e4der\" var om\u00f6jlig att skjuta.tj\u00e4der har ocks\u00e5 anv\u00e4nts i folkmedicin. exempelvis ans\u00e5gs det i sm\u00e5land att det var bra att sm\u00f6rja br\u00e4nns\u00e5r med tj\u00e4derfett. i norge och delar av sverige ans\u00e5gs man skyddad mot ormbett, trolldom och knivhugg om man bar ett tj\u00e4derhj\u00e4rta om armen. i bayern ans\u00e5gs de sm\u00e5 stenar som finns i tj\u00e4derns mage vara bra mot \u00f6gonsjukdomar, och f\u00f6r kramper hos sp\u00e4dbarn har man gett dem det torkade och pulveriserade inneh\u00e5llet i tj\u00e4dermagen eller tj\u00e4dertunga fr\u00e5n en spelande tj\u00e4der. om man lade en tj\u00e4derfj\u00e4der under en havande kvinnas s\u00e4ng s\u00e5 f\u00f6der hon med l\u00e4tthet.\n\n\n=== namn ===\nordet tj\u00e4der h\u00e4rstammar fr\u00e5n ett germanskt \u00fee\u00feura- eller n\u00e5got liknande, och \u00e4r sannolikt besl\u00e4ktat med gammalgrekiskans ord f\u00f6r orre, tetrax och tetraon, j\u00e4mf\u00f6r finskans teeri (orre).  namnet har f\u00f6rmodligen ett ljudh\u00e4rmande ursprung, inspirerat av f\u00e5glarnas l\u00e4ten. tyskans ord f\u00f6r tj\u00e4der, auerhahn \u00e4r ist\u00e4llet n\u00e4ra besl\u00e4ktat med svenskans orre.tj\u00e4dern har eller har haft en m\u00e4ngd lokala och dialektala namn. n\u00e5gra exempel:  \n\n\n== se \u00e4ven ==\nskvader, en \"korsning\" av hare och tj\u00e4der.\n\n\n== referenser ==\n\n\n=== noter ===\n\n\n=== k\u00e4llor ===\ntj\u00e4dern i nordisk familjebok (andra upplagan, 1919)\nsvenska j\u00e4garef\u00f6rbundet\ningemar hjoth: tj\u00e4dern en skogsf\u00e5gel, skogsstyrelsen\ntj\u00e4derkommitt\u00e8n/tj\u00e4derobservat\u00f6rerna: tj\u00e4der, en skogsf\u00e5gel\n\n\n=== mer l\u00e4sning ===\ng r\u00f6nning & b oldhammer: tj\u00e4dern,leken och landskapet, milj\u00f6kontoret mora/orsa & samh\u00e4llsutvecklingsf\u00f6rvaltningen r\u00e4ttvik 2013\ns joelsson & b oldhammer. tj\u00e4dern och urskogen i tyresta nationalpark. votum & gullers f\u00f6rlag 2016\ng r\u00f6nning & b oldhammer. tj\u00e4derns m\u00f6jligheter i f\u00e4rnebofj\u00e4rdens nationalpark. l\u00e4nsstyrelsen g\u00e4vleborg 2017\ne rolstad   & j andersen.    storfugl\u00f6kologi og skogbehandling, skogforsk, l\u00f6venskiold 2003\n\n\n== externa l\u00e4nkar ==\nartportalen: dagens fynd \u2013 senaste observationerna \u2013 bilder\nsveriges radio: p2-f\u00e5geln - tj\u00e4der\ntoppf\u00e5geljakt p\u00e5 tj\u00e4der\nkarta \u00f6ver tj\u00e4derns utbredning fr\u00e5n avibase\n wikimedia commons har media som r\u00f6r tj\u00e4der.\n wiktionary har ett uppslag om tj\u00e4der."