"fso polonez \u2013 samoch\u00f3d osobowy produkowany przez fabryk\u0119 samochod\u00f3w osobowych w warszawie od 3 maja 1978 roku do 22 kwietnia 2002 roku. powsta\u0142 jako nast\u0119pca polskiego fiata 125p, kt\u00f3ry by\u0142 jednak produkowany r\u00f3wnolegle a\u017c do 1991 roku. samoch\u00f3d przeszed\u0142 kilka wi\u0119kszych modernizacji, wprowadzono tak\u017ce kolejne odmiany.\nsamoch\u00f3d odziedziczy\u0142 po poprzedniku wi\u0119kszo\u015b\u0107 rozwi\u0105za\u0144 technicznych, w tym: uk\u0142ad przeniesienia nap\u0119du, zmodyfikowane silniki, uk\u0142ad hamulcowy oraz zawieszenie. nowo\u015bci\u0105 by\u0142o 5-drzwiowe nadwozie typu hatchback. w 1988 roku wprowadzono wersj\u0119 u\u017cytkow\u0105 poloneza nazwan\u0105 truck. w 1991 roku przeprowadzono gruntown\u0105 modernizacj\u0119, wprowadzaj\u0105c wersj\u0119 caro z mocno od\u015bwie\u017conym nadwoziem. od 1996 roku dost\u0119pna by\u0142a wersja sedan \u2013 atu, rok p\u00f3\u017aniej przeprowadzono ostatni\u0105 powa\u017cniejsza modyfikacj\u0119 poloneza, wprowadzaj\u0105c modele caro i atu plus. od 1999 roku dost\u0119pna by\u0142a tak\u017ce wersja kombi. produkcj\u0119 zawieszono 22 kwietnia 2002 roku, \u0142\u0105cznie z zestawami monta\u017cowymi wyprodukowano 1 061 807 egzemplarzy modelu w r\u00f3\u017cnych wersjach. w 2021 roku w polsce by\u0142o zarejestrowanych oko\u0142o 33 000 egzemplarzy pojazdu.\n\n\n== fso polonez ==\n\n\n=== historia ===\nhistoria poloneza rozpoczyna si\u0119 wraz z ko\u0144cem 1972 roku, kiedy to na najwy\u017cszym szczeblu partyjnym ustalono lini\u0119 rozwoju produkt\u00f3w fso. zaplanowano wprowadzenie nast\u0119pcy dla modelu 125p. pierwsze konkretne decyzje w sprawie nowego auta zapad\u0142y 17 wrze\u015bnia 1974 roku, kiedy to zosta\u0142a podpisana umowa mi\u0119dzy pol-motem a w\u0142oskim koncernem fiat m\u00f3wi\u0105ca o powierzeniu prac konstrukcyjnych nad nowym samochodem stronie w\u0142oskiej. zgodnie z umow\u0105 polska strona mia\u0142a przedstawi\u0107 w\u0142asne wytyczne dotycz\u0105ce nadwozia i norm bezpiecze\u0144stwa nowego auta. warunki postawione w\u0142oskim konstruktorom zak\u0142ada\u0142y, \u017ce samoch\u00f3d b\u0119dzie spe\u0142nia\u0142 bie\u017c\u0105ce i przysz\u0142e normy zderzeniowe, a poziom emisji spalin ma pozwoli\u0107 na sprzeda\u017c samochodu w europie zachodniej i stanach zjednoczonych. jeszcze w tym samym roku w centro stile fiat z udzia\u0142em polskich stylist\u00f3w i in\u017cynier\u00f3w zacz\u0119to prace projektowe nad nadwoziem oraz wn\u0119trzem nowego modelu marki fso. pierwsze trzy prototypy samochodu \u2013 we wszystkich trzech wersjach nadwoziowych, z czego egzemplarz w wersji trzydrzwiowej zachowa\u0142 si\u0119 do dzi\u015b \u2013 oznaczonego jako 125pn (polacco nuova \u2013 polski nowy) zosta\u0142y stworzone ju\u017c w 1975 roku. w latach 1975\u20131977 trwa\u0142y prace konstrukcyjne i testowe nad prototypami oraz przygotowuj\u0105ce fabryk\u0119 do rozpocz\u0119cia produkcji nowego auta, dla kt\u00f3rego stworzono zautomatyzowan\u0105 lini\u0119 monta\u017cow\u0105, rozbudowano spawalni\u0119 oraz zbudowano now\u0105 hal\u0119 t\u0142oczni.\nw 1976 roku sprowadzono do polski egzemplarz w srebrnym kolorze, kt\u00f3ry zosta\u0142 przedstawiony w biurze konstrukcyjnym przemys\u0142u motoryzacyjnego. po pozytywnej opinii wydanej przez premiera piotra jaroszewicza projekt zaakceptowano i skierowano do produkcji. modernizacji wymaga\u0142a fabryka, unowocze\u015bniono t\u0142oczni\u0119 oraz spawalni\u0119. pierwsze siedem egzemplarzy, zmontowanych jeszcze w turynie, trafi\u0142o do polski 20 wrze\u015bnia 1977 roku, monta\u017c rozpocz\u0105\u0142 si\u0119 26 wrze\u015bnia tego samego roku.\nod stycznia 1978 roku montowano kilka egzemplarzy dziennie, do pocz\u0105tku kwietnia gotowych by\u0142o oko\u0142o 300 sztuk. produkcj\u0119 seryjn\u0105 nowego modelu rozpocz\u0119to 3 maja 1978 roku, trwa\u0142a ona jednak tylko przez kilka tygodni, w lipcu og\u0142oszono przerw\u0119 remontow\u0105, monta\u017c wznowiono 14 sierpnia. nazwa zosta\u0142a wybrana w wyniku plebiscytu czytelnik\u00f3w \u201e\u017cycia warszawy\u201d w 1978 roku, ju\u017c po wdro\u017ceniu samochodu do produkcji seryjnej, pierwsze egzemplarze nosi\u0142y nazw\u0119 i oznaczenia \u201efso polski 1300/1500\u201d. w pierwszym roku seryjnej produkcji powsta\u0142o 3506 egzemplarzy poloneza.\n\nze wzgl\u0119d\u00f3w oszcz\u0119dno\u015bciowych fso polonez skonstruowany zosta\u0142 na p\u0142ycie pod\u0142ogowej samochodu polski fiat 125p, z kt\u00f3rego przej\u0119to r\u00f3wnie\u017c inne rozwi\u0105zania techniczne. z tego powodu samoch\u00f3d odziedziczy\u0142 po poprzedniku wi\u0119kszo\u015b\u0107 jego wad: s\u0142aby przestarza\u0142y silnik, ma\u0142y rozstaw osi oraz du\u017cy promie\u0144 skr\u0119tu. polonez by\u0142 jednak lepiej wyposa\u017cony od polskiego fiata, montowano w nim wygodniejsze fotele oraz bogatsz\u0105 tablic\u0119 rozdzielcz\u0105. podzespo\u0142y mechaniczne poddano modyfikacjom, inne zmodernizowano. przy projektowaniu samochodu nacisk po\u0142o\u017cono na bezpiecze\u0144stwo pasa\u017cer\u00f3w, w por\u00f3wnaniu z 125p zwi\u0119kszono sztywno\u015b\u0107 oraz wytrzyma\u0142o\u015b\u0107 nadwozia. sam\u0105 produkcj\u0119 planowano przeprowadzi\u0107 dwuetapowo. etap i przewidywa\u0142 uruchomienie produkcji auta opartego na zmodernizowanych podzespo\u0142ach modelu 125p. etap ii przewidywa\u0142 uruchomienie produkcji rodziny zupe\u0142nie nowych silnik\u00f3w benzynowych ohc na licencji firmy fiat (1.6, 1.8, 2.0 oraz na bazie licencji w\u0142asne opracowanie 2.0 d), przeprowadzenie zmian w elementach jezdnych auta (g\u0142\u00f3wnie zawieszenia tylnego) oraz zwi\u0119kszenie produkcji do poziomu 160 000 egzemplarzy w skali roku. do realizacji etapu ii nigdy nie dosz\u0142o i mimo \u017ce rozpocz\u0119to nawet prace przygotowawcze do budowy fabryki silnik\u00f3w nad kana\u0142em \u017cera\u0144skim, do nap\u0119du u\u017cyto silnik\u00f3w znanych z polskiego fiata 125p, co prawda wraz z up\u0142ywem czasu ci\u0105gle ulepszanych i modernizowanych.\nnowe nadwozie samono\u015bne typu hatchback odznacza\u0142o si\u0119 jak na owe czasy nowoczesn\u0105 estetyk\u0105 i sporym poziomem bezpiecze\u0144stwa biernego, wsp\u00f3\u0142czynnik opor\u00f3w powietrza wynosi\u0142 0,352. zastosowane przez w\u0142oskich konstruktor\u00f3w rozwi\u0105zania w zakresie bezpiecze\u0144stwa biernego nie mia\u0142y odzwierciedlenia w \u017cadnym dotychczas zbudowanym w turynie samochodzie. w polonezie zastosowano kontrolowane strefy zgniotu z przodu i z ty\u0142u pojazdu, wzmocnienia boczne drzwi, a zawiasy maski, inaczej ni\u017c w polskim fiacie 125p, zamocowane zosta\u0142y w okolicach podszybia, co w przypadku kolizji zapobiega wbijaniu si\u0119 maski do wn\u0119trza pojazdu. zastosowano r\u00f3wnie\u017c bezw\u0142adno\u015bciowe pasy bezpiecze\u0144stwa. wszystko to razem w\u00f3wczas nie nale\u017ca\u0142o do standardowego wyposa\u017cenia w dziedzinie bezpiecze\u0144stwa w samochodach. rozwi\u0105zania w zakresie bezpiecze\u0144stwa spowodowa\u0142y zwi\u0119kszenie masy w\u0142asnej pojazdu, szczeg\u00f3lnie w stosunku do polskiego fiata 125p (90 kg). samoch\u00f3d by\u0142 stosunkowo bogato wyposa\u017cony ju\u017c w standardowej wersji, w sk\u0142ad kt\u00f3rej wchodzi\u0142y m.in.: welurowa tapicerka, obrotomierz, zegar, ogrzewanie tylnej szyby wraz z wycieraczk\u0105, \u015bwiat\u0142a przeciwmg\u0142owe, zapalniczka, regulowana kolumna kierownicy oraz przednie bezw\u0142adno\u015bciowe pasy bezpiecze\u0144stwa.\npoloneza wyposa\u017cono w klasyczny uk\u0142ad nap\u0119dowy \u2013 silnik z przodu, nap\u0119d na ko\u0142a tylne przenoszony poprzez wa\u0142 nap\u0119dowy. zdecydowano si\u0119 na monta\u017c silnik\u00f3w pochodz\u0105cych z polskiego fiata 125p \u2013 czterocylindrowych silnik\u00f3w rz\u0119dowych ch\u0142odzonych ciecz\u0105 w uk\u0142adzie ohv o pojemno\u015bciach 1,3 oraz 1,5 l. zosta\u0142y one jednak poddane modyfikacjom: otrzyma\u0142y g\u0142owic\u0119 o zmienionym kszta\u0142cie kom\u00f3r spalania, kolektor dolotowy o innym zarysie, nowy termostat z ulepszonym uk\u0142adem ch\u0142odzenia, zastosowano inny typ ga\u017anika oraz uk\u0142ad rozrz\u0105du nap\u0119dzany paskiem, po wszystkich zmianach jednostka nap\u0119dowa r\u00f3\u017cni\u0142a si\u0119 od pierwowzoru w prawie 150 punktach. zosta\u0142y tak\u017ce ulepszone uk\u0142ady: smarowania, ch\u0142odzenia oraz przewietrzania. wa\u0142 korbowy nadal podparty by\u0142 na trzech \u0142o\u017cyskach, co ogranicza\u0142o \u017cywotno\u015b\u0107 silnika. zmian doczeka\u0142 si\u0119 tak\u017ce uk\u0142ad przeniesienia nap\u0119du, zmodyfikowano konstrukcj\u0119 sprz\u0119g\u0142a (sterowane mechanicznie ze spr\u0119\u017cyn\u0105 centruj\u0105c\u0105) oraz skrzyni bieg\u00f3w (przystosowano j\u0105 do monta\u017cu v biegu), nieznacznie zmieniono uk\u0142ad hamulcowy oraz wa\u0142 nap\u0119dowy. uk\u0142ad kierowniczy oraz zawieszenie zaadaptowano bez zmian z polskiego fiata 125p. dodano tak\u017ce mo\u017cliwo\u015b\u0107 regulacji kolumny kierownicy w p\u0142aszczy\u017anie pionowej. w por\u00f3wnaniu z poprzednikiem fso bogatszy by\u0142 r\u00f3wnie\u017c o mo\u017cliwo\u015b\u0107 sk\u0142adania tylnej kanapy (od 1981 roku) oraz regulacji lusterek bocznych z wn\u0119trza kabiny (od 1985 roku). poziom produkcji w dalszej przysz\u0142o\u015bci szacowano na 160 000 egzemplarzy rocznie.\n\nod 1979 roku produkowane by\u0142y tak\u017ce kr\u00f3tkie serie polonez\u00f3w z silnikiem fiat dohc o pojemno\u015bci 1995 cm\u00b3 i mocy 112 km z fiata 132 \u2013 g\u0142\u00f3wnie na potrzeby milicji i rz\u0105dowych instytucji. wersja wyposa\u017cona by\u0142a w 5-biegow\u0105 skrzyni\u0119 bieg\u00f3w i rozwija\u0142a pr\u0119dko\u015b\u0107 maksymaln\u0105 170 km/h, od 0 do 100 km/h samoch\u00f3d m\u00f3g\u0142 rozp\u0119dzi\u0107 si\u0119 w oko\u0142o 12 sekund. opr\u00f3cz standardowych silnik\u00f3w 1300 i 1500 dost\u0119pne by\u0142y tak\u017ce ich odpr\u0119\u017cone wersje przystosowane do pracy na paliwie o liczbie oktanowej 78 o mocy maksymalnej odpowiednio 61 i 70 km.\n\nw 1980 roku wprowadzono do produkcji model tzw. wzmocniony, wyposa\u017cony we wzmocniony do 82 km silnik oraz standardow\u0105 pi\u0119ciobiegow\u0105 skrzyni\u0119 bieg\u00f3w. w 1981 roku wprowadzono rozk\u0142adan\u0105 tyln\u0105 kanap\u0119 do produkcji seryjnej. w latach 1980\u20131985 fabryk\u0119 opuszcza\u0142o co roku oko\u0142o 30\u201332 tysi\u0119cy polonez\u00f3w.\nw pa\u017adzierniku 1980 roku ze wzgl\u0119du na trudno\u015bci w dostawach kooperacyjnych wprowadzono do oferty polonezy w zubo\u017conej wersji wyposa\u017ceniowej \u201epopular\u201d. z listy wyposa\u017cenia usuni\u0119to: ko\u0142paki k\u00f3\u0142, ozdobne listwy wyko\u0144czenia \u015bcianki przedniej, zewn\u0119trzne listwy drzwiowe, metalowe listwy ozdobne na zderzakach wraz z gumowymi nak\u0142adkami zderzak\u00f3w, spryskiwacz i wycieraczk\u0119 tylnej szyby, ogrzewanie tylnej szyby, instalacj\u0119 radiow\u0105, \u015bwiat\u0142a przeciwmg\u0142owe, wewn\u0119trzne listwy ozdobne, zag\u0142\u00f3wki foteli, kieszenie w drzwiach, rozk\u0142adan\u0105 tyln\u0105 kanap\u0119, zapalniczk\u0119 i popielniczki tylne, lampki o\u015bwietlenia wn\u0119trza, baga\u017cnika i schowka, \u015bwiat\u0142a awaryjne, programator przerwy pracy wycieraczek, obrotomierz, wska\u017anik ci\u015bnienia oleju oraz wyg\u0142uszenie komory silnika, statyczne pasy bezpiecze\u0144stwa, ceratow\u0105 tapicerk\u0119 oraz wyk\u0142adzin\u0119 baga\u017cnika z polskiego fiata 125p zakrywaj\u0105c\u0105 jedynie pod\u0142og\u0119. opr\u00f3cz tego oferowano tak\u017ce standardow\u0105 wersj\u0119 poloneza (bez zmian w stosunku do pierwszego rocznika) oraz bogatszy wariant \u201elux\u201d wyposa\u017cony we wzmocniony silnik 1.5, 5-biegow\u0105 skrzyni\u0119 i tylny most o prze\u0142o\u017ceniu 4,1, radioodtwarzacz skald, prostok\u0105tne reflektory przednie, tylny spoiler i oznaczenie lux czy te\u017c programator pracy wycieraczek. od 1980 roku rozpocz\u0119to wysy\u0142a\u0107 w systemie ckd pojazdy do montowni w egipcie (nasr).\ndo 1982 roku w samochodzie montowano skrzynie 4-biegowe, w p\u00f3\u017aniejszym okresie u\u017cywano r\u00f3wnie\u017c 5-biegowych, gdzie pi\u0105ty bieg o prze\u0142o\u017ceniu 0,88 pe\u0142ni\u0142 funkcj\u0119 nadbiegu. 11 lutego 1983 roku fabryk\u0119 opu\u015bci\u0142 100-tysi\u0119czny polonez. przek\u0142adnia w polonezie charakteryzowa\u0142a si\u0119 innymi prze\u0142o\u017ceniami dla bieg\u00f3w 2. i 3. \u2013 pozwala\u0142a na uzyskanie na nich wi\u0119kszej pr\u0119dko\u015bci.\nod ko\u0144ca lat 70. rozwa\u017cano w fso mo\u017cliwo\u015b\u0107 zastosowania do nap\u0119du poloneza silnika wysokopr\u0119\u017cnego. w latach 1980\u20131984 projektowano nowy motor w oparciu o benzynowe jednostki fiata (1.6 i 2.0). pierwszy skonstruowany silnik generowa\u0142 z pojemno\u015bci 1995 cm\u00b3 moc maksymaln\u0105 62 km (46 kw), polonez w niego wyposa\u017cony zu\u017cywa\u0142 \u015brednio 7,8 l/100 km. wad\u0105 konstrukcji by\u0142o \u0142atwe przegrzewanie, problem rozwi\u0105zano w 1983 roku, prezentuj\u0105c ulepszon\u0105 wersj\u0119 jednostki. pr\u0119dko\u015b\u0107 maksymalna wynosi\u0142a 135 km/h, silnik nie trafi\u0142 jednak do produkcji seryjnej.\n\npolonezy z pierwszych lat produkcji (1978\u20131986) nazywane s\u0105 potocznie \u201eborewiczami\u201d za spraw\u0105 polskiego serialu 07 zg\u0142o\u015b si\u0119. g\u0142\u00f3wny bohater, porucznik s\u0142awomir borewicz, zasiada\u0142 przez wi\u0119kszo\u015b\u0107 odcink\u00f3w za kierownic\u0105 poloneza.\n\n\n=== mr\u201983 i mr\u201986 ===\nw 1983 roku postanowiono dokona\u0107 pierwszej g\u0142\u0119bszej modernizacji poloneza, w kt\u00f3rej ramach odm\u0142odzony pojazd otrzyma\u0142:\n\ngumowy spoiler na klapie baga\u017cnika,\nplastikowy chwyt powietrza na masce (dost\u0119pny ju\u017c wcze\u015bniej w bogatszych wersjach wyposa\u017ceniowych),\nplastikowe ma\u0142e ko\u0142paki zamiast metalowych,\npolski elektroniczny zap\u0142on silnika (wersje ce i le),\nzawieszenie tylne z resorami o dw\u00f3ch pi\u00f3rach.wraz z t\u0105 modernizacj\u0105 postanowiono zastosowa\u0107 zar\u00f3wno w polonezie, jak i w fso 125p nowy, wzorowany na fiacie system oznaczania wersji wyposa\u017ceniowych. w 1984 roku wyprodukowano seri\u0119 oko\u0142o 100 egzemplarzy poloneza z w\u0142oskim silnikiem vm turbodiesel o pojemno\u015bci 1995 cm\u00b3 i mocy 84 km (62 kw) przy 4300 obr./min oraz momencie obrotowym 162 nm przy 2500 obr./min. jednostka ta cechowa\u0142a si\u0119 czterema g\u0142owicami \u2013 po jednej na ka\u017cdy cylinder. samoch\u00f3d z tym silnikiem do 80 km/h rozp\u0119dza\u0142 si\u0119 w 13 s, do 100 km/h w 20 s, osi\u0105ga\u0142 pr\u0119dko\u015b\u0107 maksymaln\u0105 r\u00f3wn\u0105 145 km/h. zu\u017cycie paliwa na 100 km wynosi\u0142o 7,1 l przy pr\u0119dko\u015bci 90 km/h, 10,6 l przy 120 km/h i 10 l w cyklu miejskim. nowy silnik wymusi\u0142 tak\u017ce inne zmiany konstrukcyjne, \u015brednic\u0119 tarczy sprz\u0119g\u0142a powi\u0119kszono z 200 do 215 mm, zastosowano 5-biegow\u0105 skrzyni\u0119 bieg\u00f3w (v bieg o prze\u0142o\u017ceniu 0,86) oraz tylny most o prze\u0142o\u017ceniu 3,72. opr\u00f3cz tego zastosowano akumulator o wi\u0119kszej pojemno\u015bci, z deski rozdzielczej usuni\u0119to obrotomierz. zak\u0142adano poziom produkcji na poziomie 3000\u20135000 egzemplarzy rocznie, z powodu wysokiej ceny detalicznej (\u00f3wczesne 5600 $) plan nie zosta\u0142 osi\u0105gni\u0119typroblemem by\u0142a r\u00f3wnie\u017c niewytrzyma\u0142o\u015b\u0107 nadwozia na niszcz\u0105ce drgania jakie generowa\u0142 ten ci\u0119\u017cki silnik. w tym samym roku wprowadzono opcjonalnie zap\u0142on z modu\u0142em elektronicznym. istnia\u0142y nast\u0119puj\u0105ce wersje: 1.3c, 1.3ce, 1.3 le, 1.5c, 1.5ce, 1.5l, 1.5 ls, 1.5 le, 2000. \noznaczenia wersji (od 1983 do 1987) \n\nc \u2013 podstawowa wersja wyposa\u017cenia, brak ozdobnych listew bocznych\nl \u2013 wersja wzbogacona\ne \u2013 silnik z zap\u0142onem elektronicznym\ns \u2013 wzmocniony silnik (82 km)\nx \u2013 wersja z najbogatszym wyposa\u017ceniem\n2000 \u2013 wersja nap\u0119dzania silnikiem fiat 2000 dohcna mi\u0119dzynarodowych targach pozna\u0144skich w 1985 roku zaprezentowano samoch\u00f3d, kt\u00f3ry charakteryzowa\u0142 si\u0119 przedni\u0105 cz\u0119\u015bci\u0105 nadwozia wyd\u0142u\u017con\u0105 o 50 mm, przej\u0119t\u0105 z wersji coup\u00e9, lusterkami regulowanymi od wewn\u0105trz, blokad\u0105 tylnych drzwi oraz zmianami w uk\u0142adzie dolotowym silnika (nowy ga\u017anik, kolektor, filtr powietrza z termostatem) i nowym kszta\u0142tem siedze\u0144 przednich. model posiadaj\u0105cy wszystkie te zmiany nazwano mr'86.\n\n\n=== wersja trzydrzwiowa ===\nwersja trzydrzwiowa w ca\u0142o\u015bci oparta by\u0142a na pi\u0119ciodrzwiowym polonezie. produkowana by\u0142a w latach 1979\u20131981, powsta\u0142o prawdopodobnie oko\u0142o 300 egzemplarzy \u0142\u0105cznie z coupe. silnik wraz z przeniesieniem nap\u0119du przeniesiono bez zmian z wariantu pi\u0119ciodrzwiowego. dzi\u0119ki usuni\u0119ciu tylnych drzwi wzros\u0142a sztywno\u015b\u0107 nadwozia, a w efekcie bierne bezpiecze\u0144stwo samochodu. drzwi boczne by\u0142y o 165 mm d\u0142u\u017csze ni\u017c w standardowym polonezie (p\u00f3\u017aniej by\u0142y montowane w polonezie truck), co mia\u0142o zapewni\u0107 pasa\u017cerom tylnej kanapy komfortowe wsiadanie. w tym celu zastosowano te\u017c sk\u0142adane przednie fotele. zdecydowano si\u0119 tak\u017ce na monta\u017c ma\u0142ego spojlera na klapie baga\u017cnika, zmieniono boczne szyby. nadwozie sta\u0142o si\u0119 bardziej przeszklone, co zwi\u0119ksza\u0142o pole widzenia kierowcy i pasa\u017cer\u00f3w. jeden z zachowanych egzemplarzy znajduje si\u0119 w muzeum motoryzacji i techniki w opaczy kolonii.\n\n\n=== coup\u00e9 ===\nw latach 1981 (kilka egzemplarzy,) i 1983 wyprodukowano serie informacyjn\u0105 trzydrzwiowej odmiany fso poloneza o nazwie coup\u00e9. odr\u00f3\u017cnia\u0142a si\u0119 ona od trzydrzwiowego poloneza z lat 1979\u20131981: zmodernizowanym pasem przednim z tzw. noskiem (p\u00f3\u017aniej zastosowanym w pi\u0119ciodrzwiowych modelach mr\u201986), szerszym, chromowanym s\u0142upkiem bocznym, przet\u0142oczeniami bocznymi, uchylnymi tylnymi szybami, d\u0142u\u017cszymi o 17 cm drzwiami bocznymi oraz niewielkim spojlerem na klapie baga\u017cnika. wewn\u0105trz zastosowano inne ko\u0142o kierownicy oraz br\u0105zowe obicia deski rozdzielczej. w 2019 roku wiadomo o co najmniej 10 zachowanych egzemplarzach, nieznana jest dok\u0142adna liczba powsta\u0142ych polonez\u00f3w coup\u00e9, najprawdopodobniej by\u0142o to kilkadziesi\u0105t sztuk. pas przedni nadwozia zastosowano w p\u00f3\u017aniejszej wersji poloneza \u2013 mr\u201986.\n\n\n=== mr\u201987 ===\nna mi\u0119dzynarodowych targach pozna\u0144skich w 1986 roku zaprezentowano znacz\u0105co odmieniony model. poza zmianami wprowadzonymi ju\u017c w mr'86, najbardziej zauwa\u017caln\u0105  i w najwi\u0119kszym stopniu poprawiaj\u0105c\u0105 u\u017cytkowanie modelu zmian\u0105 by\u0142o pojawienie si\u0119 na s\u0142upkach \u201ec\u201d ma\u0142ych okien maj\u0105cych na celu popraw\u0119 widoczno\u015bci, dzi\u0119ki czemu model zyska\u0142 potoczne okre\u015blenie \u201eakwarium\u201d.  zastosowano te\u017c przedni pas z modelu coup\u00e9 (w ofercie by\u0142a tak\u017ce wersja z przedni\u0105 cz\u0119\u015bci\u0105 nadwozia starszego typu). w tym samym roku do produkcji wszed\u0142 drugi  silnik cb o pojemno\u015bci zwi\u0119kszonej do 1598 cm\u00b3 i mocy 87 km, wersja z tym silnikiem nosi\u0142a oznaczenie 1.6 le. w 1987 roku dokonano kolejnej zmiany, zamiast tylnego plastikowego spojlera znanego ju\u017c z mr\u201983, pojawi\u0142o si\u0119 przet\u0142oczenie na tylnej klapie. wraz z t\u0105 modernizacj\u0105 postanowiono zmieni\u0107 oznaczenie wersji wyposa\u017ceniowych:\n\ns \u2013 nowy typ nadwozia z oknami w s\u0142upkach tylnych\nc \u2013 podstawowa wersja wyposa\u017cenia\nl \u2013 wersja ze wzbogaconym wyposa\u017ceniem\ne \u2013 silnik z zap\u0142onem elektronicznym\nturbo \u2013 silnik z turbodo\u0142adowaniemnajpopularniejsze wersje tego modelu to 1.5 sle i 1.6 sle, 1.5 sce (produkowana g\u0142\u00f3wnie na eksport),  modele mr\u201987 oferowane by\u0142y r\u00f3wnie\u017c ze starszym typem przedniej cz\u0119\u015bci nadwozia z odmiany mr\u201978. samochody w takiej kompletacji przeznaczone by\u0142y g\u0142\u00f3wnie na rynki eksportowe, a zastosowanie starszej stylizacji przedniej cz\u0119\u015bci nadwozia spowodowane by\u0142o ch\u0119ci\u0105 odr\u00f3\u017cnienia podstawowej wersji wyposa\u017ceniowej od pozosta\u0142ych, bogatszych odmian. podyktowane to by\u0142o ch\u0119ci\u0105 zr\u00f3\u017cnicowania cen.\n1 stycznia 1988 roku rozpocz\u0119to produkcj\u0119 dostawczej wersji poloneza \u2013 truck.\n\n\n=== mr\u201989 ===\nw maju 1989 roku rozpocz\u0119to produkcj\u0119 modelu mr\u201989 (premiera w kwietniu 1988), w kt\u00f3rym znacz\u0105cej zmianie poddana zosta\u0142a tylna cz\u0119\u015b\u0107 nadwozia. pojazd ten otrzyma\u0142 nowe zespolone lampy tylne projektu miros\u0142awa kowalczuka (stosowane p\u00f3\u017aniej w caro) oraz tyln\u0105 klap\u0119 baga\u017cnika, kt\u00f3rej kraw\u0119d\u017a dolna si\u0119ga\u0142a do zderzaka. dzi\u0119ki przeprojektowaniu tylnej cz\u0119\u015bci nadwozia uda\u0142o si\u0119 obni\u017cy\u0107 pr\u00f3g za\u0142adunku z 95 do 66 cm. kierunkowskazy boczne zosta\u0142y przemieszczone w  miejsce na b\u0142otniku (bli\u017cej drzwi), poziomo. zmieniono tak\u017ce kszta\u0142t i po\u0142o\u017cenie tylnej wycieraczki. we wn\u0119trzu pojawi\u0142y si\u0119 nowe materia\u0142y wykorzystywane do obi\u0107 boczk\u00f3w drzwiowych oraz siedze\u0144.\nod roku 1990 rozpocz\u0119to sprzeda\u017c niewielkiej serii pojazd\u00f3w, w kt\u00f3rej \u017ar\u00f3d\u0142em nap\u0119du by\u0142 silnik sohc o pojemno\u015bci 1993 cm\u00b3 i mocy 105 km, pochodz\u0105cy z zapas\u00f3w magazynowych europejskiego forda. poloneza z tym silnikiem reklamowano has\u0142em \u201enowe serce dla poloneza [...] wi\u0119kszy komfort jazdy i poczucie ministerialnej wa\u017cno\u015bci!\u201d. wyprodukowano ok. 500-600 polonez\u00f3w (tak\u017ce caro) z silnikiem forda, potocznie nazywanych \u201epoldofordami\u201d. wersja ta odr\u00f3\u017cnia\u0142a si\u0119 tunelem \u015brodkowym z pionowo umieszczon\u0105 d\u017awigni\u0105 skrzyni bieg\u00f3w.\n\n\n=== silniki ===\n\n\n== fso polonez caro mr\u201991 i mr\u201993 ==\nw po\u0142owie lat 80. rozpocz\u0119to prace nad now\u0105 wersj\u0105 poloneza, przygotowano kilka szkic\u00f3w i projekt\u00f3w, autorem jednego z nich by\u0142 cezary nawrot. kierownikiem projektu by\u0142 jan politowski, ostateczn\u0105 wersj\u0119 nadwozia zaprojektowali antoni kasznicki i miros\u0142aw kowalczuk. 31 lipca 1991 roku rozpocz\u0119to produkcj\u0119 seryjn\u0105 modelu caro. nazw\u0119 zaproponowa\u0142 jaros\u0142aw dubaniewicz. wprowadzono w niej prawie 270 zmian konstrukcyjnych i stylistycznych, znacz\u0105co zmodernizowano nadwozie \u2013 m.in. zastosowano nowe przednie reflektory i inaczej wyprofilowane zderzaki, w uk\u0142adzie wydechowym zastosowano t\u0142umik \u015brodkowy. we wn\u0119trzu zmieniono m.in. kierownic\u0119 oraz dodano regulacj\u0119 wysoko\u015bci mocowania pas\u00f3w przednich. powi\u0119kszono tak\u017ce znacznie list\u0119 wyposa\u017cenia dodatkowego, w jego sk\u0142ad wchodzi\u0142y m.in.: obr\u0119cze k\u00f3\u0142 ze stop\u00f3w metali lekkich, szyberdach, autoalarm, sportowe fotele inter groclin, elektrycznie sterowane szyby przednie, centralny zamek, radioodbiornik, g\u0142o\u015bniki, lakier metalizowany. nabywca mia\u0142 do wyboru r\u00f3\u017cne wersje silnikowe, tylne mosty o r\u00f3\u017cnych prze\u0142o\u017ceniach oraz wyposa\u017cenie dodatkowe. polonez caro spe\u0142nia\u0142 europejskie normy bezpiecze\u0144stwa ece. od roku 1991 gwa\u0142townie zacz\u0105\u0142 wzrasta\u0107 poziom produkcji poloneza.\nw 1991 roku do palety silnik\u00f3w do\u0142\u0105czy\u0142 diesel xud9a / xud9a/l o pojemno\u015bci 1905 cm\u00b3 i mocy 70 km (51 kw) produkcji francuskiego koncernu psa. inny silnik wymusi\u0142 tak\u017ce zmian\u0119 uk\u0142adu zasilania, ch\u0142odzenia, rozrusznika oraz alternatora.\nw 1992 roku rozszerzono ofert\u0119 o silniki 1.5/1.6 z uk\u0142adem jednopunktowego wtrysku paliwa i katalizatorem (wersje oznaczone jako gli). mo\u017cna by\u0142o r\u00f3wnie\u017c wybra\u0107 wersj\u0119 wtryskow\u0105 bez katalizatora. silniki przystosowane zosta\u0142y do pracy na benzynie bezo\u0142owiowej. wprowadzono zmodernizowany wa\u0142 kierownicy. zosta\u0142 on skonstruowany tak, aby w czasie zderzenia skraca\u0142 si\u0119 oraz zniekszta\u0142ca\u0142, poch\u0142aniaj\u0105c energi\u0119, chroni\u0105c tym samym kierowc\u0119. polonez caro zyska\u0142 w polsce wysok\u0105 popularno\u015b\u0107, w 1992 roku sprzedano ponad 80 000 egzemplarzy modelu. \nw nagrod\u0119 za zdobycie srebrnego medalu na letnich igrzyskach olimpijskich w barcelonie w 1992 roku reprezentanci polski w pi\u0142ce no\u017cnej otrzymali od w\u0142adz fso polonezy caro w limitowanej wersji w kolorze z\u0142otym.\n\n\n=== mr\u201993 ===\nw 1993 roku mia\u0142o miejsce kilka modernizacji samochodu: w pierwszej po\u0142owie roku poszerzono rozstaw k\u00f3\u0142 o 59 mm, co poprawi\u0142o stateczno\u015b\u0107 auta. na jesieni mia\u0142a miejsca kolejna seria zmian: z maski silnika znikn\u0105\u0142 plastikowy chwyt powietrza, kt\u00f3rego rol\u0119 przej\u0105\u0142 nowy plastikowy pas podszybia w miejsce metalowego, zmodernizowano instalacj\u0119 elektryczn\u0105, ulepszono mechanizm wycieraczek, zastosowano nowy zestaw wska\u017anik\u00f3w i pod\u015bwietlenie diodowe wszystkich prze\u0142\u0105cznik\u00f3w oraz przesuni\u0119to obie osie ramion wycieraczki w lewo o oko\u0142o 60 mm. poprawiono tak\u017ce ogrzewanie i wentylacj\u0119 wn\u0119trza poprzez monta\u017c czterech nawiew\u00f3w w kabinie pasa\u017cerskiej (jednocze\u015bnie zmieniono ich kszta\u0142t), dodano regulacj\u0119 wysoko\u015bci \u015bwiate\u0142 z wn\u0119trza kabiny, wy\u0142\u0105cznik czasowy o\u015bwietlenia kabiny pasa\u017cerskiej i inne. o\u015bwietlenie wn\u0119trza kabiny w\u0142\u0105cza\u0142o si\u0119 teraz automatycznie wraz z otwarciem drzwi i gas\u0142o po uruchomieniu silnika lub po oko\u0142o 15\u201320 sekundach od zamkni\u0119cia drzwi. jako opcjonalne wyposa\u017cenie pojawi\u0142o si\u0119 m.in. hydrauliczne wspomaganie kierownicy, klimatyzacja, centralny zamek, elektrycznie sterowane szyby, elektrycznie regulowane i podgrzewane lusterka, pakiet stylistyczny orciari (w wersji lakierowanej i nielakierowanej), fotele kube\u0142kowe inter groclin (z opcj\u0105 podgrzewania). modyfikacjom poddawany by\u0142 tak\u017ce silnik: zastosowano nowe pier\u015bcienie t\u0142okowe, w wersji 1.6 nowe t\u0142oki. w 1994 roku sprzedano ponad 100 000 egzemplarzy poloneza caro.\npodczas ca\u0142ego okresu produkcji poloneza caro mr\u201993 co roku lub nawet cz\u0119\u015bciej wprowadzano kolejne mniejsze czy wi\u0119ksze modyfikacje, m.in.: zmiana mocowania zacisk\u00f3w przednich hamulc\u00f3w w celu zmniejszenia promienia zawracania, nowy uk\u0142ad hamulcowy typu lucas (najpierw jako opcja, a w drugiej po\u0142owie 1995 roku jako standard (opr\u00f3cz samochod\u00f3w z silnikiem diesla)), termiczny w\u0142\u0105cznik ogrzewania tylnej szyby (wcze\u015bniej ogrzewanie w\u0142\u0105cza\u0142o si\u0119 automatycznie niezale\u017cnie od temperatury zewn\u0119trznej), dodatkowe wywietrzniki w tylnych drzwiach (1996), nowy typ podsufitki (1996), nowy typ os\u0142ony wewn\u0119trznej maski silnika (1996) i wiele innych. w 1995 roku wycofano z poloneza silniki 1.5, pozostawiono w ofercie wy\u0142\u0105cznie jednostki wyposa\u017cone we wtrysk paliwa i katalizator.\nod grudnia 1993 do 1998 (w\u0142\u0105cznie) roku produkowano r\u00f3wnie\u017c wersj\u0119 z nowoczesnym silnikiem dohc z wtryskiem wielopunktowym 1.4 16v (seria k16 mpi) firmy rover osi\u0105gaj\u0105cym moc maksymaln\u0105 103 km (76 kw) z pojemno\u015bci 1398 cm\u00b3. samoch\u00f3d z tym silnikiem mia\u0142 tak\u017ce inne sprz\u0119g\u0142o, zawieszenie silnika, uk\u0142ad wydechowy, zasilania, ch\u0142odzenia oraz aparat zap\u0142onowy. nowy motor wymusi\u0142 przeprojektowanie poprzeczki zawieszenia przedniego oraz przeniesienie akumulatora z prawej na lew\u0105 stron\u0119. polonez wyposa\u017cony w t\u0119 jednostk\u0119 nap\u0119dow\u0105 charakteryzowa\u0142 si\u0119 znacznie lepszymi osi\u0105gami, wed\u0142ug danych producenta rozwija\u0142 pr\u0119dko\u015b\u0107 maksymaln\u0105 160 km/h, przyspieszaj\u0105c od 0 do 100 km/h w 13,8 s.\nw tym okresie opcjonalne by\u0142y r\u00f3wnie\u017c cztery wersje obr\u0119czy k\u00f3\u0142 ze stop\u00f3w metali lekkich: \u201eszprychowa\u201d, z trzema ramionami, kt\u00f3re produkowane by\u0142y we w\u0142oszech oraz dwie wersje pi\u0119cioramienne \u2013 jedna produkowana na zlecenie fso przez firm\u0119 \u201erial\u201d oraz druga tip-top, kt\u00f3ra produkowana by\u0142a w polsce.\nw po\u0142owie lat 90. polonez caro by\u0142 najch\u0119tniej kupowanym nowym samochodem w polsce.\n\n\n=== oznaczenia dost\u0119pnych wersji ===\noznaczenie wersji samochodu (maksymalnie trzyliterowe) oraz pojemno\u015bci skokowej umieszczano na klapie baga\u017cnika nad praw\u0105 lamp\u0105. stosowane symbole to:\n\ng \u2013 zmodernizowany typ nadwozia przygotowany dla wersji caro\nl \u2013 luksusowe wyko\u0144czenie, wszystkie polonezy caro powstawa\u0142y w tej specyfikacji\nd \u2013 samoch\u00f3d z silnikiem o zap\u0142onie samoczynnym\ne \u2013 silnik ga\u017anikowy ekonomiczny o zap\u0142onie elektronicznym\ni \u2013 silnik benzynowy z wtryskiem paliwa\n\n\n=== wyposa\u017cenie dodatkowe ===\ncentralny zamek (trzy warianty: patrol, agent i sikura)\nuk\u0142ad hamulcowy lucas (do po\u0142owy 1995 r.)\nautoalarm\nelektryczna regulacja uchylenia szyb przednich\npakiet stylistyczny orciari (wersja lakierowana lub nie)\nfotele inter groclin auto (trzy warianty: standard, relax, akupresura)\nlakier metalizowany\nalufelgi\nwspomaganie kierownicy\nklimatyzacja\nszyberdach\nblokada skrzyni bieg\u00f3w multi-lock\nelektrycznie sterowane i podgrzewane lusterka\nowiewki heko\nprzyciemniane szyby\npodgrzewane przednie siedzenia\nsk\u00f3rzana kierownica i ga\u0142ka zmiany bieg\u00f3w\n\n\n=== silniki ===\nw tabelce podano dane dla samochodu z 4 osobami i 50 kg baga\u017cu na pok\u0142adzie\n\n\n=== atu ===\nprototyp poloneza w wersji sedan zaprezentowano 30 kwietnia 1994 roku na mi\u0119dzynarodowych targach motoryzacyjnych w poznaniu. spotka\u0142 si\u0119 on z entuzjastycznym przyj\u0119ciem publiczno\u015bci i w rezultacie skierowany zosta\u0142 do produkcji seryjnej, rozpocz\u0119\u0142a si\u0119 ona 3 sierpnia 1996 roku. wersja produkcyjna, montowana w latach 1996\u20131997, znacznie r\u00f3\u017cni\u0142a si\u0119 od prototypu. r\u00f3\u017cnica polega\u0142a na wi\u0119kszej o prawie 20% sztywno\u015bci nadwozia, wi\u0119kszym baga\u017cniku, lepszym wyg\u0142uszeniu kabiny pasa\u017cerskiej, kszta\u0142cie tylnej p\u00f3\u0142ki oraz podsufitki. zmieniono tak\u017ce szereg detali w kabinie pasa\u017cerskiej, kszta\u0142t tylnych lamp oraz po\u0142o\u017cenie tylnych amortyzator\u00f3w. w atu seryjnie montowano uk\u0142ad hamulcowy firmy lucas. model dost\u0119pny by\u0142 z silnikami 1.6 gli, 1.4 gli 16v oraz 1.9 gld. pojemno\u015b\u0107 baga\u017cnika wynosi\u0142a 300 l, po z\u0142o\u017ceniu tylnej kanapy za\u015b 1070 l. od momentu premiery do przej\u0119cia fso przez daewoo sedan nosi\u0142 nazw\u0119 fso atu. w 1997 roku zosta\u0142 zast\u0105piony modelem atu plus.\n\n\n== daewoo-fso polonez caro plus mr\u201997 ==\nw kwietniu 1997 roku do produkcji trafi\u0142 polonez zmodernizowany zgodnie z lini\u0105 \u201eplus\u201d. r\u00f3\u017cni\u0142 si\u0119 on przede wszystkim now\u0105 desk\u0105 rozdzielcz\u0105, lakierowanymi zderzakami, czy nowym typem jednopunktowego wtrysku bosch. wprowadzono tak\u017ce standardowo hydrauliczne wspomaganie kierownicy (wcze\u015bniej oferowane w opcji). nowe okr\u0105glejsze zderzaki spe\u0142nia\u0142y wymogi bezpiecze\u0144stwa na uderzenia sko\u015bne i czo\u0142owe przy pr\u0119dko\u015bciach odpowiednio 5 i 7 km/h. w zawieszeniu zmieniono geometri\u0119 przednich k\u00f3\u0142 aby poprawi\u0107 ich przyczepno\u015b\u0107, a w zawieszeniu tylnym zastosowano uko\u015bne amortyzatory na miejsce prostych co pozwoli\u0142o zwi\u0119kszy\u0107 pojemno\u015b\u0107 baga\u017cnika. w silnikach ohv zastosowano r\u00f3wnie\u017c hydrauliczne popychacze zaworowe, bimetaliczne zawory wydechowe, spawany kolektor wydechowy oraz drugi wentylator ch\u0142odnicy, po wszystkich modernizacjach jednostka spe\u0142nia\u0142a norm\u0119 emisji spalin euro ii. wewn\u0105trz samochodu zmodernizowano: uk\u0142ad przewietrzania wn\u0119trza, kt\u00f3ry zapewnia\u0142 cichsz\u0105 prac\u0119 dmuchawy, dok\u0142adniejsz\u0105 regulacj\u0119 temperatury powietrza, realizacj\u0119 funkcji \u201eobiegu wewn\u0119trznego\u201d oraz wsp\u00f3\u0142prac\u0119 z uk\u0142adem klimatyzacji (opcja), desk\u0119 rozdzielcz\u0105, mieszek d\u017awigni zmiany bieg\u00f3w, pokrycie tapicerskie drzwi. zastosowano nowe ko\u0142paki k\u00f3\u0142. nowe oznakowanie graficzne wersji nadwozia, typu i pojemno\u015bci silnika na spojlerze klapy baga\u017cnika zaprojektowali miros\u0142aw kowalczuk i piotr wodzis\u0142awski. w wyposa\u017ceniu standardowym znalaz\u0142 si\u0119 tak\u017ce kontroler przepalenia \u017car\u00f3wek \u015bwiate\u0142 zewn\u0119trznych, kontroluj\u0105cy tak\u017ce przepalenie kt\u00f3rejkolwiek z \u017car\u00f3wek holowanej przyczepy. wycieraczka szyby tylnej (w modelu caro plus) zosta\u0142a wzbogacona o tryb programowanej pracy czasowej (praca co 15 sekund), oraz automatyczne osuszanie szyby po u\u017cyciu spryskiwacza. instalacja elektryczna wersji \u201eplus\u201d przewidywa\u0142a r\u00f3wnie\u017c pod\u0142\u0105czenie elektrycznie podgrzewanych foteli przednich. jako opcj\u0119 w wersjach z silnikami gli oferowano tak\u017ce instalacj\u0119 lpg, kompletowan\u0105 na zlecenie fso przez firm\u0119 bedini, butla lpg montowana by\u0142a w miejscu ko\u0142a zapasowego. w 1997 roku sprzedano 61 915 egzemplarzy modelu (w tym 11 335 sztuk wersji pochodnych od osobowej).\nod kwietnia 1998 roku montowano do silnik\u00f3w 1.6 wtrysk wielopunktowy multec firmy delphi (oznaczenie gsi), r\u00f3wnolegle z wtryskiem jednopunktowym (gli). pierwszy z silnik\u00f3w osi\u0105ga\u0142 moc maksymaln\u0105 84 km, drugi 76 km. samoch\u00f3d otrzyma\u0142 nowe zamki drzwi oraz jeden kluczyk do zap\u0142onu i drzwi. na wyposa\u017ceniu standardowym samochodu z silnikiem gsi znalaz\u0142 si\u0119 tak\u017ce immobiliser transponderowy firmy megamos, powi\u0105zany i elektronicznie \u201esparowany\u201d z komputerem steruj\u0105cym prac\u0105 silnika.\nw 1998 roku przeprowadzono modernizacj\u0119 skrzyni bieg\u00f3w: zredukowano mas\u0119 cz\u0119\u015bci wiruj\u0105cych, poprawiono k\u0105ty daszkowania z\u0119b\u00f3w oraz zmniejszono luzy. wprowadzone zmiany u\u0142atwia\u0142y za\u0142\u0105czanie poszczeg\u00f3lnych bieg\u00f3w.\nw 1999 i 2000 roku, sprzedawana by\u0142a zubo\u017cona wersja poloneza caro plus. cechowa\u0142a si\u0119 ona przede wszystkim brakiem wspomagania uk\u0142adu kierowniczego, poza tym usuni\u0119to przednie \u015bwiat\u0142a przeciwmg\u0142owe, obrotomierz, instalacj\u0119 radiow\u0105 i o\u015bwietlenia baga\u017cnika. zewn\u0119trznie samochody tej wersji r\u00f3\u017cni\u0142y si\u0119 brakiem lakierowanych zderzak\u00f3w, listew bocznych, klamek oraz lusterek. wersja ta oferowana by\u0142a wy\u0142\u0105cznie z silnikiem 1.6 gli. wyprodukowano oko\u0142o 400 egzemplarzy poloneza w tej kompletacji. oszcz\u0119dno\u015b\u0107 wzgl\u0119dem zwyk\u0142ej wersji 1.6 gli wynosi\u0142a ok. 1700 z\u0142.produkcj\u0119 osobowych polonez\u00f3w serii plus zako\u0144czono 22 kwietnia 2002 roku. ostatnim wyprodukowanym egzemplarzem by\u0142 model kombi w kolorze niebieskim. egzemplarz ten przekazano charytatywnie dla rady polek, kt\u00f3ra nast\u0119pnie sprezentowa\u0142a go warszawskiemu hospicjum onkologicznemu. obecnie ostatni osobowy polonez znajduje si\u0119 w muzeum motoryzacji wena w o\u0142awie.\n\n\n=== silniki ===\npodstawowymi jednostkami by\u0142y dotychczas stosowane w polonezach silniki ohv, lecz zmodernizowne \u2013 1.6 gli z jednopunktowym wtryskiem bosch i od 1998 roku 1.6 gsi z wielopunktowym wtryskiem delphi, kt\u00f3re mog\u0142y osi\u0105gn\u0105\u0107 pr\u0119dko\u015bci maksymalne odpowiednio 150 km/h i 155 km/h, przyspieszenie 0\u2013100 km/h zajmowa\u0142o przy tym 18,1 s w przypadku wersji gli, b\u0105d\u017a 16,5 s w wersji gsi/mpi. \u015brednie zu\u017cycie paliwa w cyklu miejskim wynosi\u0142o odpowiednio dla gli 11,1 l/100 km, dla mpi 10,6 l/100 km\npolonez caro plus oraz atu plus, od pocz\u0105tku produkcji oferowany by\u0142 r\u00f3wnie\u017c z silnikiem rovera o pojemno\u015bci 1.4 16v o mocy 103 km (oznaczenie gti). egzemplarze z t\u0105 jednostk\u0105 nap\u0119dow\u0105 wyposa\u017cone by\u0142y w most nap\u0119dowy o zmienionym prze\u0142o\u017ceniu przek\u0142adni g\u0142\u00f3wnej (10/43), co pozwoli\u0142o jeszcze bardziej poprawi\u0107 przyspieszenie ni\u017c wynika\u0142oby to z parametr\u00f3w samego silnika, bez ujemnych skutk\u00f3w dla pozosta\u0142ych parametr\u00f3w samochodu ze wzgl\u0119du na szerszy ni\u017c w innych silnikach zakres obrot\u00f3w u\u017cytecznych, oraz moc niezale\u017cnie od wybranego prze\u0142o\u017cenia nie pozwalaj\u0105c\u0105 autu na rozwini\u0119cie pr\u0119dko\u015bci wyra\u017anie wi\u0119kszej ni\u017c 175 km/h. polonezy z t\u0105 jednostk\u0105 nap\u0119dow\u0105 nie mia\u0142y wspomagania uk\u0142adu kierowniczego. ostatnie egzemplarze poloneza plusa z tym silnikiem opu\u015bci\u0142y fabryk\u0119 w pierwszych miesi\u0105cach roku 1998, cechowa\u0142y si\u0119 one ju\u017c zmodernizowanymi klamkami zewn\u0119trznymi.\n\n\n=== atu plus ===\nby\u0142a to zmodernizowana wersja sedan poloneza, produkowana w latach 1997\u20132002. zmianom zosta\u0142o poddane wn\u0119trze pojazdu, zderzaki (malowane pod kolor nadwozia), zacz\u0119to montowa\u0107 seryjnie hydrauliczne wspomaganie kierownicy. w p\u00f3\u017aniejszym okresie produkcji zmieniono r\u00f3wnie\u017c palet\u0119 silnik\u00f3w.\n\n\n=== kombi ===\npierwsze prototypy poloneza z nadwoziem typu kombi zaprezentowano na mi\u0119dzynarodowych targach motoryzacyjnych w poznaniu 30 kwietnia 1994 roku. samoch\u00f3d zaprezentowano w\u00f3wczas w dw\u00f3ch wersjach. monta\u017c poloneza kombi rozpocz\u0119to 5 lipca 1999 roku i trwa\u0142 on do roku 2002. samoch\u00f3d powsta\u0142 poprzez doklejenie laminatowej nadbud\u00f3wki tylnej cz\u0119\u015bci nadwozia do standardowego poloneza, g\u00f3rna cz\u0119\u015b\u0107 zosta\u0142a usztywniona przy pomocy metalowych element\u00f3w. polonez kombi by\u0142 w stanie przewie\u017a\u0107 5 os\u00f3b oraz 220 kg baga\u017cu lub 2 osoby i 430 kg \u0142adunku w wersji van (resory o trzech pi\u00f3rach, wzmocniony tylny most). pojemno\u015b\u0107 baga\u017cnika wynosi\u0142a 450 l, za\u015b po z\u0142o\u017ceniu tylnej kanapy wzrasta\u0142a do 1500 l. kombi nap\u0119dzane by\u0142o silnikiem 1.6 mpi o mocy 84 km. razem z modelem kombi wprowadzono kilka kosmetycznych zmian r\u00f3wnie\u017c w pozosta\u0142ych wersjach, m.in. nowe pod\u0142okietniki z przodu, nowa kierownica (tylko w kombi i truck plus), nowy wz\u00f3r tapicerki, drobne zmiany w zestawie wska\u017anik\u00f3w (cyfry oznaczaj\u0105ce temperatur\u0119 i poziom paliwa trafi\u0142y na zewn\u0105trz wska\u017anika). w tylnym zawieszeniu zastosowano stabilizator poprzeczny. pr\u0119dko\u015b\u0107 maksymalna wynosi\u0142a 155 km/h, \u015brednie spalanie w cyklu miejskim oko\u0142o 12 l/100 km.\n\n\n=== dane techniczne ===\npodwozie\nzawieszenie przednie: wahacz poprzeczny, spr\u0119\u017cyna \u015brubowa, amortyzator, dr\u0105\u017cek stabilizatora\nzawieszenie tylne: o\u015b sztywna, resor pi\u00f3rowy, amortyzator, dr\u0105\u017cki reakcyjne, dr\u0105\u017cki stabilizatora (wersja kombi)\nhamulce prz\u00f3d/ty\u0142: tarczowe/tarczowe p\u00f3\u017aniej tarczowe/b\u0119bnowe (lucas)\nko\u0142a z obr\u0119cz\u0105: 5j x 13\"\nogumienie: 165 r13 82s lub 185/70 r13 84s o niskim profilu\nwymiary\nrozstaw k\u00f3\u0142 prz\u00f3d: 1375 mm\nrozstaw k\u00f3\u0142 ty\u0142: 1352 mm\nzwis przedni: 816 mm\nzwis tylny: 993 mm\npojemno\u015b\u0107 baga\u017cnika: 330/1295 l (caro/caro plus), 360/1230 l (atu/atu plus), 450/1600 l (kombi)\npojemno\u015b\u0107 zbiornika paliwa: 45 l\nmasy\nmasa ca\u0142kowita maksymalna: 1540 kg (1560 kg diesel)\ndopuszczalne obci\u0105\u017cenie osi przedniej: 720 kg\ndopuszczalne obci\u0105\u017cenie osi tylnej: 900 kg\nmasa u\u017cytkowa: 425 kg\nmaksymalna masa przyczepy bez hamulc\u00f3w: 500 kg\nmaksymalna masa przyczepy z hamulcami: 1000 kg\nmaksymalne obci\u0105\u017cenie baga\u017cnika dachowego: 75 kg\ndana u\u017cytkowe\nnajmniejsza \u015brednica zawracania: 10 800 mm (przed grudniem \u201994)/9500 mm (od stycznia \u201995)\nha\u0142as przy 100 km/h 70 db\nnapi\u0119cie instalacji elektrycznej: 12 v\n\n\n== wersje u\u017cytkowe ==\nfso polonez produkowany by\u0142 w dw\u00f3ch wersjach u\u017cytkowych: cargo oraz truck.\n\n\n=== truck/truck plus ===\nprace nad nast\u0119pc\u0105 fiata 125p pick-up rozpocz\u0119to w 1985 roku, kiedy to zlecono wykonanie prototypu przemys\u0142owemu instytutowi motoryzacji. planowo nowy model mia\u0142 mie\u0107 \u0142adowno\u015b\u0107 1000 kg, prototyp zaprezentowano w 1986 roku. w konstrukcji nadwozia wykorzystano drzwi boczne z wersji coup\u00e9, by\u0142y one szersze od standardowych, przez co u\u0142atwia\u0142y wsiadanie. w roku 1991 do oferty dodano wersj\u0119 lb z wyd\u0142u\u017conym o 30 cm rozstawem osi i 52 cm skrzyni\u0105 \u0142adunkow\u0105. rok p\u00f3\u017aniej wprowadzono wariant dc (double cab) z 5-osobow\u0105 kabin\u0105 pasa\u017cersk\u0105 i pak\u0105 ze standardowej wersji st, w tym samym czasie wprowadzono do trucka silnik 1.9 diesel. w 1995 roku silniki 1.6 ohv stosowane w trucku by\u0142y wyposa\u017cone we wtrysk paliwa i katalizator. w 1997 roku produkcj\u0119 trucka przeniesiono w ca\u0142o\u015bci z warszawy do zak\u0142ad\u00f3w fso-zsd. od wrze\u015bnia tego samego roku oferowany by\u0142 truck roy \u2013 zastosowano w nim przestrze\u0144 pasa\u017cersk\u0105 z osobowego poloneza, z ty\u0142u zamontowano kr\u00f3tk\u0105 pak\u0119 o \u0142adowno\u015bci 510 kg. w czerwcu 2002 roku zawieszono produkcj\u0119 tego modelu, by ponownie uruchomi\u0107 j\u0105 w listopadzie. po raz drugi produkcja zosta\u0142a wznowiona w marcu 2003 roku, powsta\u0142o w\u00f3wczas 288 samochod\u00f3w. jako \u017ar\u00f3d\u0142o nap\u0119du s\u0142u\u017cy\u0142y silniki: 1.6, 1.6i oraz 1.9 diesel.\n\n\n=== cargo/cargo plus ===\npolonez cargo by\u0142 to lekki samoch\u00f3d dostawczy lub sanitarka bazuj\u0105ce na samochodzie osobowym polonez caro produkowany w latach 1993\u20132001. bazowa\u0142 on na polonezie caro mr\u201993, w za\u0142o\u017ceniu mia\u0142 to by\u0107 samoch\u00f3d osobowo-towarowy. do nap\u0119du s\u0142u\u017cy\u0142y silniki 1.6 gle, 1.6 gli oraz 1.9 gld. nadwozie standardowego caro wysy\u0142ane by\u0142o do zak\u0142ad\u00f3w zts gr\u00f3jec, gdzie montowano wy\u017csz\u0105 cz\u0119\u015b\u0107 nadwozia z laminatu oraz wyposa\u017cenie dodatkowe. \u0142adowno\u015b\u0107 wersji cargo to 2 pasa\u017cer\u00f3w + 300 kg \u0142adunku lub 5 pasa\u017cer\u00f3w i 80 kg baga\u017cu. w 1998 r. dokonano modernizacji modelu, zmieniaj\u0105c oznaczenie na cargo plus \u2013 nadwozie upodobniono do caro/atu plus.\n\n\n== wersje specjalne ==\n\n\n=== sanitarka ===\nsanitarka opracowana na bazie poloneza cargo i cargo plus r\u00f3\u017cni\u0142a si\u0119 od wersji cywilnej wielofunkcyjnej \u015bwiat\u0142ami alarmowymi na dachu, tylnymi szybami oraz wyposa\u017ceniem wn\u0119trza. kolor nadwozia dostosowany zosta\u0142 do przepis\u00f3w mi\u0119dzynarodowych. w samochodzie montowano wy\u0142\u0105cznie silnik 1600 cb, pozwala\u0142 on na osi\u0105gni\u0119cie pr\u0119dko\u015bci maksymalnej 140 km/h i przyspieszenie 0\u2013100 km/h w 15,5 s. masa w\u0142asna samochodu wynosi\u0142a 1190 kg. sanitarki na bazie poloneza by\u0142y produkowane r\u00f3wnolegle w dw\u00f3ch zak\u0142adach: fso zts-gr\u00f3jec (zak\u0142ad tapicerki samochodowej) w gr\u00f3jcu (woj. mazowieckie) oraz autoform jerzy kuc w mys\u0142owicach (woj. \u015bl\u0105skie). obie konstrukcje r\u00f3\u017cni\u0142y si\u0119 przede wszystkim wygl\u0105dem zewn\u0119trznym, d\u0142ugo\u015bci\u0105 przedzia\u0142u medycznego i konstrukcj\u0105 dachu. sanitarka fso polonez cargo przekazana przez \u015bwi\u0119tokrzyskie centrum ratownictwa medycznego i transportu sanitarnego znajduje si\u0119 w zbiorach muzeum ratownictwa w krakowie.\n\n\n=== radiow\u00f3z ===\npierwsze milicyjne polonezy z lat 70. i 80. mia\u0142y silniki 2.0 dohc fiata zblokowane z 5-biegow\u0105 skrzyni\u0105 bieg\u00f3w, co pozwala\u0142o na osi\u0105gni\u0119cie pr\u0119dko\u015bci maksymalnej dochodz\u0105cej do 200 km/h. p\u00f3\u017aniej stosowano tak\u017ce silniki: 1.5 ohv, 2.0 sohc forda, a tak\u017ce 1.6 ohv ze sportowym wa\u0142kiem rozrz\u0105du. u\u017cywano r\u00f3wnie\u017c samochod\u00f3w z silnikami 1.4 i 1.6 16v rovera. polonezy przerabiane by\u0142y na radiowozy w \u0142odzi. opr\u00f3cz policyjnej radiostacji, od kt\u00f3rej wzi\u0119\u0142a si\u0119 nazwa radiow\u00f3z i niebieskiej lampy sygnalizacyjno-ostrzegawczej zamocowanej na dachu, tylna kanapa by\u0142a pokryta wytrzyma\u0142ym i \u0142atwym do utrzymania w czysto\u015bci skajem, cz\u0119sto dodatkowo mocowano pomi\u0119dzy przednimi fotelami a tyln\u0105 kanap\u0105 szyb\u0119 z przezroczystego pleksiglasu. do po\u0142owy roku 2009 wycofane zosta\u0142y wszystkie polonezy s\u0142u\u017c\u0105ce w polskiej policji, nast\u0119pc\u0105 zosta\u0142a kia cee\u2019d. jeden z zachowanych egzemplarzy zosta\u0142 przekazany przez komend\u0119 wojew\u00f3dzk\u0105 policji w krakowie do muzeum ratownictwa w krakowie.\n\n\n=== stra\u017c po\u017carna ===\npowsta\u0142a wersja poloneza trucka przygotowana specjalnie dla ratownictwa drogowego. by\u0142a ona produkowana w latach 80. i 90. xx wieku dla stra\u017cy po\u017carnej, za s\u0142upkiem przednich drzwi znajdowa\u0142 si\u0119 obszerny przedzia\u0142 na sprz\u0119t typu: no\u017cyco-rozpierak, pi\u0142a do stali i drewna, ga\u015bnice, zestaw pierwszej pomocy i agregat pr\u0105dotw\u00f3rczy. p\u00f3\u0142ki zasuwane by\u0142y metalowymi \u017caluzjami. w stra\u017cy po\u017carnej u\u017cywane by\u0142y tak\u017ce osobowe polonezy jako pojazdy operacyjne do transportu stra\u017cak\u00f3w i kadry dow\u00f3dczej na miejsce zdarzenia.\n\n\n== polonez w sporcie ==\npolonezy bra\u0142y udzia\u0142 w zmaganiach sportowych od lutego 1978 roku.\n\n\n=== fso polonez 2000 rally ===\npowsta\u0142 w oparciu poloneza 2000, wykorzystano laminatowe elementy nadwozia i elementy konstrukcyjne z fiata 131 abarth. homologowany w grupach: iv, ii, b. wyposa\u017cony w silnik dohc 2.0 z dwoma ga\u017anikami weber idf 44 generuj\u0105cy moc 180 km; cechowa\u0142 si\u0119 m.in.: uk\u0142adem nap\u0119dowym colotti ze szper\u0105 wa\u0142eczkow\u0105 i k\u0142ow\u0105 skrzyni\u0105 bieg\u00f3w oraz silentblockami systemu uniball (\u0142o\u017cyska \u015blizgowe). pojazd zadebiutowa\u0142 w rajdzie monte carlo 1979. stosowano felgi magnezowe o \u015brednicy 13 i szeroko\u015bci 6 cali (szuter) lub 7\u20138 cali (asfalt), zaciski hamulcowe pochodzi\u0142y od porsche 911 rs. przy kr\u00f3tkich prze\u0142o\u017ceniach skrzyni bieg\u00f3w przyspieszenie od 0 do 100 km/h zajmowa\u0142o oko\u0142o 6 s.\nsamoch\u00f3d wystawiono w rajdowych mistrzostwach \u015bwiata 1979. w 26. rajdzie akropolis za\u0142oga andrzej jaroszewicz i ryszard \u017cyszkowski zaj\u0119\u0142a 3. pozycj\u0119 w grupie iv i 12. w klasyfikacji generalnej, ekipa tomasz ciecierzy\u0144ski i jacek r\u00f3za\u0144ski nie uko\u0144czy\u0142a rajdu z powodu awarii silnika. na 47. rajd monte carlo wystawiono trzy za\u0142ogi, w\u0142odzimierz groblewski i jacek r\u00f3\u017canski uko\u0144czyli go na 51. miejscu, andrzej jaroszewicz i ryszard \u017cyszkowski na 53., za\u015b adam smorawi\u0144ski i edwald pauli na 138. w 29. rajdzie tysi\u0105ca jezior 41. pozycj\u0119 w klasyfikacji generalnej i 9. w swojej grupie zaj\u0119\u0142a za\u0142oga maciej stawowiak i ryszard \u017cyszkowski, za nimi na 45. miejscu i 10. w grupie ulokowali si\u0119 w\u0142odzimierz groblewski/januariusz czerwoniec.\npojazd wystawiono tak\u017ce w rajdowych mistrzostwach \u015bwiata 1980. w 14. rajdzie portugalii za\u0142oga maciej stawowiak i ryszard \u017cyszkowski zaj\u0119\u0142a 10. lokat\u0119 w klasyfikacji generalnej, zdobywaj\u0105c punkty, tomasz ciecierzy\u0144ski/jacek r\u00f3\u017ca\u0144ski i w\u0142odzimierz groblewski/jacek lewandowski nie uko\u0144czyli rajdu. w 27. rajdzie akropolis udzia\u0142 wzi\u0105\u0142 zesp\u00f3\u0142 stawowiak/\u017cyszkowski, zaj\u0119li oni 17. pozycj\u0119 w klasyfikacji generalnej.\nw nast\u0119pnym roku polonez 2000 (grupa ii) bra\u0142 udzia\u0142 w 31. rajdzie tysi\u0105ca jezior (stawowiak/\u017cyszowski 31. pozycja, finowie marja-liisa korpi i eija heini\u00f6 38. pozycja, teemu tahko i erkki tahko nie uko\u0144czyli rajdu). w 30. rajdzie lombard rac za\u0142oga stawowiak/\u017cyszkowski zaj\u0119\u0142a 25. lokat\u0119 w klasyfikacji generalnej. w rajdowych mistrzostwach \u015bwiata polonez 2000 wystartowa\u0142 w 32. rajdzie tysi\u0105ca jezior \u2013 ciecierzy\u0144ski/\u017cyszkowski zaj\u0119li 48. lokat\u0119 w klasyfikacji generalnej. rok p\u00f3\u017aniej dwie za\u0142ogi wzi\u0119\u0142y udzia\u0142 w 32. rajdzie wielkiej brytanii, bublewicz/\u017cyszkowski, jak i brytyjczycy mike stuarts i alistair roberts nie uko\u0144czyli rajdu.\npolonez 2000 bra\u0142 tak\u017ce udzia\u0142 w rajdach polski. w 1985 roku ekipa szerla/baran zaj\u0119\u0142a 10. pozycj\u0119 w klasyfikacji generalnej i 9. w grupie b. w rajdzie polski 1986 za\u0142oga szerla/ozi\u0119b\u0142o zaj\u0119\u0142a polonezem 2000 3. miejsce w klasyfikacji generalnej i 12. w grupie b.\n\n\n=== fso polonez 2500 racing ===\n\u201estratos\u201d lub \u201estratopolonez\u201d \u2013 wersja wy\u015bcigowa, zamiast pod\u0142ogi poloneza zastosowano ram\u0119 lancii stratos, na kt\u00f3rej centralnie umieszczono silnik v6 o pojemno\u015bci 2,4 l i mocy 250 km, znany z ferrari dino czy lancii stratos, ale dzi\u0119ki zabiegom polskich konstruktor\u00f3w, kt\u00f3rzy wyposa\u017cyli silnik w podci\u015bnieniowy uk\u0142ad wydechowy i ulepszony uk\u0142ad zasilania, poprawiono jeszcze w\u0142osk\u0105 jednostk\u0119 nap\u0119dow\u0105, ostatecznie osi\u0105gaj\u0105c moc 285 km. powsta\u0142 z my\u015bl\u0105 u startach w rajdowej grupie b.\npojazd powsta\u0142 po tym, jak podczas rajdu polski 1977 andrzej jaroszewicz rozbi\u0142 lanci\u0119 stratos hf, naruszaj\u0105c mocno konstrukcj\u0119 nadwozia. postanowiono wykorzysta\u0107 silnik i nieuszkodzone elementy przy konstrukcji nowego pojazdu. nowy samoch\u00f3d oparto na mocno zmodyfikowanej p\u0142ycie pod\u0142ogowej i nadwoziu poloneza, w tyln\u0105 cz\u0119\u015b\u0107 wpasowano p\u00f3\u0142ram\u0119 od lancii. centralnie zamontowano silnik v6 pochodz\u0105cy od stratosa. w celu zapewnienia odpowiedniego ch\u0142odzenia, a jednocze\u015bnie by doci\u0105\u017cy\u0107 prz\u00f3d samochodu, wykorzystano ch\u0142odnic\u0119 od stara, kt\u00f3ra umieszczona zosta\u0142a pod mask\u0105, w miejscu standardowego silnika, obok zamontowano zbiornik paliwa. zawieszenie i hamulce zaadaptowano w ca\u0142o\u015bci z lancii stratos, zastosowano opony michelin o szeroko\u015bci 350 mm z ty\u0142u i 250 mm z przodu. przednia maska i tylna klapa zosta\u0142y wyposa\u017cone we wloty powietrza poprawiaj\u0105ce cyrkulacj\u0119. po bokach nadwozia, przed fabrycznymi wywietrznikami, umieszczono wloty powietrza do komory silnika. we wn\u0119trzu zastosowano tr\u00f3jramienn\u0105, sportow\u0105 kierownic\u0119 oraz zmodyfikowan\u0105 desk\u0119 rozdzielcz\u0105. samoch\u00f3d rozp\u0119dza\u0142 si\u0119 maksymalnie do 250 km/h, przy\u015bpieszenie od 0 do 100 km/h wynosi\u0142o oko\u0142o 5 s, zu\u017cycie paliwa kszta\u0142towa\u0142o si\u0119 na poziomie 50 l/100 km. samochodem startowali w latach 1978\u20131984 m.in.: andrzej jaroszewicz, adam polak, marian bublewicz czy te\u017c maciej stawowiak. w 1985 roku pojazd trafi\u0142 do muzeum techniki w warszawie.\n\n\n=== fso polonez 2000 turbo ===\nskonstruowany w roku 1984, nadwozie coup\u00e9 lub 5-drzwiowe (jeden egzemplarz), nigdy nie otrzyma\u0142 homologacji. wyposa\u017cony w turbodo\u0142adowany silnik 2.0 z mechanicznym wtryskiem paliwa kugel-fischer, moc maksymalna w zale\u017cno\u015bci od ci\u015bnienia do\u0142adowania waha\u0142a si\u0119 od 230 do 270 km. pojazd nigdy nie uzyska\u0142 homologacji, startowa\u0142 jedynie w polskich imprezach rajdowych. samoch\u00f3d bra\u0142 udzia\u0142 w rajdach w polsce w latach 1984\u20131987 \u2013 kierowc\u0105 by\u0142 marian bublewicz, w 1984 zaj\u0105\u0142 1. pozycj\u0119 w rajdzie elmot i rajdzie krakowskim, rok p\u00f3\u017aniej uko\u0144czy\u0142 jako pierwszy rajd wis\u0142y, rajd krakowski oraz zimowy rajd dolno\u015bl\u0105ski, w 1986 zwyci\u0119\u017cy\u0142 rajd elmot, rajd kormoran oraz zimowy rajd dolno\u015bl\u0105ski, za\u015b w 1987 roku zimowy rajd dolno\u015bl\u0105ski.\n\n\n=== fso polonez 1600c ===\npojazd ze wzmocnionym silnikiem 1.5 ohv rozwierconym do pojemno\u015bci 1,6 l. osi\u0105ga\u0142 moc maksymaln\u0105 oko\u0142o 130 km. polonez 1600c zosta\u0142 wystawiony tylko jeden raz do rajdu rangi wrc, by\u0142 to rajd akropolu 1987. wystartowa\u0142y w\u00f3wczas dwie polskie za\u0142ogi, obie w grupie a (klasa 6). marian bublewicz i ryszard \u017cyszkowski zaj\u0119li 2. pozycj\u0119 w swojej klasie oraz 18. w klasyfikacji generalnej, druga ekipa, janusz szerla i mariusz ozi\u0119b\u0142o nie uko\u0144czyli rajdu z powodu wypadku.\npolonez 1600c startowa\u0142 tak\u017ce w rajdach polski. w roku 1987 za\u0142oga przybylski/wis\u0142awski zaj\u0119\u0142a 8. pozycj\u0119 w klasyfikacji generalnej i 7. w grupie a. w rajdzie polski 1988 za\u0142oga szerla/ozi\u0119b\u0142o zaj\u0119\u0142a polonezem 1600 8. miejsce w klasyfikacji generalnej. w kolejnym rajdzie polski ekipa sadowski/gac zaj\u0119\u0142a 25. pozycj\u0119 w klasyfikacji i 19. w grupie a\n\n\n=== fso polonez 1.5c turbo ===\nprac\u0119 nad turbodo\u0142adowanym polonezem dla grup a i n rozpocz\u0119to w 1986 roku, pierwszy prototyp przedstawiono rok p\u00f3\u017aniej. przy stopniu spr\u0119\u017cania 8,5 silnik generowa\u0142 moc 190 km (140 kw) przy 7000 obr./min dla grupy a oraz 106 km (76 kw) przy 6000 obr./min. dla grupy n, maksymalny moment obrotowy wynosi\u0142 odpowiednio 240 i 180 nm. do do\u0142adowania u\u017cyto turbospr\u0119\u017carki wsk-pzl rzesz\u00f3w b3g 198k. pojazdy grupy a cechowa\u0142y si\u0119 metalow\u0105 tarcz\u0105 sprz\u0119g\u0142a, k\u0142ow\u0105 niesynchronizowan\u0105 skrzyni\u0105 bieg\u00f3w o pi\u0119ciu prze\u0142o\u017ceniach oraz mechanizmem r\u00f3\u017cnicowym o ograniczonym po\u015blizgu. pr\u0119dko\u015b\u0107 maksymalna wynosi\u0142a 220 km/h, przyspieszenie od 0 do 100 km/h 8,5 s (dla grupy n odpowiednio 180 km/h i 11 s). samochodem startowali w rajdach m.in.: krzysztof ho\u0142owczyc, marian bublewicz czy te\u017c pawe\u0142 przybylski.\n\n\n=== fso polonez caro (fso prima) 1.4 mpi 16v ===\nsamoch\u00f3d zosta\u0142 wyposa\u017cony w silnik 1.4 mpi 16v firmy rover z wielopunktowym, elektronicznym wtryskiem paliwa o mocy 125 km, pozwala\u0142 on rozp\u0119dzi\u0107 samoch\u00f3d do 205 km/h, przy\u015bpieszenie 0\u2013100 km/h zajmowa\u0142o oko\u0142o 8 s. masa w\u0142asna pojazdu wynosi\u0142a 925 kg. nadwozie zosta\u0142o zmodyfikowane zgodnie z wymogami fia. w samochodzie zamontowano r\u00f3wnie\u017c automatyczne zabezpieczenie przeciwpo\u017carowe. pojazd u\u017cywany by\u0142 tylko w holandii, zosta\u0142 przygotowywany z inicjatywy tamtejszego importera.\n\n\n== prototypy ==\n\n\n=== fso polonez analog ===\nwersja poloneza przystosowana do jazdy w terenie, pierwsza wersja powsta\u0142a w roku 1994. projektem nadwozia p\u00f3\u017aniejszego prototypu zaj\u0105\u0142 si\u0119 cezary nawrot. 30 kwietnia 1994 roku na mi\u0119dzynarodowych targach pozna\u0144skich zaprezentowano \u201eanaloga 4\u201d. by\u0142 to 5-drzwiowy pick-up o \u0142adowno\u015bci 400 kg ze sta\u0142ym nap\u0119dem na o\u015b przedni\u0105 i do\u0142\u0105czanym na tyln\u0105. jako \u017ar\u00f3d\u0142o nap\u0119du wykorzystano silnik 1.6 ohv zblokowany z 5-biegow\u0105 skrzyni\u0105 bieg\u00f3w o kr\u00f3tkich prze\u0142o\u017ceniach. badania nad terenowym polonezem wstrzymano, gdy nowym w\u0142a\u015bcicielem fso zosta\u0142o po\u0142udniowokorea\u0144skie daewoo.\n\n\n=== fso polonez sedan ===\nprototyp poloneza w wersji sedan zaprezentowano w 1982 roku. jego baz\u0105 by\u0142 model 1300, 1500. w 1994 r. zaprezentowano kolejny prototyp na bazie modelu caro. auto wesz\u0142o do produkcji dwa lata p\u00f3\u017aniej jako polonez atu.\n\n\n=== fso polonez long ===\n7-drzwiowy prototyp limuzyny zbudowany w 1979 roku na bazie 5-drzwiowego modelu, w kt\u00f3rym wyd\u0142u\u017cono dach i pod\u0142og\u0119 oraz zastosowano boczne drzwi i dodatkowe 2 fotele. mimo silnika 1.5 samoch\u00f3d charakteryzowa\u0142 si\u0119 nieznacznie gorszymi osi\u0105gami od kr\u00f3tszej wersji, m\u00f3g\u0142 si\u0119 rozp\u0119dzi\u0107 do 143 km/h, zu\u017cycie paliwa by\u0142o przy tym wy\u017csze \u015brednio o 1,5 l. masa w\u0142asna wynosi\u0142a 1264 kg, rozstaw osi powi\u0119kszono do 3400 mm, za\u015b d\u0142ugo\u015b\u0107 do 5120 mm, \u015brednica zawracania wzros\u0142a do 13,3 m. powsta\u0142 tylko jeden egzemplarz.\n\n\n=== fso polonez pick-up trzyosiowy ===\nprojekt powsta\u0142 w 1981 roku we wsp\u00f3\u0142pracy z zak\u0142adami sprz\u0119tu gospodarstwa domowego i turystycznego w niewiadowie. samoch\u00f3d mia\u0142 trzy osie, nap\u0119dzana by\u0142a \u015brodkowa, \u0142adowno\u015b\u0107 tej wersji wynosi\u0142a oko\u0142o 900 kg.\n\n\n=== fso polonez / pf 125p pickup ===\nprojekt powsta\u0142 w 1981 roku, przednia cz\u0119\u015b\u0107 pochodzi\u0142a od poloneza, ty\u0142 od polskiego fiata 125p w wersji pickup. rozstaw osi powi\u0119kszony zosta\u0142 do 2709 mm. nowy pojazd powsta\u0142 z my\u015bl\u0105 o rolnikach, zbudowano tak\u017ce dedykowan\u0105 dla niego 3-metrow\u0105 przyczep\u0119 o dw\u00f3ch osiach. zestaw zaprezentowano w listopadzie 1981 roku podczas zwi\u0105zkowej rady przedsi\u0119biorstwa zwi\u0105zku zawodowego metalowc\u00f3w, przyczepa zosta\u0142a przyj\u0119ta pozytywnie, samoch\u00f3d skrytykowany za wygl\u0105d.\n\n\n=== fso polonez kemping ===\npowsta\u0142 poprzez umieszczenie zabudowy kempingowej o d\u0142ugo\u015bci 3,6 m na podwoziu trucka. prototyp mia\u0142 5,23 m d\u0142ugo\u015bci i 2,8 m wysoko\u015bci.\n\n\n=== fso polonez 4x4 ===\nmodel opracowywany przez przemys\u0142owy instytut motoryzacji (pimot) w latach 1987\u20131988 w oparciu o standardowego trucka. w poje\u017adzie wzmocniono pod\u0142og\u0119 kabiny i zmieniono konstrukcj\u0119 pod\u0142u\u017cnic, w tylnym zawieszeniu zastosowano stabilizator poprzeczny. do nap\u0119du u\u017cyto silnika 1.5 o mocy 75 km (55 kw) zblokowanego z 5-biegow\u0105 skrzyni\u0105 bieg\u00f3w. moment obrotowy przekazywany by\u0142 dalej na jednobiegow\u0105 skrzyni\u0119 rozdzielcz\u0105 z planetarnym mechanizmem r\u00f3\u017cnicowym wyposa\u017conym w blokad\u0119. w samochodzie zastosowano ko\u0142a o rozmiarze 185 sr15 z tarpana. przy masie ca\u0142kowitej pojazdu r\u00f3wnej 1310 kg pr\u0119dko\u015b\u0107 maksymalna wynosi\u0142a 117 km/h, przyspieszenie 0\u2013100 km/h za\u015b 32,3 s. samoch\u00f3d zaprezentowano podczas pochodu 1-majowego w 1988 roku.\n\n\n== testy drogowe i krytyka ==\nsamoch\u00f3d krytykowany by\u0142 g\u0142\u00f3wnie za s\u0142abe i przestarza\u0142e silniki (ohv 1.5 i 1.6), kt\u00f3rych korzenie si\u0119ga\u0142y lat 50. xx wieku. s\u0142ab\u0105 ich stron\u0105 by\u0142a kultura pracy, poziom ha\u0142asu, du\u017ce zu\u017cycie paliwa oraz ma\u0142a elastyczno\u015b\u0107. poni\u017cej przeci\u0119tnej oceniono tak\u017ce ich trwa\u0142o\u015b\u0107, zdarza\u0142o si\u0119, \u017ce egzemplarze o przebiegu kilkudziesi\u0119ciu tysi\u0119cy kilometr\u00f3w wymaga\u0142y generalnego remontu. samoch\u00f3d krytykowany by\u0142 tak\u017ce za uci\u0105\u017cliwe drobne awarie uniemo\u017cliwiaj\u0105ce jazd\u0119 (m.in. problemy z instalacj\u0105 elektryczn\u0105 \u2013 cewki), cz\u0119ste wycieki z silnika i skrzyni bieg\u00f3w oraz \u0142atwo koroduj\u0105ce nadwozie, czego przyczyn\u0105 by\u0142a niska jako\u015b\u0107 stosowanych lakier\u00f3w, z\u0142e przygotowanie blachy poszycia nadwozia, oraz zbyt du\u017ca liczba punkt\u00f3w zgrzewczych blach. k\u0142opot\u00f3w przysparza\u0142 tak\u017ce ha\u0142asuj\u0105cy uk\u0142ad rozrz\u0105du \u2013 zawory wymaga\u0142y cz\u0119stej regulacji luzu (objawem by\u0142 charakterystyczny klekot silnika), problem zosta\u0142 rozwi\u0105zany dopiero w 1997 roku, kiedy zacz\u0119to stosowa\u0107 hydraulicznie sterowane popychacze zaworowe. kolejnym mankamentem by\u0142 uk\u0142ad przeniesienia nap\u0119du \u2013 cz\u0119sto zdarzaj\u0105ce si\u0119 wycieki z mostu nap\u0119dowego, niska by\u0142a te\u017c jego trwa\u0142o\u015b\u0107 (st\u0105d charakterystyczne \u201ewycie\u201d), nisk\u0105 trwa\u0142o\u015bci\u0105 charakteryzowa\u0142y si\u0119 te\u017c przeguby krzy\u017cakowe. s\u0142ab\u0105 stron\u0105 poloneza by\u0142y do roku 1995 tak\u017ce hamulce, w tym hamulec postojowy, kt\u00f3re pochodzi\u0142y z polskiego fiata 125p. by\u0142y one za s\u0142abe do ci\u0119\u017cszego o prawie 100 kg samochodu, cz\u0119sto r\u00f3wnie\u017c zapieka\u0142y si\u0119 tylne zaciski. newralgicznym punktem konstrukcji by\u0142y tak\u017ce ko\u0144c\u00f3wki dr\u0105\u017ck\u00f3w kierowniczych oraz zawieszenie \u2013 by\u0142o zbyt mi\u0119kkie przez co samoch\u00f3d wykazywa\u0142 tendencj\u0119 do \u201enurkowania\u201d podczas gwa\u0142townego hamowania. archaiczne by\u0142o tak\u017ce tylne zawieszenie oparte na resorach pi\u00f3rowych, uk\u0142ad zawieszenia przygotowany zosta\u0142 z my\u015bl\u0105 o drogach gorszej jako\u015bci, przez co samoch\u00f3d krytykowany by\u0142 na rynkach zachodnioeuropejskich za z\u0142e w\u0142a\u015bciwo\u015bci trakcyjne na dobrych jako\u015bciowo nawierzchniach. baga\u017cnik w wersji hatchback mia\u0142 pojemno\u015b\u0107 oko\u0142o 330 litr\u00f3w, przestrze\u0144 \u0142adunkowa by\u0142a jednak do\u015b\u0107 p\u0142ytka przez co nie mo\u017cna by\u0142o w pe\u0142ni wykorzysta\u0107 stosunkowo du\u017cej obj\u0119to\u015bci. wad\u0105 pierwszych generacji poloneza by\u0142 brak sk\u0142adanej tylnej kanapy. na pocz\u0105tku lat 90. pojawi\u0142o si\u0119 na li\u015bcie dodatkowego wyposa\u017cenia wspomaganie kierownicy, co pozwala\u0142o rozwi\u0105za\u0107 problem ci\u0119\u017ckiej pracy ko\u0142a kierownicy.\n\nzaletami modelu by\u0142y: niska cena cz\u0119\u015bci zamiennych i zakupu samochodu, \u0142atwo\u015b\u0107 napraw i serwisowania, stosunkowo niskie koszty utrzymania oraz przestronne wn\u0119trze. do\u015b\u0107 pozytywne oceny zebra\u0142a wersja z silnikiem wysokopr\u0119\u017cnym. dzi\u0119ki jego zastosowaniu wyeliminowano znaczn\u0105 cz\u0119\u015b\u0107 mankament\u00f3w uk\u0142adu nap\u0119dowego, przede wszystkim wysokie spalanie, nieistotnie spad\u0142y tak\u017ce osi\u0105gi.\nostatnia generacja poloneza, plus, krytykowana by\u0142a za mocno przestarza\u0142\u0105 ju\u017c konstrukcj\u0119. dzi\u0119ki pomocy daewoo samochody by\u0142y jako\u015bciowo lepiej wyko\u0144czone. samoch\u00f3d pomimo sporych jak na sw\u00f3j segment wymiar\u00f3w nadwozia charakteryzowa\u0142 si\u0119 ma\u0142\u0105 ilo\u015bci\u0105 miejsca dla pasa\u017cer\u00f3w na tylnej kanapie. nowego poloneza chwalono tak\u017ce za szerok\u0105 gam\u0119 wersji nadwozia, mimo to nawet opcjonalnie nie mo\u017cna by\u0142o zam\u00f3wi\u0107 systemu abs czy te\u017c poduszek powietrznych.\nwe wrze\u015bniu 1994 roku redakcja magazynu \u201eauto sukces\u201d przeprowadzi\u0142a test drogowy poloneza caro mr\u201993 z silnikiem 1.4 16v rovera. pochwalono w\u0142a\u015bciwo\u015bci jezdne pojazdu, zw\u0142aszcza w por\u00f3wnaniu z wersjami z lat ubieg\u0142ych z silnikami 2.0 i w\u0105skim tylnym mostem. zmierzona pr\u0119dko\u015b\u0107 maksymalna wynios\u0142a 178 km/h (190 km/h wed\u0142ug wskaza\u0144 pr\u0119dko\u015bciomierza). \u015brednie zu\u017cycie paliwa na 100 km wynios\u0142o 9,4 l, maksymalna osi\u0105gni\u0119ta warto\u015b\u0107 to 10,7 l w cyklu miejskim.\nw latach 90. xx wieku polonez by\u0142 najcz\u0119\u015bciej kradzionym samochodem w polsce.\n\n\n== poziom produkcji ==\n\npowy\u017csze dane nie obejmuj\u0105 egzemplarzy produkowanych przedseryjnie oraz wersji u\u017cytkowych \u2013 polonez truck.\n\n\n== eksport ==\nstosunkowo bogate wyposa\u017cenie oraz wysoki stopie\u0144 bezpiecze\u0144stwa sprawi\u0142y, \u017ce od pocz\u0105tku produkcji polonez cieszy\u0142 si\u0119 du\u017cym zainteresowaniem w krajach europy zachodniej. polonezy eksportowano do prawie 40 kraj\u00f3w \u015bwiata, m.in.: egiptu, wielkiej brytanii, chin, finlandii, grecji, kolumbii, rfn, holandii, belgii, hiszpanii czy te\u017c jugos\u0142awii. w 1988 r. belgijskie przedsi\u0119biorstwo piedra wyposa\u017cy\u0142o kr\u00f3tk\u0105 seri\u0119 polonez\u00f3w w silnik wysokopr\u0119\u017cny z turbodo\u0142adowaniem o pojemno\u015bci 1,4 litra i mocy 60 km w\u0142oskiej firmy fnm, kt\u00f3ra zajmowa\u0142a si\u0119 produkcj\u0105 silnik\u00f3w do \u0142odzi motorowych.\npo wprowadzeniu na rynek modelu caro planowano jego eksport m.in. do: chin, bia\u0142orusi, holandii, wielkiej brytanii, belgii, izraela, brazylii, urugwaju, kolumbii, ukrainy i francji. w 1992 roku rozpocz\u0119to eksport polonez\u00f3w caro pod nazw\u0105 fso prima (holandia) i fso caro (francja, wielka brytania). eksportowe wersje poloneza wyposa\u017cone by\u0142y w silniki 1.6 z jednopunktowym wtryskiem paliwa, 1.4 produkcji firmy rover oraz dieslem 1.9. na rynku holenderskim auto wyst\u0119powa\u0142o w dw\u00f3ch wersjach wyposa\u017ceniowych slxi i glxi (gli 16v dla silnika 1.4), diesel wyst\u0119powa\u0142 w wersji gld odpowiadaj\u0105cej wyposa\u017ceniem kompletacji slxi. w czerwcu 1997 roku eksport zatrzymano, jednak samoch\u00f3d by\u0142 w sprzeda\u017cy do stycznia 1998 roku. opr\u00f3cz tego model atu eksportowano pod nazw\u0105 fso celina. polonezy serii plus (poza truckami) nie by\u0142y oficjalnie eksportowane, lecz pewna ich liczba oferowana by\u0142a w serbii.\nog\u00f3\u0142em w latach 1978\u20131997 wyeksportowano 226 966 egzemplarzy samochodu. w latach 90. xx wieku chi\u0144ski producent dongfanghong produkowa\u0142 kopie polskiego poloneza z lat 80. polonez w przeciwie\u0144stwie do swojego poprzednika, 125p, nigdy nie odni\u00f3s\u0142 eksportowego sukcesu.\n\n\n=== eksport wed\u0142ug kraju ===\n\u017ar\u00f3d\u0142o:\n\n\n=== nasr ===\npolonezy by\u0142y w 1983\u20131992 montowane przez egipsk\u0105 firm\u0119 nasr. do egiptu wysy\u0142ane by\u0142y gotowe zestawy (system ckd), powsta\u0142o w ten spos\u00f3b ponad 17 tysi\u0119cy egzemplarzy. gotowe pojazdy otrzymywa\u0142y nazw\u0119 nasr polonez 1500. wykorzystywane by\u0142y one g\u0142\u00f3wnie jako taks\u00f3wki (czarno-bia\u0142e malowanie nadwozia).\n\n\n=== dongfanghong ===\nw fabryce dongfanghong (producent ci\u0119\u017car\u00f3wek, traktor\u00f3w oraz maszyn budowlanych) w mie\u015bcie luoyang w chinach od 1990 do 1995 roku wytwarzano poloneza z \u201epiracko\u201d t\u0142oczonym nadwoziem. samoch\u00f3d produkowany by\u0142 w wersji hatchback (lt 6390 z silnikiem 0,8 l o mocy 35 km) oraz sedan lt 5011, hatchback lt 5021, kombi lt 5022 z silnikiem 1,5 l o mocy 68 km. pojazdy wyst\u0119powa\u0142y pod mark\u0105 dongfanghong oraz yituo. przedni pas nadwozia pochodzi\u0142 zazwyczaj z samochodu volkswagen santana.\n\n\n== koniec produkcji i dalsze losy ==\nmimo przeprowadzanych modernizacji polonez pod koniec produkcji by\u0142 ju\u017c samochodem przestarza\u0142ym w swoim segmencie wzgl\u0119dem samochod\u00f3w zachodnich, jednak nie wzgl\u0119dem konkurent\u00f3w z innych kraj\u00f3w europy wschodniej. 22 kwietnia 2002 roku produkcj\u0119 zawieszono, ale ostatecznie zako\u0144czono j\u0105, gdy\u017c pozbyto si\u0119 wszystkich wyt\u0142ocznik\u00f3w niezb\u0119dnych do produkcji tego auta (p\u0142yty pod\u0142ogowej, bok\u00f3w nadwozia), powsta\u0142o 1 061 807 egzemplarzy modelu w r\u00f3\u017cnych wersjach (bez dostawczych truck\u00f3w). nie przygotowano nast\u0119pcy.\negzemplarze z pierwszych lat produkcji zyskuj\u0105 na warto\u015bci, najwy\u017csz\u0105 cen\u0119 osi\u0105gaj\u0105 egzemplarze 3-drzwiowe oraz coup\u00e9.\n\n\n== polonez w kulturze masowej ==\nw serialu 07 zg\u0142o\u015b si\u0119 porucznik borewicz korzysta\u0142 z polonez\u00f3w wyprodukowanych w latach 1978\u20131987. od tego wzi\u0119\u0142a si\u0119 ich potoczna nazwa \u201eborewicz\u201d.\nw filmie \u201egoryl, czyli ostatnie zadanie...\u201d szef wraz z ochroniarzem i kierowc\u0105 poruszaj\u0105 si\u0119 polonezem mr'87, w jednej ze scen uciekaj\u0105 milicji, kt\u00f3ra ich \u015bciga nieoznakowanym polonezem mr'83.\npolonezem atu porusza\u0142 si\u0119 taks\u00f3wkarz jerzy kiler.\nw serialu blok ekipa g\u0142\u00f3wni bohaterowie poruszali si\u0119 mi\u0119dzy innymi stuningowanym polonezem mr'83, kt\u00f3remu nadano nazw\u0119 \u201eszersze\u0144\u201d.\nw internetowym fanfiction serialu knight rider jako polski odpowiednik kitta wyst\u0119puje kom 5000, zmodyfikowany polonez atu plus.\nwiele odmian polonez\u00f3w pojawi\u0142o si\u0119 te\u017c w filmie psy.\npolonezy wyst\u0119powa\u0142y r\u00f3wnie\u017c w filmach zagranicznych, g\u0142\u00f3wnie chi\u0144skich, egipskich, jugos\u0142owia\u0144skich, w\u0119gierskich oraz w\u0142oskich.\nw filmie bia\u0142a sukienka z 2003 roku w re\u017cyserii micha\u0142a kwieci\u0144skiego rysiek suszko (bogdan kalus) jedzie do ko\u015bcio\u0142a niebieskim polonezem.\n\n\n== uwagi ==\n\n\n== przypisy ==\n\n\n== linki zewn\u0119trzne ==\nfso polonez na stronie oficjalnej fso\nfso polonez (1978\u20131991) w bazie automobile-catalog.com \u2013 dane techniczne poszczeg\u00f3lnych wersji i rocznik\u00f3w (ang.)\nimcdb.org \u2013 historia polonez\u00f3w, kt\u00f3re wyst\u0105pi\u0142y w filmach oraz serialach (ang.)\nborewicze.pl \u2013 historia klasycznych polonez\u00f3w"