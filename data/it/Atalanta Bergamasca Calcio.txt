"l'atalanta bergamasca calcio, meglio nota come atalanta, \u00e8 una societ\u00e0 calcistica italiana con sede nella citt\u00e0 di bergamo. milita in serie a, la massima divisione del campionato italiano.\nfondata il 17 ottobre 1907, viene soprannominata \"regina delle provinciali\" poich\u00e9, avendo preso parte a 63 edizioni della serie a a girone unico, \u00e8 la squadra col maggior numero di presenze nel massimo campionato sia tra quelle che non rappresentano capoluoghi di regione sia tra quelle che non hanno mai vinto lo scudetto. il club detiene il record assoluto di promozioni nella massima serie ed \u00e8, al pari del genoa, quello che ha vinto pi\u00f9 volte un campionato cadetto.\na livello nazionale \u00e8 giunta a disputare la finale di coppa italia in cinque occasioni, aggiudicandosi il trofeo nell'edizione 1962-1963, mentre in serie a ha ottenuto come migliore risultato il terzo posto finale, piazzamento raggiunto per tre volte di fila nelle edizioni 2018-2019, 2019-2020 e 2020-2021. il club ha inoltre partecipato a tre edizioni della uefa champions league, due della coppa delle coppe uefa e sei della coppa uefa/europa league. avendo raggiunto, mentre militava in serie b, la semifinale di coppa delle coppe nella stagione 1987-1988, risulta essere la squadra che ha ottenuto il migliore risultato in una competizione uefa tra quelle non militanti nel massimo campionato della propria nazione.\nl'atalanta \u00e8 undicesima nella graduatoria della tradizione sportiva italiana secondo i criteri della figc, e dal 2019 \u00e8 membro dell'european club association. inoltre si trova all'undicesimo posto nella classifica perpetua della serie a nonch\u00e9 al ventiquattresimo in quella della serie b.\n\n\n== storia ==\n\nfondata il 17 ottobre 1907 dagli studenti liceali eugenio urio, giulio e ferruccio amati, alessandro forlini e giovanni roberti come societ\u00e0 bergamasca di ginnastica e sports atletici atalanta, l'atalanta deriva il suo nome dall'omonima eroina della mitologia greca gi\u00e0 dal 1907 la societ\u00e0 crea la propria sezione calcio, sodalizio ufficialmente riconosciuto dalla figc solo nel 1914, all'atto dell'inaugurazione e collaudo del campo di gioco: fino a quell'anno i bergamaschi, con colori sociali bianconeri, avevano giocato solo partite amichevoli. nella stagione 1914-1915, la prima a livello ufficiale, la squadra partecipa al campionato di promozione, la seconda divisione dell'epoca.\nnel 1920 si fonde con la bergamasca, dando vita alla denominazione e ai colori attuali. negli anni venti, la squadra gioca i suoi primi campionati di massima serie (prima categoria), salvo poi retrocedere in seconda divisione, da cui risale nel 1928, quando vince il campionato di prima divisione (con l'ungherese imre payer in panchina). la squadra torna dopo una sola stagione nella neonata serie b, e nel 1933 rischia il fallimento, salvandosi grazie a una colletta tra sportivi e alla cessione di carlo ceresoli, l'elemento pi\u00f9 rappresentativo, all'ambrosiana inter per 100 000 lire.\ndopo altri campionati di b chiusi a met\u00e0 classifica, nel 1937 l'atalanta ottiene la promozione in serie a al termine della stagione 1936-1937, ma retrocede immediatamente. dopo due stagioni torna in massima serie e, da neopromossa, ottiene un sesto posto in classifica nella stagione 1940-1941; anche negli anni seguenti, si fa notare per le ottime prestazioni contro le compagini quotate (ad esempio, vincendo molte volte con il grande torino), conquistando anche un quinto posto in classifica nella stagione 1947-1948. il club rimane ininterrottamente in massima serie fino al termine della stagione 1958-1959, per un totale di 17 campionati consecutivi (record societario di campionati consecutivi in prima divisione).\nall'inizio degli anni sessanta, i bergamaschi iniziano a partecipare alle competizioni europee, ben figurando in coppa mitropa (semifinale nel 1962), in coppa dell'amicizia e in coppa delle alpi (perdendo una finale nel 1963 con la juventus). al termine della stagione 1962-1963, l'atalanta vince la sua prima coppa italia; segue il debutto nella coppa delle coppe uefa. nel 1969 arriva una nuova retrocessione in serie b, mentre gli anni settanta sono caratterizzati da un susseguirsi di promozioni e retrocessioni tra le prime due divisioni nazionali. al termine della stagione 1980-1981 arriva anche l'unica retrocessione in terza divisione della storia dei bergamaschi, che tornano per\u00f2 in serie b in seguito alla vittoria della serie c1 1981-1982.\nla dea nella stagione 1983-1984 vince il campionato di serie b, tornando per\u00f2 nella categoria cadetta tre anni dopo. nonostante ci\u00f2, nella stessa stagione l'atalanta raggiunge la finale di coppa italia (persa con il napoli campione d'italia) e guadagna nuovamente l'accesso alla coppa delle coppe. pur militando in serie b, il tecnico emiliano mondonico trascina i suoi fino alle semifinali della competizione, miglior piazzamento nelle competizioni uefa di una squadra non iscritta alla propria massima divisione nazionale. negli anni seguenti, l'atalanta torna a giocare in prima divisione e si guadagna l'accesso alla coppa uefa in due occasioni consecutive (coppa uefa 1989-1990 e coppa uefa 1990-1991). nel 1994 arriva una nuova retrocessione in serie b, con immediato ritorno in serie a dopo un anno. nella stagione 1996-1997 filippo inzaghi segnando 24 reti in campionato diventa il primo giocatore dei bergamaschi a vincere la classifica marcatori della serie a.\nla fine degli anni novanta e gli anni duemila sono caratterizzati da un'alternanza di categoria tra serie a e serie b (tre promozioni, fra cui un campionato vinto nella stagione 2005-2006, e quattro retrocessioni tra la stagione 1997-1998 e la stagione 2009-2010). con la vittoria della serie b 2010-2011 il club torna nuovamente in serie a, per poi essere coinvolto a fine stagione nello scandalo calcioscommesse del 2011; rimane in massima serie anche negli anni seguenti e, sotto la guida di gian piero gasperini, ottiene il quarto posto nella stagione 2016-2017 e annessa qualificazione, dopo ventisei anni, a una competizione confederale, l'europa league. nel triennio 2018-2021 migliora ulteriormente il piazzamento in campionato chiudendo le edizioni al terzo posto, conseguendo cos\u00ec la prima qualificazione alla champions league della sua storia: da matricola della competizione, nella stagione 2019-2020 viene eliminata ai quarti di finale.\n\n\n== cronistoria ==\n\n\n== colori e simboli ==\n\n\n=== colori ===\nnel 1907, anno della sua fondazione, l'atalanta adotta una casacca bianconera a strisce verticali sottili, con pantaloncini normalmente neri; questa divisa rimane fino al 1920, anno della fusione con la bergamasca, quando i colori sociali diventano nerazzurri: viene eliminato il bianco, colore comune delle due squadre, e portato in dote alla nuova divisa sociale l'altro rispettivo colore, nero per l'atalanta, azzurro per la bergamasca. nei primi anni della sua vita, l'atalanta bergamasca di ginnastica e scherma indosser\u00e0 maglie a quarti nerazzurre: le strisce arriveranno alcuni anni pi\u00f9 avanti.\n\n\n=== simboli ufficiali ===\n\n\n==== stemma ====\nla denominazione della societ\u00e0 deriva dalla figura mitologica di atalanta. spesso la societ\u00e0 bergamasca viene soprannominata la dea, anche se l'eroina da cui si era preso spunto non era effettivamente una divinit\u00e0, bens\u00ec la figlia di iaso, re dell'arcadia. il logo ufficiale della squadra \u00e8 costituito dal viso della principessa, ritratto di profilo, su sfondo nerazzurro.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== strutture ==\n\n\n=== stadio ===\n\nl'atalanta dal 1928 gioca le sue partite interne nel gewiss stadium, il principale impianto cittadino che fino al 2017 \u00e8 stato di propriet\u00e0 del comune di bergamo. questo stadio fu costruito nel 1928 e inizialmente intitolato a mario brumana, giovane squadrista nato a costa valle imagna nel 1901 e ucciso a gallarate nel 1922.\nprima di allora, la societ\u00e0 bergamasca aveva giocato le proprie partite casalinghe dapprima nel campo di via maglio del lotto (dal 1914 al 1918) e successivamente al campo della \"clementina\" (dal 1919 al 1928).\nla struttura venne inaugurata due volte: la prima, il 1\u00ba novembre 1928 in occasione della partita di campionato atalanta-triestina (4-1). la seconda avvenne in pompa magna il 23 dicembre dove l'atalanta batt\u00e9 la dominante di genova per 2-0 alla presenza di numerose autorit\u00e0 e di un folto pubblico.\nlo stadio era, per gli esperti di allora, uno dei pi\u00f9 belli d'italia. con la caduta del fascismo, cambi\u00f2 nome: prima semplicemente in \"comunale\" e successivamente venne dedicato agli \"atleti azzurri d'italia\". durante gli anni lo stadio \u00e8 stato notevolmente modificato fino ad assumere la conformazione attuale. il 10 maggio 2017 il presidente nerazzurro antonio percassi si aggiudica il bando di vendita per circa 8 milioni di euro, permettendo all'atalanta di divenire una delle poche societ\u00e0 di calcio italiane con uno stadio di propriet\u00e0. a partire dal 1\u00ba luglio 2019 lo stadio viene rinominato \"gewiss stadium\", a seguito di accordi di sponsorizzazione con l'omonima azienda bergamasca.\ndurante la stagione 2017-2018, le partite casalinghe di europa league sono disputate presso il mapei stadium di reggio emilia a causa della non conformit\u00e0 con gli standard uefa dello stadio atleti azzurri d'italia; per il medesimo motivo, anche i turni preliminari di europa league della stagione seguente vengono disputati nel medesimo impianto, mentre nella stagione 2019-2020 le partite casalinghe di champions league sono disputate allo stadio san siro di milano.\n\n\n=== centro di allenamento ===\ngli allenamenti della prima squadra e del vivaio oltrech\u00e9 le partite ufficiali delle squadre giovanili si svolgono nella localit\u00e0 di zingonia, a ciserano, presso il \"centro bortolotti\" che dal 2004 ospita anche la sede della societ\u00e0 nerazzurra. il centro \u00e8 composto da 5 campi di calcio regolari, uno per il calcio a 7 e uno \"polivalente\", tutti illuminati e con quattro tribune per accogliere gli spettatori.\nl'impianto \u00e8 anche dotato di sale wellness e massaggi, vasche per il ghiaccio, piscina, palestre, sala riunioni, uffici, magazzini oltre che di spogliatoi per squadra e staff tecnico.\n\n\n== societ\u00e0 ==\nil club, fondato il 17 ottobre 1907 come associazione col nome societ\u00e0 bergamasca di ginnastica e sports atletici \"atalanta\" e divenuto il 16 giugno 1967 una societ\u00e0 per azioni, dall'11 maggio 2023 \u00e8 una societ\u00e0 a responsabilit\u00e0 limitata con la denominazione ufficiale atalanta bergamasca calcio, assunta fin dal 1920 quando avvenne la fusione con la societ\u00e0 bergamasca di ginnastica e scherma. la societ\u00e0, avente sede legale in via giorgio e guido paglia 1/d a bergamo e iscritta alla camera di commercio della stessa citt\u00e0, risulta avere, al 2023, 205 dipendenti e un capitale sociale di 4 893 750 euro.dal 19 febbraio 2022 il club \u00e8 controllato da una cordata di investitori statunitensi, della quale fa parte stephen pagliuca (comproprietario della squadra nba dei boston celtics e copresidente del fondo di investimento bain capital lp) a cui si \u00e8 aggiunta in seguito la societ\u00e0 arctos partners lp (gruppo di private equity focalizzato sullo sport). questo controllo di pagliuca e soci statunitensi sull'atalanta \u00e8 esercitato tramite la societ\u00e0 italiana la dea s.r.l., proprietaria del club nerazzurro con il 100,00% del capitale, in qualit\u00e0 di socio unico e, a sua volta, di appartenenza dei nordamericani per il 55,00% delle quote, mentre il restante 45,00% \u00e8 dell'imprenditore ed ex calciatore italiano antonio percassi, precedente controllore del club che rimane socio di minoranza e, de facto, maggior azionista unico del club, tramite la societ\u00e0 odissea s.r.l., holding finanziaria della famiglia percassi. la societ\u00e0 la dea \u00e8 proprietaria dell'atalanta dal 2010, poich\u00e9 creata da percassi per l'allora acquisto della squadra, e al momento del passaggio di maggioranza societaria alla cordata statunitense, nel 2022, la societ\u00e0 deteneva l'86,00% del capitale del club, mentre il resto delle quote era di propriet\u00e0 di azionisti diffusi e sono state acquisite dalla stessa la dea nella loro totalit\u00e0, l'11 maggio 2023.\nla societ\u00e0 nerazzurra \u00e8 inoltre la capogruppo del \"gruppo atalanta bergamasca calcio s.p.a.\", del quale fa parte anche la controllata stadio atalanta s.r.l. (al 100%), che si occupa della gestione e ristrutturazione del gewiss stadium di bergamo.il brand atalanta, nel 2023, \u00e8 all'ottavo posto in italia con un valore di 69 milioni di euro.il club \u00e8 membro ordinario dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\nil governo societario dell'atalanta bergamasca calcio s.r.l., al 2023, prevede un sistema tradizionale formato dall'assemblea dei soci, dal consiglio di amministrazione (cda) e dal collegio sindacale.il cda, rinnovato nel 2022 a seguito dell'ingresso dei nuovi investitori, \u00e8 composto da sette membri, nominati dall'assemblea dei soci e tutti indicati dalla societ\u00e0 controllante la dea s.r.l., dei quali quattro riconducibili alla cordata statunitense e tre alla famiglia percassi; la famiglia percassi, essendo comunque rimasta come principale singolo azionista anche a seguito del riassetto societario, mantiene una partnership paritetica con la cordata statunitense: antonio percassi continua a ricoprire la carica di presidente del consiglio di amministrazione (assunta nel giugno 2010 con l'allora acquisto del club), con il figlio luca amministratore delegato, mentre stephen pagliuca, principale nuovo azionista americano, \u00e8 il copresidente. il collegio sindacale, rinnovato nel 2021, \u00e8 composto da tre membri sempre indicati da la dea, dei quali claudia rossi assume il ruolo di presidente. la societ\u00e0 di revisione, scelta anch'essa dai soci quale organo esterno di riesame dei conti, \u00e8 l'azienda bdo italia s.p.a..aggiornato al 13 aprile 2022.\n\n\n=== sponsor ===\n\n\n=== settore giovanile ===\n\nil settore giovanile dell'atalanta \u00e8 formato da quattro squadre maschili partecipanti ai campionati nazionali (primavera, allievi nazionali a e b e giovanissimi nazionali) e due partecipanti a livello regionale (giovanissimi regionali a e b).\nl'atalanta ha sempre seguito con particolare attenzione l'attivit\u00e0 calcistica a livello giovanile. la prima persona che si impegn\u00f2 ad allestire delle squadre di giovani fu giuseppe ciatto. ciatto fu un vero e proprio tuttofare: ogni aspetto organizzativo veniva affrontato e risolto da lui, che si occupava anche di allenare le varie squadre. nel 1949 l'atalanta conquista il titolo italiano ragazzi.\n\nsul finire degli anni 50 l'ingegnere luigi tentorio, all'epoca commissario straordinario della societ\u00e0, avverte la necessit\u00e0 di cominciare a investire in modo pi\u00f9 sistematico nei giovani: viene deciso di dar vita a un vero settore giovanile, con una sua struttura indipendente da quella della prima squadra.\naffida l'incarico a giuseppe brolis, che si mette al lavoro attorniandosi di collaboratori di fiducia, crea rapporti con societ\u00e0 del veneto e del friuli, costruisce una rete di osservatori e assume allenatori giovani e motivati. i ragazzini vengono affidati a raffaello bonifaccio che di quei ragazzini diventa lo scopritore, il maestro sul campo, ma anche l'educatore. arrivano a bergamo giovani da fuori provincia che si allontanano dalle realt\u00e0 nelle quali sono cresciuti ma soprattutto dalle loro famiglie: brolis avverte la necessit\u00e0 di seguirli anche nella loro vita privata stipulando un accordo con la \"casa del giovane\" che diventa la seconda casa di molti ragazzi del vivaio. con il passare degli anni viene ampliato il raggio d'azione del settore, creando vere e proprie societ\u00e0 satelliti disposte in tutto il territorio nazionale.\nun passo cruciale nella storia del settore giovanile bergamasco avviene agli inizi degli anni novanta con il presidente percassi, che attua una nuova politica degli investimenti, soprattutto a livello giovanile. egli riesce a convincere fermo favini a lasciare il como affidandogli responsabilit\u00e0 con ampia libert\u00e0 di gestione e assicurandogli tutti i mezzi che ritenga opportuno investire.\nil vivaio non solo continua a incrementare la produzione di giocatori per la prima squadra, ma comincia a ottenere affermazioni di prestigio nelle pi\u00f9 importanti manifestazioni nazionali, diventando un esempio per molte societ\u00e0 anche pi\u00f9 blasonate. l'atalanta della gestione favini dal 1991 al 2014 ha conquistato con le varie squadre giovanili ben 17 titoli nazionali.\nmolti sono i successi a livello giovanile, essendo il vivaio dell'atalanta, gestito da favini, uno dei pi\u00f9 stimati d'europa: secondo una classifica stilata dal centro studi di coverciano, la societ\u00e0 bergamasca possiede il migliore settore giovanile d'italia e il sesto in europa, dietro a real madrid, barcellona e tre squadre francesi. il parametro utilizzato \u00e8 quello dei giocatori di prima divisione prodotti dal vivaio. nella stagione 2007-2008 22 giocatori provenienti dal vivaio dell'atalanta hanno giocato nel campionato di serie a, 32 in quello di b e 3 all'estero.\nnel 2014 uno studio globale del cies football observatory pone il settore giovanile dell'atalanta all'ottavo posto a livello mondiale con 25 giocatori usciti dalle giovanili che giocano nei 5 maggiori campionati d'europa. l'anno seguente, un nuovo studio del cies pone il vivaio bergamasco al 17\u00ba posto a livello mondiale, con 23,6 milioni di euro guadagnati dai giocatori usciti dalle giovanili e che sono stati ceduti a partire dal luglio 2012; pone inoltre il settore giovanile atalantino al diciottesimo posto tra le squadre dei 5 maggiori campionati continentali per numero di calciatori lanciati nel massimo campionato (18). nel medesimo anno, mino favini lascia dopo 25 anni la societ\u00e0 orobica.\nnell'estate del 2023 viene fondata l'atalanta u23, seconda squadra che milita nel campionato di serie c e gioca le gare interne allo stadio di caravaggio.\n\n\n== diffusione nella cultura di massa ==\nl'atalanta \u00e8 stata talvolta omaggiata in varie opere della cultura italiana.\nper quanto riguarda la cinematografia, tra i film in cui compare la compagine nerazzurra ci sono tifosi (1999), dove nino d'angelo e peppe quintale tentano invano di partire per andare a tifare per il napoli impegnato proprio a bergamo, e l'allenatore nel pallone (1984), dove la dea affronta la \"longobarda\". \u00e8 inoltre presente una fugace citazione ne il ciclone di leonardo pieraccioni (1996). i bergamaschi vengono altres\u00ec menzionati dall'autista di pullman in eccezzziunale veramente - capitolo secondo... me di carlo vanzina durante la scena del pellegrinaggio. \u00e8 inoltre citata nel film fratelli d'italia di neri parenti (1989).\nuna rivista dedicata alla squadra bergamasca \u00e8 invece atalanta mese, la quale si impronta principalmente su vignette ed enigmistica, oltre che al settore giovanile e ai tifosi nerazzurri.\n\n\n== allenatori e presidenti ==\n\n\n== calciatori ==\n\n\n=== maglie ritirate ===\n12 come riconoscimento verso la curva pisani, considerata il 12\u00ba uomo in campo\n14 in memoria di federico pisani, dopo il suo prematuro decesso\n80 in occasione degli ottanta anni del giornalista e radiocronista elio corbani\n\n\n=== contributo alle nazionali ===\n\ntra i giocatori forniti dall'atalanta alla nazionale a figurano matteo pessina e rafael tol\u00f3i con 14 presenze,  cristiano doni con 7 presenze e un gol segnato durante il biennio 2001-2002, giorgio scalvini con 7 presenze, luciano zauri e leonardo spinazzola con 5 presenze, adriano bassetto, bryan cristante e gianluca scamacca con 4, federico peluso (autore anche di una rete) con 3, giuseppe casari, giacomo mari, battista rota, humberto maschio e sergio porrini con 2. il calciatore atalantino che ha segnato pi\u00f9 gol in azzurro \u00e8 matteo pessina con 4 marcature.\nper quanto riguarda la nazionale under-21, il calciatore con il maggior numero di presenze \u00e8 andrea conti (17), seguito da gianpaolo bellini (15), davide zappacosta (13), andrea consigli (12), roberto donadoni e daniele baselli (11). il miglior marcatore atalantino dell'under-21 \u00e8 invece manolo gabbiadini con 8 reti, al secondo posto a pari merito ci sono sergio magistrelli e luigi brugola con 3 reti ciascuno, al terzo christian vieri, alex pinardi, andrea lazzari, gaetano monachello e giuseppe de luca con 2.\ndi seguito l'elenco dei giocatori che sono stati convocati al mondiale durante il periodo di militanza nell'atalanta:\n\n\n=== vincitori di titoli ===\n\n\n==== campioni d'europa ====\n\n\n==== campioni d'europa under-21 ====\n\n\n==== campioni del sud america ====\n  claudio caniggia (cile 1991)\n  leonardo rodr\u00edguez (ecuador 1993)\n  jos\u00e9 oscar herrera (uruguay 1995)\n   mauricio pinilla (cile 2015, centenario usa 2016)\n  cristian romero (brasile 2021)\n  juan musso (brasile 2021)\n\n\n==== vincitori della confederations cup ====\n  claudio caniggia (1992)\n  ousmane dabo (2003)\n\n\n==== campioni d'europa under-19 ====\n  simone padoin (2003)\n  giampaolo pazzini (2003)\n\n\n== palmar\u00e8s ==\n\n\n=== competizioni nazionali ===\n coppa italia: 1 1962-1963\n\n\n=== altre competizioni ===\nserie b: 51939-1940, 1958-1959, 1983-1984, 2005-2006, 2010-2011prima divisione: 11927-1928serie c1: 11981-1982 (girone a)\n\n\n=== competizioni giovanili ===\n\na livello giovanile l'atalanta ha conquistato complessivamente 18 titoli di campione nazionale nelle varie categorie, dall'under-15 fino alla primavera, oltre a vari altri titoli nazionali e internazionali (sia ufficiali che amichevoli).\n\n\n== statistiche e record ==\n\n\n=== partecipazione ai campionati ===\n\n\n=== partecipazione alle coppe nazionali ===\n\n\n=== partecipazione alle competizioni uefa ===\n\n\n=== statistiche di squadra ===\nl'atalanta esordisce in divisione nazionale il 30 settembre 1928; includendo la stagione in corso, il club ha partecipato a 100 campionati nazionali. dall'istituzione della formula a girone unico nel 1929, la squadra ottiene il peggior piazzamento nel campionato 2004-2005 con il 20\u00ba e ultimo posto mentre il migliore \u00e8 il 3\u00ba posto ottenuto nei campionati 2018-2019, 2019-2020 e 2020-2021. le vittorie col maggior numero di reti di scarto avvengono nel campionato 1931-1932 contro l'udinese, il parma e lo spezia (tutte e tre per 7-0 e tutte in serie b) e contro il torino (sempre per 7-0) nel campionato 2019-2020, invece le peggiori disfatte sono nel campionato 1941-1942 contro il torino (9-1) per quanto riguarda la serie a e un 7-0 contro il padova nel 1932 in serie b.\nil record assoluto di 81 punti totalizzati in una singola stagione \u00e8 stato raggiunto nella serie b 2005-2006, mentre il record di punti in serie a (78) \u00e8 dei campionati 2019-2020 e 2020-2021. nel campionato 2005-2006 ottiene il maggior numero di vittorie in assoluto (24), mentre nel campionato 2009-2010 subisce il numero record di sconfitte in una stagione (21).l'atalanta ha ottenuto il maggior numero di reti segnate in una stagione nella serie a 2019-2020 (98), mentre il maggior numero di reti subite risale alla serie a 1950-1951 (69). dal campionato 1940-1941 a quello 1957-1958 si ha il record di stagioni consecutive in serie a (15); infine, la dea detiene il record italiano di maggior numero promozioni dalla seconda alla prima divisione del calcio italiano (13).\n\n\n=== statistiche individuali ===\nil giocatore che detiene il maggior numero di presenze assolute con la maglia dell'atalanta \u00e8 l'italiano gianpaolo bellini, con 435 apparizioni tra il 1998 e il 2016; lo stesso bellini detiene il primato di presenze in campionato, con 396 partite. il calciatore non italiano con pi\u00f9 presenze assolute \u00e8 invece l'olandese marten de roon, a bergamo dal 2015, con oltre 300 incontri. il record di marcature appartiene all'italiano cristiano doni, con 112 reti tra il 1998 e il 2012; il miglior marcatore non italiano \u00e8 invece il colombiano duv\u00e1n zapata, a bergamo dal 2018, autore di oltre 80 reti.\ntra i giocatori che figurano nella classifica dei marcatori della serie a e che abbiano giocato con la dea figura adriano bassetto, il quale a bergamo marc\u00f2 57 delle sue 149 reti. il miglior marcatore in gare di campionato \u00e8 sempre doni (103 gol), che con le sue 69 reti \u00e8, inoltre, anche il miglior marcatore in serie a del club orobico insieme a duv\u00e1n zapata. il miglior marcatore atalantino nel campionato di serie b \u00e8 invece giulio panzeri, autore di 44 reti, mentre per quanto riguarda la serie c1 il primato appartiene  dell'attaccante bergamasco bortolo mutti con 16 realizzazioni. per quanto riguarda le coppe, valter bonacina \u00e8 il recordman di presenze in gare di coppa italia (51 apparizioni); nelle competizioni europee tale primato \u00e8 condiviso da zaccaria cometti e piero gardoni con 22 presenze ciascuno. infine, il miglior marcatore nerazzurro in coppa italia \u00e8 andrea lazzari a quota 10 gol, mentre in europa il top scorer atalantino di tutti i tempi \u00e8 il colombiano luis muriel con 12 segnature.\ndi seguito i primi dieci giocatori per numero di presenze e marcature con la maglia dell'atalanta in tutte le competizioni, dall'anno di fondazione ad oggi.dati aggiornati al 14 dicembre 2023; in grassetto i giocatori ancora in attivit\u00e0 con la maglia atalantina.\n\n\n== tifoseria ==\n\nsecondo un'indagine condotta e pubblicata nel 2019 da stageup e ipsos, due societ\u00e0 specializzate in sondaggi e ricerche di mercato, la squadra pu\u00f2 contare su circa 245000 tifosi in italia, la maggioranza dei quali proviene dalla citt\u00e0 e dalla provincia di bergamo.\ndal 2002, quasi ogni anno, viene organizzata nel periodo estivo la \"festa della dea\": una festa popolare caratterizzata da musica e cucina bergamasca, con la presenza di diverse personalit\u00e0 collegate alla storia del club.\nvi sono poi numerose altre attivit\u00e0 promosse dai gruppi organizzati di tifosi atalantini, come ad esempio la pubblicazione di fanzine e l'organizzazione delle trasferte e delle coreografie.\n\nalcuni gruppi organizzano anche iniziative di beneficenza, come quella condotta dal gruppo \"curva nord bergamo\" a seguito del terremoto dell'aquila del 2009.dal 2005 gli atalanta supporters diventano l'unico gruppo di tifo organizzato rimasto in curva nord e successivamente cambiano nome in \"curva nord bergamo 1907\", a sottolineare l'unit\u00e0 del tifo atalantino. questo gruppo nasce con l'intento di unificare il tifo bergamasco sotto un'unica entit\u00e0 apolitica, superando le divergenze ideologiche del passato, in modo da rilanciare la nord. in curva sud dal 2006 ex membri delle brigate, insieme ad altri sottogruppi, formano il gruppo \"forever atalanta\", tuttora attivo.\n\n\n=== gemellaggi e rivalit\u00e0 ===\n\nla tifoseria atalantina conserva un solido gemellaggio con la ternana, al quale si aggiungono quelli con i tedeschi dell'eintracht francoforte e con la squadra di rugby dell'aquila. vi \u00e8 inoltre un rapporto di amicizia con la tifoseria del cosenza.\nal contrario, sono note le storiche rivalit\u00e0 regionali: la principale rivalit\u00e0 dei bergamaschi \u00e8 quella contro il brescia, seguita dalle sfide contro le principali formazioni di milano (inter e milan) e contro il como. nel resto d'italia si segnalano i cattivi rapporti con le tifoserie organizzate delle principali squadre di roma (lazio e roma) e torino (juventus e torino), nonch\u00e9 con quelle di fiorentina, genoa, napoli, perugia e verona.\n\n\n== organico ==\n\n\n=== rosa 2023-2024 ===\nrosa e numerazione aggiornate al 1 settembre 2023.\n\n\n=== staff tecnico ===\naggiornato al 18 luglio 2017.\n\n\n== note ==\n\n\n=== esplicative ===\n\n\n=== bibliografiche ===\n\n\n== bibliografia ==\n elio corbani, pietro serina, cent'anni di atalanta - vol 2, bergamo, sesaab, 2007, isbn 978-88-903088-0-2.\n daniele belotti, atalanta folle amore nostro - 30 anni di storie dalla curva nord, bergamo, studio lito clap, 2005.\n daniele belotti, atalanta folle amore nostro 2 - 2003-2013 le storie dalla curva nord continuano, alzano lombardo, e.20 s.r.l., 2013.\ncarlo fontanelli, dal 1907 tremila volte atalanta, empoli, geo edizioni, 2015, isbn 978-88-6999-025-0.\n\n\n== voci correlate ==\nbergamo\nderby calcistici in lombardia\nsociet\u00e0 bergamasca di ginnastica e scherma\nsport in lombardia\ngewiss stadium\n\n\n== altri progetti ==\n\n wikiquote contiene citazioni sull'atalanta bergamasca calcio\n wikimedia commons contiene immagini o altri file sull'atalanta bergamasca calcio\n\n\n== collegamenti esterni ==\n\n sito ufficiale, su atalanta.it. \n atalanta bergamasca calcio (canale), su youtube. \n atalanta bergamasca calcio, su legaseriea.it, lega nazionale professionisti serie a. \n(de, en, it) atalanta bergamasca calcio, su transfermarkt, transfermarkt gmbh & co. kg. \n atalanta bergamasca calcio, su int.soccerway.com, perform group. \n atalanta bergamasca calcio, su smr.worldfootball.net, heim:spiel medien gmbh."