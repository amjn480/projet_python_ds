"art \u00e4r ett begrepp inom biologi. i biologisk systematik delar man in n\u00e4rbesl\u00e4ktade organismerna i grupper, s\u00e5 kallade taxa, i en hierarki. art \u00e4r den grupp som i betydelse ligger n\u00e4rmast vardagsspr\u00e5kets f\u00f6r djursort. som exempel \u00e4r lejon, tiger och katt b\u00e5de olika djur i vardagsspr\u00e5ket och olika arter i vetenskaplig mening. n\u00e4rbesl\u00e4ktade organismer som p\u00e5 olika s\u00e4tt \u00e4r s\u00e5 lika varandra att artgr\u00e4nsen mellan dem blir oklar omn\u00e4mnas som ett artkomplex. s\u00e5dana grupper f\u00f6rekommer bland alla typer av organismer och att dra upp distinkta gr\u00e4nser mellan arter kan ibland n\u00e4stan vara om\u00f6jligt. \n\n\n== historik ==\nl\u00e4nge ans\u00e5gs artbegreppet som den sj\u00e4lvklara grundl\u00e4ggande (minsta) enheten inom systematiken, men hur man definierar en art har debatterats i flera \u00e5rhundraden och det finns \u00f6ver tjugo olika s\u00e4tt att definiera en art - och n\u00e5gon enighet kring definitionen av vad en art \u00e4r har ej kunnat uppn\u00e5s. den klassiska definitionen, som brukar kallas det biologiska artbegreppet, myntades av ernst mayr som s\u00e4ger att en art \u00e4r en grupp av naturliga populationer som reproducerar sig mellan populationerna eller \u00e5tminstone skulle kunna g\u00f6ra det, och som \u00e4r reproduktionsm\u00e4ssigt isolerade fr\u00e5n andra s\u00e5dana grupper. en annan vanlig definition som kallas det fylogenetiska artbegreppet grundar sig p\u00e5 att en art omfattar alla individer som har en gemensam evolution\u00e4r anfader.genom historien har man haft olika krav p\u00e5 hur stora skillnaderna ska vara mellan populationer f\u00f6r att de ska r\u00e4knas som en god art. n\u00e4r forskare under upplysningstiden b\u00f6rjade samla in stora m\u00e4ngder biologiskt material runt omkring i v\u00e4rlden, blev det n\u00e5got av en jakt p\u00e5 nya arter, vilket resulterade i att den allra minsta subtila avvikelse i storlek, m\u00f6nster eller f\u00e4rg fick till f\u00f6ljd att individen utropades till att vara en del av en egen art. senare har m\u00e5nga av dessa arter mist sin artstatus och ses i dag ist\u00e4llet som exempel p\u00e5 naturliga fluktuationer inom populationen eller ocks\u00e5 klassificeras de som en underart. denna \"jakt\" p\u00e5 nya arter resulterar \u00e4ven i dag till f\u00f6rslag om att en specifik population b\u00f6r klassificeras som en egen art. \nsedan 1990-talet, bland annat p\u00e5 grund av nya r\u00f6n genom dna-analyser, har uppfattningarna om hur artbegreppet ska definieras varit s\u00e5 m\u00e5nga och skilda att man oroats f\u00f6r en total uppl\u00f6sning - med resultat att olika forskare skulle anv\u00e4nda sig av olika artbegrepp - vilket i sin tur skulle leda till stora sv\u00e5righeter i forskningsv\u00e4rlden. detta har lett till att man f\u00f6rs\u00f6kt skapa nya riktlinjer f\u00f6r att avg\u00f6ra artstatus.\ni dag skiljer taxonomer mellan artbegrepp, som definierar vad som \u00e4r en art, och vad som \u00e4r artkriterier, d\u00e4r det senare kan omfatta flera av de tidigare metoderna f\u00f6r att definiera vad som \u00e4r en art. detta har lett till st\u00f6rre konsensus kring artbegreppet, som d\u00e5 definieras som en hypotes om en unik utvecklingslinje som kan p\u00e5visas genom flera olika beviskriterier. denna metodik kallas f\u00f6r den integrerade taxonomin.alla arter definieras utifr\u00e5n en typ, vilket \u00e4r en unik individ av en organism som fungerar som referens. det \u00e4r utifr\u00e5n denna typ som arten har beskrivits.\n\n\n== artbegreppet ==\nevolutionen och artbildningen \u00e4r en st\u00e4ndigt p\u00e5g\u00e5ende process och m\u00e4nniskans f\u00f6rs\u00f6k att urskilja n\u00e4r tv\u00e5 populationer glidit is\u00e4r tillr\u00e4ckligt mycket f\u00f6r att skillnaderna ska ligga till grund f\u00f6r att se p\u00e5 de b\u00e5da populationerna som tv\u00e5 olika arter \u00e4r i grunden en konstgjord gr\u00e4nsdragning. inget artbegrepp \u00e4r d\u00e4rf\u00f6r helt objektivt.\nman skiljer p\u00e5 tre olika artbegrepp: det morfologiska, det biologiska och det fylogenetiska artbegreppet. \n\ndet morfologiska artbegreppet skapades av carl von linn\u00e9 och anv\u00e4ndes fram till b\u00f6rjan av 1900-talet. det morfologiska artbegreppet menar att individer med gemensamma yttre karakt\u00e4rer f\u00f6rs samman till en art - oavsett om de har en gemensam evolution\u00e4r historia. detta kan te sig konstigt men inte f\u00f6r linn\u00e9 eftersom han inte hade k\u00e4nnedom om evolution.\ndet biologiska artbegreppet b\u00f6rjade anv\u00e4ndas p\u00e5 1930-talet och \u00e4r fortfarande den hos allm\u00e4nheten vanligaste begreppet n\u00e4r det g\u00e4ller art. den s\u00e4ger att grupper av individer som under naturliga omst\u00e4ndigheter kan fortplanta sig med andra, producera en fertil avkomma och som \u00e4r reproduktivt isolerade fr\u00e5n andra grupper tillh\u00f6r samma art. enligt detta artbegrepp kan individer som teoretiskt skulle kunna f\u00e5 fertil avkomma tillsammans klassas som olika arter, om detta \u00e4r exempelvis geografiskt eller fysiologiskt om\u00f6jligt. det finns m\u00e5nga problem med detta artbegrepp, exempelvis hur definieras en art n\u00e4r det g\u00e4ller k\u00f6nl\u00f6s fortplantning eller en art som \u00e4r fossil.\ndet fylogenetiska artbegreppet inf\u00f6rdes p\u00e5 1960-talet och \u00e4r det som idag vanligtvis anv\u00e4nds inom vetenskapen och inneb\u00e4r att man utg\u00e5r ifr\u00e5n en fylogenetisk analys. det fylogenetiska artbegreppet menar att en grupp individer best\u00e5ende av minsta m\u00f6jliga antal individer med en gemensam f\u00f6rfader skall klassas som art. individerna skall ha en eller flera ned\u00e4rvda karakt\u00e4rer som de inte delar med n\u00e5gra andra grupper av djur, s\u00e5 kallade synapomorfier eller synapmorfa karakt\u00e4rer.andra krav som st\u00e4lls inom det fylogenetiska artbegreppet f\u00f6r att tv\u00e5 populationer ska klassificeras som tv\u00e5 arter \u00e4r:detta taxon m\u00e5ste vara diagnosticerbart. detta inneb\u00e4r till exempel att individer av ett k\u00f6n, en viss fas eller en \u00e5lderklass g\u00e5r att urskilja fr\u00e5n alla andra taxa av samma k\u00f6n, fas eller \u00e5lderklass, genom en kombination av tv\u00e5 eller tre funktionella oberoende karakt\u00e4rer. s\u00e5dana karakt\u00e4rer kan exempelvis vara en kombination av olika utseendekarakt\u00e4rer och mitokondriellt dna-haplotyp.\ndetta taxon m\u00e5ste vara reproduktivt skild fr\u00e5n andra taxa. det vill s\u00e4ga att ingen, eller bara ett minimum av hybridisering f\u00f6rekommer.\ndet \u00e4r troligt att dessa taxa i framtiden kommer att beh\u00e5lla sin genetiska och fenotypiska integritet.\nderas reproduktiva isolering beror p\u00e5 att populationen har utvecklat ett speciellt parningsbeteende eller signaler och inte reagerar p\u00e5 parningssignaler fr\u00e5n individer ur andra taxa. (detta krav g\u00e4ller inom zoologin)ett illustrativt exempel p\u00e5 dessa olika begrepp \u00e4r den amerikanska och europeiska j\u00e4rven. enligt det morfologiska artbegreppet tillh\u00f6r de samma art eftersom de utseendem\u00e4ssigt \u00e4r lika. enligt det biologiska artbegreppet \u00e4r de olika arter eftersom de \u00e4r geografiskt avskilda (reproduktivt isolerade) fr\u00e5n varandra. enligt det fylogenetiska artbegreppet \u00e4r de samma art eftersom de har en gemensam f\u00f6rfader.\ndiskussionerna kring dessa olika artbegrepp, som skulle kunna leda till att olika forskningsf\u00e4lt arbetar utifr\u00e5n olika system, har lett till f\u00f6rs\u00f6k att skapa en st\u00f6rre samsyn kring artbegreppet. resultatet har kallats f\u00f6r en integrerad taxonomi vilket \u00e4r en hypotes d\u00e4r flera tidigare artbegrepp anv\u00e4nds som artkriterier f\u00f6r att utr\u00f6na vad som \u00e4r en separat utvecklingslinje. denna metodik har vunnit stort genomslag bland taxonomer och det r\u00e5der idag st\u00f6rre konsensus kring artbegreppet \u00e4n p\u00e5 mycket l\u00e4nge.\n\n\n== konstruktionen av vetenskapliga artnamn ==\nett vetenskapligt artnamn best\u00e5r av tv\u00e5 ord. vad man kallar de tv\u00e5 orden skiljer sig mellan \u00e5 ena sidan v\u00e4xter, svampar och alger, och \u00e5 andra sidan djur.\n\n\n=== v\u00e4xter, svampar och alger ===\nman konstruerar det vetenskapliga namnet p\u00e5 en art genom att anv\u00e4nda sig av dels ett sl\u00e4ktnamn, samt dels ett beskrivande s\u00e5 kallat art-epitet. att namnge en art med b\u00e5de ett sl\u00e4ktnamn och ett artepitet kallas bin\u00e4rnomenklatur. inom bin\u00e4rnomeklatur skrivs sl\u00e4ktnamn och artepitet alltid med kursiv stil. sl\u00e4ktnamnet skrivs alltid med stor bokstav och artepitetet skrivs alltid med liten bokstav; till exempel leucanthemum vulgare (pr\u00e4stkrage). \nett tydligt och korrekt spr\u00e5kbruk \u00e4r att reservera ordet \u201dartnamn\u201d f\u00f6r hela det tv\u00e5ledade vetenskapliga namnet. artnamnet \u201dleucanthemum vulgare\u201d best\u00e5r enligt detta spr\u00e5kbruk av sl\u00e4ktnamnet leucanthemum (gemensamt f\u00f6r alla arter som tillh\u00f6r eller har tillh\u00f6rt sl\u00e4ktet leucanthemum) och artepitetet vulgare. artepitet \u00e4r, till skillnad fr\u00e5n sl\u00e4ktnamn, inget egentligt namn som kan st\u00e5 f\u00f6r sig sj\u00e4lv, utan \u00e4r ett beskrivande ord, till exempel ett adjektiv, som tillsammans med sl\u00e4ktnamnet definierar den specifika arten (artnamnet).  vissa artepitet finns s\u00e5ledes i m\u00e5nga artnamn, till exempel vulgaris/vulgare (= \u201dvanlig\u201d).\nett mindre korrekt men inte ovanligt spr\u00e5kbruk \u00e4r att kalla artepitetet ett \u201dartnamn\u201d.\n\n\n=== djur ===\ni namngivningen av djur kallas b\u00e5de de f\u00f6rsta och det andra ordet i namnet ett \u201dnamn\u201d (engelska \u201dname\u201d). i det engelskspr\u00e5kiga officiella regelverket kallas sl\u00e4ktnamn \u201dgeneric name\u201d eller stundom \u201dgenus name\u201d. artnamn i betydelsen \u201dandra delen av det vetenskapliga namnet\u201d kallas oftast \u201dspecific name\u201d. p\u00e5 engelska kan man g\u00f6ra denna distinktion:\n\nartnamn = vetenskapligt binomialt namn: species name\nartnamn = andra ordet i ett vetenskapligt binomialt namn: specific nameden skillnaden g\u00f6rs inte l\u00e4tt p\u00e5 svenska. det f\u00f6rekommer, att svenska djurforskare anv\u00e4nder det botaniska spr\u00e5kbruket, med \u201dsl\u00e4ktnamn\u201d och \u201dartepitet\u201d som beteckningar f\u00f6r de tv\u00e5 delarna av ett vetenskapligt djurnamn.\n\n\n=== h\u00f6gre taxa ===\nalla arter tillh\u00f6r ett sl\u00e4kte, alla sl\u00e4kten tillh\u00f6r en familj, alla familjer tillh\u00f6r en ordning, alla ordningar tillh\u00f6r en klass, alla klasser tillh\u00f6r en stam, och alla stammar tillh\u00f6r ett rike, exempelvis djurriket eller v\u00e4xtriket. det finns ocks\u00e5 m\u00e5nga mellangrupper. akronymen skofsa anv\u00e4nds ibland f\u00f6r att minnas ordningen p\u00e5 systemet: stam, klass, ordning, familj, sl\u00e4kte, art.\nspecies, f\u00f6rkortat sp., efter sl\u00e4ktnamnet indikerar att hela sl\u00e4ktet avses, utan n\u00e4rmare precisering av ev. arter och underarter.\n\n\n== underarter ==\nen art kan delas in i flera underarter, om dessa skiljer sig markant fr\u00e5n varandra, och korsningen \u00e4r fertil. underarterna \u00e4r oftast geografiskt eller ekologiskt skilda. n\u00e4r man kategoriserar utd\u00f6da organismgrupper kan underarter ocks\u00e5 vara stratigrafiskt \u00e5tskilda i tiden.\n\n\n== antal arter ==\ndet finns flera sv\u00e5righeter att uppskatta hur m\u00e5nga arter det finns p\u00e5 jorden. med tanke p\u00e5 problematiken kring kategorisering av arter skiljer sig uppskattningarna kring hur m\u00e5nga arter v\u00e4ldigt mycket mellan de olika artbegreppen. exempelvis ans\u00e5gs det finnas 19 000 f\u00e5gelarter i b\u00f6rjan av 1900-talet. sedan slogs m\u00e5nga av dessa arter samman i olika underarter varf\u00f6r artantalet hade sjunkit till 8 500 i b\u00f6rjan av 1950-talet. i och med dna-studier och fylogenetiska studier, tillsammans med den integrerade taxonomin finns det nu uppskattningar som pekar p\u00e5 att det finns mellan 15 000-20 000 f\u00e5gelarter i v\u00e4rlden. d\u00e4rf\u00f6r kan f\u00f6ljande uppskattning fr\u00e5n 2010 av artantal snarare ses som en indikation p\u00e5 hur arter f\u00f6rdelar sig proportionellt mellan de stora artgrupperna:total antal arter har uppskattats till 8,7 miljoner men har varit f\u00f6rem\u00e5l f\u00f6r skattningar mellan 2 och 100 miljoner arter:\n\n5\u201310 miljoner bakterier\nok\u00e4nt antal ark\u00e9er - uppskattas till 20% av biomassan.\n1,7 miljoner eukaryoter62 000 ryggradsdjur\n1,3 miljoner ryggradsl\u00f6sa djur\n320 000 v\u00e4xter\n50 000 \u00f6vriga (inkl. svampar och brunalger)\n\n\n== se \u00e4ven ==\ncarl von linn\u00e9\nbiotop\norganism\nras\nunderart\nvetenskapligt namn\n\n\n== referenser ==\n\n\n== externa l\u00e4nkar ==\nwikispecies"