"le quattro giornate di napoli furono un'insurrezione popolare con la quale, tra il 27 e il 30 settembre 1943 durante la seconda guerra mondiale, la popolazione civile e militari fedeli al regno del sud riuscirono a liberare la citt\u00e0 di napoli dall'occupazione delle forze tedesche della wehrmacht.\nil moto valse alla citt\u00e0 il conferimento della medaglia d'oro al valor militare e consent\u00ec alle forze alleate, al loro ingresso a napoli il 1\u00ba ottobre 1943, di trovare la citt\u00e0 gi\u00e0 libera dai tedeschi, grazie al coraggio e all'eroismo dei suoi abitanti ormai esasperati e ridotti allo stremo per i lunghi anni di guerra. napoli fu la prima tra le grandi citt\u00e0 europee a insorgere contro l'occupazione tedesca, per giunta con successo.\n\n\n== il contesto storico ==\n\n\n=== i bombardamenti sulla citt\u00e0 e l'occupazione tedesca ===\nper tutto il primo quadriennio di guerra (1940-1943) i bombardamenti su napoli da parte delle forze alleate erano stati durissimi e avevano causato ingenti perdite in termini di vite umane anche tra la popolazione civile. si calcola che oltre 25 000 furono le vittime di questi attacchi alla citt\u00e0; solo nel bombardamento del 4 agosto 1943 perirono oltre 3 000 persone; circa 600 morti e 3 000 feriti si ebbero per lo scoppio della nave caterina costa nel porto, il 28 marzo 1943. molto gravi anche i danni al patrimonio artistico e culturale: la basilica di santa chiara ad esempio fu semi-distrutta il 4 dicembre 1942.\nl'inizio della campagna d'italia, con lo sbarco alleato in sicilia il 9 luglio 1943, la caduta del fascismo il 25 luglio e la successiva avanzata delle forze alleate nell'italia meridionale all'inizio di settembre avevano indotto esponenti dell'antifascismo partenopeo tra cui fausto nicolini e adolfo omodeo a stabilire pi\u00f9 stretti contatti coi comandi alleati, invocando la liberazione della citt\u00e0.\na partire dall'8 settembre, giorno dell'entrata in vigore dell'armistizio di cassibile, le forze armate italiane \u2013 a napoli come in tutto il resto del paese \u2013 si trovarono allo sbando per mancanza di ordini dai comandi militari. la situazione, gi\u00e0 difficile per i bombardamenti pregressi e per lo squilibrio delle forze in campo (oltre 20 000 tedeschi a fronte di soli 5 000 italiani in tutta la campania), ben presto si fece caotica dopo la diserzione di molti alti ufficiali, incapaci di assumere iniziative quando addirittura non conniventi con i tedeschi; significativa in tal senso la fuga in abiti borghesi dei generali riccardo pentimalli ed ettore deltetto, cui era affidata la responsabilit\u00e0 militare della provincia di napoli: gli ultimi atti di deltetto furono proprio la consegna della citt\u00e0 all'esercito tedesco e la stesura di un manifesto che vietava gli assembramenti, autorizzando i militi a sparare sulla folla in caso di inadempienza. al vacillare dei vertici segu\u00ec lo sbando delle truppe, a loro volta incapaci di difendere la popolazione civile dalle angherie tedesche. sporadici tentativi di resistenza si ebbero solo alla caserma zanzur, alla caserma dei carabinieri \u00abpastrengo\u00bb e al 21\u00ba centro di avvistamento di castel dell'ovo.\n\n\n=== primi scontri ===\nsin dai giorni immediatamente seguenti l'armistizio, in citt\u00e0 si andarono intensificando gli episodi di intolleranza e resistenza verso i tedeschi e azioni armate \u2013 pi\u00f9 o meno organizzate \u2013 fecero seguito alle manifestazioni studentesche del 1\u00ba settembre in piazza del plebiscito e alle prime assemblee nel liceo classico \u00absannazaro\u00bb al vomero.\nil 9 settembre, verso le ore 16, in via foria truppe tedesche tentarono di sequestrare armi lunghe (moschetti mod. 91 e qualche mab 38) a militari e ad agenti di pubblica sicurezza, alcuni dei quali in abiti civili; gli italiani dapprima fuggirono, quindi al sopraggiungere di un autoblindo reagirono con un agguato catturando il mezzo blindato e una ventina di soldati tedeschi; questi, tuttavia, furono liberati poco dopo per ordine del comando militare italiano, e i militari italiani puniti. il giorno stesso alcuni cittadini si scontrarono con le truppe tedesche al palazzo dei telefoni, mettendole in fuga, e in via santa brigida; quest'ultimo episodio vide coinvolto un carabiniere costretto a sparare per difendere un negozio dal tentato saccheggio da parte di alcuni soldati.\nil 10 settembre, tra piazza del plebiscito e i giardini del molosiglio, avvenne il primo scontro cruento nel quale i militari italiani e alcuni cittadini napoletani riuscirono a impedire il transito di alcuni automezzi tedeschi; nei combattimenti perirono tre marinai e tre soldati tedeschi. gli occupanti ottennero la liberazione di alcuni uomini fatti prigionieri dagli insorti, anche grazie a un ufficiale italiano che intim\u00f2 ai suoi compatrioti la riconsegna degli ostaggi e di tutte le armi. la rappresaglia per gli scontri di piazza del plebiscito non tard\u00f2 ad arrivare: i tedeschi infatti appiccarono un incendio alla biblioteca nazionale e successivamente aprirono il fuoco sulla folla intervenuta.\nl'11 settembre alla riviera di chiaia un piccolo reparto tedesco assalt\u00f2 un distaccamento di pubblica sicurezza ospitato in un albergo, bersagliandolo a colpi di mitragliatrice. gli agenti reagirono con i moschetti mod. 91 in dotazione, scesero in strada e costrinsero i tedeschi alla resa.nel frattempo, i tedeschi catturarono e/o affondarono numerose navi italiane nelle acque e nel porto di napoli:\n\n\n== lo stato d'assedio ==\nil 12 settembre decine di militari furono uccisi per le strade della citt\u00e0, mentre circa 4 000 persone tra militari e civili furono deportate per il \"lavoro obbligatorio\". il colonnello walter scholl, assunto il comando delle forze armate occupanti in citt\u00e0, proclam\u00f2 il coprifuoco e dichiar\u00f2 lo stato d'assedio con l'ordine di passare per le armi tutti coloro che si fossero resi responsabili di azioni ostili alle truppe tedesche, in ragione di cento napoletani per ogni tedesco eventualmente ucciso.\nla giornata vide fra l'altro la fucilazione di sette militari italiani (quattro marinai, un soldato, un sergente maggiore, un aviere) in via cesario console e il fuoco di carro armato contro studenti che stavano iniziando a riunirsi nella vicina universit\u00e0 e contro alcuni marinai e finanzieri italiani in piazza bovio, davanti al palazzo della borsa.un episodio scosse particolarmente il sentimento popolare: sulle scale dell'universit\u00e0 le truppe tedesche fucilarono un ignoto marinaio e, a scopo esemplare, costrinsero ad assistere all'esecuzione sommaria migliaia di cittadini (tra cui il futuro giornalista e scrittore antonio ghirelli) radunati con la forza sul rettifilo antistante.lo stesso giorno cinquecento persone furono parimenti condotte a forza a teverola nel casertano e costrette ad assistere alla fucilazione di 14 carabinieri \"rei\" di aver impedito ai guastatori tedeschi il sabotaggio degli impianti presso il palazzo dei telefoni e di aver poi resistito con le armi agli assalti di rappresaglia nella loro caserma in via marchese campodisola, prima di arrendersi per esaurimento delle munizioni.\nla mattina del giorno seguente, luned\u00ec 13 settembre, sui muri della citt\u00e0 apparve un secondo proclama:\n\n\n== le premesse dell'insurrezione ==\normai la rabbia e l'esasperazione dei napoletani per le esecuzioni indiscriminate, i saccheggi, i rastrellamenti della popolazione civile, la miseria e la distruzione della guerra che mettevano in ginocchio l'intera citt\u00e0 stavano montando spontanee, senza fattori organizzativi esterni se non il desiderio di liberarsi dell'invasore. inizi\u00f2 l'approvvigionamento delle armi: il 22 settembre gli abitanti del vomero riuscirono a impadronirsi di quelle che erano appartenute ai soldati della 107\u00aa batteria; il 25 settembre 250 moschetti furono prelevati da una scuola militare; il 27 settembre alcuni depositi di armi e munizioni caddero nelle mani degli insorti. inoltre i napoletani erano venuti a conoscenza della rivolta di treblinka e della rivolta del ghetto di varsavia e vollero tentare di liberare la citt\u00e0, consapevoli che se l'insurrezione fosse andata male ci sarebbe stata una rappresaglia o meglio la deportazione della popolazione e la distruzione della citt\u00e0 come fu fatto al ghetto di varsavia\nintanto, il 23 settembre, una nuova misura repressiva adottata dal colonnello scholl aveva previsto lo sgombero entro le ore 20 di tutta la fascia costiera cittadina sino a una distanza di 300 metri dal mare; in pratica circa 240 000 cittadini furono costretti ad abbandonare in poche ore le proprie case per consentire la creazione di una \"zona militare di sicurezza\" che sembrava preludere alla distruzione del porto.\nquasi contemporaneamente, un manifesto del prefetto intimava la chiamata al servizio di lavoro obbligatorio di tutti i maschi di et\u00e0 compresa fra i diciotto e i trentatr\u00e9 anni, in pratica una deportazione forzata nei campi di lavoro in germania. il risultato sperato dai tedeschi non fu per\u00f2 ottenuto e alla chiamata risposero soltanto 150 napoletani sui previsti 30 000, il che indusse scholl a inviare ronde militari per la citt\u00e0, per il rastrellamento e la fucilazione immediata degli inadempienti.\nin citt\u00e0 il comando militare germanico fece affiggere un nuovo proclama:\n\nl'insurrezione popolare divenne a quel punto inevitabile poich\u00e9 i cittadini furono chiamati a scegliere tra la sopravvivenza e la morte o la deportazione forzata in germania e ormai, spontaneamente in ogni punto della citt\u00e0, persone di entrambi i sessi e di ogni ceto sociale e occupazione andavano riversandosi nelle strade per organizzarsi e imbracciare le armi. si unirono a loro anche moltissimi dei soldati italiani che solo pochi giorni prima si erano dovuti dare alla macchia. gi\u00e0 dal 26 settembre una folla disarmata e urlante, a maggioranza femminile, si scaten\u00f2 contro i rastrellamenti tedeschi, liberando i giovani destinati alla deportazione.\n\n\n== le quattro giornate di lotta ==\n\n\n=== 27 settembre ===\nil 27 settembre, dopo un'ampia retata dei tedeschi che catturarono circa 8 000 uomini in vari punti della citt\u00e0, 400-500 uomini armati aprirono i combattimenti.\nuna delle prime scintille della lotta scoppi\u00f2 al quartiere vomero dove, in localit\u00e0 pagliarone, un gruppo di persone armate ferm\u00f2 un'automobile tedesca uccidendo il maresciallo che era alla guida.\ndurante l'intera giornata, aspri combattimenti si susseguirono in diverse zone della citt\u00e0 tra gli insorti e i soldati tedeschi che ormai stavano per iniziare le operazioni di sgombero, anche per la notizia \u2013 poi rivelatasi falsa \u2013 di un imminente sbarco alleato a bagnoli.\nenzo stimolo, a capo di un gruppo di duecento insorti, si distinse particolarmente nell'operazione di assalto all'armeria del castel sant'elmo, la quale cadde soltanto in serata, non senza spargimento di sangue; i tedeschi infatti, asserragliati tra l'altro sia all'interno della villa floridiana sia al campo sportivo del littorio (oggi stadio \"collana\" nel cuore del vomero), intervennero in forze a dar battaglia.un gruppo di cittadini si diresse nelle stesse ore verso il bosco di capodimonte dove, secondo alcune voci che giravano in citt\u00e0, i tedeschi stavano conducendo a morte alcuni prigionieri. fu messo a punto un piano per impedire a un gruppo di guastatori tedeschi di minare il ponte della sanit\u00e0 per l'interruzione dei collegamenti con il centro della citt\u00e0, cosa che fu realizzata con successo il giorno successivo ad opera di un drappello di marinai.\nin serata venivano assaltati e depredati i depositi d'armi delle caserme di via foria e di via carbonara.\n\n\n=== 28 settembre ===\nil giorno seguente, aumentando con il passare delle ore il numero dei cittadini e cittadine napoletani che si univano ai primi combattenti, gli scontri si intensificarono; nel quartiere materdei una pattuglia tedesca rifugiatasi in un'abitazione civile fu circondata e tenuta sotto assedio per ore, sino all'arrivo dei rinforzi: tre napoletani persero la vita.\na porta capuana un gruppo di 40 uomini si insedi\u00f2, con fucili e mitragliatori, in una sorta di posto di blocco, uccidendo sei soldati nemici e catturandone altri quattro, mentre diversi combattimenti si avviarono in altri punti della citt\u00e0 come al maschio angioino, al vasto e a monteoliveto.\ni tedeschi procedettero ad altre retate, questa volta al vomero, ammassando numerosi prigionieri all'interno del campo sportivo del littorio, il che scaten\u00f2 la reazione degli uomini di enzo stimolo, che diedero l'assalto al campo sportivo determinando, dopo aver fronteggiato un'iniziale reazione armata, la liberazione dei prigionieri il giorno successivo.\n\n\n=== 29 settembre ===\nal terzo giorno di feroci scontri per le vie di napoli, l'organizzazione dell'insurrezione rimaneva ancora lasciata ai singoli capipopolo di quartiere, mancando del tutto i contatti con le ancora embrionali forze strutturate dell'antifascismo come il fronte nazionale (diretta emanazione del cln) costituitosi a roma solo quindici giorni prima e ancora privo di qualsiasi contatto significativo.\nandavano intanto emergendo figure locali che si distinsero nelle operazioni nei vari quartieri della citt\u00e0, tra le donne (le prime a insorgere gi\u00e0 dal 23 settembre) si ricorda maddalena cerasuolo. nel quartiere san giovanni invece diedero coraggiosamente battaglia i cosiddetti \"femminielli\". tra coloro che presero il comando, il professore antonio tarsia in curia (vomero), il tenente colonnello ermete bonomi (materdei), in collaborazione con il comandante di distaccamento carlo cerasuolo, padre di maddalena, il capitano carmine musella (avvocata), carlo bianco, il medico aurelio spoto (capodimonte), il capitano stefano fadda (chiaia), il capitano francesco cibarelli, amedeo manzo, francesco bilardo (duomo), gennaro zenga (corso garibaldi), il maggiore francesco amicarelli (piazza mazzini), il capitano mario orbitello (montecalvario), il maggiore salvatore amato (museo), il tenente alberto agresti (via caracciolo, posillipo), raffaele viglione (via sant'anastasio) e l'impiegato tito murolo (vasto); mentre tra i giovani si distinse adolfo pansini, studente del liceo vomerese sannazaro.\nnella piazza giuseppe mazzini, presso l'edificio scolastico \u00abvincenzo cuoco\u00bb, i tedeschi attaccarono in forze e non pi\u00f9 di 50 ribelli tentarono strenuamente di opporsi ma dovettero subire il pesante bilancio di 12 morti e oltre 15 feriti.\nanche il quartiere operaio di ponticelli sub\u00ec un pesante cannoneggiamento, in seguito al quale le truppe tedesche procedettero a eccidi indiscriminati della popolazione penetrando sin dentro le abitazioni civili. altri combattimenti si ebbero nei pressi dell'aeroporto di capodichino e di piazza ottocalli, dove caddero tre avieri italiani.\nnelle stesse ore, presso il quartier generale tedesco in corso vittorio emanuele gi\u00e0 ripetutamente attaccato dagli insorti, avvenne la trattativa tra il colonnello scholl ed enzo stimolo per la riconsegna dei prigionieri del campo sportivo del littorio; scholl ottenne di aver libero il passaggio per uscire da napoli, in cambio del rilascio degli ostaggi che ancora erano prigionieri al campo sportivo. per la prima volta in europa i tedeschi trattavano alla pari con degli insorti.\n\n\n=== 30 settembre ===\nmentre le truppe tedesche avevano gi\u00e0 iniziato lo sgombero della citt\u00e0 a causa del sopraggiungere delle forze anglo-americane provenienti da nocera inferiore, presso il liceo \u00abjacopo sannazaro\u00bb il professor antonio tarsia in curia si autoproclam\u00f2 capo dei ribelli assumendo pieni poteri civili e militari e impartendo tra l'altro precise disposizioni circa l'orario di apertura degli esercizi commerciali e la disciplina. i combattimenti tuttavia non cessarono e i cannoni tedeschi che presidiavano le alture di capodimonte colpirono per tutta la giornata la zona tra port'alba e materdei. altri combattimenti si ebbero ancora nella zona di porta capuana. gli invasori in rotta lasciarono dietro di loro incendi e stragi; clamoroso il caso dei fondi dell'archivio di stato di napoli, dati alle fiamme per ritorsione nella villa montesano di san paolo belsito dove erano stati nascosti, con incalcolabili danni al patrimonio storico e artistico e la perdita delle pergamene originali della cancelleria angioina.\n\n\n== la liberazione ==\nil 1\u00ba ottobre 1943 alle 9:30 i primi carri armati alleati entrarono in citt\u00e0 mentre alla fine della stessa giornata, il comando tedesco in italia, per bocca del feldmaresciallo albert kesselring, dichiar\u00f2 la ritirata conclusa con successo.\nil bilancio degli scontri durante le \"quattro giornate\" non \u00e8 concorde nelle cifre; secondo alcuni autori, nelle settantasei ore di combattimenti morirono 168 militari e partigiani e 159 cittadini; secondo la commissione ministeriale per il riconoscimento partigiano le vittime furono 155 ma dai registri del cimitero di poggioreale risulterebbero 562 morti.\n\u00e8 da notare che la gran parte dei combattimenti si ebbero esclusivamente tra italiani e tedeschi. a differenza di altri episodi della resistenza, furono infatti relativamente rari gli scontri con fascisti italiani, che probabilmente non avevano avuto il tempo di riorganizzarsi efficacemente dopo l'8 settembre (la repubblica sociale italiana era stata proclamata il giorno 23, ovvero solo quattro giorni prima dello scoppio della rivolta).\noltre l'importantissimo risultato morale e politico dell'insurrezione, le quattro giornate di napoli ebbero senz'altro il merito di impedire che i tedeschi potessero organizzare una resistenza in citt\u00e0 o che, come adolf hitler aveva chiesto, napoli fosse ridotta \u00abin cenere e fango\u00bb prima della ritirata. parimenti fu evitato che il piano di deportazione di massa organizzato dal colonnello scholl avesse successo. nel breve periodo di occupazione tedesca, ci furono circa 4 000 deportati. a ci\u00f2 si giunse non soltanto grazie ai 1 589 combattenti ufficialmente riconosciuti, ma anche per la resistenza civile e non violenta di tanti napoletani, in primis le donne, operai, \u00abfemminielli\u00bb, preti, \u00abscugnizzi\u00bb (10% circa degli insorti), studenti, professori, medici e vigili del fuoco.\ncirca un anno dopo, il 22 dicembre del 1944, i generali riccardo pentimalli ed ettore deltetto, accusati di aver abbandonato la citt\u00e0 nelle mani dei tedeschi all'indomani dell'8 settembre, furono condannati dall'alto commissario per la punizione dei delitti fascisti a 20 anni di reclusione senza possibilit\u00e0 di appello; la condanna fu annullata pochi mesi dopo dalle sezioni unite penali della corte suprema di cassazione. mentre pentimalli venne completamente riabilitato e collocato in pensione con rivalutazione di arretrati ed emolumenti spettanti, deltetto mor\u00ec nel 1945 nel carcere di procida per una perforazione gastrica fulminante, dopo aver minacciato di rivelare, una volta scarcerato, \u00abmolte cose, molto imbarazzanti, per molta gente\u00bb. anche l'avvocato domenico tilena, che aveva retto la federazione fascista provinciale durante gli scontri, fu condannato a 6 anni e 8 mesi di reclusione.\n\n\n== storiografia ==\ndelle quattro giornate di napoli \u00e8 stata data anche un'interpretazione alternativa a quella corrente che intende sottolinearne la natura di \u00abresistenza civile e popolare\u00bb e di concreto e nobile esempio di \u00abdifesa sociale e non violenta\u00bb (essendo state utilizzate largamente tecniche non violente come: la non-collaborazione, il boicottaggio, il sabotaggio, il rifiuto della militarizzazione della vita civile e la creazione di organismi paralleli) grazie alle quali un'intera citt\u00e0 seppe liberarsi da sola dell'occupante tedesco.\n\n\n== luoghi e monumenti ==\nalla memoria delle quattro giornate di napoli, nel quartiere vomero, in prossimit\u00e0 dello stadio arturo collana, \u00e8 stata dedicata l'omonima piazza quattro giornate, gi\u00e0 teatro della maggior parte degli scontri dell'insurrezione e oggi sede del liceo classico intitolato ad \"adolfo pansini\", giovane combattente morto proprio durante l'assalto allo stadio del 30 settembre.\nnel quartiere poggioreale, in via marino freccia, \u00e8 presente la scuola \"quattro giornate\". la galleria che collega piedigrotta a fuorigrotta, aperta nel 1884 per sostituire l'antico percorso per la crypta neapolitana e ampliata nel 1940 assumendo la denominazione fascista di galleria ix maggio (giorno della proclamazione dell'impero), fu chiamata a partire dal 6 luglio 1945 galleria delle quattro giornate.lapidi commemorative si trovano in via belvedere (masseria pagliarone) al vomero; in via don luigi sturzo (masseria pezzalonga) all'arenella; all'ingresso del palazzo della borsa in piazza bovio; in via marchese campodisola; presso il bosco di capodimonte; in via santa teresa degli scalzi; sul ponte della sanit\u00e0 (dedicato a maddalena cerasuolo, medaglia di bronzo al valor militare); in via nazionale 33, accanto all'ingresso della chiesa dell'immacolata e sant'anna al vasto.\nun monumento \u00aballo scugnizzo\u00bb, figura simbolo dell'insurrezione, sorge invece alla riviera di chiaia, in piazza della repubblica. fu progettato dallo scultore marino mazzacurati nel 1963, e consiste in una statua di pietra che ritrae gli scugnizzi su ognuno dei quattro lati.\n\n\n== le decorazioni ==\nqueste le decorazioni al valor militare assegnate nel dopoguerra per l'eroismo della citt\u00e0 di napoli e dei suoi abitanti:\n\n\n=== medaglia d'oro al valor militare (alla citt\u00e0 di napoli) ===\n\n\n=== medaglie d'oro al valor militare (alla memoria) ===\ngennaro capuozzo, detto gennarino (11 anni)\nfilippo illuminato (13 anni)\npasquale formisano (17 anni)\nmario menichini (18 anni)\nantonio cambriglia (bersagliere)\n\n\n=== medaglie d'argento al valor militare ===\npietro cinaglia (carabiniere)\ngiuseppe maenza (alla memoria) (sergente della regia marina)\ngiacomo lettieri (alla memoria) (operaio, quindicenne)\nnunzio castaldo\nstefano fadda (medico)\ntito murolo (giornalista, agente di commercio)\nfrancesco pintore (vigile del fuoco del 54\u00ba corpo provinciale dei vigili del fuoco di napoli)\nsalvatore ponticelli (alla memoria) (geniere, 3\u00ba raggruppamento fotoelettricisti)\namabile rizzo (capitano del corpo degli agenti di pubblica sicurezza)\ngiuseppe sanges\nantonino tarsia in curia (professore liceale di ginnastica in pensione)\n\n\n=== medaglie di bronzo al valor militare ===\ncarlo abate, vomero 29 settembre\nmaddalena cerasuolo, detta lenuccia\neugenio frezzotti (maresciallo maggiore dei carabinieri)\ncarmine muselli\nantonio paolillo (tenente del 40\u00ba reggimento fanteria)\ndomenico scognamiglio\nciro vasaturo\n\n\n=== croce di guerra al valor militare ===\nlorenzo d'alessandro\nfrancesco di mastrorocco\nfortunato licheri (maresciallo della guardia di finanza)\n\n\n=== encomio solenne al valor militare ===\ndomenico caputo\naniello ciaramella\n\n\n== nell'arte ==\n\n\n=== cinema ===\n'o sole mio, diretto da giacomo gentilomo (1945)\ntutti a casa, diretto da luigi comencini (1960)\nle quattro giornate di napoli, diretto da nanni loy (1962)\nbarricate, diretto da alessandro scippa (1995) cortometraggio\nbruciate napoli, diretto da arnaldo delehaye (2016)\nl'equilibrista, diretto da fabio micera (2017) cortometraggio\n\n\n=== teatro ===\nquando a napoli cadevano le bombe di aldo de gioia (2009)\nmorso di luna nuova di erri de luca pubblicato nel 2005 e portato in scena dal 2008 da varie compagnie teatrali.\nlibert\u00e0: omaggio alle quattro giornate di napoli - spettacolo in prosa e musica di giovanni d'angelo (2003)\n\n\n=== letteratura ===\nla citt\u00e0 insorge: le quattro giornate di napoli. di aldo de jaco.\nil muro di napoli di giovanni calvino e giovanni parisi (2017)\nmeravigliosa memoria di davide di finizio (2019)\n\n\n=== musica ===\novviamente le musiche sulle quattro giornate pi\u00f9 famose sono quelle tratte dall'omonimo film di nanni loy:\n\nle quattro giornate di napoli (1962), musica di carlo rustichelli\ntarantella tragica (1962), musica di carlo rustichellie poi:\n\n\"'e quatto giornate\" (1970), cantata da mario abbate, versi di giuseppe palumbo, musica di gennaro ricci\n\"tarantella per uno scugnizzo di tanti anni fa\" (1975), cantata da daisy lumini, versi di beppe chierici, musica di beppe chierici e daisy lumini, contenuta nell'album \"il paese dei bambini con la testa\"\n\"napule nun t' 'o scurd\u00e0'\" (1976), cantata da sergio bruni, versi di salvatore palomba, musica di sergio bruni, contenuta nell'album \"levate 'a maschera pulicenella\"\n\"canto allo scugnuizzo\" (1978), cantata da teresa de sio e carlo d'angi\u00f2, suonata da eugenio bennato e nuova compagnia di canto popolare, versi di eugenio bennato, musica di eugenio bennato, contenuta nell'album \"musicanova\", e ripresa tra l'altri da:\n\"scugnizzi\" (1998), cantata dai 24 grana, contenuta nell'album \"loop live\"\n\n\n== note ==\n\n\n== bibliografia ==\nr. algardi, pagine di storia napoletana, roma, 1944\ngiuseppe aragno, le quattro giornate di napoli - storie di antifascisti, edizioni intra moenia, napoli, 2017, isbn 9788874212033\ngiovanni artieri (a cura di), le quattro giornate. scritti e testimonianze, marotta, napoli, 1963\nnino aversa, napoli sotto il terrore tedesco, le quattro giornate, napoli, 1943\ncorrado barbagallo, napoli contro il terrore nazista, casa ed. maone, napoli\ncorrado barbagallo, napoli contro il terrore nazista, maone, napoli, 1954\nroberto battaglia, l'insurrezione di napoli e la resistenza del mezzogiorno, in storia della resistenza italiana, einaudi, torino, 1964.\ngiorgio bocca, il provinciale, arnoldo mondadori editore, milano, 1993, isbn 88-04-37419-5\ngiorgio bocca, storia dell'italia partigiana. settembre 1943-maggio 1945, arnoldo mondadori editore, milano, 1995, isbn 88-420-0142-2\nrenato caserta, ai due lati della barricata. la resistenza a napoli e le quattro giornate, arte tipografica, 2003\nanna chiapponi, le quattro giornate di napoli, pontegobbo, castel san giovanni, 2003, isbn 88-86754-58-2\naldo de gioia, anna aita, la lunga notte. le quattro giornate di napoli, rogiosi editore, napoli, 2012\naldo de jaco, la citt\u00e0 insorge: le quattro giornate di napoli, editori riuniti, roma, 1946\naldo de jaco, napoli, settembre 1943. dal fascismo alla repubblica, vittorio pironti editore, napoli, 1998\naldo de gioia, anna aita, la lunga notte. le quattro giornate di napoli, rogiosi editore, napoli, 2012\n primo de lazzari, la rivolta di napoli, in ragazzi della resistenza, prefazione di massimo rendina, milano, nicola teti editore, 2008, isbn 978-88-7039-005-6.\nenzo erra, napoli 1943. le quattro giornate che non ci furono, longanesi, milano, 1993, isbn 88-304-1163-9\nermes ferraro, la resistenza napoletana e le 'quattro giornate, in aa.vv., una strategia di pace: la difesa popolare nonviolenta (a cura di antonino drago e gino stefani), fuorithema, bologna, 1993, (pp. 89\u201395)\nermes ferraro, le trenta giornate di napoli, in la lotta non-armata nella resistenza (atti del convegno tenuto a roma il 25.10.1993), roma, centro studi difesa civile (quaderno n. 1 - pp. 52\u201357)\nt. fiore, resistenza armata e resistenza culturale, in incontri di meridionalit\u00e0, n\u00ba 3-5, 1964\nvittorio gleijeses, la storia di napoli, edizioni del giglio, napoli, 1987\nangiolo gracci (gracco), la rivoluzione negata. il filo rosso della rivoluzione italiana. memoria storica e riflessioni politiche nel bicentenario 1799-1999, napoli, la citt\u00e0 del sole, 1999. isbn 88-8292-071-2\ngabriella gribaudi, guerra totale. tra bombe alleate e violenze naziste. napoli e il fronte meridionale 1940-1944, bollati boringhieri, torino, 2005\nfranco grassi, in il mattino del 14 gennaio 1973\nraffaele lippi, le quattro giornate di napoli, napoli, 1950\nluigi longo, un popolo alla macchia, arnoldo mondadori editore, milano, 1947\nmontanelli - cervi, l'italia della disfatta, rcs, 1996\na. monti, il movimento della resistenza e il mezzogiorno di italia, in rinascita, n\u00ba 4, 1952\ne. pansini, goliardi e scugnizzi nelle quattro giornate napoletane, edizione cimento, napoli, 1944\nd. pellicoro, eroi senza medaglia (storia delle 4 giornate napoletane), tipografia genovese, napoli, 945\narrigo petacco, la nostra guerra, arnoldo mondadori editore, milano, 1996, isbn 88-04-41325-5\ng. g. schettini, le barricate di napoli, tipografia artigianelli, napoli, 1943\np. schiano,  la resistenza nel napoletano, cesp, napoli-foggia, 1965\numberto scognamiglio, ponticelli durante le quattro giornate di napoli, casa del popolo di ponticelli, napoli, 1974\naldo secchia, cronistoria del 25 aprile 1945, feltrinelli, milano, 1973\nstoria illustrata - napoli: 4 giorni sulle barricate, n. 311, 4 ottobre 1983\nantonino tarsia in curia, i moti insurrezionali al vomero. napoli, settembre 1943, industria grafica puteolana, pozzuoli\nantonino tarsia in curia, la verit\u00e0 sulle \"quattro giornate\" di napoli, genovese, napoli, 1950, isbn 88-7104-735-4\nantonino tarsia in curia, napoli negli anni di guerra, istituto della stampa, napoli, 1954 - einaudi, torino, 1954\n richard collier, duce! duce! ascesa e caduta di benito mussolini, mursia, 1983, isbn 88-425-8658-7.\ngaetana morgese, la guerra di mamma. maddalena \"lenuccia\" cerasuolo nelle quattro giornate di napoli, marotta & cafiero, 2013, isbn 9788897883203\n\n\n== voci correlate ==\narmistizio di cassibile\nbombardamenti di napoli\nsbarco a salerno\nresistenza italiana\nnapoli 1943\n\n\n== altri progetti ==\n\n wikiquote contiene citazioni sulle quattro giornate di napoli\n wikimedia commons contiene immagini o altri file sulle quattro giornate di napoli\n\n\n== collegamenti esterni ==\n antonio tarsia in curia, napoli. le quattro giornate contro l\u2019odio e la paura (pdf), su anpi.it, 31 marzo 2005. url consultato il 24 febbraio 2019.\n carlo ceraldi, \u201cadesso vi facciamo vedere noi chi sono i napoletani\u201d, la storia che impazza sui social, su vesuviolive.it. url consultato il 24 febbraio 2019 (archiviato dall'url originale il 30 marzo 2014).\n l'archivio storico municipale per la memoria delle quattro giornate di napoli, su comune.napoli.it. url consultato il 24 febbraio 2019."