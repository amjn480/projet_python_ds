La N és la catorzena lletra de l'alfabet català i onzena de les consonants. El seu nom és ena, en o ene. Juntament amb la i grega forma el dígraf que és anomenat enye al País Valencià. Probablement prové de la lletra Nûn de l'alfabet semític que representaria una serp i on ja tindria el valor de /n/ que heretaria el grec, l'etrusc i finalment el llatí.


== Fonètica ==
En català representa la nasal alveolar sonora de l'alfabet fonètic internacional /n/ en posició inicial (nap) o intervocàlica (cana), i dental, labiodental, alveolar, palatal (enllestir), o velar (cinc) depenent del punt d'articulació de la següent consonant a la qual assimila.


== Significats de la N ==
Bioquímica: en majúscula símbol de l'asparagina.
Cronologia: Indica el mes de novembre
Física: en minúscula símbol de la variable del nombre de mols. També indica els neutrons
Lingüística: és l'abreviatura de nom o de nucli
Matemàtiques: és l'abreviatura de nombre (també amb la variant nº). En minúscula representa un nombre natural, i el símbol del conjunt dels nombres naturals, 
  
    
      
        
          N
        
      
    
    {\displaystyle \mathbb {N} }
  , és una N majúscula estilitzada.
Química: en majúscula símbol de l'element químic nitrogen.
SI:
En minúscula símbol del prefix nano.
En majúscula símbol de la unitat derivada del SI anomenada newton (el nom de la unitat s'escriu en minúscules).
Símbols: Indica el nord. També és part del logotip de Nintendo per als videojocs
Vehicles: Indica que un vehicle ve de Noruega. També indica carretera nacional


== Usos gramaticals ==
La n a final de paraula apareix en diferents llengües, amb significats molt diferents, també: 

En esperanto, indica l'acusatiu, que és l'únic cas que es declina en aquesta lengua.
En basc:
En els verbs, totes les formes en passat acaben en n.
Sola, és suficient per declinar alguns noms propis en el cas inesiu (cas "non"), que indica llocs. Per exemple: Bilbo: Bilbao > Bilbon: a Bilbao. Aquest cas acaba en n per tots els substantius, i també hi acaben els casos genitiu ("noren") i sociatiu (norekin).
En algunes llengües romàniques (entre elles el català, el castellà i l'occità) acaben en n les formes personals dels verbs que corresponen a la tercera persona del plural (són, cantaven, escoltarien, portin...).
En alemany trobem n final:
En tots els verbs en infinitiu, i en algunes formes personals que tenen la mateixa forma que l'infinitiu.
En les situacions en què el cas acusatiu es marca, es fa amb una n al final.
En alemany no hi ha una regla universal per la formació dels plurals, però molts substantius formen el plural afegint una n (Kartoffel (patata) > Kartoffeln (patates)).


== Símbols derivats o relacionats ==


== Referències ==

Viccionari