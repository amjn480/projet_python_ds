"q maiuscola o q minuscola \u00e8 la quindicesima lettera dell'alfabeto italiano e la diciassettesima dell'alfabeto latino. in italiano il suo nome esteso \u00e8 cu (/ku/), ma viene talvolta scritto anche qu, mantenendo inalterata la pronuncia.\n/q/ rappresenta anche una consonante occlusiva uvulare sorda nell'alfabeto fonetico internazionale.\n\n\n== storia ==\nla lettera q deriva dalla lettera dell'alfabeto greco qoppa (maiuscolo \u03d9, minuscolo \u03d9) (poi caduta in disuso in greco e usata solo come segno numerico per 90), tramite una variante usata dagli etruschi e dagli abitanti della magna grecia. a sua volta la qoppa derivava dalla lettera fenicia qof, che ha dato origine anche alla qof ebraica e alla q\u0101f araba.\n\n\n== la lettera q nell'ortografia dell'italiano ==\nla lettera q nelle parole italiane \u00e8 sempre accompagnata dalla lettera u nella sequenza grafematica fissa qu + vocale, la pronuncia \u00e8 sempre /kw + vocale/; dove la q rappresenta il fonema [k] e la u il fonema semivocalico \n[w]. le sequenze cqu e qqu (quest'ultima esclusivamente in soqquadro, beqquadro e derivati) rappresentano il suono /kkw/.\nessendo il valore fonologico della q lo stesso della lettera c quando seguita da u, essa viene definita da serianni un grafema \"sovrabbondante\", almeno per quanto riguarda l'ortografia italiana; e sempre tale identit\u00e0 di valore fonetico pu\u00f2 creare a volte difficolt\u00e0 nella scrittura della corretta grafia di una parola, non essendoci regole che permettano la predicibilit\u00e0 dell'uno o dell'altro grafema.\nper quanto riguarda le parole come cuore, cuoio, scuola, l'uso della lettera c \u00e8 dovuto a ragioni etimologiche, in quanto queste parole derivano da termini latini privi della lettera u dopo il suono /k/, quindi in origine non richiedevano la lettera q e oggi mantengono queste caratteristiche; cuore, per esempio era cor, cuoio era corium e scuola era schola.\nsolitamente in italiano il raddoppiamento della q avviene anteponendovi una c, come nel vocabolo acqua e nei suoi derivati. eccezioni sono taccuino, che deriva dall'arabo taqu\u00eem e soqquadro, la quale \u00e8 l'unica parola italiana con due q di seguito (oltre a beqquadro che \u00e8 una variante rara di bequadro) e deriva dalla locuzione sotto squadro.\nper motivi di tradizione cancelleresca locale non segue le comuni regole ortografiche sul raddoppiamento il raro cognome di origine veneta scquizzato, variante del cognome squizzato dalla grafia regolare.\n\n\n== curiosit\u00e0 ==\nla q \u00e8, insieme alla j, una delle due uniche lettere che non compaiono nella tavola periodica degli elementi. \u00e8 comparsa temporaneamente a indicare l'ununquadio, elemento transuranico sintetico con il simbolo uuq, per poi essere modificato dalla iupac in flerovio.\n\n\n== note ==\n\n\n== altri progetti ==\n\n wikiquote contiene citazioni di o su q\n wikimedia commons contiene immagini o altri file su q\n\n\n== collegamenti esterni ==\n q, in treccani.it \u2013 vocabolario treccani on line, roma, istituto dell'enciclopedia italiana."