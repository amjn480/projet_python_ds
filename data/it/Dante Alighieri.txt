"dante alighieri, o alighiero, battezzato durante di alighiero degli alighieri e anche noto con il solo nome di dante, della famiglia alighieri (firenze, tra il 14 maggio e il 13 giugno 1265 \u2013 ravenna, notte tra il 13 e il 14 settembre 1321), \u00e8 stato un poeta, scrittore e politico italiano.\nil nome \"dante\", secondo la testimonianza di jacopo alighieri, \u00e8 un ipocoristico di durante; nei documenti era seguito dal patronimico alagherii o dal gentilizio de alagheriis, mentre la variante \"alighieri\" si afferm\u00f2 solo con l'avvento di boccaccio. \n\u00e8 considerato il padre della lingua italiana; la sua fama \u00e8 dovuta alla paternit\u00e0 della comed\u00eca, divenuta celebre come divina commedia e universalmente considerata la pi\u00f9 grande opera scritta in lingua italiana e uno dei maggiori capolavori della letteratura mondiale. espressione della cultura medievale, filtrata attraverso la lirica del dolce stil novo, la commedia \u00e8 anche veicolo allegorico della salvezza umana, che si concretizza nel toccare i drammi dei dannati, le pene purgatoriali e le glorie celesti, permettendo a dante di offrire al lettore uno spaccato di morale ed etica. \nimportante linguista, teorico politico e filosofo, dante spazi\u00f2 all'interno dello scibile umano, segnando profondamente la letteratura italiana dei secoli successivi e la stessa cultura occidentale, tanto da essere soprannominato il \"sommo poeta\" o, per antonomasia, il \"poeta\". dante, le cui spoglie si trovano presso la tomba a ravenna costruita nel 1780 da camillo morigia, \u00e8 diventato uno dei simboli dell'italia nel mondo, grazie al nome del principale ente della diffusione della lingua italiana, la societ\u00e0 dante alighieri, mentre gli studi critici e filologici sono mantenuti vivi dalla societ\u00e0 dantesca.\n\n\n== biografia ==\n\n\n=== le origini ===\n\n\n==== la data di nascita e il mito di boccaccio ====\nla data di nascita di dante non \u00e8 conosciuta con esattezza, anche se solitamente viene indicata attorno al 1265. tale datazione \u00e8 ricavata sulla base di alcune allusioni autobiografiche riportate nella vita nova e nella cantica dell'inferno, che comincia con il celeberrimo verso nel mezzo del cammin di nostra vita. postulando le ipotesi, infatti, che la met\u00e0 della vita dell'uomo sia, per dante, il trentacinquesimo anno di vita e che il viaggio immaginario fosse avvenuto nel 1300, allora si risalirebbe di conseguenza al 1265. oltre alle elucubrazioni dei critici, viene in supporto di tale ipotesi un contemporaneo di dante, lo storico fiorentino giovanni villani il quale, nella sua nova cronica, riporta che \u00abquesto dante mor\u00ec in esilio del comune di firenze in et\u00e0 di circa 56 anni\u00bb: una prova che confermerebbe tale idea. alcuni versi del paradiso suggeriscono inoltre che egli nacque sotto il segno dei gemelli, quindi in un periodo compreso fra il 14 maggio e il 13 giugno.tuttavia, se sconosciuto \u00e8 il giorno della sua nascita, certo invece \u00e8 quello del battesimo: il 27 marzo 1266, di sabato santo. quel giorno vennero portati al sacro fonte tutti i nati dell'anno per una solenne cerimonia collettiva. dante venne battezzato con il nome di durante, poi sincopato in dante, in ricordo di un parente ghibellino. pregna di rimandi classici \u00e8 la leggenda narrata da giovanni boccaccio in il trattatello in laude di dante riguardo alla nascita del poeta: secondo boccaccio, la madre di dante, poco prima di darlo alla luce, ebbe una visione e sogn\u00f2 di trovarsi sotto un alloro altissimo, in mezzo a un vasto prato con una sorgente zampillante insieme al piccolo dante appena partorito e di vedere il bimbo tendere la piccola mano verso le fronde, mangiare le bacche e trasformarsi in un magnifico pavone.\n\n\n==== la famiglia paterna e materna ====\ndante apparteneva agli alighieri, una famiglia di secondaria importanza all'interno dell'\u00e9lite sociale fiorentina che, negli ultimi due secoli, aveva raggiunto una certa agiatezza economica. bench\u00e9 dante affermi che la sua famiglia discendesse dagli antichi romani, il parente pi\u00f9 lontano di cui egli fa nome \u00e8 il trisavolo cacciaguida degli elisei, fiorentino vissuto intorno al 1100 e cavaliere nella seconda crociata al seguito dell'imperatore corrado iii.\ncome sottolinea arnaldo d'addario sull'enciclopedia dantesca, la famiglia degli alighieri (che prese tale nominativo dalla famiglia della moglie di cacciaguida) pass\u00f2 da uno status nobiliare meritocratico a uno borghese agiato, ma meno prestigioso sul piano sociale. il nonno paterno di dante, bellincione, era infatti un popolano e un popolano spos\u00f2 la sorella di dante. il figlio di bellincione (e padre di dante), aleghiero o alighiero di bellincione, svolgeva la professione di compsor (cambiavalute), con la quale riusc\u00ec a procurare un dignitoso decoro alla numerosa famiglia. grazie alla scoperta di due pergamene conservate nell\u2019archivio diocesano di lucca, per\u00f2, si viene a sapere che il padre di dante avrebbe fatto anche l'usuraio (dando adito alla tenzone tra l'alighieri e l'amico forese donati), traendo degli arricchimenti tramite la sua posizione di procuratore giudiziale presso il tribunale di firenze. era inoltre un guelfo, ma senza ambizioni politiche: per questo i ghibellini non lo esiliarono dopo la battaglia di montaperti, come fecero con altri guelfi, giudicandolo un avversario non pericoloso. \nla madre di dante si chiamava bella degli abati, figlia di durante scolaro e appartenente a un'importante famiglia ghibellina locale. il figlio dante non la citer\u00e0 mai tra i suoi scritti, col risultato che di lei possediamo pochissime notizie biografiche. bella mor\u00ec quando dante aveva cinque o sei anni e alighiero presto si rispos\u00f2, forse tra il 1275 e il 1278, con lapa di chiarissimo cialuffi. da questo matrimonio nacquero francesco e tana alighieri (gaetana) e forse anche \u2013 ma potrebbe essere stata anche figlia di bella degli abati \u2013 un'altra figlia ricordata dal boccaccio come moglie del banditore fiorentino leone poggi e madre del suo amico andrea poggi. si ritiene che a lei alluda dante in vita nuova (vita nova) xxiii, 11-12, chiamandola \u00abdonna giovane e gentile [...] di propinquissima sanguinitade congiunta\u00bb.\n\n\n=== la formazione intellettuale ===\n\n\n==== i primi studi e brunetto latini ====\ndella formazione di dante non si conosce molto. con ogni probabilit\u00e0 segu\u00ec l'iter educativo proprio dell'epoca, che si basava sulla formazione presso un grammatico (conosciuto anche con il nome di doctor puerorum, probabilmente) con il quale apprendere prima i rudimenti linguistici, per poi approdare allo studio delle arti liberali, pilastro dell'educazione medioevale: aritmetica, geometria, musica, astronomia da un lato (quadrivio); dialettica, grammatica e retorica dall'altro (trivio). come si pu\u00f2 dedurre da convivio ii, 12, 2-4, l'importanza del latino quale veicolo del sapere era fondamentale per la formazione dello studente, in quanto la ratio studiorum si basava essenzialmente sulla lettura di cicerone e di virgilio da un lato e del latino medievale dall'altro (arrigo da settimello, in particolare).\n\nl'educazione ufficiale era poi accompagnata dai contatti \"informali\" con gli stimoli culturali provenienti ora da altolocati ambienti cittadini, ora dal contatto diretto con viaggiatori e mercanti stranieri che importavano, in toscana, le novit\u00e0 filosofiche e letterarie dei rispettivi paesi d'origine. dante ebbe la fortuna di incontrare, negli anni ottanta, il politico ed erudito fiorentino ser brunetto latini, reduce da un lungo soggiorno in francia sia come ambasciatore della repubblica, sia come esiliato politico. l'effettiva influenza di ser brunetto sul giovane dante \u00e8 stata oggetto di studio da parte di francesco mazzoni prima, e di giorgio inglese poi. entrambi i filologi, nei loro studi, cercarono di inquadrare l'eredit\u00e0 dell'autore del tresor sulla formazione intellettuale del giovane concittadino. dante, da parte sua, ricord\u00f2 commosso la figura del latini nella commedia, rimarcandone l'umanit\u00e0 e l'affetto ricevuto: \nda questi versi, dante espresse chiaramente l'apprezzamento di una letteratura intesa nel suo senso \"civico\", nell'accezione di utilit\u00e0 civica. la comunit\u00e0 in cui vive il poeta, infatti, ne serber\u00e0 il ricordo anche dopo la morte di quest'ultimo. umberto bosco e giovanni reggio, inoltre, rimarcano l'analogia tra il messaggio dantesco e quello manifestato da brunetto nel tresor, come si evince dalla volgarizzazione toscana dell'opera realizzata da bono giamboni.\n\n\n==== lo studio della filosofia ====\n\ndante, all'indomani della morte dell'amata beatrice (in un periodo oscillante tra il 1291 e il 1294/1295), cominci\u00f2 a raffinare la propria cultura filosofica frequentando le scuole organizzate dai domenicani di santa maria novella e dai francescani di santa croce; se gli ultimi erano ereditari del pensiero di bonaventura da bagnoregio, i primi erano ereditari della lezione aristotelico-tomista di tommaso d'aquino, permettendo a dante di approfondire (forse grazie all'ascolto diretto del celebre studioso fra' remigio de' girolami) il filosofo per eccellenza della cultura medievale. inoltre, la lettura dei commenti di intellettuali che si opponevano all'interpretazione tomista (quali l'arabo averro\u00e8), permise a dante di adottare una sensibilit\u00e0 \u00abpolifonica dell'aristotelismo\u00bb.\n\n\n==== i presunti legami con bologna e parigi ====\nalcuni critici ritengono che dante abbia soggiornato a bologna. anche giulio ferroni ritiene certa la presenza di dante nella citt\u00e0 felsinea: \u00abun memoriale bolognese del notaio enrichetto delle querce attesta (in una forma linguistica locale) il sonetto non mi poriano gi\u00e0 mai fare ammenda: la circostanza viene considerata indizio pressoch\u00e9 certo di una presenza di dante a bologna anteriore a questa data\u00bb. entrambi ritengono che dante abbia studiato presso l'universit\u00e0 di bologna, ma non vi sono prove in proposito.\ninvece \u00e8 molto probabile che dante soggiornasse a bologna tra l'estate del 1286 e quella del 1287, dove conobbe bartolomeo da bologna, alla cui interpretazione teologica dell'empireo dante in parte aderisce. riguardo al soggiorno parigino, ci sono invece parecchi dubbi: in un passo del paradiso, (che, leggendo nel vico de li strami, silogizz\u00f2 invid\u00efosi veri), dante alluderebbe alla rue du fouarre, dove si svolgevano le lezioni della sorbona. questo ha fatto pensare a qualche commentatore, in modo puramente congetturale, che dante possa essersi realmente recato a parigi tra il 1309 e il 1310.\n\n\n==== la lirica volgare. dante e l'incontro con cavalcanti ====\n\ndante ebbe inoltre modo di partecipare alla vivace cultura letteraria ruotante intorno alla lirica volgare. negli anni sessanta del xiii secolo, in toscana giunsero i primi influssi della \"scuola siciliana\", movimento poetico sorto intorno alla corte di federico ii di svevia e che rielabor\u00f2 le tematiche amorose della lirica provenzale. i letterati toscani, subendo gli influssi delle liriche di giacomo da lentini e di guido delle colonne, svilupparono una lirica orientata sia verso l'amor cortese, ma anche verso la politica e l'impegno civile. guittone d'arezzo e bonaggiunta orbicciani, vale a dire i principali esponenti della cosiddetta scuola siculo-toscana, ebbero un seguace nella figura del fiorentino chiaro davanzati, il quale import\u00f2 il nuovo codice poetico all'interno delle mura della sua citt\u00e0. fu proprio a firenze, per\u00f2, che alcuni giovani poeti (capeggiati dal nobile guido cavalcanti) espressero il loro dissenso nei confronti della complessit\u00e0 stilistica e linguistica dei siculo-toscani, propugnando al contrario una lirica pi\u00f9 dolce e soave: il dolce stil novo.\ndante si trov\u00f2 nel pieno di questo dibattito letterario: nelle sue prime opere \u00e8 evidente il legame (seppur tenue) sia con la poesia toscana di guittone e di bonagiunta, sia con quella pi\u00f9 schiettamente occitana. presto, per\u00f2, il giovane si leg\u00f2 ai dettami della poetica stilnovista, cambiamento favorito dall'amicizia che lo legava al pi\u00f9 anziano cavalcanti.\n\n\n=== il matrimonio con gemma donati ===\nquando dante aveva dodici anni, nel 1277, fu concordato il suo matrimonio con gemma, figlia di messer manetto donati, che successivamente spos\u00f2 all'et\u00e0 di vent'anni nel 1285. decidere matrimoni in et\u00e0 cos\u00ec precoce era abbastanza comune a quell'epoca; lo si faceva con una cerimonia importante, che richiedeva atti formali sottoscritti davanti a un notaio. la famiglia a cui gemma apparteneva \u2013 i donati \u2013 era una delle pi\u00f9 importanti nella firenze tardo-medievale e in seguito divenne il punto di riferimento per lo schieramento politico opposto a quello del poeta, vale a dire i guelfi neri.\nil matrimonio tra i due non dovette essere molto felice, secondo la tradizione raccolta dal boccaccio e fatta propria poi nell'ottocento da vittorio imbriani. dante non scrisse infatti un solo verso alla moglie, mentre di costei non ci sono pervenute notizie sull'effettiva presenza al fianco del marito durante l'esilio. comunque sia, l'unione gener\u00f2 due figli e una figlia: jacopo, pietro, antonia e un possibile quarto, giovanni. dei tre certi, pietro fu giudice a verona e l'unico che continu\u00f2 la stirpe degli alighieri, in quanto jacopo scelse di seguire la carriera ecclesiastica, mentre antonia divenne monaca con il nome di sorella beatrice, sembra nel convento delle olivetane a ravenna.\n\n\n=== impegni politici e militari ===\n\npoco dopo il matrimonio, dante cominci\u00f2 a partecipare come cavaliere ad alcune campagne militari che firenze stava conducendo contro i suoi nemici esterni, tra cui arezzo (battaglia di campaldino dell'11 giugno 1289) e pisa (presa di caprona, 16 agosto 1289). successivamente, nel 1294, avrebbe fatto parte della delegazione di cavalieri che scort\u00f2 carlo martello d'angi\u00f2 (figlio di carlo ii d'angi\u00f2) che nel frattempo si trovava a firenze. l'attivit\u00e0 politica prese dante a partire dai primi anni 1290, in un periodo quanto mai convulso per la repubblica. nel 1293 entrarono in vigore gli ordinamenti di giustizia di giano della bella, che escludevano l'antica nobilt\u00e0 dalla politica e permettevano al ceto borghese di ottenere ruoli nella repubblica, purch\u00e9 iscritti a un'arte. dante, in quanto nobile, fu escluso dalla politica cittadina fino al 6 luglio del 1295, quando furono promulgati i temperamenti, leggi che ridiedero diritto ai nobili di rivestire ruoli istituzionali, purch\u00e9 si immatricolassero alle arti. dante, pertanto, si iscrisse all'arte dei medici e speziali.\nl'esatta serie dei suoi incarichi politici non \u00e8 conosciuta, poich\u00e9 i verbali delle assemblee sono andati perduti. comunque, attraverso altre fonti, si \u00e8 potuta ricostruire buona parte della sua attivit\u00e0: fu nel consiglio del popolo dal novembre 1295 all'aprile 1296; fu nel gruppo dei \"savi\", che nel dicembre 1296 rinnovarono le norme per l'elezione dei priori, i massimi rappresentanti di ciascuna arte che avrebbero occupato, per un bimestre, il ruolo istituzionale pi\u00f9 importante della repubblica; dal maggio al dicembre del 1296 fece parte del consiglio dei cento. fu inviato talvolta nella veste di ambasciatore, come nel maggio del 1300 a san gimignano. nel frattempo, all'interno del partito guelfo fiorentino si produsse una frattura gravissima tra il gruppo capeggiato dai donati, fautori di una politica conservatrice e aristocratica (guelfi neri), e quello invece fautore di una politica moderatamente popolare (guelfi bianchi), capeggiato dalla famiglia cerchi. la scissione, dovuta anche a motivi di carattere politico ed economico (i donati, esponenti dell'antica nobilt\u00e0, erano stati surclassati in potenza dai cerchi, considerati dai primi dei parvenu), gener\u00f2 una guerra intestina cui dante non si sottrasse schierandosi, moderatamente, dalla parte dei guelfi bianchi.\n\n\n==== lo scontro con bonifacio viii (1300) ====\nnell'anno 1300, dante fu eletto uno dei sette priori per il bimestre 15 giugno-15 agosto. nonostante l'appartenenza al partito guelfo, egli cerc\u00f2 sempre di osteggiare le ingerenze del suo acerrimo nemico papa bonifacio viii, dal poeta intravisto come supremo emblema della decadenza morale della chiesa. con l'arrivo del cardinale matteo d'acquasparta, inviato dal pontefice in qualit\u00e0 di paciere (ma in realt\u00e0 spedito per ridimensionare la potenza dei guelfi bianchi, in quel periodo in piena ascesa sui neri), dante riusc\u00ec ad ostacolare il suo operato. sempre durante il suo priorato, dante approv\u00f2 il grave provvedimento con cui furono esiliati, nel tentativo di riportare la pace all'interno dello stato, otto esponenti dei guelfi neri e sette di quelli bianchi, compreso guido cavalcanti che di l\u00ec a poco morir\u00e0 in sarzana. questo provvedimento ebbe serie ripercussioni sugli sviluppi degli eventi futuri: non solo si rivel\u00f2 una disposizione inutile (i guelfi neri temporeggiarono prima di partire per l'umbria, il posto destinato al loro confino), ma fece rischiare un colpo di stato da parte dei guelfi neri stessi, grazie al segreto supporto del cardinale d'acquasparta. inoltre, il provvedimento attir\u00f2 sui suoi fautori (incluso dante stesso) sia l'odio della parte nera che la diffidenza degli \"amici\" bianchi: i primi, ovviamente, per la ferita inferta; i secondi, per il colpo dato al loro partito da parte di un suo stesso membro. nel frattempo, le relazioni tra bonifacio e il governo dei bianchi peggiorarono ulteriormente a partire dal mese di settembre, allorch\u00e9 i nuovi priori (succeduti al collegio di cui fece parte dante) revocarono immediatamente il bando per i bianchi, mostrando la loro partigianeria e dando cos\u00ec al legato papale cardinale d'acquasparta modo di scagliare l'anatema su firenze. con l'invio di carlo di valois a firenze, mandato dal papa come nuovo paciere (ma di fatto conquistatore) al posto del cardinale d'acquasparta, la repubblica sped\u00ec a roma, nel tentativo di distogliere il papa dalle sue mire egemoniche, un'ambasceria di cui faceva parte essenziale anche dante, accompagnato da maso minerbetti e da corazza da signa.\n\n\n=== l'inizio dell'esilio (1301-1304) ===\n\n\n==== carlo di valois e la caduta dei bianchi ====\ndante si trovava quindi a roma, sembra trattenuto oltre misura da bonifacio viii, quando carlo di valois, al primo subbuglio cittadino, prese pretesto per mettere a ferro e fuoco firenze con un colpo di mano. il 9 novembre 1301 i conquistatori imposero come podest\u00e0 cante gabrielli da gubbio, il quale apparteneva alla fazione dei guelfi neri della sua citt\u00e0 natia e quindi diede inizio a una politica di sistematica persecuzione degli esponenti politici di parte bianca ostili al papa, fatto che si risolse alla fine nella loro uccisione o nell'espulsione da firenze. con due condanne successive, quella del 27 gennaio e quella del 10 marzo 1302, che colpirono inoltre numerosi esponenti delle famiglie dei cerchi, il poeta fu condannato, in contumacia, al rogo e alla distruzione delle case. da quel momento, dante non rivide pi\u00f9 la sua patria.\n\n\n==== i tentativi di rientro e la battaglia di lastra (1304) ====\ndopo i falliti tentati colpi di mano del 1302, dante, in qualit\u00e0 di capitano dell'esercito degli esuli, organizz\u00f2 insieme a scarpetta ordelaffi, capo del partito ghibellino e signore di forl\u00ec (presso il quale dante si era rifugiato), un nuovo tentativo di rientrare a firenze. l'impresa fu per\u00f2 sfortunata: il podest\u00e0 di firenze, fulcieri da calboli (un altro forlivese, nemico degli ordelaffi), riusc\u00ec ad avere la meglio nella battaglia di castel pulciano. fallita anche l'azione diplomatica, nell'estate del 1304, del cardinale niccol\u00f2 da prato, legato pontificio di papa benedetto xi (sul quale dante aveva riposto molte speranze), il 20 luglio dello stesso anno i bianchi, riuniti alla lastra, una localit\u00e0 a pochi chilometri da firenze, decisero di intraprendere un nuovo attacco militare contro i neri. dante, ritenendo corretto aspettare un momento politicamente pi\u00f9 favorevole, si schier\u00f2 contro l'ennesima lotta armata, trovandosi in minoranza al punto che i pi\u00f9 intransigenti formularono su di lui dei sospetti di tradimento; pertanto decise di non partecipare alla battaglia e di prendere le distanze dal gruppo. come preventivato dallo stesso, la battaglia di lastra fu un vero e proprio fallimento con la morte di quattrocento uomini fra ghibellini e bianchi. il messaggio profetico ci arriva da cacciaguida: \n\n\n=== la prima fase dell'esilio (1304-1310) ===\n\n\n==== tra forl\u00ec e la lunigiana dei malaspina ====\n\ndante fu, dopo la battaglia della lastra, ospite di diverse corti e famiglie della romagna, fra cui gli stessi ordelaffi. il soggiorno forlivese non dur\u00f2 a lungo, in quanto l'esule si spost\u00f2 prima a bologna (1305), poi a padova nel 1306 e infine nella marca trevigiana presso gherardo iii da camino. da qui, dante fu chiamato in lunigiana da moroello malaspina (quello di giovagallo, visto che pi\u00f9 membri della famiglia portavano questo nome), col quale il poeta entr\u00f2 forse in contatto grazie all'amico comune, il poeta cino da pistoia. in lunigiana (regione in cui giunse nella primavera del 1306), dante ebbe l'occasione di negoziare la missione diplomatica per un'ipotesi di pace tra i malaspina e il vescovo-conte di luni, antonio nuvolone da camilla (1297 \u2013 1307). in qualit\u00e0 di procuratore plenipotenziario dei malaspina, dante riusc\u00ec a far firmare da ambo le parti la pace di castelnuovo del 6 ottobre del 1306, successo che gli fece guadagnare la stima e la gratitudine dei suoi protettori. l'ospitalit\u00e0 malaspiniana \u00e8 celebrata nel canto viii del purgatorio, dove al termine del componimento dante formula alla figura di corrado malaspina il giovane l'elogio del casato: \nnel 1307, dopo aver lasciato la lunigiana, dante si trasfer\u00ec nel casentino, dove fu ospite dei conti guidi, conti di battifolle e signori di poppi, presso i quali inizi\u00f2 a stendere la cantica dell'inferno.\n\n\n=== la discesa di arrigo vii (1310-1313) ===\n\n\n==== il ghibellin fuggiasco ====\nil soggiorno nel casentino dur\u00f2 pochissimo tempo: tra il 1308 e il 1310 si pu\u00f2 infatti ipotizzare che il poeta risiedesse prima a lucca e poi a parigi, anche se non \u00e8 possibile valutare con certezza il soggiorno transalpino come gi\u00e0 precedentemente esposto. dante, molto pi\u00f9 probabilmente, si trovava a forl\u00ec nel 1310, dove ebbe la notizia, nel mese di ottobre, della discesa in italia del nuovo imperatore arrigo vii. dante guard\u00f2 a quella spedizione con grande speranza, in quanto vi intravedeva non soltanto la fine dell'anarchia politica italiana, ma anche la concreta possibilit\u00e0 di rientrare finalmente a firenze. infatti l'imperatore fu salutato dai ghibellini italiani e dai fuoriusciti politici guelfi, connubio che spinse il poeta ad avvicinarsi alla fazione imperiale italiana capeggiata dagli scaligeri di verona. dante, che tra il 1308 e il 1311 stava scrivendo il de monarchia, manifest\u00f2 le sue aperte simpatie imperiali, scagliando una violenta lettera contro i fiorentini il 31 marzo del 1311 e giungendo, sulla base di quanto affermato nell'epistola indirizzata ad arrigo vii, a incontrare l'imperatore stesso in un colloquio privato. non sorprende, pertanto, che ugo foscolo giunger\u00e0 a definire dante come un ghibellino: \nil sogno dantesco di una renovatio imperii si infranger\u00e0 il 24 agosto del 1313, quando l'imperatore venne a mancare, improvvisamente, a buonconvento. se gi\u00e0 la morte violenta di corso donati, avvenuta il 6 ottobre del 1308 per mano di rossellino della tosa (l'esponente pi\u00f9 intransigente dei guelfi neri), aveva fatto crollare le speranze di dante, la morte dell'imperatore diede un colpo mortale ai tentativi del poeta di rientrare definitivamente a firenze.\n\n\n=== gli ultimi anni ===\n\n\n==== il soggiorno veronese (1313-1318) ====\n\nall'indomani della morte improvvisa dell'imperatore, dante accolse l'invito di cangrande della scala a risiedere presso la sua corte di verona. dante aveva gi\u00e0 avuto modo, in passato, di risiedere nella citt\u00e0 veneta, in quegli anni nel pieno della sua potenza. petrocchi, come delineato prima nel suo saggio itinerari danteschi e poi nella vita di dante ricorda come dante fosse gi\u00e0 stato ospite, per pochi mesi tra il 1303 e il 1304, presso bartolomeo della scala, fratello maggiore di cangrande. quando poi bartolomeo mor\u00ec, nel marzo del 1304, dante fu costretto a lasciare verona in quanto il suo successore, alboino, non era in buoni rapporti col poeta. alla morte di alboino, nel 1312, divenne suo successore il fratello cangrande, tra i capi dei ghibellini italiani e protettore (oltrech\u00e9 amico) di dante. fu in virt\u00f9 di questo legame che cangrande chiam\u00f2 a s\u00e9 l'esule fiorentino e i suoi figli, dando loro sicurezza e protezione dai vari nemici che si erano fatti negli anni. l'amicizia e la stima tra i due uomini fu tale che dante esalt\u00f2, nella cantica del paradiso \u2013 composta per la maggior parte durante il soggiorno veronese \u2013, il suo generoso patrono in un panegirico per bocca dell'avo cacciaguida: \nnel 2018 \u00e8 stata scoperta da paolo pellegrini, docente dell'universit\u00e0 di verona, una nuova lettera, scritta probabilmente proprio da dante nel mese di agosto del 1312 e spedita da cangrande al nuovo imperatore enrico vii; essa modificherebbe sostanzialmente la data del soggiorno veronese del poeta, anticipando il suo arrivo al 1312, ed escluderebbe le ipotesi che volevano dante a pisa o in lunigiana tra il 1312 ed il 1316.\n\n\n==== il soggiorno ravennate (1318-1321) ====\ndante, per motivi ancora sconosciuti, si allontan\u00f2 da verona per approdare, nel 1318, a ravenna, presso la corte di guido novello da polenta. i critici hanno cercato di comprendere le cause dell'allontanamento di dante dalla citt\u00e0 scaligera, visti gli ottimi rapporti che intercorrevano tra dante e cangrande. augusto torre ipotizz\u00f2 una missione politica a ravenna, affidatagli dallo stesso suo protettore; altri pongono le cause in una crisi momentanea tra dante e cangrande, oppure nell'attrattiva di far parte di una corte di letterati tra i quali il signore stesso (cio\u00e8 guido novello), che si professava tale. tuttavia, i rapporti con verona non cessarono del tutto, come testimoniato dalla presenza di dante nella citt\u00e0 veneta il 20 gennaio 1320, per discutere la quaestio de aqua et terra, l'ultima sua opera latina.\ngli ultimi tre anni di vita trascorsero relativamente tranquilli nella citt\u00e0 romagnola, durante i quali dante cre\u00f2 un cenacolo letterario frequentato dai figli pietro e jacopo e da alcuni giovani letterati locali, tra i quali pieraccio tedaldi e giovanni quirini. per conto del signore di ravenna svolse occasionali ambascerie politiche, come quella che lo condusse a venezia. all'epoca, la citt\u00e0 lagunare era in attrito con guido novello a causa di attacchi continui alle sue navi da parte delle galee ravennati e il doge, infuriato, si alle\u00f2 con forl\u00ec per muovere guerra a guido novello; questi, ben sapendo di non disporre dei mezzi necessari per fronteggiare tale invasione, chiese a dante di intercedere per lui davanti al senato veneziano. gli studiosi si sono domandati perch\u00e9 guido novello avesse pensato proprio all'ultracinquantenne poeta come suo rappresentante: alcuni ritengono che sia stato scelto dante per quella missione in quanto amico degli ordelaffi, signori di forl\u00ec, e quindi in grado di trovare pi\u00f9 facilmente una via per comporre le divergenze in campo.\n\n\n=== la morte e i funerali ===\nl'ambasceria di dante sort\u00ec un buon effetto per la sicurezza di ravenna, ma fu fatale al poeta che, di ritorno dalla citt\u00e0 lagunare, contrasse la malaria mentre passava dalle paludose valli di comacchio. le febbri portarono velocemente il poeta cinquantaseienne alla morte, che avvenne a ravenna nella notte tra il 13 e il 14 settembre 1321. i funerali, in pompa magna, furono officiati nella chiesa di san pier maggiore (oggi san francesco) a ravenna, alla presenza delle massime autorit\u00e0 cittadine e dei figli. la morte improvvisa di dante suscit\u00f2 ampio rammarico nel mondo letterario, come dimostrato da cino da pistoia nella sua canzone su per la costa, amor, de l'alto monte.\n\n\n== le spoglie mortali ==\n\n\n=== le \"tombe\" di dante ===\n\ndante trov\u00f2 inizialmente sepoltura in un'urna di marmo posta nella chiesa ove si tennero i funerali. quando la citt\u00e0 di ravenna pass\u00f2 poi sotto il controllo della serenissima, il podest\u00e0 bernardo bembo (padre del ben pi\u00f9 celebre pietro) ordin\u00f2 all'architetto pietro lombardi, nel 1483, di realizzare un grande monumento che ornasse la tomba del poeta. ritornata la citt\u00e0, al principio del xvi secolo, agli stati della chiesa, i legati pontifici trascurarono le sorti della tomba di dante, la quale cadde presto in rovina. nel corso dei due secoli successivi furono compiuti solo due tentativi per porre rimedio alle disastrose condizioni in cui il sepolcro versava: il primo fu nel 1692, quando il cardinale legato per le romagne domenico maria corsi e il prolegato giovanni salviati, entrambi di nobili famiglie fiorentine, provvidero a restaurarla. nonostante fossero passati pochi decenni, il monumento funebre fu rovinato a causa del sollevamento del terreno sottostante la chiesa, cosa che spinse il cardinale legato luigi valenti gonzaga a incaricare l'architetto camillo morigia, nel 1780, di progettare il tempietto neoclassico tuttora visibile.\n\n\n=== le travagliate vicende dei resti ===\ni resti mortali di dante furono oggetto di diatribe tra i ravennati e i fiorentini gi\u00e0 dopo qualche decennio la sua morte, quando l'autore della commedia fu \"riscoperto\" dai suoi concittadini grazie alla propaganda operata da boccaccio. se i fiorentini rivendicavano le spoglie in quanto concittadini dello scomparso (gi\u00e0 nel 1429 il comune richiese ai da polenta la restituzione dei resti), i ravennati volevano che rimanessero nel luogo dove il poeta mor\u00ec, ritenendo che i fiorentini non si meritassero i resti di un uomo che avevano dispregiato in vita. per sottrarre i resti del poeta a un possibile trafugamento da parte di firenze (rischio divenuto concreto sotto i papi medicei leone x e clemente vii), i frati francescani tolsero le ossa dal sepolcro realizzato da pietro lombardi, nascondendole in un luogo segreto e rendendo poi, di fatto, il monumento del morigia un cenotafio. quando nel 1810 napoleone ordin\u00f2 la soppressione degli ordini religiosi, i frati, che di generazione in generazione si erano tramandati il luogo ove si trovavano i resti, decisero di nasconderle in una porta murata dell'attiguo oratorio del quadrarco di braccioforte. le spoglie rimasero in quel luogo fino al 1865, allorch\u00e9 un muratore, intento a restaurare il convento in occasione del vi centenario della nascita del poeta, scopr\u00ec casualmente sotto una porta murata una piccola cassetta di legno, recante delle iscrizioni in latino a firma di un certo frate antonio santi (1677), le quali riportavano che nella scatola erano contenute le ossa di dante. effettivamente, all'interno della cassetta fu ritrovato uno scheletro pressoch\u00e9 integro; si provvide allora a riaprire l'urna nel tempietto del morigia, che fu trovata vuota, fatte salve tre falangi, che risultarono combaciare con i resti rinvenuti sotto la porta murata, certificandone l'effettiva autenticit\u00e0. la salma fu ricomposta, esposta per qualche mese in un'urna di cristallo e quindi ritumulata all'interno del tempietto del morigia, in una cassa di noce protetta da un cofano di piombo. nel sepolcro di dante, sotto un piccolo altare si trova l'epigrafe in versi latini dettati da bernardo da canaccio per volere di guido novello, ma incisi soltanto nel 1357:\n\n\n=== il vero volto di dante ===\ncome si pu\u00f2 ben vedere dai vari dipinti a lui dedicati, il volto del poeta era assai spigoloso, con la faccia torva e col celeberrimo naso aquilino, come figura nel dipinto di botticelli posto nella sezione introduttiva. fu giovanni boccaccio, nel suo trattatello in laude di dante, a fornire questa descrizione fisica: \ngli studi compiuti dagli antropologi, per\u00f2, smentirono gran parte della letteratura artistica dantesca nel corso dei secoli. nel 1921, in occasione del seicentenario della morte di dante, l'antropologo dell'universit\u00e0 di bologna fabio frassetto fu autorizzato dalle autorit\u00e0 a studiare il cranio del poeta, risultato mancante della mandibola. nonostante i mezzi dell'epoca e un risultato di indagine non pienamente soddisfacente, frassetto pu\u00f2 gi\u00e0 dedurre che il volto \"psicologico\" tramandatoci nel corso dei secoli non corrisponde a quello \"fisico\". difatti, nel 2007, grazie a una squadra guidata da giorgio gruppioni, antropologo sempre dell'universit\u00e0 di bologna, si riusc\u00ec a realizzare un volto i cui tratti somatici corrisponderebbero al 95% a quello reale. partendo dal cranio ricostruito da frassetto, il volto reale di dante \u00e8 risultato (grazie al contributo del biologo dell'universit\u00e0 di pisa francesco mallegni e dello scultore gabriele mallegni) sicuramente non bello, ma privo di quel naso aquilino cos\u00ec accentuato dagli artisti di et\u00e0 rinascimentale e molto pi\u00f9 vicino a quello, risalente pochi anni dopo la morte del poeta, di scuola giottesca.\n\n\n== il pensiero ==\n\n\n=== il ruolo del volgare e l'ottica \"civile\" della letteratura ===\nil ruolo della lingua volgare, definita da dante nel de vulgari come hec est nostra vera prima locutio (\u00abil nostro primo vero linguaggio\u00bb, nella traduzione italiana), fu fondamentale per lo sviluppo del suo programma letterario. con dante, infatti, il volgare assunse lo stato di lingua colta e letteraria, grazie alla ferrea volont\u00e0, da parte del poeta fiorentino, di trovare un veicolo linguistico comune tra gli italiani, perlomeno tra i governanti. egli, nei primi passi del de vulgari, esporr\u00e0 chiaramente la sua predilezione per la lingua colloquiale e materna rispetto a quella latina, finta e artificiale: \nproposito della produzione letteraria volgare dantesca \u00e8 infatti quella di essere fruibile da parte del pubblico dei lettori, cercando di abbattere il muro tra i ceti colti (abituati a interagire fra di loro in latino) e quelli pi\u00f9 popolari, affinch\u00e9 anche questi ultimi potessero apprendere contenuti filosofici e morali fino ad allora relegati nell'ambiente accademico. si ha quindi una visione della letteratura intesa come strumento al servizio della societ\u00e0, come verr\u00e0 esposto programmaticamente nel convivio: \nalla scelta di dante di utilizzare la lingua volgare per scrivere alcune delle sue opere possono avere influito notevolmente le opere di andrea da grosseto, letterato del duecento che utilizzava la lingua volgare da lui parlata, il dialetto grossetano dell'epoca, per la traduzione di opere prosaiche in latino, come i trattati di albertano da brescia.\n\n\n=== la poetica ===\n\n\n==== il \u00abplurilinguismo\u00bb dantesco ====\n\ncon questa felice espressione, il critico letterario gianfranco contini ha individuato la straordinaria versatilit\u00e0 di dante, all'interno delle rime, nel saper usare pi\u00f9 registri linguistici con disinvoltura e grazia armonica. come gi\u00e0 esposto prima, dante manifesta un'aperta curiosit\u00e0 per la struttura \"genetica\" della lingua materna degli italiani, concentrandosi sulle espressioni dell'eloquio quotidiano, sui motti e battute pi\u00f9 o meno raffinate. questa tendenza a inquadrare la ricchezza testuale della lingua materna spinge il letterato fiorentino a realizzare un affresco variopinto finora mai creato nella lirica volgare italiana, come esposto lucidamente da giulio ferroni:\ncome rimarca guglielmo barucci: \u00abnon siamo dunque di fronte [nelle rime] a una progressiva evoluzione dello stile di dante, ma alla compresenza \u2013 anche nello stesso periodo \u2013 di forme e stili diversi\u00bb. la capacit\u00e0 con cui dante passa, all'interno delle rime, dalle tematiche amorose a quelle politiche, da quelle morali a quelle burlesche, trover\u00e0 il supremo raffinamento all'interno della commedia, riuscendo a calibrare la tripartizione stilistica denominata rota vergilii, secondo la quale a un determinato argomento deve corrispondere un determinato registro stilistico. nella commedia, in cui le tre cantiche corrispondono ai tre stili \"umile\", \"mezzano\" e \"sublime\", la rigida tripartizione teorica scema davanti alle esigenze narrative dello scrittore, per cui all'interno dell'inferno (che dovrebbe corrispondere allo stile pi\u00f9 basso), troviamo passi e luoghi di altissima levatura stilistica e drammatica, quali l'incontro con francesca da rimini e ulisse. il plurilinguismo, secondo un'analisi pi\u00f9 strettamente lessicale, risente anch'esso dei numerosi idiomi di cui era infarcita la lingua letteraria dell'epoca: vi si trovano infatti latinismi, gallicismi e, ovviamente, volgare fiorentino.\n\n\n==== lo stilnovismo dantesco: tra biografismo e spiritualizzazione ====\ndante ebbe un ruolo fondamentale nel far approdare la lirica volgare a nuove conquiste, non soltanto dal punto di vista tecnico-linguistico, ma anche da quello prettamente contenutistico. la spiritualizzazione della figura dell'amata beatrice e l'impianto vagamente storico in cui la vicenda amorosa \u00e8 inserita, determinarono la nascita di tratti del tutto particolari all'interno dello stilnovismo. la presenza della figura idealizzata della donna amata (la cosiddetta donna angelo) \u00e8 un topos ricorrente in lapo gianni, guido cavalcanti e cino da pistoia, ma in dante assume una dimensione pi\u00f9 storicizzata di quella degli altri rimatori. la produzione dantesca, per la sua profondit\u00e0 filosofica pu\u00f2 essere confrontata soltanto con quella del maestro cavalcanti, rispetto alla quale la divergenza consiste nella differente concezione dell'amore. se beatrice \u00e8 l'angelo che opera la conversione spirituale di dante sulla terra e che gli dona la beatitudine celeste, la donna amata da cavalcanti \u00e8 invece foriera di sofferenza, dolore che allontaner\u00e0 progressivamente l'uomo da quella catarsi divina teorizzata dall'alighieri. altro traguardo raggiunto da dante \u00e8 l'aver saputo far emergere l'introspezione psicologica e l'autobiografismo: praticamente ignoti al medioevo, queste due dimensioni guardano gi\u00e0 al petrarca e, pi\u00f9 lontano ancora, alla letteratura umanistica. dante cos\u00ec \u00e8 il primo, tra i letterati italiani, a \"scomporsi\" tra il s\u00e9 inteso come personaggio e l'altro io inteso come narratore delle proprie vicende. cos\u00ec contini, riprendendo il filo tracciato dallo studioso statunitense charles singleton, parla dell'operazione poetica e narrativa dantesca: \n\n\n==== beatrice e la \u00abdonna angelo\u00bb ====\n\ncos\u00ec de sanctis, padre della storiografia letteraria italiana, scrisse sulla donna amata dal poeta, beatrice. bench\u00e9 si cerchi tutt'oggi di comprendere in che cosa consistesse realmente, per dante, l'amore nei confronti di beatrice portinari (presunta identificazione storica della beatrice della vita nova), si pu\u00f2 solo concludere con certezza l'importanza che tale amore ebbe per la cultura letteraria italiana. \u00e8 nel nome di questo amore che dante ha dato la sua impronta al dolce stil novo, aprendo la sua \"seconda fase poetica\" (in cui manifesta la sua piena originalit\u00e0 rispetto ai modelli passati) e conducendo i poeti e gli scrittori a scoprire i temi dell'amore in un modo mai cos\u00ec enfatizzato prima. l'amore per beatrice (come in modo differente francesco petrarca mostrer\u00e0 per la sua laura) sar\u00e0 il punto di partenza per la formulazione del suo manifesto poetico, nuova concezione dell'amor cortese sublimato dalla sua intensa sensibilit\u00e0 religiosa (il culto mariano con le laudi arrivato a dante attraverso le correnti pauperistiche del duecento, dai francescani in poi) e, pertanto, privata degli elementi sensuali e carnali tipici della lirica provenzale. tale formulazione poetica, culminata con la poesia della lode, approder\u00e0, dopo la morte della beatrice \"terrena\", alla ricerca filosofica prima (la donna pietosa) e a quella teologica poi (l'apparizione in sogno di beatrice che spinge dante a ritornare a lei dopo il traviamento filosofico, critica che si far\u00e0 pi\u00f9 dura in purgatorio, xxx). tale allegorizzazione dell'amata, intesa come veicolo di salvezza, segna definitivamente il distacco dalla tematica amorosa e spinge dante verso la vera sapienza, cio\u00e8 luce abbacinante e impenetrabile che avvolge dio nel paradiso. beatrice si conferma, pertanto, in quel ruolo salvifico tipico degli angeli, che reca non solo all'amato, ma a tutti gli uomini quella beatitudine di cui si accennava prima.\nmantenendo una funzione allegorica, dante frappone un valore numerologico alla figura di beatrice. \u00e8 infatti all'et\u00e0 di nove anni che la incontra per la prima volta, poi nell'ora nona avviene un successivo incontro. di lei dir\u00e0 pure: \u00abnon soffre di stare in un altro numero se non nel nove\u00bb. dante fa morire beatrice il 9 giugno (pur essendo in realt\u00e0 l'8) scrivendo su di essa: \u00ablo perfetto numero era compiuto\u00bb.\n\n\n==== dalle rime \u00abamorose\u00bb a quelle \u00abpetrose\u00bb ====\ndopo la fine dell'esperienza amorosa, dante si concentr\u00f2 sempre pi\u00f9 su una poesia caratterizzata dalla riflessione filosofico-politica, che assumer\u00e0 tratti duri e sofferenti nelle rime della seconda met\u00e0 degli anni novanta, chiamate anche rime \u00abpetrose\u00bb, in quanto incentrate sulla figura di una certa \u00abdonna petra\u00bb, completamente antitetica alle \"donne che avete intelletto d'amore\". infatti, come riportano salvatore guglielmino e hermann grosser, la poesia dantesca perse quella dolcezza e leggiadria propria della lirica della vita nova, per assumere connotati aspri e difficili: \n\n\n=== le fonti e i modelli letterari ===\n\n\n==== dante e il mondo classico ====\n\ndante ebbe un profondo amore nei confronti dell'antichit\u00e0 classica e della sua cultura: ne sono prova la devozione per virgilio, l'altissimo rispetto per cesare e per le numerose fonti greche e latine da lui usate per la costruzione del mondo immaginario della commedia (e di cui la citazione de \u00abli spiriti magni\u00bb in if iv sono un riferimento esplicito degli autori su cui si poggiava la cultura dantesca). nella commedia, il poeta glorifica l'\u00e9lite morale e intellettuale del mondo antico nel limbo, luogo piacevole e ameno alle porte dell'inferno dove i giusti morti senza battesimo vivono, senza per\u00f2 non provare dolore per la mancata beatitudine. al contrario di quanto faranno petrarca e boccaccio, dante si dimostr\u00f2 un uomo ancora legato appieno alla visione medievale che l'uomo aveva della civilt\u00e0 greca e latina, poich\u00e9 inquadrava quest'ultima all'interno della storia della salvezza propugnata dal cristianesimo, certezza basata sulla dottrina medievale dell'esegesi detta dei quattro sensi (letterale, simbolico, allegorico e anagogico) con cui si cercava di individuare il messaggio cristiano negli autori antichi. virgilio \u00e8 visto da dante non nella sua dimensione storica e culturale di intellettuale latino dell'et\u00e0 augustea, quanto in quella profetico-soteriologica: fu lui, infatti, a predire la nascita di ges\u00f9 cristo nella iv egloga delle bucoliche e cos\u00ec fu glorificato dai cristiani medievali. oltre a questa dimensione mitica della figura di virgilio, dante guard\u00f2 a lui come supremo modello letterario e morale, come evidenziato nel proemio del poema: \n\n\n==== l'iconografia medievale ====\ndante fu influenzato moltissimo dal mondo che lo circondava, traendo spunto sia dalla dimensione artistica in senso stretto (busti, bassorilievi e affreschi presenti nelle chiese), sia da quanto poteva vedere nella sua vita quotidiana. barbara reynolds riporta di come\n\ngli episodi di malacoda, barbariccia e della masnada comparsi in if xxi, xxii e xxiii, dunque, non sono ascrivibili soltanto all'immaginario personale del poeta, ma sono ricavati, nella loro potente e degradante caricatura iconografica, da quanto il poeta poteva scorgere nelle chiese e/o nelle vie di firenze attraverso spettacoli allegorici. oltre alle fonti iconografiche, c'erano per\u00f2 anche dei testi che presentavano il demonio con tratti disumani e bestiali: in primo luogo, la visione di tundale dell'xi secolo, in cui \u00e8 descritto il demonio che divora le anime dei dannati, ma anche le cronache di giacomino da verona e di bonvesin de la riva. gli stessi paesaggi della commedia ricalcano la descrizione delle citt\u00e0 medievali: la presenza di fortificazioni (il castello del limbo, le mura della citt\u00e0 di dite), i ponti presenti sulle malebolge, gli accenni, nel canto xv, alle imponenti dighe di bruges e di padova e le stesse pene infernali sono una trasposizione visiva della \"cultura\" medievale in senso lato.\n\n\n==== dante tra cristianesimo e islam ====\ninfluenza fondamentale fu anche quella esercitata dalla produzione letteraria appartenente al cristianesimo e, in un certo grado, anche alla religione islamica. la bibbia \u00e8 sicuramente il libro cui dante attinge maggiormente: echi ne troviamo, oltre ai tantissimi della commedia, anche nella vita nova (per esempio, l'episodio della morte di beatrice ricalca quello di cristo sul calvario) e nel de vulgari eloquentia (l'episodio della torre di babele quale origine delle lingue, presente nel i libro). oltre alla produzione strettamente sacra, dante attinse anche alla produzione religiosa medievale, prendendo spunto, per esempio, dalla visio sancti pauli del v secolo, opera narrante l'ascesa dell'apostolo delle genti al terzo cielo del paradiso. oltre alle fonti letterarie cristiane, dante sarebbe giunto in possesso, sulla base di quanto ha scritto la filologa maria corti, del libro della scala, opera escatologica araba tradotta in castigliano, francese antico e latino per conto del re alfonso x.\nun esempio concreto lo troviamo nel concetto islamico di spirito della vita (r\u016bh al hay\u0101h) che \u00e8 considerato come \"aria\" che esce dalla cavit\u00e0 del cuore. dante a tal proposito scrive: \u00ab...spirito della vita, lo quale dimora nella secretissima camera de lo cuore\u00bb.\nlo storico spagnolo as\u00edn palacios ha espresso tutte le posizioni di dante in merito alle sue conoscenze islamiche nel testo l\u2019escatologia islamica nella divina commedia.\n\n\n=== il ruolo della filosofia nella produzione dantesca ===\ncome si \u00e8 detto gi\u00e0 nella parte biografica dante, dopo la morte di beatrice, si immerse nello studio della filosofia. dal convivio sappiamo che dante aveva letto il de consolatione philosophiae di boezio e il de amicitia di cicerone e che poi cominci\u00f2 a prender parte alle dispute filosofiche che i due principali ordini religiosi (francescani e domenicani) pubblicamente o indirettamente tennero in firenze, gli uni spiegando la dottrina dei mistici e di san bonaventura, gli altri presentando le teorie di san tommaso d'aquino. il critico bruno nardi evidenzia i tratti salienti del pensiero filosofico dantesco che, pur avendo una base nel tomismo, presenta anche altri aspetti tra cui un evidente influsso del neoplatonismo (ad esempio dallo pseudo-dionigi l'areopagita nelle gerarchie angeliche del paradiso). nonostante gli influssi di scuola platonica, dante sub\u00ec maggiormente l'influsso di aristotele, che nella seconda met\u00e0 del xiii secolo conobbe l'apogeo nell'europa medievale.\n\n\n==== aristotele nella produzione poetica ====\nla produzione poetica dantesca risent\u00ec di due opere aristoteliche in particolare: la fisica e l'etica nicomachea. la descrizione del mondo naturale da parte del filosofo di stagira, accanto alla tradizione medica risalente a galeno, fu la fonte principale cui dante e cavalcanti attinsero per l'elaborazione della cosiddetta \u00abdottrina degli spiriti\u00bb. attraverso i commenti redatti da averro\u00e8 e da alberto magno, dante afferm\u00f2 che il funzionamento del corpo umano fosse dovuto alla presenza di vari spiriti in determinati organi, dai quali nascevano poi sentimenti corrispondenti allo stimolo proveniente dall'esterno. alla presenza di beatrice, tali spiriti entravano in subbuglio, suscitando in dante violente reazioni emotive e assumendo, come nel caso sotto riportato, anche una volont\u00e0 propria, resa efficace attraverso la figura retorica della prosopopea:\nancor pi\u00f9 significativa fu l'influenza di aristotele all'interno della commedia, dove si fece sentire la presenza dell'\"etica nicomachea\", oltrech\u00e9 della fisica. da quest'ultima, dante accolse la struttura cosmologica del creato (impianto profondamente debitore anche dell'astronomo egiziano tolomeo), adattandola poi alla fede cristiana; dall'\"etica\", invece, prese spunto per l'ordinata e razionale organizzazione del suo mondo ultraterreno, suddividendolo in varie sottounit\u00e0 (gironi nell'inferno, cornici nel purgatorio e cieli nel paradiso) dove porre determinate categorie di anime in base alle colpe/virt\u00f9 commesse in vita.\n\n\n==== aristotele nella produzione sociopolitica ====\nnell'ambito politico, dante crede con aristotele e san tommaso d'aquino che lo stato abbia un fondamento razionale e naturale, basato su legami gerarchici in grado di dare stabilit\u00e0 e ordine interno. nardi aggiunge poi che \u00abpur riconoscendo che lo schema generale della sua metafisica \u00e8 quello della scolastica cristiana, \u00e8 certo che egli vi ha inserito taluni particolari caratteristici, come la produzione mediata del mondo inferiore e quella intorno all'origine dell'anima umana risultante del concorso dell'atto creatore coll'opera della natura\u00bb. \n\n\n==== l'esoterismo dantesco ====\ndiversi autori hanno trattato gli aspetti esoterici delle opere di dante forse determinati dall'ormai accertata adesione alla setta dei fedeli d'amore. lo schema e i contenuti stessi della divina commedia farebbero emergere chiari riferimenti. sotto questo aspetto sono di notevole importanza il lavoro di guenon, l'esoterismo di dante e il testo di luigi valli, il linguaggio segreto di dante e dei fedeli d'amore.\n\n\n==== l'eresia dantesca ====\na partire dal xix secolo diversi autori hanno sostenuto la tesi che dante potesse essere stato un cristiano eretico. tra questi ugo foscolo, gabriele rossetti e eug\u00e8ne aroux. pi\u00f9 recentemente maria soresina ha avanzato l'ipotesi che fosse il catarismo l'eresia dantesca.\n\n\n== opere ==\n\n\n=== il fiore e detto d'amore ===\n\ndue opere poetiche in volgare di argomento, lessico e stile affini e collocate in un periodo cronologico che va dal 1283 al 1287, sono state attribuite con una certa sicurezza a dante dalla critica novecentesca, soprattutto a partire dal lavoro del filologo dantesco gianfranco contini.\n\n\n=== le rime ===\n\nle rime sono una raccolta messa insieme e ordinata da moderni editori, che riunisce il complesso della produzione lirica dantesca dalle prove giovanili a quelle dell'et\u00e0 matura (le prime sono datate intorno al 1284) divise tra rime giovanili e rime dell'esilio per distinguere due gruppi di liriche assai distanti per il tono e gli argomenti affrontati. le rime giovanili comprendono componimenti che riflettono le varie tendenze della lirica cortese del tempo, quella guittoniana, quella guinizelliana e quella cavalcantiana, passando da tematiche amorose a giocose tenzoni dallo sfondo velatamente erotico-giocoso con forese donati e con dante da maiano.\n\n\n=== vita nova ===\n\nla vita nova pu\u00f2 essere considerata il \"romanzo\" autobiografico di dante, in cui si celebra l'amore per beatrice, presentata con tutte le caratteristiche proprie dello stilnovismo dantesco. racconto della vita spirituale e della evoluzione poetica del poeta, resa come exemplum, la vita nova \u00e8 un prosimetro (brano caratterizzato dall'alternanza tra prosa e versi) e risulta strutturata in quarantadue (o trentuno) capitoli in prosa collegati in una storia omogenea, che spiega una serie di testi poetici composti in tempi differenti, tra cui hanno particolare rilevanza la canzone-manifesto donne ch'avete intelletto d'amore e il celebre sonetto tanto gentile e tanto onesta pare. secondo buona parte degli studiosi, per la forma del prosimetro, dante si sarebbe ispirato alle razos provenzali (ovvero le \"ragioni\") che servivano a spiegare le ragioni da cui scaturivano le liriche; e alla de consolatione philosophiae di severino boezio. l'opera \u00e8 consacrata all'amore per beatrice e fu composta probabilmente tra il 1292 e il 1293. la composizione delle rime si pu\u00f2 far risalire, secondo la cronologia che dante fornisce, tra il 1283 come risulta dal sonetto a ciascun alma presa e dopo il giugno del 1291, anniversario della morte di beatrice. per stabilire con una certa sicurezza la data della composizione del libro nel suo insieme organico, ultimamente la critica \u00e8 propensa ad avvalersi del 1300, data non superabile, che corrisponde alla morte del destinatario guido cavalcanti: \"questo mio primo amico a cui io ci\u00f2 scrivo\" (vita nova, xxx, 3). quest'opera ha avuto una particolare fortuna negli stati uniti, dove fu tradotta dal filosofo e letterato ralph waldo emerson.\n\n\n=== convivio ===\nil convivio (scritta tra il 1303 e il 1308) dal latino convivium, ovvero \"banchetto\" (di sapienza), \u00e8 la prima delle opere di dante scritta subito dopo il forzato allontanamento di firenze ed \u00e8 il grande manifesto del fine \"civile\" che la letteratura deve avere nel consorzio umano. l'opera consiste in un commento a varie canzoni dottrinali poste all'incipit, una vera e propria enciclopedia dei saperi pi\u00f9 importanti per coloro che vogliano dedicarsi all'attivit\u00e0 pubblica e civile senza aver compiuto gli studi regolari. \u00e8 pertanto scritta in volgare per essere appunto capita da chi non ha avuto la possibilit\u00e0 in precedenza di studiare il latino. l'incipit del convivio fa capire chiaramente che l'autore \u00e8 un grande conoscitore e seguace di aristotele; questi, infatti, viene citato con il termine \"lo filosofo\". l'incipit in questo caso spiega a chi \u00e8 rivolta quest'opera e a chi non \u00e8 rivolta: soltanto coloro che non hanno potuto conoscere la scienza dovrebbero accedervi. questi sono stati impediti da due tipi di ragioni:\n\ninterne: malformazioni fisiche, vizi e malizia;\nesterne: cura familiare, civile e difetto di luogo di nascita.dante ritiene beati i pochi che possono partecipare alla mensa della scienza, dove si mangia il \"pane degli angeli\", e miseri coloro che si accontentano di mangiare il cibo delle pecore. dante non siede alla mensa, ma \u00e8 fuggito da coloro che mangiano il pastume e ha raccolto quello che cade dalla mensa degli eletti per crearne un altro banchetto. l'autore allestir\u00e0 un banchetto e servir\u00e0 una vivanda (i componimenti in versi) accompagnata dal pane (la prosa) necessario per assimilarne l'essenza. saranno invitati a sedersi solo coloro che erano stati impediti da cura familiare e civile, mentre i pigri sarebbero stati ai loro piedi per raccogliere le briciole.\n\n\n=== de vulgari eloquentia ===\n\ncontemporaneo al convivio, il de vulgari eloquentia \u00e8 un trattato in latino scritto da dante tra il 1303 e il 1304. composto da un primo libro intero e da 14 capitoli del secondo libro, era inizialmente destinato a comprendere quattro libri. pur affrontando il tema della lingua volgare, fu scritto in latino perch\u00e9 gli interlocutori a cui dante si rivolse appartenevano all'\u00e9lite culturale del tempo, che forte della tradizione della letteratura classica riteneva il latino senz'altro superiore a qualsiasi volgare, ma anche per conferire alla lingua volgare una maggior dignit\u00e0: il latino era infatti usato soltanto per scrivere di legge, religione e trattati internazionali, cio\u00e8 argomenti della massima importanza. dante si lanci\u00f2 in un'appassionata difesa del volgare, dicendo che meritava di diventare una lingua illustre in grado di competere se non uguagliare la lingua di virgilio, sostenendo per\u00f2 che per diventare una lingua in grado di trattare argomenti importanti il volgare doveva essere:\n\nillustre (in quanto luminoso e quindi capace di dare lustro a chi ne fa uso nello scritto);\ncardinale (tale che intorno a esso ruotassero come una porta intorno al cardine, i volgari regionali);\naulico (reso nobile dal suo uso dotto, tale da esser parlato nella reggia);\ncuriale (come linguaggio delle corti italiane, e da essere adoperato negli atti politici di un sovrano).con tali termini intendeva l'assoluta dignit\u00e0 del volgare anche come lingua letteraria, non pi\u00f9 come lingua esclusivamente popolare. dopo avere ammesso la grande dignit\u00e0 del siciliano illustre, la prima lingua letteraria assunta a dignit\u00e0 nazionale, passa in rassegna tutti gli altri volgari italiani trovando nell'uno alcune, nell'altro altre delle qualit\u00e0 che sommate dovrebbero costituire la lingua italiana. dante vede nell'italiano la panthera redolens dei bestiari medievali, animale che attrae la sua preda (qui lo scrittore) con il suo irresistibile profumo, che dante sente in tutti i volgari regionali, e in particolare nel siciliano, senza per\u00f2 riuscire mai a vederla materializzarsi: manca in effetti ancora una lingua italiana utilizzabile in tutti i suoi registri, da tutti gli strati della popolazione della penisola italica. per farla riapparire era dunque necessario attingere alle opere dei letterati italiani finora apparsi, cercando cos\u00ec di delineare un canone linguistico e letterario comune.\n\n\n=== de monarchia ===\n\nl'opera venne composta in occasione della discesa in italia dell'imperatore enrico vii di lussemburgo tra il 1310 e il 1313. si compone di tre libri ed \u00e8 la summa del pensiero politico dantesco. nel primo dante afferma la necessit\u00e0 di un impero universale e autonomo, e riconosce questo impero come unica forma di governo capace di garantire unit\u00e0 e pace. nel secondo riconosce la legittimit\u00e0 del diritto dell'impero da parte dei romani. nel terzo libro dante dimostra che l'autorit\u00e0 del monarca \u00e8 una volont\u00e0 divina, e quindi dipende da dio: non \u00e8 soggetta all'autorit\u00e0 del pontefice; al contempo, per\u00f2, l'imperatore deve mostrare rispetto nei confronti del pontefice, vicario di dio in terra. la posizione dantesca \u00e8 per pi\u00f9 aspetti originale, poich\u00e9 si oppone decisivamente alla tradizione politica narrata dalla donazione di costantino: il de monarchia \u00e8 in contrasto tanto con i sostenitori della concezione ierocratica, quanto con i sostenitori dell'autonomia politica e religiosa dei sovrani nazionali rispetto all'imperatore e al papa.\n\n\n=== commedia ===\n\nla comed\u00eca \u2014 titolo originale dell'opera: successivamente giovanni boccaccio attribu\u00ec l'aggettivo \"divina\" al poema dantesco \u2014 \u00e8 il capolavoro del poeta fiorentino ed \u00e8 considerata la pi\u00f9 importante testimonianza letteraria della civilt\u00e0 medievale nonch\u00e9 una delle pi\u00f9 grandi opere della letteratura universale. viene definita \"comedia\" in quanto scritta in stile \"comico\", ovvero non aulico. un'altra interpretazione si fonda sul fatto che il poema inizia da situazioni piene di dolore e paura e finisce con la pace e la sublimit\u00e0 della visione di dio. dante inizi\u00f2 a lavorare all'opera intorno al 1300 (anno giubilare, tanto che egli data al 7 aprile di quell'anno il suo viaggio nella selva oscura) e la continu\u00f2 nel resto della vita, pubblicando le cantiche man mano che le completava. si hanno notizie di copie manoscritte dell'inferno intorno al 1313, mentre il purgatorio fu pubblicato nei due anni successivi. il paradiso, iniziato forse nel 1316, fu pubblicato man mano che si completavano i canti negli ultimi anni di vita del poeta. il poema \u00e8 diviso in tre libri o cantiche, ciascuno formato da 33 canti (tranne l'inferno che ne presenta 34, poich\u00e9 il primo funge da proemio all'intero poema) e a cui corrispondono i tre stili della rota vergilii; ogni canto si compone di terzine di endecasillabi (la terzina dantesca). la commedia tende a una rappresentazione ampia e drammatica della realt\u00e0, ben lontana dalla pedante poesia didattica medievale, ma intrisa di una spiritualit\u00e0 cristiana nuova che si mescola alla passione politica e agli interessi letterari del poeta. si narra di un viaggio immaginario nei tre regni dell'aldil\u00e0, nei quali si proiettano il bene e il male del mondo terreno, compiuto dal poeta stesso, quale \"simbolo\" dell'umanit\u00e0, sotto la guida della ragione e della fede. il percorso tortuoso e arduo di dante, il cui linguaggio diventa sempre pi\u00f9 complesso quanto pi\u00f9 egli sale verso il paradiso, rappresenta, sotto metafora, anche il difficile processo di maturazione linguistica del volgare illustre, che si emancipa dai confini angusti municipali per far assurgere il volgare fiorentino al di sopra delle altre varianti del volgare italiano, arricchendolo nel contempo con il loro contatto. dante \u00e8 accompagnato sia nell'inferno che nel purgatorio dal suo maestro virgilio; in paradiso da beatrice e, infine, da san bernardo.\n\n\n=== le epistole e l'epistola xiii a cangrande della scala ===\n\nruolo rilevante hanno le 13 epistole scritte da dante durante gli anni dell'esilio. tra le principali epistole, incentrate principalmente su questioni politiche (relative alla discesa di arrigo vii) e religiose (lettera indirizzata ai cardinali italiani riuniti, nel 1314, per eleggere il successore di clemente v). l'epistola xiii a cangrande della scala, risalente agli anni tra il 1316 e 1320, \u00e8 l'ultima e la pi\u00f9 rilevante delle epistole attualmente conservate (bench\u00e9 si dubiti in parte della sua autenticit\u00e0). essa contiene la dedica del paradiso al signore di verona, nonch\u00e9 importanti indicazioni per la lettura della commedia: il soggetto (la condizione delle anime dopo la morte), la pluralit\u00e0 dei sensi, il titolo (che deriva dal fatto che inizia in modo aspro e triste e si conclude con il lieto fine), la finalit\u00e0 dell'opera che non \u00e8 solo speculativa, ma pratica poich\u00e9 mira a rimuovere i viventi dallo stato di miseria per portarli alla felicit\u00e0.\n\n\n=== egloghe ===\n\nle egloghe sono due componimenti di carattere bucolico scritti in lingua latina tra il 1319 e il 1321 a ravenna, facenti parte di una corrispondenza con giovanni del virgilio, intellettuale bolognese, i cui due componimenti finiscono sotto il titolo di egloga i e egloga iii, mentre quelli danteschi sono l'egloga ii e egloga iv. la corrispondenza/tenzone fra i due nacque quando il del virgilio rimprover\u00f2 dante di voler conquistare la corona poetica scrivendo in volgare e non in latino, critica che suscit\u00f2 la reazione di dante e la composizione delle egloghe, visto che giovanni del virgilio aveva inviato a dante tale componimento latino e che, secondo la dottrina medievale della responsio, l'interlocutore doveva rispondere con il genere usato per primo.\n\n\n=== la quaestio de aqua et terra ===\n\nla trattazione filosofica continu\u00f2 fino alla fine della vita del poeta. il 20 gennaio 1320, dante si rec\u00f2 nuovamente a verona per discutere, nella chiesa di sant'elena, la struttura del cosmo secondo i cardini aristotelico-tolemaici che, in quel periodo, erano gi\u00e0 oggetto di studio privilegiato per la composizione del paradiso. dante, qui, sostiene come la terra si trovasse al centro dell'universo, circondata dal mondo sublunare (composto da terra, acqua, aria e fuoco) e di come l'acqua si trovi al di sopra della sfera terrestre. da qui, la trattazione filosofica caratterizzata dalla disputatio con gli avversari.\n\n\n== la fortuna in italia e nel mondo ==\n\n\n=== in italia ===\ndante ebbe una risonanza e una fama pressoch\u00e9 immediata in italia. gi\u00e0 a partire dalla seconda met\u00e0 del xiv secolo, il boccaccio inizi\u00f2 una vera e propria diffusione del culto dantesco, culminata prima nella composizione del trattatello in laude di dante e poi nelle esposizioni sopra la commedia. l'eredit\u00e0 del boccaccio fu raccolta, durante la fase del primo umanesimo, dal cancelliere della repubblica fiorentina leonardo bruni, che compose la vita di dante alighieri (1436) e che contribu\u00ec al perdurare del mito dantesco nelle generazioni dei letterati (agnolo poliziano, lorenzo de' medici e luigi pulci) e degli artisti (sandro botticelli) fiorentini della seconda met\u00e0 del quattrocento. la parabola dantesca cominci\u00f2 tuttavia a scemare a partire dal 1525, allorch\u00e9 il cardinale pietro bembo, nelle prose della volgar lingua, stabil\u00ec la superiorit\u00e0 del petrarca in campo poetico e del boccaccio per la prosa. tale canone escluder\u00e0 il dante della commedia in quanto difficile imitatore, determinandone un declino (nonostante le appassionate difese di michelangelo prima e di giambattista vico poi) che perdurer\u00e0 per tutto il seicento e il settecento, a causa anche della messa all'indice del de monarchia. solamente con l'et\u00e0 romantica e risorgimentale dante riacquis\u00ec un ruolo di primo piano in quanto simbolo dell'italianit\u00e0 e della solitudine propria dell'eroe romantico. l'alto valore letterario della commedia, consacrato da de sanctis nella sua storia della letteratura italiana e riconfermato poi da carducci, pascoli e benedetto croce, trover\u00e0 nel xx secolo appassionati studiosi e cultori in gianfranco contini, umberto bosco, natalino sapegno, giorgio petrocchi, maria corti e, negli ultimi anni, in marco santagata.\nsempre nel novecento e nel duemila, vari pontefici hanno dedicato pensieri di stima per l'alighieri: benedetto xv, paolo vi, giovanni paolo ii l'hanno ricordato per il suo altissimo valore artistico morale; benedetto xvi per la finezza teologica; papa francesco per il valore soteriologico della commedia.\n\n\n=== nel mondo ===\ntra il quattrocento e il xxi secolo, dante conobbe fasi alterne nei restanti paesi del mondo, influenzati da fattori storici e culturali a seconda delle regioni geografiche di appartenenza:\n\ninghilterra: geoffrey chaucer, oltre al modello del decameron, si ispir\u00f2 anche alla commedia, traendo spunto dalle tragedie dell'inferno quali quella del conte ugolino. ignorato pressoch\u00e9 nei secoli xv e xvi secolo, il poeta fiorentino trov\u00f2 un grandissimo estimatore in john milton, che prese spunto dall'immaginario dantesco per la creazione dell'universo del suo paradise lost. con il romanticismo, dante fu ammirato da letterati (william blake, william wordsworth, samuel taylor coleridge, george gordon byron e alfred tennyson) e pittori (dante gabriel rossetti e i preraffaelliti, oltre che da william bell scott), che lo considerarono un vero e proprio maestro di poesia e di arte. nel xx secolo, edward morgan forster si ispir\u00f2 alla selva oscura per l'omnibus celeste e thomas stearns eliot (poeta di origine statunitense naturalizzato inglese), grandissimo estimatore della divina commedia, ne sottolinea il profondo ascendente sulla gran parte delle sue opere e in particolare su the waste land (la terra desolata, 1922), uno dei suoi saggi dedicati a dante ora raccolti nel volume scritti su dante.francia: a parte alcuni codici di christine de pizan, dante non fu conosciuto approfonditamente in francia fino alla discesa, nel 1494, di carlo viii. sotto francesco i, dante si diffuse grazie anche alla cosiddetta scuola lionese, fondata da mercanti italiani che esportarono d'oltralpe la commedia. le successive critiche bembiane e il diffondersi del petrarchismo oscurarono la fama di dante in terra di francia, cosa che fu favorita dai poeti de la pl\u00e9iade e dal classicismo francese sotto luigi xiv. aspramente criticato poi da voltaire, dante riconobbe un certo successo nel xix secolo grazie alle lezioni tenute da claude fauriel e da abel-fran\u00e7ois villemain.\ngermania: la germania conobbe, come la francia, relativamente tardi dante. l'interesse per il sommo poeta, al contrario delle altre nazioni europee, tocc\u00f2 per\u00f2 un vero e proprio culmine nel corso della riforma protestante, per via dei contenuti polemici anticlericali presenti nel de monarchia. il dante della commedia fu scoperto solo in et\u00e0 romantica grazie a august wilhelm von schlegel, ai filosofi friedrich schelling e hegel e al filologo karl witte.\nspagna: precoce fu invece la conoscenza di dante in spagna grazie a opere, datate tra il xiv e il xv secolo, quali il cancionero de baena e enrique de arag\u00f3n. la spagna, esponente di spicco della controriforma, condann\u00f2 violentemente l'anticlericalismo dantesco, determinandone un vero e proprio eclissamento che perdur\u00f2 fino al 1829, con l'arrivo del romanticismo. fondamentali risultarono le traduzioni della commedia in prosa ad opera di miguel aranda y sanju\u00e1n (1868) e in versi del conde de cheste (1879).\nameriche: gi\u00e0 nel corso del xix secolo, lo statunitense ralph waldo emerson import\u00f2 sul suolo americano la vita nova, decretando un interesse sempre maggiore nella letteratura americana grazie a ezra pound ed henry miller. nel mondo ispanofono, invece, si segnala il culto che l'argentino jorge luis borges ha manifestato per la commedia.\n\n\n== nella cultura di massa ==\n\nnel corso del xx secolo, la figura di dante \u00e8 stata oggetto di numerose iniziative affinch\u00e9 fosse diffuso presso il grande pubblico. in occasione del cinquantenario dell'unit\u00e0 d'italia, la milano films e la helios film realizzarono i due primi lungometraggi dedicati all'inferno, lavori che suscitarono reazioni sia positive che negative (queste ultime dovute alla presenza di elementi erotici). \n\nnei decenni successivi, le celebrazioni nazionali dantesche, come il seicentenario della morte nel 1921 e il settecentenario della nascita nel 1965, sensibilizzarono il popolo italiano sull'eredit\u00e0 del sommo poeta, anche grazie allo sceneggiato televisivo vita di dante, realizzato nel 1965 in occasione del settecentenario. nel corso della seconda met\u00e0 del novecento, l'opera di sensibilizzazione si avvalse inoltre dell'emissione di lire raffiguranti il volto di dante (oltre che di fumetti della disney ispirati all'inferno).grazie alla televisione, la diffusione dell'opera di dante raggiunse un pubblico sempre pi\u00f9 ampio: vittorio gassman, vittorio sermonti e roberto benigni recitarono i versi della commedia in manifestazioni pubbliche. nel resto del mondo, invece, dante ha ispirato la realizzazione di alcuni film (quali seven) e di alcuni manga (come le opere di g\u014d nagai) e videogiochi (tra cui dante's inferno).\npersonaggi e luoghi dell'inferno sono stati scelti dall'unione astronomica internazionale per dare i nomi a formazioni geologiche sulla superficie di io, satellite di giove. inoltre nel 1998 il ritratto di dante alighieri dipinto da raffaello sanzio \u00e8 stato scelto come faccia nazionale della moneta da 2 euro italiana e nel 2015, in occasione del 750\u00ba anniversario della sua nascita, sono state coniate due monete da 2 euro commemorativi, un'italiana e l'altra sammarinese.\nnel 2020 la repubblica italiana ha stabilito il 25 marzo quale data per commemorare annualmente la figura di dante; tale giornata nazionale \u00e8 stata denominata danted\u00ec. nel 2022 \u00e8 uscito nelle sale italiane invece dante di pupi avati, film in cui giovanni boccaccio, in viaggio verso ravenna per donare 10 fiorini d'oro alla figlia del sommo poeta suor beatrice, incontra gli ultimi sopravvissuti che hanno conosciuto di persona dante. il film, strutturalmente, si basa su due filoni narrativi: il viaggio di boccaccio da un lato e la rievocazione di episodi della vita di dante dall'altra. tra il 2021 e il 2023 l'istituto poligrafico e zecca di stato ha emesso tre monete dedicate a dante, raffiguranti simbolicamente i tre canti della divina commedia.\n\n\n== discografia ==\nla musica della commedia ensemble san felice direttore federico bardazzi classic voice - antiqua 2015\n\n\n== note ==\n\n\n== bibliografia ==\n\nla bibliografia sulla vita e sull'opera di dante \u00e8 sterminata; normalmente, il primo strumento di ricerca \u00e8 l'enciclopedia dantesca, dell'istituto dell'enciclopedia italiana treccani, roma, 1970-1978, consultabile anche on line. si possono utilizzare anche le risorse informatiche, in primo luogo la bibliografia consultabile sul sito della societ\u00e0 dantesca italiana. per la bibliografia cartacea si rimanda alla voce bibliografia su dante. in questo luogo, si segnala la bibliografia utilizzata per la redazione scientifica della voce:\n\n dante alighieri, opere minori, a cura di sergio cecchin, ii, torino, utet, 1986.\ndante alighieri, divina commedia, ora in:  umberto bosco e giovanni reggio (a cura di), inferno, in divina commedia, vol. 1, firenze, le monnier, 2002, isbn 88-00-41242-4.\n gian mario anselmi e gino ruozzi (a cura di), luoghi della letteratura italiana, milano, mondadori, 2003, isbn 88-424-9017-2. url consultato il 21 maggio 2015.\n michele barbi, nuovi studi sulla famiglia alighieri, in studi danteschi, n. 10, 1925,  pp. 101-104.\n orazio bacci, dante ambasciatore di firenze al comune di san gimignano: discorso letto nella sala del comune di san gimignano il 7 maggio 1899, firenze, l.s. olschki, 1899.\n giuseppe bencivenni pelli, memorie per servire alla vita di dante alighieri e alla storia della sua famiglia, 2\u00aa ed., firenze, guglielmo piatti, 1823, sbn it\\iccu\\foge\\012659. url consultato il 16 ottobre 2015.\n benedetto xv, in praeclara summorum, citt\u00e0 del vaticano, libreria editrice vaticana, 30 aprile 1921. url consultato il 24 maggio 2015.\n harold bloom, il canone occidentale. i libri e le scuole delle et\u00e0, traduzione di francesco saba sardi, milano, bompiani, 1996, isbn 88-452-2869-x.\n jorge luis borges, nove saggi danteschi, a cura di tommaso scarano, milano, adelphi, 2001  [1982], isbn 88-459-1653-7.\n filippo brancucci e joaqu\u00edn arce, spagna, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 12 giugno 2015.\n filippo brancucci e theodor w. elwert, germania, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 12 giugno 2015.\n umberto carpi, la nobilt\u00e0 di dante, firenze, polistampa, 2004, isbn 978-88-8304-753-4.\n sirio a. chimenz, alighieri, dante, in dizionario biografico degli italiani, vol. 2, roma, istituto dell'enciclopedia italiana, 1960. url consultato il 10 giugno 2015.\n claudio ciociola, la tradizione delle opere di dante, su academia.edu, salerno editore - roma, 2001. url consultato il 30 agosto 2020. giovanni ciappelli, cante gabrielli, in dizionario biografico degli italiani, vol. 51, roma, istituto dell'enciclopedia italiana, 1960. url consultato il 17 maggio 2015.\n gianfranco contini, il fiore e il detto d\u2019amore: attribuibili a dante alighieri, in opere minori di dante alighieri, milano, classici ricciardi-mondadori, 1970, isbn 88-7817-104-2.\n gianfranco contini, letteratura italiana delle origini, 3\u00aa ed., firenze, sansoni editore, 2006  [1970], isbn 88-383-1866-2.\n pier vincenzo cova, arbusta iuvant. le bucoliche e scelta delle georgiche di virgilio, 2\u00aa ed., torino, g. b. petrini, 1961, sbn it\\iccu\\mod\\0596178.\n arnaldo d'addario, alighieri, alighiero, in dizionario biografico degli italiani, vol. 2, roma, istituto dell'enciclopedia italiana, 1960. url consultato il 3 giugno 2015.\n arnaldo d'addario, alighieri, in umberto bosco (a cura di), enciclopedia dantesca, istituto dell'enciclopedia italiana, 1970, sbn it\\iccu\\rlz\\0163867. url consultato il 16 ottobre 2015.\n alberto dendi, elisabetta severina, alessandra aretini, moduli di letteratura italiana ed europea, milano, carlo signorelli editore, 2002, isbn 88-434-0920-4., riportato su:  dante - biblioteca della letteratura italiana, su letteraturaitaliana.net, pianetascuola-einaudi. url consultato il 21 maggio 2015.\n francesco de sanctis, storia della letteratura italiana, napoli, morano, 1890  [1870], sbn it\\iccu\\to0\\1185344.\n luigi di marco, la compagnia dei magi: per la formazione degli strateghi d'impresa, milano, f. angeli, 2004,  p. 56, isbn 88-464-5212-7. url consultato il 16 maggio 2015.\n thomas stearns eliot, scritti su dante, a cura di roberto sanesi, milano, bompiani, 1994, isbn 978-88-452-5037-8.\n giulia farina (a cura di), letteratura, in l'universale: la grande enciclopedia tematica, 4, tomo 1, milano, garzanti, 2003,  pp. 61-62, sbn it\\iccu\\uss\\0003645.\n giovanni ferretti, i due tempi di composizione della divina commedia, in biblioteca di cultura moderna, n\u00b0268, bari, laterza, 1935, sbn it\\iccu\\tsa\\0021529.\n giovanni ferretti, saggi danteschi, firenze, le monnier, 1950, sbn it\\iccu\\rav\\0195466.\n giulio ferroni, dante e il nuovo mondo letterario: la crisi del mondo comunale (1300-1380), in giulio ferroni (a cura di), storia della letteratura italiana, vol. 2, milano, mondadori, 2006, sbn it\\iccu\\iei\\0250845.\n kenelm foster, cristo, in enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 4 giugno 2015.\n etienne gilson, dante e la filosofia, a cura di sergio cristaldi, milano, jaca book, 1987, isbn 88-16-40193-1.\n giovanni paolo ii, redemptoris mater, citt\u00e0 del vaticano, libreria editrice vaticana, 25 marzo 1987, isbn 88-209-1569-3. url consultato il 24 maggio 2015.\n salvatore guglielmino e hermann grosser, storia letteraria dal duecento al cinquecento, in il sistema letterario, vol. 1, 1\u00aa ed., milano, g. principato, marzo 2000, isbn 88-416-1309-2.\n egidio guidubaldi, bartolomeo da bologna, in enciclopedia dantesca, roma, istituto della enciclopedia italiana, 1970, sbn it\\iccu\\rlz\\0163867. url consultato il 16 ottobre 2015.\n giorgio inglese, brunetto latini, in dizionario biografico degli italiani, vol. 64, roma, istituto dell'enciclopedia italiana, 2005. url consultato il 16 maggio 2015.\n cesare marchi, dante, milano, rcs, 2006, sbn it\\iccu\\rms\\1556199.\n sergio marconi, canaccio, bernardo, in dizionario biografico degli italiani, vol. 17, roma, istituto dell'enciclopedia italiana, 1974. url consultato il 18 maggio 2015.\n guido martellotti, egloghe, in enciclopedia dantesca, roma, istituto della enciclopedia italiana, 1970, sbn it\\iccu\\rlz\\0163867. url consultato il 22 maggio 2015.\n francesco mazzoni, latini, brunetto, in umberto bosco (a cura di), enciclopedia dantesca, roma, istituto della enciclopedia italiana, 1970, sbn it\\iccu\\rlz\\0163867. url consultato il 16 maggio 2015.\n pier vincenzo mengaldo, stili, dottrina degli, in umberto bosco (a cura di), enciclopedia dantesca, roma, istituto della enciclopedia italiana, 1970, sbn it\\iccu\\rlz\\0163867. url consultato il 19 maggio 2015.\n mira mocan, dante e le letterature straniere, in treccani scuola, treccani.it, 14 maggio 2008f. url consultato il 16 novembre 2017.\n giambattista moreali, il duomo in chiaro \u2013 pietre, versi ed enigmi, modena, edizioni sigem, 2014,  p. 457, isbn 978-88-7387-041-8.\n bruno nardi, filosofia di dante, in grande antologia filosofica, iv, milano, marzorati, 1954,  pp. 1150-1253, sbn it\\iccu\\rav\\0161593.\n guido pampaloni, bianchi e neri, in umberto bosco (a cura di), enciclopedia dantesca, roma, istituto della enciclopedia italiana, 1970, sbn it\\iccu\\rlz\\0163867. url consultato il 17 maggio 2015.\n(la) paolo vi, altissimi cantus, citt\u00e0 del vaticano, libreria editrice vaticana, 7 dicembre 1965, oclc 799513886. url consultato il 24 maggio 2015.\n pietro desiderio pasolini dall'onda, delle antiche relazioni fra venezia e ravenna, firenze, m. cellini e c., 1874,  p. 158, sbn it\\iccu\\ubo\\1787124. url consultato il 26 maggio 2015.\n manlio pastore stocchi, epistole, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 22 maggio 2015.\n manlio pastore stocchi, quaestio de aqua et terra, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rav\\0018895. url consultato il 22 maggio 2015.\nfrancesco petrarca, canzoniere, ora in: francesco petrarca, canzoniere, a cura di gianfranco contini, torino, einaudi, 1992, isbn 88-06-13066-8.\n giorgio petrocchi, vita di dante, 5\u00aa ed., roma; bari, editori laterza, 2008, isbn 978-88-420-4354-6.\n renato piattoli, donati, gemma, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 16 maggio 2015.\n andrea pizzinat, camino e i da camino: un paese, la sua gente, il suo casato, oderzo (tv), edizioni tredieci, 2009,  p. 323, isbn 978-88-8388-158-9. url consultato il 3 giugno 2015.\n barbara reynolds, dante: la vita e l'opera, a cura di alessio catania, milano, longanesi, 2007, isbn 978-88-304-2436-4.\n pier giorgio ricci, monarchia, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 22 maggio 2015.\n simonetta saffiotti bernardi, malaspina, moroello, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 3 giugno 2015.\n simonetta saffiotti bernardi e remo ceserani, francia, in umberto bosco (a cura di), enciclopedia dantesca, roma, istituto dell'enciclopedia italiana, 1970, sbn it\\iccu\\rlz\\0163867. url consultato il 12 giugno 2015.\n francesco selmi, dei trattati morali di albertano da brescia, volgarizzamento inedito fatto nel 1268 da andrea da grosseto, in collezione di opere inedite o rare pubblicate dalla commissione per i testi di lingua, bologna, g. romagnoli, 1873,  p. 389, sbn it\\iccu\\sbl\\0416863.\n leone tettoni - francesco saladini, teatro araldico, ovvero raccolta generale delle armi ed insegne gentilizi e delle pi\u00f9 illustri e nobili casate, vol. 7, milano, claudio wilmant, 1847, sbn it\\iccu\\to0\\0902625. url consultato il 18 luglio 2018.\n augusto torre, l'ambasceria di dante a venezia, in almanacco ravennate, ravenna, camera di commercio industria e agricoltura di ravenna, 1959, sbn it\\iccu\\rav\\0079557.\n gian maria varanini, della scala, alboino, in dizionario biografico degli italiani, vol. 37, roma, istituto dell'enciclopedia italiana, 1989. url consultato il 18 maggio 2015.\n giovanni villani, istorie fiorentine di giovanni villani, vol. v, milano, societ\u00e0 tipografica de\u2019 classici italiani, 1802,  p. 135. url consultato il 3 giugno 2015.\n(fr) voltaire, suite des m\u00e9langes de litt\u00e9rature, d'histoire et de philosophie, in collection complete des ouvres de mr. de voltaire, vol. 5, 1\u00aa ed., ginevra, les fr\u00e8res cramer, 1757. url consultato il 4 giugno 2015.\n comitato cattolico per l'omaggio a dante alighieri (a cura di), il vi centenario dantesco: bollettino del comitato cattolico per l'omaggio a dante alighieri, vol. 1-4, ravenna, bollettino, 1914, sbn it\\iccu\\to0\\0178871. url consultato il 16 ottobre 2015.\n dante alighieri, [opere], oxford, nella stamperia dell'universit\u00e0, 1894.\n giuliano mambelli, annali delle edizioni dantesche. con xlvi tavole fuori testo, verona, bibliopathos, 2010, isbn 978-88-905584-0-5.\n\n\n== voci correlate ==\nalighieri\nlapidi della divina commedia di firenze\nlapidi della divina commedia di siena\nfirenze medievale\ncasa di dante\nravenna\ntomba di dante\ngiovanni boccaccio\nfrancesco petrarca\nguido novello da polenta\nstudi danteschi\nenciclopedia dantesca\nsociet\u00e0 dantesca italiana\ndeutsche dante-gesellschaft\ninfluenza culturale di dante alighieri\n\n\n== altri progetti ==\n\n wikisource contiene una pagina dedicata a dante alighieri\n wikisource contiene una pagina in lingua latina dedicata a dante alighieri\n wikiquote contiene citazioni di o su dante alighieri\n wikibooks contiene testi o manuali su dante alighieri\n wikimedia commons contiene immagini o altri file su dante alighieri\n\n\n== collegamenti esterni ==\n\n dante alighi\u00e8ri, su treccani.it \u2013 enciclopedie on line, istituto dell'enciclopedia italiana. \n michele barbi, dante alighieri, in enciclopedia italiana, istituto dell'enciclopedia italiana, 1931. \n dante alighieri, in dizionario di storia, istituto dell'enciclopedia italiana, 2010. \n dante alighieri, in dizionario di filosofia, istituto dell'enciclopedia italiana, 2009. \n dante alighieri, in dizionario di filosofia, istituto dell'enciclopedia italiana, 2009. \n gennaro sasso, dante nella poetica machiavelliana, in enciclopedia machiavelliana, istituto dell'enciclopedia italiana, 2014. \n(en) ricardo j. quinones, dante, su enciclopedia britannica, encyclop\u00e6dia britannica, inc. \n(en) dante alighieri, su the encyclopedia of science fiction. \n dante alighieri, su beweb, conferenza episcopale italiana. \n(de) dante alighieri, su alcuin, universit\u00e0 di ratisbona. \n opere di dante alighieri, su liber liber. \n opere di dante alighieri / dante alighieri (altra versione) / dante alighieri (altra versione) / dante alighieri (altra versione), su openmlol, horizons unlimited srl. \n(en) opere di dante alighieri, su open library, internet archive. \n(en) opere di dante alighieri, su progetto gutenberg. \n(en) audiolibri di dante alighieri, su librivox. \n(en) opere riguardanti dante alighieri, su open library, internet archive. \n(en) bibliografia di dante alighieri, su internet speculative fiction database, al von ruff. \n(en) dante alighieri, su goodreads. \n(fr) bibliografia su dante alighieri, su les archives de litt\u00e9rature du moyen \u00e2ge. \n(en) dante alighieri, in catholic encyclopedia, robert appleton company. \n dante alighieri, su discografia nazionale della canzone italiana, istituto centrale per i beni sonori ed audiovisivi. \n dante alighieri, in archivio storico ricordi, ricordi & c.. \n dante alighieri, su last.fm, cbs interactive. \n(en) spartiti o libretti di dante alighieri, su international music score library project, project petrucci llc. \n(en) dante alighieri, su allmusic, all media network. \n(en) dante alighieri, su myanimelist. \n(en) dante alighieri, su imdb, imdb.com. \n(de, en) dante alighieri, su filmportal.de. \n giuseppe bonghi, progetto dante alighieri, su classic italiani, 1996. url consultato il 18 maggio 2015 (archiviato dall'url originale l'8 maggio 2015)., per un quadro di riferimento bio/bibliografico su dante.\n andrea mazzucchi, amedeo quondam, italo pantani, giuliana zagra et alii (a cura di), dante alighieri, su internet culturale, internet culturale. url consultato il 17 maggio 2015 (archiviato dall'url originale l'8 aprile 2015).\n dante online, su danteonline.it, societ\u00e0 dantesca italiana. url consultato il 18 maggio 2015 (archiviato dall'url originale l'11 marzo 2010)., per la consultazione online delle opere dantesche e informazioni bio/bibliografiche\n dantesources, su perunaenciclopediadantescadigitale.eu, istituto di scienza e tecnologie dell\u2019informazione \"a. faedo\" (cnr pisa) e dipartimento di filologia, letteratura e linguistica (universit\u00e0 di pisa), 2013. url consultato il 3 luglio 2015., per la consultazione on-line di informazioni relative alle fonti dantesche\n centro dantesco dei frati minori conventuali, ravenna, su centrodantesco.it. url consultato il 18 maggio 2015.\n museo casa di dante, firenze, su museocasadidante.it, unione fiorentina. url consultato il 18 maggio 2015.\n tutto dante, su tuttodante.it. url consultato il 5 giugno 2015.\n dante alighieri compie 750 anni: celebrazioni ed eventi, su centenaridanteschi.it. url consultato il 16 novembre 2017."