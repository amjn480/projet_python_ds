"berl\u00edn (en alemany: berlin [b\u025b\u0250\u032f.\u02c8li\u02d0n ]) \u00e9s la capital i la ciutat m\u00e9s gran d'alemanya, amb 3.499.879 habitants  (2011), anomenats berlinesos. t\u00e9 una densitat de 3.845 hab/km\u00b2. la travessen els rius spree i havel, al nord-est d'alemanya. est\u00e0 voltada pel land de brandenburg, tot i que no en forma part, sin\u00f3 que la mateixa ciutat \u00e9s un dels estats federats alemanys.\ndocumentada des del segle xiii, berl\u00edn fou successivament la capital del regne de pr\u00fassia (1701-1918), de l'imperi alemany (1871-1918), de la rep\u00fablica de weimar (1919-1933) del tercer reich (1933-1945), i de la rep\u00fablica federal d'alemanya des del 1990.\ndespr\u00e9s de la segona guerra mundial, la ciutat es dividiria en el berl\u00edn est, que el 1949 es convertia en la capital de l'alemanya de l'est, i el berl\u00edn oest, que es convertia en un enclavament occidental, envoltat pel mur de berl\u00edn durant el per\u00edode 1961-1989, mentre bonn es convertia en la capital provisional d'alemanya. despr\u00e9s de la reunificaci\u00f3 alemanya del 1990, la ciutat recobrava el seu estatus de capital d'alemanya i oferia 147 ambaixades estrangeres.berl\u00edn \u00e9s un important centre de cultura, pol\u00edtica, mitjans de comunicaci\u00f3 i ci\u00e8ncia d'europa. la seva economia es basa principalment en el sector serveis, incloent-hi una gamma diversa d'ind\u00fastries creatives, corporacions de mitjans de comunicaci\u00f3, serveis mediambientals, llocs de congr\u00e9s i convenci\u00f3. la ciutat \u00e9s un centre continental per al transport aeri i ferroviari, i \u00e9s una de les destinacions tur\u00edstiques m\u00e9s visitades de la uni\u00f3 europea. altres ind\u00fastries inclouen telecomunicacions, optoelectr\u00f2nica, tecnologia de la informaci\u00f3, ind\u00fastria de l'autom\u00f2bil, enginyeria biom\u00e8dica i biotecnologia.\nla metr\u00f2poli \u00e9s la seu de c\u00e8lebres universitats, instituts d'investigaci\u00f3, esdeveniments esportius, orquestres, museus i personalitats. el paisatge urb\u00e0 i el llegat hist\u00f2ric de berl\u00edn n'ha fet una escena popular per a pel\u00b7l\u00edcules de produccions internacionals. la ciutat \u00e9s reconeguda pels seus festivals, arquitectura diversa, vida nocturna, arts contempor\u00e0nies i una alta qualitat de vida. berl\u00edn ha evolucionat de tal manera que atrau la joventut i els artistes pel seu estil de vida liberal i zeitgeist ('l'esperit de l'\u00e8poca').el setembre de 2009 fou guardonada amb el premi pr\u00edncep d'ast\u00faries de la conc\u00f2rdia en reconeixement del  20\u00e8 aniversari de la caiguda del mur i per la seva capacitat de construir, tancar cicatrius de la seva divisi\u00f3 i com a nus de conc\u00f2rdia al cor d'alemanya i europa, contribuint a l'enteniment, la conviv\u00e8ncia, la just\u00edcia, la pau i la llibertat en el m\u00f3n.\n\n\n== organitzaci\u00f3 pol\u00edtica ==\ndespr\u00e9s de formar part de la marca de brandenburg, berl\u00edn fou la capital del reich i de pr\u00fassia, a m\u00e9s de ser una prov\u00edncia prussiana, fins al 1945, i avui \u00e9s una de les tres \"ciutats estat\" entre els 16 l\u00e4nder alemanys, juntament amb hamburg i bremen. despr\u00e9s de la reunificaci\u00f3 alemanya, diversos entusiastes han llan\u00e7at el projecte per retornar-li oficialment el nom de pr\u00fassia a la regi\u00f3 formada pels estats de berl\u00edn i brandenburg. en un refer\u00e8ndum realitzat el 1996, la majoria dels habitants de brandenburg i berl\u00edn est es van pronunciar en contra de la fusi\u00f3 dels dos estats, mentre que els de berl\u00edn oest ho van fer a favor.perqu\u00e8 berl\u00edn es torn\u00e9s a convertir de dret en la capital d'alemanya, va caldre realitzar una votaci\u00f3 en el bundestag el juny de 1991, en qu\u00e8 es va decidir transferir les institucions de bonn a berl\u00edn. la transfer\u00e8ncia del govern federal i de la cancelleria va tenir lloc el 1999. el parlament de la ciutat i de l'estat (de berl\u00edn) s'anomena abgeordnetenhaus. berl\u00edn \u00e9s governada per un regierender b\u00fcrgermeister, que \u00e9s alcalde de la ciutat i cap del bundesland al mateix temps. actualment, aquest c\u00e0rrec l'ocupa michael m\u00fcller (spd).\ndes de l'1 de gener del 2001, berl\u00edn se subdivideix en 12 districtes anomenats bezirke, provinents de la reorganitzaci\u00f3 dels 23 districtes precedents.\n\n\n== hist\u00f2ria ==\nberl\u00edn es va fundar a l'inici del segle xiii per joan i de brandenburg; \u00e9s, doncs, bastant antiga, per\u00f2 no queda gaire cosa d'aquelles velles comunitats. al contrari, avui dia berl\u00edn fa la impressi\u00f3 d'una gran discontinu\u00eftat, que reflecteix visiblement les moltes convulsions de la hist\u00f2ria alemanya del segle xx.\nla primera evid\u00e8ncia d'un assentament a l'\u00e0rea central de berl\u00edn \u00e9s una biga de fusta datada aproximadament de 1192. la primera menci\u00f3 escrita de pobles a l'\u00e0rea de l'actual ciutat \u00e9s de finals del segle xii. el lloc de spandau \u00e9s el primer esmentat el 1197, i k\u00f6penick el 1209; tanmateix, aquestes \u00e0rees no s'integraren a berl\u00edn fins a 1920. per trobar esmentada la part central de berl\u00edn, s'ha de retrocedir a dues ciutats. c\u00f6lln en el fischerinsel s'esmenta per primera vegada en un document de 1237, i a berl\u00edn, a l'altre costat del spree, en el que s'anomena ara el nikolaiviertel, s'hi fa refer\u00e8ncia en un document de 1244. des del comen\u00e7ament, les dues ciutats formaven una unitat econ\u00f2mica i social. el 1307, les dues ciutats s'unien pol\u00edticament.\nel 1435, frederic i es convertia en l'elector de brandenburg, que governava fins al 1440. el seu successor, frederic ii, establia berl\u00edn com a capital del marcgraviat, i els subseg\u00fcents membres de la fam\u00edlia hohenzollern governaren fins a 1918 a berl\u00edn, primer com a electors de brandenburg, despr\u00e9s com a reis de pr\u00fassia, i finalment com a emperadors alemanys. el 1448, els ciutadans es rebel\u00b7laren en el que es va con\u00e8ixer com la \"indignaci\u00f3 de berl\u00edn\" contra la construcci\u00f3 d'un palau reial nou per l'elector frederic ii. la protesta no reeix\u00ed, tanmateix, i la ciutadania perdia molts dels seus privilegis pol\u00edtics i econ\u00f2mics. el 1451, berl\u00edn es convertia en la resid\u00e8ncia reial dels electors de brandenburg, i berl\u00edn havia de deixar el seu estatus com a ciutat hanse\u00e0tica lliure. el 1539, els electors i la ciutat oficialment esdevenien luterans.\n\n\n=== segles xvii a xviii ===\nla guerra dels trenta anys entre 1618 i 1648 va tenir com a conseq\u00fc\u00e8ncia la devastaci\u00f3 de berl\u00edn. un ter\u00e7 de les cases quedaren destru\u00efdes i la ciutat perdia la meitat de la poblaci\u00f3. frederic guillem i, conegut com el \"gran elector\", que havia succe\u00eft el seu pare jordi guillem com a governant el 1640, iniciava una pol\u00edtica d'immigraci\u00f3 que promovia la toler\u00e0ncia religiosa. amb l'edicte de potsdam el 1685, frederic guillem i oferia asil als hugonots francesos. m\u00e9s de 15.000 hugonots anaren cap a brandenburg, 6.000 dels quals s'instal\u00b7laren a berl\u00edn. cap al 1700, aproximadament, un vint per cent dels residents de berl\u00edn eren francesos, i la seva influ\u00e8ncia cultural a la ciutat era immensa. molts altres immigrants provenien de boh\u00e8mia, pol\u00f2nia, i salzburg.\namb la coronaci\u00f3 de frederic i el 1701 com a rei (a k\u00f6nigsberg), berl\u00edn es convertia en la capital del regne de pr\u00fassia. el 1740 frederic ii, conegut com a frederic el gran (1740-1786) arriba al poder. berl\u00edn es convertia, sota el seu regnat, en un centre de la il\u00b7lustraci\u00f3. despr\u00e9s de la vict\u00f2ria de fran\u00e7a a la guerra de la quarta coalici\u00f3, napole\u00f3 bonaparte es dirigia a berl\u00edn el 1806, per\u00f2 concedia l'autogovern a la ciutat. el 1815, la ciutat formava part de la nova prov\u00edncia de brandenburg.\nla revoluci\u00f3 industrial transformava berl\u00edn durant el segle xix; l'economia de la ciutat i la poblaci\u00f3 s'expandiren extraordin\u00e0riament, i es convertia en el principal centre ferroviari i econ\u00f2mic d'alemanya. els suburbis aviat es desenvoluparen i augmentaren l'\u00e0rea i la poblaci\u00f3 de berl\u00edn.\n\ndespr\u00e9s d'haver estat la resid\u00e8ncia dels reis de pr\u00fassia, berl\u00edn va esdevenir gran al segle xix, sobretot quan el 1871 fou proclamada capital de l'imperi germ\u00e0nic. va mantenir l'estatus de capital tamb\u00e9 durant la rep\u00fablica de weimar i sota el r\u00e8gim nazi, ra\u00f3 per la qual fou un dels objectius principals dels atacs aeris aliats durant la segona guerra mundial.\ndespr\u00e9s de la separaci\u00f3 de la ciutat en dues meitats a la fi de la guerra, la part oriental de berl\u00edn va esdevenir la capital de la rep\u00fablica democr\u00e0tica alemanya (rda), mentre que la capital de la rep\u00fablica federal alemanya es va traslladar a bonn. durant la guerra freda, el berl\u00edn oest fou una illa d'occident enll\u00e0 del \"tel\u00f3 d'acer\". la confrontaci\u00f3 entre els dos blocs va fer visible la separaci\u00f3 de la ciutat, primer quan el 1948 es va haver d'abastir berl\u00edn oest mitjan\u00e7ant un pont aeri, i m\u00e9s endavant el 14 d'agost de 1961, quan el govern de l'alemanya oriental va al\u00e7ar el mur de berl\u00edn. a conseq\u00fc\u00e8ncia de la caiguda del mur el 1989 i amb la reunificaci\u00f3 de les dues alemanyes, berl\u00edn ha tornat a ser la capital de l'alemanya unida.\n\n\n== arquitectura ==\nla fernsehturm (torre de tv) a l'alexanderplatz, a mitte, \u00e9s la segona estructura m\u00e9s alta en la uni\u00f3 europea amb 368 m. constru\u00efda el 1969, \u00e9s visible des de la majoria dels districtes centrals de berl\u00edn. la ciutat es pot veure des d'un mirador situat als 204 m. comen\u00e7a aqu\u00ed la karl-marx-allee cap a l'est, una avinguda coberta d'edificis residencials monumentals, dissenyats en l'estil del classicisme socialista de l'era de stalin. adjacent a aquesta \u00e0rea hi ha el rotes rathaus (ajuntament), amb la seva arquitectura de ma\u00f3 vermell distintiva. al davant, hi ha una font de nept\u00fa, que presenta una escena mitol\u00f2gica.\nl'east side gallery \u00e9s una exhibici\u00f3 a l'aire lliure d'art pintat directament en les \u00faltimes porcions existents del mur de berl\u00edn. \u00e9s l'evid\u00e8ncia restant m\u00e9s gran de la divisi\u00f3 hist\u00f2rica de la ciutat. ha sofert \u00faltimament una restauraci\u00f3.\nla porta de brandenburg \u00e9s una fita ic\u00f2nica de berl\u00edn i alemanya. tamb\u00e9 apareix a les monedes de l'euro alemany (10, 20, i 50 c\u00e8ntims). l'edifici de reichstag \u00e9s la seu tradicional del parlament alemany, renovat durant els anys 1950 dels greus danys de la segona guerra mundial. l'edifici fou remodelat una altra vegada per l'arquitecte brit\u00e0nic norman foster durant els anys 1990 i presenta una c\u00fapula de vidre sobre l'\u00e0rea de sessi\u00f3, que permet l'acc\u00e9s p\u00fablic lliure a les dilig\u00e8ncies parlament\u00e0ries i vistes magn\u00edfiques de la ciutat.\nfan frontera amb el gendarmenmarkt una pla\u00e7a neocl\u00e0ssica berlinesa, el nom de la qual es remunta a l'ocupaci\u00f3 napole\u00f2nica de la ciutat, dues catedrals similarment dissenyades, la catedral francesa amb la seva plataforma d'observaci\u00f3 i la catedral alemanya. el konzerthaus (auditori), casa de l'orquestra simf\u00f2nica de berl\u00edn, s'aixeca entre les dues catedrals.\nel berliner dom, una catedral protestant i la tercera esgl\u00e9sia en aquest lloc, \u00e9s localitzat a l'illa dels museus prop del berliner stadtschloss i adjacent al lustgarten. una gran cripta alberga les restes d'alguns personatges de la fam\u00edlia reial prussiana. com molts altres edificis, patia importants danys durant la segona guerra mundial. la catedral de sant hedwig \u00e9s la catedral cat\u00f2lica romana de berl\u00edn.\nl'unter den linden \u00e9s un gran avinguda de til\u00b7lers a l'est occidental de la porta de brandenburg fins al lloc de l'anterior berliner stadtschloss, i abans era el passeig dels primers ministres de berl\u00edn. molts edificis cl\u00e0ssics omplen el carrer i part de humboldt university s'hi localitza. friedrichstra\u00dfe era el carrer llegendari de berl\u00edn durant el feli\u00e7os anys vint. combina tradicions del segle xx amb l'arquitectura moderna del berl\u00edn d'avui.\n\nla potsdamer platz \u00e9s un barri sencer constru\u00eft de zero despr\u00e9s de 1995, despr\u00e9s que la caiguda el mur. a l'oest de potsdamer platz hi ha el kulturforum, que allotja el gem\u00e4ldegalerie, i \u00e9s flanquejat pel neue nationalgalerie i la filharm\u00f2nica. el monument commemoratiu als jueus assassinats d'europa, en commemoraci\u00f3 de l'holocaust, se situa al nord.l'\u00e0rea al voltant de hackescher markt \u00e9s el lloc de la cultura de la moda, amb incomptables botigues de roba, clubs, bars i galeries. tamb\u00e9 inclou la hackesche h\u00f6fe, una conglomeraci\u00f3 d'edificis al voltant d'uns quants patis, reconstru\u00eft al voltant de 1996. oranienburger stra\u00dfe i la nova sinagoga pr\u00f2xima eren el centre de cultura jueva abans de 1933, i torna a ser-ho avui.\n\n\n== la ciutat ==\ntot i que berl\u00edn t\u00e9 un bon nombre d'edificis notables dels segles precedents, la ciutat d'avui dia est\u00e0 fortament caracteritzada pel paper clau que ha tingut en la hist\u00f2ria alemanya del segle xx. d'una banda, qualsevol govern que ha tingut la seu a berl\u00edn: l'imperi germ\u00e0nic del 1871, la rep\u00fablica de weimar, l'alemanya nazi, la rda i ara l'alemanya unida, hi ha portat a terme ambiciosos programes urban\u00edstics, cadascun amb el seu car\u00e0cter distintiu. d'altra banda, berl\u00edn ha estat devastada pels bombardejos de la segona guerra mundial, i molts dels edificis que van quedar drets foren enderrocats als anys 50 i 60, tant a l'est com a l'oest, per fer lloc als nous programes arquitect\u00f2nics. si b\u00e9 no ha quedat gran cosa del mur de berl\u00edn, \u00e9s possible dir en quina part de la ciutat es troba nom\u00e9s observant l'arquitectura dels edificis.\n\n\n=== berl\u00edn oest ===\nkurf\u00fcrstendamm, amb la kaiser-wilhelm-ged\u00e4chtniskirche. l'esgl\u00e9sia fou bombardejada durant la segona guerra mundial i se n'han preservat les ru\u00efnes en mem\u00f2ria de la guerra.\ntiergarten (el parc m\u00e9s gran de berl\u00edn), els boscos de tegel i grunewald.\nkreuzberg, el \"petit istanbul\".\nrathaus sch\u00f6neberg i kennedy platz.\nschlo\u00df charlottenburg i \u00e4gyptisches museum, palau de charlottenburg i museu egipci.\n\n\n=== mitte (centre hist\u00f2ric i modern) ===\nreichstag, l'antiga i actual seu del parlament alemany, renovada per sir norman foster.\nla porta de brandenburg.\nla pariser platz, a tocar de la porta de brandenburg. reconstru\u00efda el 1993.\nstra\u00dfe des 17 juni (el carrer del 17 de juny).\nmonument a l'holocaust, al costat de la porta de brandenburg.\nla gran avinguda unter den linden, amb l'\u00f2pera estatal i la universitat humboldt.\nscheunenviertel, origin\u00e0riament els suburbis de berl\u00edn, s\u00f3n avui un lloc de cultura alternativa, amb nombrosos clubs nocturns, bars i galeries d'art. en aquest barri es troba la nova sinagoga, a oranienburger stra\u00dfe (constru\u00efda originalment als anys 1860 en estil morisc i amb una gran c\u00fapula daurada, i reconstru\u00efda el 1993), i el hackesche h\u00f6fe, un conglomerat d'edificis constru\u00efts al voltant de diversos solars, reconstru\u00efts despr\u00e9s de 1996.\ncheckpoint charlie, les restes d'un dels controls en el mur de berl\u00edn amb un museu annex.\npotsdamer platz, un barri sencer constru\u00eft del no-res despr\u00e9s del 1995.\ngendarmenmarkt, amb les esgl\u00e9sies francesa i alemanya i el teatre schaub\u00fchne.\nrotes rathaus, l'ajuntament.\nla catedral de santa eduvigis (st.-hedwigs-kathedrale).\nberliner dom, la catedral de berl\u00edn.\nnikolaiviertel, amb la nikolaikirche.\nalexanderplatz, amb la torre de la televisi\u00f3.\nl'esgl\u00e9sia de sant miquel de berl\u00edn.\n\n\n=== est (antic centre de la rda i zona emergent i de moda) ===\nel barri de berlin-friedrichshain \u00e9s, junt amb el de berlin-neuk\u00f6lln, el m\u00e9s actiu del moment. centre art\u00edstic, al voltant de la boxhagener platz, es desenvolupa una vida din\u00e0mica i jove que atreu cada cop m\u00e9s visitants.\nel barri de lichtenberg, m\u00e9s cap a l'est, continua sent centre d'edificis prefabricats i sat\u00e8l\u00b7lit urban\u00edstic.\n\n\n=== museus ===\nilla dels museus, una illeta sobre el riu spree, al centre de berl\u00edn, seu de nombrosos museus: altes museum, neues museum (que inclou el museu egipci de berl\u00edn), alte nationalgalerie, pergamonmuseum (museu de p\u00e8rgam) i museu bode.\nmuseu alemany de tecnologia.\nneue nationalgalerie (nova galeria nacional), un dels darrers edificis de ludwig mies van der rohe.\nmuseu jueu.\nmuseu alemany d'hist\u00f2ria.\nmuseu germanor\u00fas.\nmuseu etnol\u00f2gic de berl\u00edn.\ngem\u00e4ldegalerie (pinacoteca de berl\u00edn).\n\n\n=== teatres ===\nschaub\u00fchne\nvolksb\u00fchne\ndeutsches theater\nberliner ensemble\nfriedrichstadt-palast\n\n\n=== \u00f2peres ===\ndeutsche oper (l'\u00f2pera alemanya).\nstaatsoper unter den linden (l'\u00f2pera estatal).\nkomische oper (l'\u00f2pera c\u00f2mica).\n\n\n=== aeroports ===\naeroport de sch\u00f6nefeld.\naeroport de tegel.\naeroport de tempelhof, deix\u00e0 d'operar l'octubre de 2008.\n\n\n=== universitats ===\na berl\u00edn estudien, en 17 universitats, gaireb\u00e9 150.000 estudiants:\n\nfreie universit\u00e4t berlin (fu)\nhumboldt-universit\u00e4t zu berlin (hu)\ntechnische universit\u00e4t berlin (tu)\ncharit\u00e9 berlin (facultat de medicina gestionada actualment per la fu i la hu)\nfachhochschule f\u00fcr technik und wirtschaft (fhtw)\nfachhochschule f\u00fcr wirtschaft (fhw)\nfachhochschule f\u00fcr verwaltung und rechtspflege\nuniversit\u00e4t der k\u00fcnste berlin (udk, abans: hochschule der k\u00fcnste - hdk)\nhochschule f\u00fcr musik \"hanns eisler\" (hfm)\nhochschule f\u00fcr schauspielkunst \"ernst busch\"\nkunsthochschule berlin-wei\u00dfensee hochschule f\u00fcr gestaltung (khb)\nbeuth hochschule f\u00fcr technik berlin\nalice-salomon fachhochschule f\u00fcr sozialarbeit und sozialp\u00e4dagogik (asfh)\nkatholische hochschule f\u00fcr sozialwesen berlin (khsb)\nevangelische fachhochschule berlin (efb)\ntouro college berlin\nberufsakademie berlin\n\n\n== clima ==\nberl\u00edn t\u00e9 un clima temperat, segons el sistema de classificaci\u00f3 de clima k\u00f6ppen. els estius s\u00f3n calorosos amb temperatures altes, de mitjana 22-25 \u00b0c (mig 70) i les baixes de 12-14 \u00b0c. els hiverns s\u00f3n freds amb temperatures altes de mitjana de 4 \u00b0c i les baixes de 2 a 0 \u00b0c. la primavera i la tardor s\u00f3n generalment suaus. la zona edificada de berl\u00edn crea un microclima, amb calor emmagatzemada pels edificis de la ciutat. les temperatures poden ser 4 \u00b0c m\u00e9s altes a la ciutat que en les \u00e0rees circumdants.les precipitacions anuals s\u00f3n de 571 mm, amb precipitacions moderades durant l'any. de desembre a mar\u00e7 sol nevar, tot i que la neu sol desfer-se r\u00e0pidament.\n\n\n== flora i fauna ==\nberl\u00edn compta amb una gran varietat d'espais on predomina la natura, especialment boscos i llacs. el roure, el pi, el bedoll i l'alzina hi creixen de manera natural i conformen bona part de la seva superf\u00edcie forestal. pel que fa a la fauna, hi predominen ocells com la cornella emmantellada, el colom dom\u00e8stic, el colom tud\u00f3, la garsa, l'estornell vulgar i el pardal, aix\u00ed com el bernat pescaire, l'\u00e0nec collverd i el cigne mut a les zones lacustres. els mam\u00edfers salvatges m\u00e9s comuns s\u00f3n el conill, la rata comuna i la rata negra, el ratol\u00ed com\u00fa, l'esquirol vermell i la guineu; a les zones de bosc esp\u00e8s s'hi pot veure el cabirol. pel que fa als r\u00e8ptils, destaca la pres\u00e8ncia de tortugues introdu\u00efdes als estanys i llacs i que han aconseguit sobreviure-hi malgrat el clima relativament fred de berl\u00edn; les m\u00e9s comunes formen part de l'esp\u00e8cie trachemys scripta.\n\n\n== demografia ==\nuna desena part de la poblaci\u00f3 de berl\u00edn la conformen ciutadans d'altres pa\u00efsos. molts d'aquests immigrants van arribar com a treballadors temporals, encara que finalment es van establir en la ciutat. el grup m\u00e9s important d'aquests treballadors \u00e9s el dels turcs, seguits pels italians, polonesos, russos i altres subgrups procedents dels estats de iugosl\u00e0via i diverses nacions d'\u00e0frica i \u00e0sia.\nla poblaci\u00f3 de berl\u00edn ha crescut r\u00e0pidament des del final de la segona guerra mundial, quan havia caigut a nom\u00e9s 2.300.000. avui dia berl\u00edn consta de 3.400.000 habitants. els factors que van contribuir al creixement de la poblaci\u00f3 s'hi troben la tornada dels residents evacuats durant la guerra, un flux d'alemanys de l'est a berl\u00edn oest i un gran nombre de gent que va arribar com a immigrant. des de la reunificaci\u00f3 alemanya, centenars de milers de nouvinguts han arribat a la ciutat.\naproximadament el 59% de la poblaci\u00f3 de berl\u00edn no professa una religi\u00f3. a l'esgl\u00e9sia evang\u00e8lica pertanyen prop de 19,8% de la poblaci\u00f3, a l'esgl\u00e9sia cat\u00f2lica un 9,4% i a altres confessions cristianes un 3%. altres religions s\u00f3n practicades per xicotets segments de la poblaci\u00f3, principalment l'islam, amb un 8,8% de poblaci\u00f3.\n\n\n== economia ==\nla capital d'alemanya ha sigut durant anys sin\u00f2nim de cultura, disseny i les startups. berlin s'est\u00e0 especialitzant en \u00e0rees com el comer\u00e7 electr\u00f2nic, nous mitjans digitals i jocs en les xarxes socials.en 2006, el pib nominal de berl\u00edn experimentava una taxa de creixement de l'1,5% (2,7% a alemanya). en 2013 el pib de berl\u00edn era de 102.9 mil milions d'euros, o 31.000 euros per habitant. en setembre de 2008 la taxa de desocupaci\u00f3 era del 13%, superior a la mitjana alemanya (8,4% en setembre de 2007), aix\u00ed com al de la ue (6,7% en agost de 2007).de les trenta empreses que conformen l'\u00edndex alemany, dax, siemens ag i deutsche bahn tenen la seua seu a berl\u00edn. entre els 20 majors patrons a berl\u00edn estan l'empresa ferrovi\u00e0ria deutsche bahn (db), l'empresa del fam\u00f3s hospital universitari charit\u00e9, l'empresa local de transport p\u00fablic bvg, el prove\u00efdor de serveis dussmann i piepenbrock. bayer health care i berlin chemie s\u00f3n grans companyies farmac\u00e8utiques amb seu en la ciutat. les seus a alemanya de universal music i sony music es troben a berl\u00edn. estacions de televisi\u00f3 locals, nacionals i internacionals, com rbb, mtv europa, visca, tvb i n24 tenen la seua seu en la ciutat.\nberl\u00edn adlershof \u00e9s un dels 15 majors parcs tecnol\u00f2gics a tot el m\u00f3n. la recerca i el desenvolupament revesteixen summa import\u00e0ncia econ\u00f2mica, i la regi\u00f3 berl\u00edn-brandenburg se situa entre les tres principals regions innovadores en la ue.\nsegons dades de l'any 2010, el creixent sector tur\u00edstic abasta 746 hotels amb 112.400 llits i al voltant de 20,8 milions de pernoctacions, fent de berl\u00edn la tercera ciutat m\u00e9s visitada en la uni\u00f3 europea.\n\n\n== cultura ==\ndespr\u00e9s de la caiguda del mur de berl\u00edn el 1989, el centre de la ciutat (la part occidental de l'antic berl\u00edn est) albergava moltes cases parcialment destru\u00efdes durant la segona guerra mundial i no reconstru\u00efdes mai m\u00e9s. aquests edificis foren terreny adobat per a diverses menes de contracultura i cultura underground, igual com de molts clubs nocturns, incl\u00f2s el fam\u00f3s tresor, un dels locals de m\u00fasica techno m\u00e9s importants del m\u00f3n. els palaus i parcs de berl\u00edn han estat declarats patrimoni de la humanitat per la unesco.\n\n\n== fills il\u00b7lustres ==\nfriedrich wilhelm riedt (1712-1784), flautista i te\u00f2ric musical.\ngustav nicolai, compositor musical.\nflodoardo geyer, compositor d'\u00f2peres i music\u00f2graf.\ngustav friedrich wilhelm gro\u00dfmann (1744-1796), poeta, escriptor i promotor teatral.\nemil du bois-reymond (1818-1897), fisi\u00f2leg.\npaul heyse, (1830-1914), escriptor, premi nobel de literatura de l'any 1910.\npaul du bois-reymond (1831-1889), matem\u00e0tic (germ\u00e0 d'emil).\nadolf von baeyer (1835-1917), qu\u00edmic, premi nobel de qu\u00edmica de l'any 1905.\nheinrich bruns (1848-1919), matem\u00e0tic.\ngustav stresemann (1878-1929), pol\u00edtic, premi nobel de la pau de 1926\nfrida leider (1888-1975), soprano dram\u00e0tica.\nhans hamburger (1889-1956), matem\u00e0tic.\nnelly sachs (1891-1970) escriptora, premi nobel de literatura de 1966.\nwalter benjamin (1892-1940), fil\u00f2sof, col\u00b7laborador de l'escola de frankfurt.\nalfred brauer (1894-1985), matem\u00e0tic.\nerich rothe (1895-1988), matem\u00e0tic.\ngeorg wittig (1897-1987) qu\u00edmic, premi nobel de qu\u00edmica de 1979.\nreinhold baer (1902-1979), matem\u00e0tic\nwerner forssmann (1904-1979), metge, premi nobel de medicina o fisiologia de 1956.\nernst boris chain (1906-1979),bioqu\u00edmic, premi nobel de medicina o fisiologia de 1945.\nmax delbr\u00fcck (1906-1981), biof\u00edsic, premi nobel de medicina o fisiologia de 1969.\njanina de fitermann (1911-1964), pianista i pedagoga.\n\n\n== llista d'alcaldes de berl\u00edn ==\n\n\n== ciutats agermanades ==\nberl\u00edn est\u00e0 agermanat amb les ciutats seg\u00fcents:\n\n los angeles, calif\u00f2rnia (estats units), des de 1967\n par\u00eds, fran\u00e7a, des de 1987\n madrid, espanya, des de 1988\n istanbul, turquia, des de 1989\n moscou, r\u00fassia, des de 1990\n vars\u00f2via, pol\u00f2nia, des de 1991\n budapest, hongria, des de 1991\n brussel\u00b7les, b\u00e8lgica, des de 1992\n jakarta, indon\u00e8sia, des de 1993\n taixkent, uzbekistan, des de 1993\n ciutat de m\u00e8xic, m\u00e8xic, des de 1993\n pequ\u00edn, xina, des de 1994\n t\u00f2quio (jap\u00f3), des de 1994\n buenos aires, argentina, des de 1994\n praga, rep\u00fablica txeca, des de 1995\n windhoek, nam\u00edbia, des del 2000\n\n\n== vegeu tamb\u00e9 ==\ns-bahn de berl\u00edn\npolicia de berl\u00edn\nwelthaupstadt germania\nmanifestaci\u00f3 liebknecht-luxemburg\n\n\n== refer\u00e8ncies ==\n\n\n== enlla\u00e7os externs ==\najuntament de berl\u00edn.\nstadtpanoramen berlin - panorama de berl\u00edn.\ncentre catal\u00e0 de berl\u00edn."