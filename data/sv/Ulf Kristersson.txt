"ulf hjalmar ed kristersson, f\u00f6dd 29 december 1963 i lunds domkyrkof\u00f6rsamling i malm\u00f6hus l\u00e4n, \u00e4r en svensk moderat politiker, som \u00e4r sveriges statsminister sedan den 18 oktober 2022. han blev partiledare f\u00f6r moderaterna 2017 och ledde partiet genom riksdagsvalen 2018 och 2022.\nkristersson \u00e4r utbildad civilekonom. han var kommunalr\u00e5d i str\u00e4ngn\u00e4s kommun 2002\u20132006, socialborgarr\u00e5d i stockholms stad 2006\u20132010 och socialf\u00f6rs\u00e4kringsminister 2010\u20132014 (i regeringen reinfeldt).kristersson har tidigare varit ordf\u00f6rande f\u00f6r moderata ungdomsf\u00f6rbundet 1988\u20131992 och riksdagsledamot f\u00f6r moderaterna 1991\u20132000. sedan 2014 \u00e4r han \u00e5ter riksdagsledamot f\u00f6r moderaterna.\n\n\n== biografi ==\n\n\n=== bakgrund och familj ===\nkristersson bodde i sin f\u00f6delsestad lund fram till fem \u00e5rs \u00e5lder och \u00e4r d\u00e4refter uppvuxen i torsh\u00e4lla utanf\u00f6r eskilstuna. han \u00e4r son och \u00e4ldst av tre barn till ekonomikonsulten, filosofie kandidat lars kristersson (1938\u20132015) och adjunkten karin kristersson (f\u00f6dd axelsson, 1938\u20132020).\nefter att ha g\u00e5tt ut fr\u00e5n s:t eskils gymnasium i eskilstuna 1983 gjorde kristersson \u00e5ren 1983\u20131984 v\u00e4rnplikt som plutonsbef\u00e4l vid upplands regemente (s 1) i enk\u00f6pings garnison. han flyttade d\u00e4refter till uppsala f\u00f6r att studera f\u00f6retagsekonomi och nationalekonomi vid uppsala universitet, d\u00e4r han avlade civilekonomexamen 1988. under studietiden var han \u00e4ven aktiv vid s\u00f6dermanlands-nerikes nation och var bland annat dess programsekreterare. p\u00e5 majmiddagen 2013 blev han hedersledamot vid nationen.kristersson \u00e4r bosatt i str\u00e4ngn\u00e4s. han \u00e4r sedan 1991 gift med birgitta ed. paret har tre d\u00f6ttrar som \u00e4r adopterade fr\u00e5n kina. hustrun har arbetat som bland annat pr-konsult och \u00e4r nu pr\u00e4st.\n\n\n=== yrkeskarri\u00e4r f\u00f6re politiken ===\nkristersson var marknadschef f\u00f6r timbro f\u00f6rlag 1995\u20131998 parallellt med sitt uppdrag som riksdagsledamot. \u00e5r 1994 gav han \u00e4ven ut boken non-working generation p\u00e5 f\u00f6rlaget. i boken argumenterar han emot den svenska modellen och v\u00e4lf\u00e4rdsstaten, som han j\u00e4mf\u00f6r med apartheid och som han anser trycker ner m\u00e4nniskor i passivitet.under perioden 2000\u20132001 arbetade kristersson som kommunikationsdirekt\u00f6r hos it-f\u00f6retaget connecta i stockholm. efter bolagets fusion med information highway bytte f\u00f6retaget namn till adcore ab. \u00e5ren 2001\u20132002 var han \u00e4ven kommunikationskonsult hos f\u00f6retaget network ab. han anlitade under den perioden svart st\u00e4dhj\u00e4lp under n\u00e5got \u00e5r, vilket han uppgav i en enk\u00e4t n\u00e4r han \u00e5ter var aktiv inom politiken. han motiverade det med att han inte varit politiskt f\u00f6rtroendevald eller representant l\u00e4ngre, men att han tyckte det var felaktigt och en svag f\u00f6rklaring.kristersson var styrelseordf\u00f6rande i adoptionscentrum \u00e5ren 2003\u20132005. under hans period som ordf\u00f6rande skakades adoptionscentrum av en skandal, d\u00e4r det avsl\u00f6jades att kidnappade barn fr\u00e5n kina hade f\u00f6rmedlats till svenska familjer; adoptionscentrums d\u00e5varande informationsansvariga margret josefsson angav att kristersson k\u00e4nde till f\u00f6rh\u00e5llandena, men det \u00e4r oklart hur mycket han kunde p\u00e5verka. kristersson har fortsatt att engagera sig f\u00f6r f\u00f6r\u00e4ldral\u00f6sa och adopterade barn och i februari 2021 f\u00f6reslog han att det skulle tills\u00e4ttas en statlig utredning som skulle f\u00f6rfatta en vitbok om hur internationella adoptioner till sverige har fungerat historiskt.\n\n\n== politisk karri\u00e4r fram till 2017 ==\nunder sin gymnasietid p\u00e5 s:t eskils gymnasium i eskilstuna bildade kristersson, tillsammans med n\u00e5gra v\u00e4nner, en msu-f\u00f6rening (moderat skolungdom) p\u00e5 skolan. d\u00e4r beskriver kristersson att hans politiska engagemang tog fart.\n\n\n=== ordf\u00f6rande f\u00f6r moderata ungdomsf\u00f6rbundet ===\nefter avslutade akademiska studier var kristersson \u00e5ren 1988\u20131992 ordf\u00f6rande f\u00f6r moderata ungdomsf\u00f6rbundet (muf). vid f\u00f6rbundsst\u00e4mman 1992, som h\u00f6lls i lycksele, f\u00f6rlorade kristersson ordf\u00f6randevalet med tre r\u00f6ster mot utmanaren fredrik reinfeldt i vad som kommit att kallas \u201dslaget i lycksele\u201d. kristersson ans\u00e5gs under denna tid representera en mer nyliberal falang inom ungdomsf\u00f6rbundet, medan reinfeldt representerade en mer konservativ riktning. som muf-ordf\u00f6rande f\u00f6respr\u00e5kade kristersson \u00f6ppna gr\u00e4nser och helt fri invandring.\n\n\n=== ledamot av sveriges riksdag ===\nkristersson intr\u00e4dde 5 oktober 1991 som ers\u00e4ttare f\u00f6r utrikesminister margaretha af ugglas i riksdagen fr\u00e5n stockholms kommuns valkrets. han var d\u00e4refter ordinarie riksdagsledamot fr\u00e5n riksdagsvalet 1994 fram till v\u00e5ren 2000. under denna period i riksdagen var han i olika perioder ledamot i socialf\u00f6rs\u00e4kringsutskottet, utbildningsutskottet, arbetsmarknadsutskottet och riksdagens revisorer. han var under n\u00e5gra \u00e5r \u00e4ven vice ordf\u00f6rande f\u00f6r moderaterna i stockholm. han l\u00e4mnade riksdagen v\u00e5ren 2000 f\u00f6r att arbeta f\u00f6r it-f\u00f6retaget connecta.\n\n\n=== kommunalr\u00e5d och borgarr\u00e5d ===\nkristersson kom tillbaka till politiken i samband med valet 2002, d\u00e5 han blev finanskommunalr\u00e5d i str\u00e4ngn\u00e4s kommun. inf\u00f6r valet 2006 var han ordf\u00f6rande i moderaternas familjepolitiska arbetsgrupp. efter valet blev han socialborgarr\u00e5d i stockholms stad. under tiden som socialborgarr\u00e5d fick han ett hyreskontrakt p\u00e5 en femrumsl\u00e4genhet i stockholm av ersta diakonis\u00e4llskap. eftersom stockholms stad gjorde upphandlingar och gav ekonomiskt bist\u00e5nd till ersta diakonis\u00e4llskap, bland annat f\u00f6r bost\u00e4der \u00e5t utsatta, startades en f\u00f6runders\u00f6kning om mutbrott av b\u00e5de ulf kristersson och en person i f\u00f6reningens ledning. enligt ett internt policydokument skulle l\u00e4genheterna i det aktuella huset reservas f\u00f6r nyanst\u00e4llda och studerande p\u00e5 f\u00f6reningens h\u00f6gskola. f\u00f6runders\u00f6kningen lades sedermera ned med motiveringen att ulf kristersson inte hade direkt makt \u00f6ver bidragsutdelningen. under 2008 var han ordf\u00f6rande i moderaternas migrations- och integrationspolitiska arbetsgrupp. inf\u00f6r riksdagsvalet 2010 var han ordf\u00f6rande i alliansens familjepolitiska arbetsgrupp och \u00e4ven moderaternas talesperson i social- och familjepolitiska fr\u00e5gor.\n\n\n=== socialf\u00f6rs\u00e4kringsminister (2010\u20132014) ===\nefter riksdagsvalet 2010 tilltr\u00e4dde kristersson som socialf\u00f6rs\u00e4kringsminister i regeringen reinfeldt. han eftertr\u00e4dde cristina husmark pehrsson.kristersson f\u00f6rsta uppdrag blev att se \u00f6ver regeringens tidigare sjukf\u00f6rs\u00e4kringsreform och att genomf\u00f6ra ett antal reformer. resultatet av hans arbete med detta presenterades under v\u00e5ren 2011 och var en del av regeringens budgetproposition inf\u00f6r 2012. i samband med detta v\u00e4grade regeringen och kristersson att f\u00f6lja riksdagens beslut om hur sjukskrivnas arbetsf\u00f6rm\u00e5ga ska pr\u00f6vas, men \u00e4ndrade sig i mars 2012.\n\n\n=== ekonomisk-politisk talesperson ===\nregeringen reinfeldt avgick efter riksdagsvalet 2014. kristersson, som i valet \u00e5ter blivit riksdagsledamot, nu f\u00f6r s\u00f6rmland, uts\u00e5gs i december 2014 till moderaternas ekonomisk-politiska talesperson och blev vice ordf\u00f6rande i finansutskottet i riksdagen. han l\u00e4mnade detta uppdrag och eftertr\u00e4ddes av elisabeth svantesson i oktober 2017, d\u00e5 han valdes till ny partiledare f\u00f6r moderaterna.\n\n\n== partiledare och oppositionsledare ==\nden 1 oktober 2017 valdes kristersson till moderaternas partiledare vid en extra partist\u00e4mma p\u00e5 clarion sign i stockholm. han eftertr\u00e4dde anna kinberg batra, med knappt ett \u00e5r kvar till riksdagsvalet 2018.i sitt installationstal slog kristersson fast att sverige ska bli ett land f\u00f6r hoppfulla och att moderaterna ska vara ett parti f\u00f6r hoppfulla. \u00e4ven i flera andra tal har kristersson s\u00e4rskilt lyft fr\u00e5gan om social r\u00f6rlighet. han deltog i sin f\u00f6rsta partiledardebatt den 8 oktober 2017 i svt:s agenda.\n\n\n=== riksdagsvalet 2018 ===\nefter partiledarbytet i oktober 2017 \u00f6kade st\u00f6det f\u00f6r moderaterna i olika opinionsm\u00e4tningar och i nyhetsmedier talades det om en \u201dkristersson-effekt\u201d. enligt en m\u00e4tning fr\u00e5n demoskop i januari 2018 n\u00e5dde partiet sitt h\u00f6gsta v\u00e4ljarst\u00f6d p\u00e5 \u00f6ver ett \u00e5r med 22,6 procent. i februari 2018 var partiet uppe p\u00e5 25 procent i skops m\u00e4tning. senare under v\u00e5ren och sommaren 2018 v\u00e4nde emellertid opinionssiffrorna ned\u00e5t med ett v\u00e4ljarst\u00f6d p\u00e5 mellan 15 och 20 procent i flera olika m\u00e4tningar. i riksdagsvalet 2018 fick moderaterna ett v\u00e4ljarst\u00f6d p\u00e5 19,8 procent, vilket var en tillbakag\u00e5ng med 3,5 procentenheter och innebar fjorton f\u00e4rre riksdagsmandat. alliansen blev mindre \u00e4n de r\u00f6dgr\u00f6na, men inget av blocken lyckades n\u00e5 egen majoritet. p\u00e5 valnatten kr\u00e4vde kristersson statsminister stefan l\u00f6fvens avg\u00e5ng, och uttryckte en ambition att sj\u00e4lv bli ny statsminister.i valr\u00f6relsen framh\u00f6ll kristersson vikten av en migrationsuppg\u00f6relse d\u00e4r framf\u00f6rallt socialdemokraterna och moderaterna kommer \u00f6verens, men sa samtidigt att han inte utesl\u00f6t n\u00e5gra partier i diskussionen. kristersson har \u00e4ven beskrivit integrationen av det stora antal flyktingar som kommit under senare \u00e5r som en \u00f6desfr\u00e5ga f\u00f6r sverige. han har bland annat sagt sig vilja inf\u00f6ra obligatoriska spr\u00e5kf\u00f6rskolor f\u00f6r nyanl\u00e4nda barn. han vill \u00e4ven inf\u00f6ra en ny anst\u00e4llningsform med intr\u00e4desjobb med en 70-procentig l\u00f6n f\u00f6r unga svenskar utan gymnasieexamen och nyanl\u00e4nda utan utbildning under sina f\u00f6rsta fem \u00e5r i landet.\n\n\n=== regeringsbildningen 2018 ===\nden 2 oktober 2018 fick kristersson i uppdrag av talmannen andreas norl\u00e9n att sondera f\u00f6ruts\u00e4ttningarna f\u00f6r att bilda en ny regering. han s\u00f6kte initialt st\u00f6d f\u00f6r att bilda en regering best\u00e5ende av allianspartierna (moderaterna, centerpartiet, kristdemokraterna och liberalerna) genom st\u00f6d av socialdemokraterna. den 9 oktober 2018 meddelade han emellertid att socialdemokraterna avvisat alla vidare samtal om \u00f6verenskommelser, men att han avs\u00e5g forts\u00e4tta sondera f\u00f6ruts\u00e4ttningar f\u00f6r att bilda en ny regering. den 14 oktober 2018 meddelade han att han inte l\u00e4ngre s\u00e5g f\u00f6ruts\u00e4ttningar f\u00f6r att bilda en ny regering. efter ytterligare samtal och sonderingar valde talmannen att l\u00e5ta riksdagen r\u00f6sta om kristersson som statsminister i en regering med moderaterna och kristdemokraterna. r\u00f6stningen \u00e4gde rum den 14 november 2018. riksdagen r\u00f6stade nej med 195 mot 154 efter att centerpartiet och liberalerna f\u00f6ljt de r\u00f6dgr\u00f6nas linje medan sverigedemokraterna r\u00f6stat f\u00f6r kristersson. han blev d\u00e4rmed den f\u00f6rste statsministerkandidaten sedan regeringsformens inf\u00f6rande 1974 \u2013 d\u00e5 riksdagen fick makten att utse statsminister \u2013 att inte godk\u00e4nnas av riksdagen.\n\n\n=== mandatperioden 2018\u20132022 ===\ninf\u00f6r valet 2018 hade kristersson tillsammans med \u00f6vriga alliansen slagit fast att de inte skulle samarbeta med sverigedemokraterna, vilket blev extra medialt uppm\u00e4rksammat efter att l\u00f6ftet \u00e4ven framf\u00f6rdes till f\u00f6rintelse\u00f6verlevaren h\u00e9di fried. i samband med att stefan l\u00f6fven ordnade parti\u00f6verskridande diskussioner om g\u00e4ngkriminalitet 2019, men valde att inte inkludera sverigedemokraterna, besl\u00f6t kristersson sig f\u00f6r att \u00f6ppna upp f\u00f6r diskussioner med sverigedemokraterna. samtalet s\u00e5gs som en \u00f6ppning f\u00f6r ett djupare samarbete med sverigedemokraterna i en framtida regering.\n\n\n==== regeringskriserna 2021 ====\nunder regeringskrisen i sverige i juni 2021 gav talman andreas norl\u00e9n ulf kristersson i uppdrag att sondera f\u00f6ruts\u00e4ttningarna f\u00f6r att bilda regering. tv\u00e5 dagar senare meddelade han att han gav upp f\u00f6rs\u00f6ken d\u00e5 han inte lyckats f\u00e5 med sig de 175 riksdagsmandat som kr\u00e4vts.den 24 november 2021 r\u00f6stade riksdagen om att utse magdalena andersson (s) till sveriges statsminister och d\u00e4rmed eftertr\u00e4dare \u00e5t stefan l\u00f6fven (s). politisk turbulens uppstod n\u00e4r hennes tillt\u00e4nkta koalitionspartner milj\u00f6partiet l\u00e4mnade samarbetet samma dag som hon valdes. moderaterna r\u00f6stade nej till f\u00f6rslaget att utse andersson till statsminister. \n\n\n==== ett f\u00f6r\u00e4ndrat s\u00e4kerhetsl\u00e4ge i europa 2022 ====\ni  b\u00f6rjan av 2022 f\u00f6rde ryssland in flottstyrkor i \u00f6stersj\u00f6n av ett slag och en m\u00e4ngd som landet tidigare inte hade gjort. sverige flyttade marktrupper till gotland, vilket fick ryssland att reagera diplomatiskt och situationen i omr\u00e5det bed\u00f6mdes allm\u00e4nt vara mer sp\u00e4nt \u00e4n det n\u00e5gonsin hade varit sedan kalla krigets dagar. ryssland samlade vid samma tid markstridstrupper vid sin gr\u00e4ns till ukraina och den 24 februari gick de ryska styrkorna till massivt angrepp mot ukraina. dessa f\u00f6rh\u00e5llanden ledde till att kristersson v\u00e4ckte fr\u00e5gan om att sverige borde ans\u00f6ka om anslutning till nato, n\u00e5got som sedan flera \u00e5r var partiets \u00e5sikt men som nu kanske skulle kunna samla en majoritet i riksdagen. \u00e4ven liberalerna hade sedan l\u00e4nge f\u00f6respr\u00e5kat en svensk nato-anslutning. under v\u00e5ren sv\u00e4ngde b\u00e5de socialdemokraterna och sverigedemokraterna i fr\u00e5gan, b\u00e5da partierna hade tidigare motsatt sig tanken p\u00e5 ett svenskt nato-medlemskap. kristersson kom att samarbeta med statsminister andersson i fr\u00e5gan och en bred majoritet kunde samlas f\u00f6r saken i riksdagen, d\u00e4r endast milj\u00f6partiet och v\u00e4nsterpartiet kvarstod vid st\u00e5ndpunkten att sverige borde vara alliansfritt. genom den breda majoriteten, kom fr\u00e5gan inte att bli n\u00e5gon valfr\u00e5ga i h\u00f6stens riksdagsval.\n\n\n=== riksdagsvalet 2022 ===\ninf\u00f6r riksdagsvalet 2022 gick kristersson till val som moderaternas partiledare och han gick till val p\u00e5 att bilda regering tillsammans med kristdemokraterna, med st\u00f6d av liberalerna och sverigedemokraterna. valet h\u00f6lls s\u00f6ndagen den 11 september 2022. den 14 september, onsdagen efter valet, var s\u00e5 gott som alla r\u00f6ster f\u00e4rdigr\u00e4knade och d\u00e5 utropade kristersson valseger f\u00f6r h\u00f6gerblocket, best\u00e5ende av moderaterna, kristdemokraterna, sverigedemokraterna och liberalerna, och b\u00f6rjade arbetet med att f\u00e5 ihop ett nytt regeringsunderlag f\u00f6r att bilda en ny regering. statsminister magdalena andersson hade samma dag erk\u00e4nt sig besegrad och meddelat sin avg\u00e5ng.\n\n\n=== mandatperioden 2022\u20132026 ===\nden 14 oktober 2022 meddelade kristersson riksdagens talman att han var redo att bilda regering tillsammans med kristdemokraterna och liberalerna, med st\u00f6d av sverigedemokraterna. de fyra partiernas skriftliga \u00f6verenskommelse med kristersson som statsminister f\u00f6r mandatperioden 2022\u20132026 kallas f\u00f6r tid\u00f6avtalet.\n\n\n== sveriges statsminister 2022\u2013 ==\nden 17 oktober 2022 r\u00f6stade riksdagen igenom kristersson som statsminister, med 176 r\u00f6ster f\u00f6r och 173 emot. den 18 oktober 2022 presenterade kristersson sin regering och senare samma dag, vid en konselj p\u00e5 stockholms slott, tilltr\u00e4dde han formellt som sveriges statsminister.\nkristerssons f\u00f6rsta utlandsresa som statsminister \u00e4gde rum den 28 oktober 2022 och gick till finland d\u00e4r han m\u00f6tte finlands president sauli niinist\u00f6 och statsminister sanna marin. fr\u00e5gor som diskuterades under m\u00f6tet var framf\u00f6rallt den p\u00e5g\u00e5ende energikrisen, f\u00f6rsvar och s\u00e4kerhetspolitik samt rysslands invasion av ukraina. b\u00e5de sverige och finland hade vid detta tillf\u00e4lle ans\u00f6kt om medlemskap i nato men \u00e4nnu inte blivit medlemmar.\nden 15 februari 2023 m\u00f6tte kristersson ukrainas president volodymyr zelenskyj i kiev d\u00e4r kristersson talade om sveriges st\u00f6d till ukraina.den 5 juli 2023 reste kristersson till usa f\u00f6r att tr\u00e4ffa president joe biden. fokus under m\u00f6tet l\u00e5g p\u00e5 sveriges natoanslutning.  m\u00f6tet mellan kristersson och biden var det f\u00f6rsta sedan kristersson tilltr\u00e4tt som statsminister.\n\n\n== utm\u00e4rkelser ==\n  konung carl xvi gustafs jubileumsminnestecken iv, 15 september 2023.\n\n\n== bibliografi ==\nklyftan mellan v\u00e4ljare och valda (med f\u00f6rord av hans l. zetterberg) (1988)\ngenerationskriget (tillsammans med jonas hellman och thomas idergard) (1993), libris 7648306 isbn 91-7566-261-2\na non-working generation (1994)\ndet socialpolitiska arvet (1994)\nett brutet l\u00f6fte (1995)\nmaktapparat eller koloss? (1997)\nland f\u00f6r hoppfulla (1997)\nv\u00e4lf\u00e4rd och trygghet i en ny ekonomi (2000)\n\n\n== bildgalleri under tiden som partiordf\u00f6rande och statsminister ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r ulf kristersson.\ufeff\n\nulf kristersson p\u00e5 sveriges riksdags webbplats"