Young Multi, właśc. Michał Rychlik (ur. 1 lutego 1997) – polski wykonawca trapu i autor tekstów. Członek i założyciel wytwórni Young Family Label (YFL). Współpracował z takimi wykonawcami jak Bedoes, Peja, Żabson, Beteo, Merghani, Nocny Sosa, Adaem, Txnshi, 2115.
1 grudnia 2017 roku miała miejsce premiera jego pierwszego albumu Nowa fala. Płyta zadebiutowała na 1 miejscu listy przebojów OLiS, sprzedając się w ponad 30 000 kopii. W listopadzie 2018 roku wydał swój drugi album Trapstar. Pod koniec 2019 wraz z producentem Fast Life Sharky wydał limitowana EP Trap After Death, album nie trafił na sklepowe półki, był dostępny jedynie na stronie rapera w limitowanej wersji 5000 sztuk. Pod koniec 2021 roku, 17 grudnia raper wydał swoją czwartą płytę o nazwie „Toxic”.


== Życiorys i kariera ==


=== YouTube (2010-2015) ===
10 września 2010 roku Michał założył swój pierwszy kanał w serwisie YouTube pod pseudonimem "MultiGamePlayGuy". 17 października opublikował swój pierwszy film o tytule "Sherwood Dungeon Gameplay - Komentarz". Multi przez większość swojej kariery jako youtuber w charakterystyczny dla siebie sposób komentował rozgrywkę w gry komputerowe. Współpracował z takimi postaciami jak ReZi czy STUU.
Po rozpoczęciu poważniejszej kariery muzycznej Michał postanowił się odciąć od przeszłości wskutek czego zdecydowana większość materiałów wideo zmieniła swój status widoczności na prywatny, jednak z czasem bardziej słynne produkcje zostały opublikowane w formie reuploadów, a niektóre ujrzały światło dzienne na jego live streamach.


=== Angel Boyz Gang (2015-2017) ===
W kwietniu 2015 roku razem z kolegami (Merghani, MatiaX, Deelx itp.) Michał stworzył squad muzyczny ABG (Angel Boyz Gang). W ramach niego powstał pierwszy teledysk Young Multiego wydany 21 sierpnia do numeru "Nie Wiem". Do tej pory klip zgromadził prawie 19 milionów wyświetleń w serwisie YouTube, a gościnnie w teledysku wystąpili także ReZi czy Merghani, a nawet sam ojciec Michała - Ryszard Rychlik. W 2016 powstały również klipy do piosenek Stop czy TЯON. Rok 2016 Michał zakończył teledyskiem "Nowa Fala", który zapowiadał jego pierwsza solową płytę.


=== "Nowa fala" i YFL (2017) ===
W kwietniu 2017 opublikowany został kolejny klip "Plotki". kilka miesięcy później (lipiec 2017) Multi ostatecznie postanowił się odciąć od bycia Youtuberem i zmienił fryzurę z grzywki na charakterystyczne dla niego dredy. W tym samym miesiącu pojawiła się także piosenka typu love song - "Więcej", a także współpracą z raperem White 2115, czego owocem była piosenka "Kimś". 
Fala popularności wobec Multiego jako trapera zaczęła narastać a wraz z nimi duże kontrowersje. Nasiliły się one mocno po wydaniu kawałka "Plecak" 25 sierpnia 2017 roku, który do tej pory zgromadził prawie 39 milionów odsłon i jest najpopularniejszą piosenką artysty. We wrześniu 2017 roku Michał uczestniczył w wypadku drogowym, którego przyczynom było zasłabnięcie trapera spowodowane przemęczeniem. Jednak ta sytuacja również nasiliła hejt - Michał otrzymywał komentarze które sugerowały że miał być pijany, naćpany, oraz znacznie naginać zasady ruchu drogowego.
Na początku października 2017 roku miała miejsce premiera klipu "Diamenty" razem ze stylizowanym wówczas na gangstera traperem Bedoes 2115. Klip bił ówczesne rekordy popularności, osiągając zawrotny wynik 1 200 000 odsłon w ciągu pierwszej doby. Już 30 października pojawił się pierwszy krytyczny utwór "Kontrola jakości" w której Szpaku w utworze Palucha zaatakował Multiego w wersach:

Wydarzenie to wywołało spore kontrowersje, jednak sam Szpaku w wywiadzie przyznał, że nie podoba mu się twórczość Multiego, dodając przy tym, że ma nadzieję, że Multi się na niego nie obraził za tę wzmiankę.
Równolegle Michał odkrył już okładkę albumu i podał konkretną datę - 1 grudnia kiedy płyta o tytule "Nowa fala" ujrzy światło dzienne. Przed samą premierą albumu multi wydał jeszcze dwa solowe kawałki z teledyskami "Kim Ty Jesteś" i "Nowy Sezon", które osiągnęły wyświetlenia rzędu kilkunastu milionów. Płyta "Nowa fala" przez cały grudzień 2017 roku utrzymywała się tydzień po tygodniu na 1 miejscu listy najlepiej sprzedających się płyt - OLIS. W ujęciu całorocznym, pomimo wejścia do sprzedaży dopiero w ostatnim miesiącu płyta zajęła 16 pozycję.
W między czasie 2 listopada 2017 roku zaczął wydawać muzykę pod etykietą własnej wytwórni YFL - "Young Family Label", która współpracuje z My Music. Nie długo pod tą marką zaczął wydawać także jego kolega Merghani.
W kwietniu 2018 Multi zapowiedział swoją pierwszą trasę koncertową "NOWA FALA TOUR" która powstała we współpracy z marką LG i odbyła się między 11 maja a 22 czerwca w 7 polskich miastach. Jak mówił sam traper, było to od dawna jego marzenie.
Przed premierą następnego krążka Multi wystąpił w inaugurującym debiutancką płytę producencką Kubiego Producenta - "+18", singlu "Superman", który zrealizował razem z Żabsonem. Klip do piosenki wydany 13 lipca 2018 roku zgromadził do tej pory ponad 25 milionów wyświetleń w serwisie YouTube, teledysk nakręcono w Energylandii w Zatorze, a za jego stworzenie odpowiadała ekipa H D S C V M.


=== "Trapstar" (2018) ===
Na początku października 2018 roku artysta zapowiedział swój drugi album studyjny o tytule "Trapstar". Jak zapowiadał Michał miał być on dojrzalszy, oraz w większym stopniu koncentrować się na przekazywaniu wartości i treści motywacyjnych. Zapowiedział również że mimo tego pojawią się bardziej "imprezowe" kawałki. Preorder płyty ruszył wraz z premierą pierwszego klipu promującego ją o tytule "Skrzydła", 16 października. Singiel "Skrzydła" emocjonalnie przedstawiał drogę przez która przechodził autor. Następnie 30 października pojawił się teledysk do piosenki "Plan", w którym traper poruszył temat jego wiary w Boga, oraz to jak go ona wspiera w jego ścieżce życiowej. W teledysku pojawiły się ujęcia z zabytkowego kościoła, a także archiwalne ujęcia z dzieciństwa.
Przed premierą płyty pojawił się także 16 listopada imprezowy utwór "Jeden dzień". Płyta oficjalnie zadebiutowała 23 listopada 2018 roku, wraz ze zrealizowanym w filmowej scenerii teledyskiem do piosenki "High Life" która miała charakter motywacyjny. Album zadebiutował na 1 miejscu OLIS.
Pewne kontrowersje wzbudziło pojawienie się na utworze "Podziały" legendarnego artysty z polskiej sceny hip-hop reprezentującego nurt starej szkoły rapera Peja. Sam album został doceniony przez recenzentów za "ujednolicenie stylistyki", "zauważalna charyzma i pewność siebie w głosie", "emocje, których wcześniej bardzo brakowało", jednak zauważono w dalszym stopniu płytkość treści, oraz zwrócono uwagę na inspirację wokalną wielu utworów zagranicznymi hitami.
7 grudnia 2018 już po premierze płyty Multi opublikował utwór "List otwarty", w którym ostatecznie postanowił wyrzucić swoje odczucia na temat wydarzeń na polskiej scenie muzycznej i zamknąć temat hejtów w stosunku do niego, które były kierowane m.in. ze strony Kaliego, Bonsona, Bilona, Włodiego, Szpaka i Palucha. Był to przy okazji jeden z pierwszych numerów, które zapoczątkowały popularność stylu drill w Polsce.

Między 1 lutego a 3 marca 2019 roku w 8 polskich miastach miała miejsce trasa koncertowa "TRAPSTAR TOUR". Podczas trasy został zrealizowany teledysk do pochodzącego z płyty singla "Self Made", który ujrzał światło dzienne 28 marca. Zwieńczeniem płyty był wydany 22 maja 2019 roku klip do numeru "Kosmita" z gościnnym udziałem Żabsona. Teledysk zrealizowany przez KOOZA był oparty o artystów pozujących na tle w technologii green screen z użyciem komputerowych animacji jako tła.
Przed premierą następnego krążką zrealizował piosenki takie jak "Twister" z Żabsonem, ale także singiel wykonany z duetem czeskich artystów SkINNY BARBER i Sensey utwór "Universal Boys", który został zrealizowany w Pradze i wydany jesienią 2019 roku.


=== "Trap After Death" (2019) ===
18 października 2019 roku Michał ujawnił szczegóły dotyczące swojego 3 studyjnego albumu pod nazwą TRAP AFTER DEATH który przybrał formę krótkiej EP i został wykonany w kolaboracji z producentem Fast Life Sharky (z którym notabene Multi współpracował już m.in. w ramach wydanego w 2017 roku numeru "TRAP"). Premierę płyty zaplanowano na 6 grudnia, a preorder wystartował 20 października o godzinie 18:00, wraz z premierą pierwszego singla ją promującego. Epka przyjęła format limitowanego do 5000 sztuk preorderu, debiutując ostatecznie na 4 miejscu tygodniowej listy OLIS.
Krążek został utrzymany - jak sam traper zaznaczył w mocnym, koncertowym brzmieniu, nawiązującym nim do wcześniejszych numerów takich jak "Trap" czy "Trap II". Wśród gości znalazł się współpracujący już wcześniej z artystą - Żabson, a oprócz niego reprezentanci polskiej sceny underground tacy jak Simpson, Aleshen czy matiskater (który zresztą jakiś czas później dołaczył do YFL), a także reprezentant amerykańskiej sceny - Co Cash czy nawet wywodzący się z brytyjskiego uk drillu Skendgo i AM.
Pierwszy zapowiadający płytę kawałek "9 ŻYĆ" ukazał się 20 października 2019 roku, przed jej premierą ukazały się także utwory "SKATE 3" (z motywem nawiązującym do gry komputerowej Skate 3, w którą grał raper za czasów bycia youtuberem), oraz "TORBA", natomiast po samej jej premierze - jeszcze przed końcem roku ukazał się klip do numeru "K4FLE!" z gościnnym udziałem Żabsona, który do tej pory gromadząc ponad 4,5 miliona wyświetleń, stał się najpopularniejszym utworem z płyty.
Recenzenci docenili w krążku dużą poprawę w emisji głosu samego trapera (stabilności flow, znacznie lepszego współgrania z bitami), mniejszą ilość kiczowatych tekstów, oraz ogrom pracy i talentu włożonych przez jej producenta - Fast Life Sharky (który ma doskonale nawiązywać do aktualnych brzmień trapowych w Stanach Zjednoczonych z melodią idącą w ciemnych, oraz mrocznych kierunkach). Skrytykowana została nadal nie najlepsza dykcja oraz niski poziom liryczny utworów (których teksy zostały zrobione tylko pod brzmienie - nie jako nośnik treści).
Wiosną 2020 roku w 7 polskich miastach miała odbyć się zwieńczająca krążek trasa koncertowa - "TRAP AFTER DEATH TOUR", aczkolwiek ze względu na panującą wówczas pandemię COVID-19, została przesunięta na jesień i ostatecznie z ograniczoną publicznością (na zasadach pandemicznych wówczas panujących), odbyła się na przełomie września i października 2020 roku.


== Dyskografia ==


=== Albumy studyjne ===


=== Single ===


=== Single promocyjne ===


=== Gościnne występy ===


=== Teledyski ===


== Działalność pozamuzyczna ==
W styczniu 2021 zaczął prowadzić transmisje na żywo na platformie Twitch.


== Uwagi ==


== Przypisy ==