"il canada (afi: /\u02c8kanada/) o canad\u00e0 (afi: /kana\u02c8da/) \u00e8 uno stato dell'america settentrionale che si affaccia dall'atlantico a est, dal mar glaciale artico a nord e dall'oceano pacifico a ovest. con una superficie di 9985000 km\u00b2 \u00e8 il secondo paese del mondo per superficie totale dopo la russia. confina con la groenlandia (regno di danimarca), tramite la propria porzione dell'isola hans, e con gli stati uniti d'america: quelli continentali a sud, in buona parte lungo la linea del 49\u00ba parallelo nord, e con lo stato dell'alaska a nord-ovest quasi interamente lungo il 141\u00ba meridiano ovest: si tratta del confine terrestre tra due stati pi\u00f9 lungo del mondo (8891 km).\nera abitato, prima dell'arrivo europeo sul continente, da popolazioni indigene, il territorio dell'attuale canada fu colonizzato da francia e regno unito a inizio xvii secolo, a partire dalla costa atlantica. i francesi persero in seguito i loro territori progressivamente a favore del regno unito: dapprima (1713) con il trattato di utrecht alla fine della guerra di successione spagnola, con cui terranova e la baia di hudson furono cedute da luigi xiv; a seguire nel 1763 dopo la sconfitta nella guerra franco-indiana, teatro nordamericano della guerra dei sette anni, e, infine, con la vendita di napoleone (1803) della louisiana francese agli stati uniti d'america e delle sue ultime rimanenze oltre il confine canadese al regno unito.\nil 1\u00ba luglio 1867 nacque la federazione canadese con l'unione delle tre colonie del nord america britannico di nuova scozia, nuovo brunswick e canada, che in seguito divennero quattro per la scissione della provincia del canada in ontario e qu\u00e9bec.\nnel corso del tempo si aggiunsero sempre pi\u00f9 province, che avrebbero poi formato l'odierno stato nordamericano.\ncostituitosi in stato unitario il 1\u00ba luglio 1867 come confederazione canadese per iniziativa della corona britannica, divenne formalmente coeguale con il regno unito l'11 dicembre 1931, data di promulgazione dello statuto di westminster cui affranc\u00f2 molti dei suoi ex dominion.\ninfine, con la nuova legge sul canada del 1982 (il cosiddetto patriation o \"rimpatrio\"), il regno unito abdic\u00f2 anche al potere formale di modifica della costituzione canadese, garantitogli dallo statuto del 1931.\nil canada \u00e8 uno stato membro del commonwealth britannico, del quale \u00e8 uno dei quindici reami: di conseguenza, bench\u00e9 indipendente, ha come capo di stato il sovrano del regno unito, al 2023 il re carlo iii. in rappresentanza del sovrano agisce localmente il governatore generale del canada, il quale \u00e8 capo di stato de facto, avendo le prerogative di accreditare il corpo diplomatico, assegnare l'incarico di primo ministro e nominare i giudici della corte suprema, convocare le elezioni generali federali e, in talune occasioni, rappresentare il paese a livello internazionale. dal 1959 esiste la prassi non ufficiale di nominare alternativamente un governatore generale anglofono e uno francofono per rispetto dei due maggiori gruppi linguistici del paese.\nil sistema politico \u00e8 parlamentare e il primo ministro \u00e8 in genere il leader del partito che vince le elezioni generali federali, che si tengono normalmente ogni quattro anni, salvo consultazioni anticipate (le pi\u00f9 recenti risalgono al 20 settembre 2021). al 2021 il governatore generale in carica \u00e8 l'ex funzionaria pubblica e diplomatica inuit mary simon (1947-) mentre il primo ministro \u00e8 il leader liberale justin trudeau (1971-), in ufficio dal 4 novembre 2015.\nin canada si parlano diverse lingue sia native sia europee, ma quelle ufficiali sono il francese e l'inglese, che hanno status paritetico in tutti gli atti pubblici della federazione: su circa 35-37 milioni d'abitanti (stima 2019), quasi il 57% di essi \u00e8 di madrelingua inglese e poco pi\u00f9 del 21% francese; tuttavia, molti canadesi sono bilingue e al 2011 l'85% della popolazione dichiarava padronanza dell'inglese e il 30,1% del francese. dal 2006 la provincia del qu\u00e9bec, ufficialmente francofona, \u00e8 riconosciuta come \u00abnazione in seno a un canada unito\u00bb. tra le lingue non ufficiali con pi\u00f9 di 300 000 parlanti figurano lo spagnolo, il tagalog, l'arabo, il tedesco e l'italiano, grazie alla presenza di fenomeni migratori nel paese.\nil pil nominale del canada \u00e8 il nono al mondo: esso si basa prevalentemente sulle ingenti risorse naturali e sulle sue ben sviluppate reti commerciali, specialmente con gli stati uniti, con cui il canada intrattiene complesse relazioni di lunga data. il canada \u00e8 uno dei paesi pi\u00f9 avanzati del mondo con il ventesimo pil pro-capite e il sedicesimo indice di sviluppo umano.\nil canada fa parte dell'onu fin dalla sua prima assemblea generale del 1945 e, come media potenza, \u00e8 membro di numerosi organismi internazionali militari, politici e commerciali quali il g7, il g20, la nato, il nafta, l'ocse, il omc, l'oac, l'apec.\nil demotico di una persona originaria del canada in italiano \u00e8 canadese (plurale canadesi), invariato al femminile. in inglese \u00e8 canadian (plurale canadians) e in francese \u00e8 canadien se maschile o canadienne se femminile (al plurale rispettivamente canadiens e canadiennes).\n\n\n== etimologia ==\nnel corso della storia sono state formulate diverse teorie sulle origini etimologiche del nome canada. al giorno d'oggi il nome \u00e8 comunemente accettato come proveniente dalla parola irochese kanata, che significa \"villaggio\" o \"insediamento\". nel 1535, gli abitanti indigeni dell'attuale regione di quebec city usarono la parola kanata per indirizzare l'esploratore francese jacques cartier al villaggio di stadacona. cartier in seguito us\u00f2 la parola canada per riferirsi non solo a quello specifico villaggio ma all'intera area soggetta al potere di capo donnacona (il capo di stadacona). nel 1545, i libri e le mappe europee avevano iniziato a riferirsi a questa piccola regione lungo il fiume san lorenzo come canada.\ndal xvi all'inizio del xviii secolo, la parola \"canada \" si riferiva alla parte della nuova francia che si trovava lungo il corso del fiume san lorenzo. nel 1791, l'area divenne parte dell'impero britannico venendo suddivisa in due colonie chiamate alto canada (upper canada) e basso canada (lower canada). queste due colonie furono chiamate collettivamente canadas (al plurale) fino alla loro unione come provincia britannica del canada nel 1841.\nal momento della confederazione nel 1867, il nome canada fu adottato come nome legale per il nuovo paese alla conferenza di londra. al canada fu poi conferito lo status di dominion, divenendo cos\u00ec il dominion of canada. negli anni '50, il termine dominion of canada non era pi\u00f9 utilizzato dal regno unito, che considerava il canada un \"reame del commonwealth\". il termine dominion era usato pi\u00f9 che altro per distinguere il governo federale dalle province, anche se dopo la seconda guerra mondiale il termine federale aveva sostituito la dicitura dominion. nel 1951 il governo di louis st. laurent pose fine alla pratica di utilizzare il titolo dominion negli statuti del canada.\nil canada act 1982, che ha portato la costituzione del canada completamente sotto il controllo canadese, si riferiva alla nazione solo con il nome canada. nello stesso anno, il nome della festa nazionale fu cambiato da dominion day a canada day.\n\n\n== storia ==\n\ngli archeologi stimano che i primi uomini a giungere nella regione geografica del canada siano arrivati dall'asia, attraverso lo stretto di bering, gi\u00e0 oltre 40 000 anni fa. queste e ondate successive diedero origine ai discendenti degli attuali indiani canadesi e alle popolazioni inuit.\ni primi europei a giungere sulle coste canadesi presso l'anse aux meadows furono i componenti della famiglia vichinga erikson (proprietari della groenlandia): intorno all'anno mille si stabilirono nella zona settentrionale dell'isola di terranova, che chiamarono vinland (terra del vino). dopo vari conflitti con i nativi abbandonarono definitivamente il territorio, ma ci tornarono periodicamente per rifornirsi di legname.\nnel 1497, su incarico degli inglesi, l'italiano giovanni caboto raggiunse l'isola di terranova. nel 1509 sebastiano caboto esplor\u00f2 tutte le coste nordamericane, dall'isola di baffin alla florida.\nal 1535 si deve l'origine del nome del canada: durante le esplorazioni lungo il fiume san lorenzo compiute da jacques cartier alcuni irochesi si riferirono al villaggio di stadacona, la futura qu\u00e9bec, con il termine kanata (che nella loro lingua vuol dire \"comunit\u00e0\", \"villaggio\").\njacques cartier utilizz\u00f2 cos\u00ec il nome canada per tutto il territorio in cui si trovava il villaggio di stadacona. negli anni seguenti il nome indicava sulle carte geografiche tutti i territori a nord del fiume san lorenzo. nei secoli xvii e xviii il nome canada venne utilizzato per indicare i territori della nuova francia, estendendone via via l'uso fino a ricomprendervi le sponde settentrionali dei grandi laghi.\nil canada divenne possedimento della francia nel 1534, quando l'esploratore francese jacques cartier prese possesso della zona circostante il fiume san lorenzo in nome del re francesco i. per oltre cento anni il canada rimase una colonia francese. samuel de champlain, nel 1604, stabil\u00ec la prima colonia permanente nel nord america a port royal, acadia (poi diventata annapolis royal, nuova scozia). quattro anni dopo fond\u00f2 la colonia del qu\u00e9bec. nel 1615 scopr\u00ec i laghi huron e ontario. dal 1615 furono accolti i primi missionari che tentarono di convertire gli irochesi e gli uroni, nativi del luogo.\n\nil progetto di un impero americano francese, suffragato dalla nuova francia che nel 1608 aveva come capitale la citt\u00e0 di qu\u00e9bec, inevitabilmente fece scoppiare un conflitto tra francia e gran bretagna. le guerre per il dominio coloniale del nord america e che vedono schierate queste due potenze passano sotto il nome di guerre franco-indiane. nel 1763, dopo la guerra dei sette anni, in cui rilevante fu la vittoria schiacciante di james wolfe durante la battaglia di qu\u00e9bec, tutto quello che rimaneva della nuova francia pass\u00f2 sotto il dominio della gran bretagna.\n\ndurante la guerra anglo-americana la colonia canadese fu una pedina della gran bretagna nella guerra contro gli stati uniti. con l'atto di unione del 1840 vennero fuse in una sola le allora due colonie dell'alto e basso canada. la prima ha prevalente cultura britannica, la seconda di spiccata cultura francofona. obiettivo non ultimo era quello di convertire il basso canada alla cultura e alla lingua inglese.\nnel 1867 alcune colonie britanniche del nord america provincia del canada, nuovo brunswick e nuova scozia si unirono nella confederazione canadese. il dominio del canada ottenne la piena indipendenza nel 1931. dalla nascita del canada, le sue frontiere esterne sono cambiate sei volte, e internamente si \u00e8 passati da quattro province a dieci province e tre territori.\n\n\n== i nativi ==\ni nativi furono una popolazione indigena abitante in canada, discriminata dal resto della popolazione. il governo, per evitare questa discriminazione dalla parte degli abitanti bianchi del canada, pubblic\u00f2 una legge: l'assimilazione forzata ovvero insegnare e obbligare i nativi a rispettare la cultura canadese e abbandonare quindi la propria. questa legge \u00e8 a doppio senso: in questo i nativi non erano pi\u00f9 discriminati ma allo stesso tempo erano obbligati a seguire la cultura (quindi anche la religione) facendo perci\u00f2 emergere un nuovo problema.\nil termine prime nazioni si riferisce alle popolazioni aborigene del canada che non sono m\u00e9tis o inuit. nel 2022, questa popolazione contava circa 1,8 milioni di persone.le migrazioni degli aborigeni risalgono a circa 15.000 anni fa , all'ultima era glaciale, che abbass\u00f2 il livello del mare e cre\u00f2 un ponte terrestre dall'eurasia all'america, permettendo loro di insediarsi.nell'ottobre 2019, il canada viene segnalato dalle nazioni unite per le condizioni abitative delle popolazioni indigene. la commissione d'inchiesta sottolinea che gli aborigeni hanno \"maggiori probabilit\u00e0 di essere alloggiati male e di avere di conseguenza problemi di salute\". inoltre, \"la percentuale di senzatetto tra loro \u00e8 sproporzionatamente alta e sono estremamente vulnerabili agli sfratti forzati, all'accaparramento delle terre e agli effetti del cambiamento climatico. quando difendono i loro diritti, sono spesso bersaglio di violenze estreme\". anche le comunit\u00e0 aborigene sono pesantemente colpite dalla carenza di alloggi nel canada settentrionale: comunit\u00e0 che dormono alternativamente. \"quindici persone vivono in una casa grande come una roulotte. [...] devono fare i turni per dormire quando non c'\u00e8 molto spazio.\n\n\n== geografia ==\n\nil canada ha una superficie di 9984670 km\u00b2, perci\u00f2 risulta essere il secondo stato per estensione dopo la russia. la differenza di fuso orario fra le coste orientale e occidentale \u00e8 di 6 ore.\na parte l'arcipelago artico canadese, il territorio pu\u00f2 essere suddiviso in cinque grandi aree: lo scudo canadese, il sistema montuoso degli appalachi, i grandi laghi e il bacino del san lorenzo, le pianure centrali e la catena costiera.\n\n\n=== morfologia ===\n\nla morfologia del territorio canadese ha un'importanza minore rispetto al clima, per quanto riguarda gli insediamenti umani. il canada \u00e8, infatti, un territorio per gran parte pianeggiante, con rilevanti catene montuose solo a occidente e nel senso dei meridiani, per cui le condizioni di abitabilit\u00e0 sono essenzialmente in diretta funzione del clima: dove esso \u00e8 meno polare si ha la parte pi\u00f9 densamente popolata del paese. questa corrisponde alla fascia pi\u00f9 meridionale, che si appoggia al confine degli stati uniti fino alla costa del pacifico. seguono il \"canada medio\" e il \"canada alto\", dove la nordicit\u00e0 \u00e8 gi\u00e0 molto accentuata; infine c'\u00e8 l'estremo nord, che ha un clima polare. importanti catene montuose sono le montagne rocciose canadesi, poste a occidente, e la cordigliera artica nelle terre estreme del nord. la montagna pi\u00f9 alta del canada \u00e8 il monte logan nello yukon con i suoi 5 959 metri.\n\n\n=== idrografia ===\n\nil canada possiede pi\u00f9 laghi e acque interne di qualsiasi altro paese al mondo. oltre ai grandi laghi, che si estendono in gran parte negli stati uniti, i pi\u00f9 estesi del paese sono il grande lago degli orsi e il grande lago degli schiavi nei territori del nord-ovest; il lago athabasca nelle province di alberta e saskatchewan; il lago winnipeg e il lago manitoba nella provincia di manitoba e il lago mistassini nella provincia di qu\u00e9bec.\ni principali fiumi canadesi sono il san lorenzo, emissario dei grandi laghi, che sfocia nel golfo omonimo (vedi golfo di san lorenzo); l'ottawa e il saguenay, principali affluenti del san lorenzo; il saint john, che confluisce nella baia di fundy, tra la nuova scozia e il nuovo brunswick; il saskatchewan, che forma il lago winnipeg, e il nelson, che da questo lago raggiunge la baia di hudson; il sistema formato dai fiumi athabasca, peace, slave e mackenzie, che sfociano nel mar glaciale artico; l'alto corso dello yukon, che attraversa l'alaska e raggiunge il mare di bering; il fraser e il corso alto del columbia, che sfociano nell'oceano pacifico.\n\n\n=== clima ===\nle temperature medie estive e invernali del canada variano a seconda della porzione di territorio cui si fa riferimento. gli inverni sono molto rigidi nella maggior parte delle regioni del paese, particolarmente nell'entroterra dove le temperature medie durante tale periodo oscillano intorno ai \u221215 \u00b0c, con picchi sotto i \u221240 \u00b0c. nello yukon le medie di gennaio arrivano a \u221234 \u00b0c con un record di \u221259 \u00b0c (2\u00aa temperatura minima in nord america dopo prospect creek in alaska con i suoi \u221262,1 \u00b0c). nell'entroterra il suolo \u00e8 coperto dalla neve da 3 a 5 mesi l'anno per le regioni meridionali; il manto nevoso copre il suolo per 6 mesi nelle zone centrali e 7 o 8 mesi al nord. nei punti pi\u00f9 settentrionali la neve \u00e8 perenne.\nla costa occidentale del canada gode di inverni meno rigidi dell'interno e piovosi, con temperature medie in gennaio anche superiori a 0 \u00b0c. le precipitazioni nevose sono discontinue e non durano pi\u00f9 di due settimane. la costa orientale fino al 50\u00ba parallelo ha un clima continentale (circa \u22127 \u00b0c a gennaio e 22 \u00b0c a luglio), dal 50\u00ba al 58\u00ba parallelo ha un clima subartico, con inverni freddi (medie di gennaio da \u221210 \u00b0c a \u221221 \u00b0c) ed estati fresche (medie di luglio tra i 12 \u00b0c e i 20 \u00b0c). a nord del 58\u00ba parallelo il clima \u00e8 artico a causa della corrente fredda del labrador: nessun mese ha medie superiori a 10 \u00b0c, quelle di gennaio arrivano a \u221224 \u00b0c, vi sono gli orsi polari, vi crescono solo muschi e licheni, le medie sono sotto zero per otto mesi. nell'interno del labrador il clima \u00e8 circa dello stesso tipo per la latitudine ma gli inverni sono un po' pi\u00f9 freddi e le estati un po' pi\u00f9 calde (kuujiiaq, circa 58\u00b0 n, di gennaio ha temperature estreme di \u221219 \u00b0c/\u221228 \u00b0c e di luglio di 5 \u00b0c/17 \u00b0c; in altre localit\u00e0 a gennaio si arriva a \u221228 \u00b0c di media).\nd'estate nelle regioni costiere le temperature pi\u00f9 alte si aggirano intorno ai 20 \u00b0c, mentre all'interno le temperature medie estive variano tra i 25 e i 30 \u00b0c con punte di 40 \u00b0c.secondo un rapporto commissionato dal governo, il riscaldamento climatico in canada \u00e8 due volte pi\u00f9 veloce che nel resto del mondo. secondo gli esperti che hanno scritto il rapporto, il riscaldamento globale \"aumenter\u00e0 la gravit\u00e0 delle ondate di calore e contribuir\u00e0 ad aumentare il rischio di siccit\u00e0 e incendi boschivi. sebbene le inondazioni interne siano il risultato di molteplici fattori, precipitazioni pi\u00f9 intense aumenteranno il rischio di inondazioni nelle aree urbane.\n\n\n== societ\u00e0 ==\nil 75% del popolo canadese abita a meno di 330 chilometri dalla frontiera con gli stati uniti, un confine non presidiato militarmente e la pi\u00f9 lunga tra le frontiere nel mondo, estesa per oltre 8000 km.\ndella popolazione nata nel canada (84% del totale che ammonta nel 2011 a 33 400 000 unit\u00e0), poco pi\u00f9 della met\u00e0 (circa 17 milioni) \u00e8 di origini britanniche, il 34% \u00e8 di origini francesi (11,5 milioni). si sono inoltre insediate una ventina di popolazioni diverse, tra cui tedeschi (900 000), italiani (700 000), ucraini (420 000), olandesi (352 000), polacchi (222 000). per quanto riguarda la popolazione immigrata, oltre un milione proviene dalla gran bretagna e circa 280 000 dagli stati uniti. la maggioranza dei canadesi parlanti francese abita nella provincia del qu\u00e9bec, costituendone circa l'80% della popolazione.\nla popolazione indigena canadese \u00e8 costituita da algonchini, irochesi, cayuga, inuit, che costituiscono circa il 5% della popolazione totale. le popolazioni di origine africana sono presenti in minima parte (circa l'1%). tra gli anni settanta e ottanta del novecento si verific\u00f2 un notevole aumento di popolazione asiatica (circa l'8% della popolazione totale), che per due terzi vive in ontario e nella columbia britannica. oggi il paese ha uno dei pi\u00f9 alti tassi di immigrazione al mondo, soprattutto di rifugiati; molti immigrati si trovano nelle citt\u00e0 maggiori.\n\n\n=== demografia canadese ===\n\n\n==== immigrazione ====\n\ndopo la sua prima colonizzazione il canada ha ricevuto varie ondate migratorie, che hanno contribuito a renderlo un paese fortemente multiculturale, con importanti e significative minoranze.\ntra il xvii e xviii secolo a insediarsi furono prevalentemente i coloni francesi con samuel de champlain, soprattutto lungo le sponde atlantiche (acadia) o la valle del fiume san lorenzo (nell'odierno quebec). la regione rimase tuttavia fortemente disabitata e in gran parte inesplorata. nel xix secolo, con la cessione della nuova francia al regno unito e l'inizio del dominio britannico, inizi\u00f2 l'afflusso di coloni di lingua inglese, prevalentemente verso le regioni dei grandi laghi, nell'odierno ontario. il governo dell'epoca favor\u00ec l'insediamento di popolazioni di madrelingua inglese, anche per contrastare e riequilibrare l'influenza del francofono basso canada (quebec).\nimportanti ondate migratorie provenienti dall'europa si ebbero poi nei primi del novecento e negli anni cinquanta.\nla modifica della legge sull'immigrazione (l'immigration act del 1976) ha nella sostanza aperto le porte a nuovi flussi provenienti dai paesi non europei. negli anni ottanta prima, e dall'inizio del nuovo millennio poi, si stimano tra i 225 000 e i 275 000 il numero dei nuovi ingressi annui.le varie immigrazioni succedutesi nel corso della storia del paese (e in parte in corso) hanno reso il canada un paese fortemente variegato dal punto di vista etnico e culturale. diversamente da altri paesi (in particolare i vicini stati uniti d'america), dove si \u00e8 affermata nel tempo una forte tendenza all'assimilazione delle varie culture a quella anglosassone, che dovrebbero essere superate per dare vita a un'identit\u00e0 nazionale il pi\u00f9 omogenea possibile, in canada si \u00e8 invece affermato un modello multiculturale in senso stretto, che tende cio\u00e8 a offrire maggiori spazi e tutele alle singole culture d'origine, come \u00e8 esplicitamente sancito nell'immigration act. per descrivere questa realt\u00e0 multiculturale canadese si usa spesso l'espressione \"mosaico culturale\", in opposizione al modello statunitense del melting pot (letteralmente: \"crogiolo\"). va tuttavia osservato come nel lungo periodo, e di loro spontanea volont\u00e0, gli immigrati si riconoscano e si inseriscano in uno dei due modelli culturali storici, ovvero quello francofono e quello anglosassone.\n\n\n=== etnie ===\n\ncontando sia le risposte singole sia quelle multiple, le origini etniche in cui i canadesi si identificano pi\u00f9 comunemente nel 2016 sono:\n\n\n==== i nativi ====\ngli abitanti originari del canada appartengono a molti gruppi diversi. essi fino a poco tempo fa venivano chiamati \"eschimesi\", mentre oggi il loro nome \u00e8 \"inuit\" (inuk o inuq al singolare): nella loro lingua, l'inuktitut, vuol dire \"gente\". sopravvivono basandosi sulle risorse offerte dal mare e con la caccia, praticata mediante tecniche molto avanzate. talvolta, questi popoli visitavano anche le aree della tundra per sfruttare anche questi territori. tuttavia, durante la seconda guerra mondiale e la guerra fredda l'artico assunse un'importanza strategica e ci\u00f2 port\u00f2 pesanti modifiche nel loro stile di vita, con il forte impatto con altre culture che port\u00f2 anche dei salari per gli inuit. oggi, vivono quasi tutti in insediamenti, molti dei quali sono sorti durante o dopo la guerra, oppure sono ex-edifici commerciali o scientifici, sebbene molti prediligano ancora il nomadismo. tuttavia, la tecnologia ha raggiunto anche gli inuit, che grazie a tv, satelliti e telefoni possono usufruire anche di molte delle comodit\u00e0 della vita moderna. le citt\u00e0 maggiori sono servite da voli frequenti da e per i centri pi\u00f9 esterni.\n\n\n===== i primi popoli =====\ngli altri nativi del canada sono i cosiddetti \"primi popoli\", una volta noti come \"indiani d'america\". essi, pur appartenendo a etnie diverse con lingue e culture altrettanto diverse, hanno in comune alcuni obiettivi, come quello di strappare al sistema federale il controllo sul sistema scolastico, al fine di istituire scuole gestite dai popoli locali a salvaguardia delle loro lingue e culture. molti esponenti indigeni vedono nell'azione politica l'unico modo per riscattare alcune ingiustizie subite nel passato.\nl'assemblea dei primi popoli \u00e8 presieduta da un grande capo eletto e fa da portavoce alle istanze di tutte le popolazioni indigene. essa ha portato all'attenzione dei dibattiti politici problemi come l'alcolismo, la tossicodipendenza e la violenza che sono autentiche piaghe in queste popolazioni.\n\n\n=== religione ===\n\nsecondo il censimento della popolazione del 2021, l'orientamento religioso dei canadesi \u00e8 cos\u00ec suddiviso:\ncristiani: 53,3%\ncattolici: 29,9%\nprotestanti: 21,7%\nortodossi: 1,7%\nmusulmani: 4,9%\ninduisti: 2,3%\nsikh: 2,1%\nbuddisti: 1,0%\nebrei: 0,9%\natei e agnostici: 34,6%\naltre religioni: 0,8%fra i protestanti la chiesa unita del canada, costituitasi nel 1925, con circa 1 200 000 fedeli (censimento 2021), \u00e8 la pi\u00f9 numerosa.\n\n\n=== lingue ===\nil 60% circa dei canadesi \u00e8 di lingua madre inglese e circa il 24% di madrelingua francese. gli altri hanno come madrilingue altri idiomi europei (tedesco e italiano soprattutto) e solo il 2% circa delle lingue parlate sono autoctone (inuit e native americane). in canada sono riconosciute due lingue ufficiali: l'inglese e il francese. nel territorio del nunavut sono riconosciute undici lingue ufficiali: oltre all'inglese e al francese, nove lingue indigene. l'inglese \u00e8 la lingua pi\u00f9 parlata mentre il francese \u00e8 parlato diffusamente nelle province del qu\u00e9bec, del nuovo brunswick e nella parte nord-orientale della provincia dell'ontario (canada francese); inoltre comunit\u00e0 francofone minori sono disseminate nel territorio delle altre province. l'inglese \u00e8 parlato nel resto del canada, ma vi sono comunit\u00e0 anglofone anche nelle province francofone. i cittadini canadesi imparano entrambe le lingue a scuola, sebbene molti di loro parlino abitualmente una sola delle due lingue.\n\n\n=== diritti civili ===\n\n\n== ordinamento dello stato ==\nil canada \u00e8 uno stato federale, istituito come dominio nel 1867, e dal 1926 appartenente al commonwealth.\n\n\n=== costituzione ===\npossiede una nuova costituzione: la costituzione del canada, dal 17 aprile 1982.\n\n\n=== suddivisioni amministrative ===\n\nil canada \u00e8 una federazione composta da dieci province e tre territori. a loro volta, queste possono essere raggruppate in tre regioni principali: canada occidentale, canada centrale e canada orientale, quest'ultima suddivisibile in canada atlantico e canada settentrionale. le province hanno maggiore autonomia rispetto ai territori, con responsabilit\u00e0 per i programmi sociali come l'assistenza sanitaria, l'istruzione e il welfare. nel loro complesso le province ricevono una quota di entrate fiscali maggiore rispetto al governo federale, un'organizzazione quasi unica tra le federazioni di tutto il mondo. utilizzando i suoi poteri di spesa, il governo federale pu\u00f2 avviare politiche nazionali in aree provinciali, come ad esempio il canada health act. pagamenti di equalizzazione sono attuati dal governo federale per garantire una ragionevole uniformit\u00e0 negli standard di servizi e fiscalit\u00e0 tra le province pi\u00f9 ricche e quelle pi\u00f9 povere.\n\n\n=== citt\u00e0 principali ===\n\nla capitale ottawa (ontario) \u00e8 soltanto la quarta citt\u00e0 per numero di abitanti dopo toronto (ontario), montr\u00e9al (quebec) e vancouver (columbia britannica). di seguito sono elencate le 20 aree metropolitane pi\u00f9 popolose.\n\n\n=== istituzioni ===\n\n\n==== istruzione ====\nsecondo l'impostazione federalista, in canada non esiste un sistema di istruzione nazionale uniforme; tuttavia, le scuole terziarie sono soggette a un controllo di qualit\u00e0 attuato dallo stato unitario e la maggior parte delle universit\u00e0 canadesi sono membri dell'association of universities and colleges of canada (aucc): in questo modo, il loro livello \u00e8 generalmente considerato equilibrato.le province e i territori sono esclusivamente responsabili per l'istruzione e non vi \u00e8 alcun ministero. pertanto, a seconda della provincia, vi \u00e8 una differente et\u00e0 per l'entrata nel sistema scolastico (quinto o sesto anno di et\u00e0) e una differente durata della scuola primaria (fino alla 6\u00aa o 7\u00aa classe). la scuola secondaria (nota come \u00e9cole polyvalente) comprende, in un'unica soluzione, la scuola media di tre anni (istruzione secondaria) e la scuola superiore. il 2% degli istituti scolastici \u00e8 privato, di cui la maggior parte \u00e8 di propriet\u00e0 degli enti ecclesiastici. circa il 10% degli studenti frequenta una scuola privata. il livello di prestazioni delle scuole private \u00e8 stato stimato nel 2006 come molto alto.\n\n\n==== universit\u00e0 ====\nmentre la frequenza scolastica \u00e8 gratuita, l'universit\u00e0 prevede il pagamento di tasse variabili. tra le pi\u00f9 di 80 universit\u00e0, l'universit\u00e0 di toronto e l'universit\u00e0 di montr\u00e9al sono tra le pi\u00f9 grandi. la pi\u00f9 antica, l'universit\u00e0 laval, a qu\u00e9bec, \u00e8 un istituto gesuita ed \u00e8 stato fondato nel 1663: effettivamente l'universit\u00e0 laval venne istituita nel 1852, ma ha le sue radici come seminario del qu\u00e9bec nel 1663 fondato dal vescovo francese fran\u00e7ois de montmorency-laval. solo nel 1818 \u00e8 stata fondata la prima universit\u00e0 laica in canada: l'universit\u00e0 dalhousie di halifax, seguita dalla mcgill university di montr\u00e9al (1821) e dall'universit\u00e0 di toronto (1827).\n\n\n==== sistema sanitario ====\n\u00e8 un servizio sanitario nazionale universalistico, con integrazioni private chiamato single-payer health care, un tipo di assistenza sanitaria che copre i costi essenziali per tutti i residenti, ma inferiori ai sistemi sanitari completi del tipo italiano o nordico di welfare.\n\n\n==== forze armate e rapporti internazionali ====\n\nal 2015 il canada contava una forza militare composta da 68 250 persone, tra professionisti e volontari, e circa 51 000 riservisti. le forze canadesi unificate (cf) comprendono l'esercito (canadian army), la marina (royal canadian navy) e l'aeronautica (royal canadian air force). nel 2013, la spesa militare del canada \u00e8 stata pari a circa 19 miliardi di dollari canadesi, pari a circa l'1% del pil del paese.il canada e gli stati uniti condividono la pi\u00f9 lunga frontiera indifesa del mondo, co-operando su campagne militari e sulle esercitazioni e sono reciprocamente i pi\u00f9 grandi partner commerciali. tuttavia, il canada ha una politica estera indipendente, in particolare ha mantenuto rapporti completi con cuba dal 1961 al 2014 e non ha partecipato all'invasione dell'iraq nel 2003. il canada mantiene anche storici legami verso il regno unito e la francia e ad altre ex colonie britanniche e francesi, attraverso l'adesione al commonwealth delle nazioni e all'organizzazione internazionale della francofonia. \u00e8 noto che il canada intrattenga buoni rapporti con i paesi bassi, in parte per via del suo contributo alla liberazione olandese durante la seconda guerra mondiale.\nil forte attaccamento del canada all'impero britannico e al commonwealth ha portato a una consistente partecipazione agli sforzi militari britannici durante la seconda guerra boera, la prima guerra mondiale e la seconda guerra mondiale. da allora, il canada \u00e8 stato un sostenitore del multilateralismo, compiendo sforzi per risolvere i problemi globali in collaborazione con le altre nazioni. il canada \u00e8 stato un membro fondatore delle nazioni unite nel 1945 e della nato nel 1949. durante la guerra fredda, ha contribuito fortemente nelle forze onu nella guerra di corea e, in collaborazione con gli stati uniti d'america, ha fondato il comando di difesa aerospaziale del nord america (norad), per la difesa contro potenziali attacchi aerei da parte dell'unione sovietica.\ndurante la crisi di suez del 1956 il futuro primo ministro lester b. pearson ha alleviato le tensioni proponendo l'intervento di una forza di pace delle nazioni unite, per la quale \u00e8 stato insignito del premio nobel per la pace nel 1957. per quanto questa sia stata la prima missione di peacekeeping delle nazioni unite, pearson \u00e8 spesso accreditato come l'inventore del concetto. il canada ha partecipato a oltre 50 missioni di pace, tra cui tutti gli interventi delle nazioni unite fino al 1989, e mantiene forze in missioni internazionali, come in ruanda e nell'ex jugoslavia.\nnel 1990 il canada si \u00e8 unito all'organizzazione degli stati americani (oas) e nel giugno del 2000 ha ospitato l'assemblea generale dell'oas a windsor, in ontario, mentre nel mese di aprile 2001 \u00e8 stata sede del terzo vertice delle americhe a qu\u00e9bec. il canada cerca, inoltre, di espandere i suoi legami con le economie delle isole del pacifico attraverso l'appartenenza al forum asia-pacific economic cooperation.\nnel 2001 il canada ha schierato truppe in afghanistan nel quadro della forza di stabilizzazione degli stati uniti e secondo l'autorizzazione delle nazioni unite, guidando la nato international security assistance force. in 10 anni di missione, il canada ha perso 158 soldati, un diplomatico, due operatori umanitari e un giornalista, spendendo una cifra di circa 11,3 miliardi di dollari canadesi.\nnel febbraio 2007 il canada, l'italia, il regno unito, la norvegia e la russia hanno annunciato il loro impegno comune a un progetto da 1,5 miliardi di dollari per aiutare a sviluppare vaccini per i paesi in via di sviluppo, e ha invitato altri paesi a unirsi a loro. nel mese di agosto 2007, rivendicazioni territoriali del canada nell'artico sono state contestate dopo una spedizione sottomarina russa al polo nord; il canada ha ritenuto che tale area fosse territorio sovrano dal 1925. tra marzo e ottobre 2011, le forze canadesi hanno partecipato a un intervento della nato mandato onu nella guerra civile libica del 2011. a partire dal 2014, le unit\u00e0 terrestri e aeree canadesi si sono unite agli sforzi internazionali per sconfiggere l'insurrezione dello stato islamico in iraq.\n\n\n== politica ==\n\nil canada \u00e8 una monarchia costituzionale con carlo iii re del canada come capo di stato. il paese \u00e8 una democrazia parlamentare con un sistema federale di forti tradizioni democratiche. la costituzione \u00e8 la legge suprema del paese, e consta di un testo scritto e di convenzioni non scritte la constitution act del 1867 (in linea di principio creata su modello di quella del regno unito), sanciva una divisione di poteri tra il governo federale (centrale) e il governo provinciale; lo statuto di westminster del 1931 dava la piena autonomia al canada; e la constitution act del 1982, in aggiunta alla carta canadese dei diritti e delle libert\u00e0, garantisce i diritti e le libert\u00e0 fondamentali, che non possono essere ignorati da qualsiasi livello del governo.\ncome in tutti i sistemi parlamentari, il potere esecutivo pur essendo costituzionalmente attribuito al monarca, in pratica \u00e8 esercitato dal consiglio dei ministri (cabinet) presieduto dal primo ministro. formalmente, il consiglio \u00e8 retto dal rappresentante del re, il governatore generale, che assume le prerogative regali quando il re non si trova sul suolo del canada. il governatore \u00e8 altres\u00ec comandante in capo delle forze armate canadesi. \u00e8 nominato dal re su consiglio del primo ministro. rideau hall \u00e8 la residenza principale a ottawa, e la citadelle de qu\u00e9bec \u00e8 la sua residenza nella citt\u00e0 di qu\u00e9bec.\nil vero detentore del potere esecutivo \u00e8 il primo ministro, solitamente il leader del partito politico che ottiene la fiducia della camera dei comuni, \u00e8 nominato dal governatore generale, sulla base del risultato elettorale. il leader del secondo partito pi\u00f9 rappresentato diviene il leader dell'opposizione. mary may simon \u00e8 l'attuale governatore generale, ed \u00e8 in carica dal 26 luglio 2021; justin trudeau, leader del partito liberale del canada \u00e8 entrato in carica come primo ministro il 4 novembre 2015.\n\nil potere legislativo \u00e8 esercitato dal parlamento federale, composto da due camere (houses): la camera dei comuni (eletta) e il senato (nominato). il re ha il potere di firma delle leggi (promulgazione), che teoricamente potrebbe rifiutare, potere in realt\u00e0 mai usato. formalmente essa partecipa al procedimento di formazione legislativa. ogni membro della camera dei comuni \u00e8 eletto con la maggioranza dei voti all'interno del proprio distretto elettorale; le elezioni generali sono indette dal governatore generale, su consiglio del primo ministro o quando il governo perde la fiducia del parlamento. non vi \u00e8 alcun termine minimo per la durata del parlamento, mentre una nuova elezione deve essere indetta entro cinque anni delle ultime elezioni generali. i membri del senato, i cui seggi sono attribuiti su base regionale, sono scelti dal primo ministro e sono formalmente nominati dal governatore generale, fino all'et\u00e0 di 75 anni. l'organo legislativo ha la sua sede sulla collina del parlamento, dove si trovano gli edifici parlamentari.\nil canada ha avuto un'alternanza tra governi formati da due partiti nel corso del xx secolo: il partito conservatore progressista, di centro-destra, e il partito liberale, di centro-sinistra. fino agli anni ottanta, entrambi i partiti sono stati favorevoli a un significativo intervento dello stato nell'economia, finch\u00e9 l'elezione di brian mulroney, a primo ministro ha sancito la svolta dei conservatori progressisti a favore di privatizzazioni, meno regolamentazione e meno tasse per le imprese e per i pi\u00f9 abbienti. con il ritiro di mulroney nel 1993, il suo partito ha per\u00f2 subito un tracollo di voti e di seggi alla camera dei comuni, consentendo ai liberali di tornare al governo, contando soprattutto sulla propria supremazia in ontario.\nil terzo partito \u00e8 stato tradizionalmente il nuovo partito democratico, collocato a sinistra dello spettro politico. negli anni novanta questo partito, cos\u00ec come i conservatori progressisti, hanno subito un'emorragia di voti e seggi a favore dei partiti regionali nati in quel periodo: il blocco del qu\u00e9bec, favorevole all'indipendenza del canada francese e collegato al partito del qu\u00e9bec presente solo nel parlamento provinciale; e il partito riformatore del canada, con base nel canada occidentale, conservatore e ostile a concessioni a favore del qu\u00e9bec, che nel 2000 ha assunto il nome di alleanza canadese, rispecchiando l'intento di unificare tutto l'elettorato di destra. l'alleanza canadese nel 2003 si \u00e8 fusa con i conservatori progressisti, dando vita al partito conservatore del canada (al governo dal 2006). il partito verde del canada non ha ottenuto rappresentanza in parlamento, ma ha comunque raccolto una quota significativa dei voti alle elezioni nazionali.\n\n\n== economia ==\n\nl'economia del canada, membro del g8, dell'ocse e della nafta, \u00e8 una delle pi\u00f9 forti nel mondo, ed \u00e8 tuttora in forte espansione, avendo subito solo marginalmente la crisi del 2008, che invece ha colpito duramente i vicini stati uniti. secondo un rapporto dell'fmi il canada, trainato dall'export di materie prime, ha aggirato l'ostacolo crisi mantenendo intatto e robusto il settore immobiliare e continuando a crescere a ritmi molto sostenuti sin dal principio. anche il tasso di disoccupazione si mantiene basso.\nil paese \u00e8 tra i primi per prodotto interno lordo, e storicamente il suo indice di sviluppo umano \u00e8 uno dei pi\u00f9 alti in assoluto, costantemente superiore a quello degli stessi stati uniti. \u00e8 per eccellenza, insieme alla russia, la superpotenza estrattiva del pianeta; infatti nel sottosuolo sono presenti in grandi quantit\u00e0 praticamente tutti i metalli della crosta terrestre, oltre a enormi giacimenti di petrolio (con le sabbie bituminose dell'alberta il canada \u00e8 da considerarsi tra i primissimi produttori petroliferi mondiali, subito dopo l'arabia saudita), gas naturale, fosfati, carbone e uranio (primo produttore al mondo). conseguentemente il paese \u00e8 sede di alcune delle maggiori industrie minerarie mondiali come la barrick gold (maggior estrattore mondiale di oro), la cameco (maggior estrattore mondiale di uranio), la rio tinto alcan (numero 1 al mondo nella estrazione e produzione di alluminio), la potash one (maggior produttore mondiale di potassio) e altre numerose compagnie minerarie e petrolifere tra le prime al mondo.\nla superpotenza mineraria canadese negli ultimi tempi ha attirato il fortissimo interesse asiatico e soprattutto della cina, che con lo sviluppo economico degli ultimi anni sta ripetutamente tentando di abbattere la supremazia delle mining corps canadesi, per destabilizzare pesantemente il mercato dei minerali e del petrolio (soprattutto sabbie dell'alberta), in attesa di prenderne possesso come dominatore. tuttavia per ora le majors canadesi mantengono la loro supremazia.\ninoltre a seguito della crisi delle terre rare (chiusura delle esportazioni da parte della cina), il canada, grazie ai giacimenti intorno alla baia di hudson sembra l'unico paese a poter far fronte al blocco cinese. il settore primario ha nella cerealicoltura e nello sfruttamento delle risorse forestali i suoi punti di forza. l'industria e le attivit\u00e0 terziarie sono molto sviluppate.\nnel settore agricolo, si coltivano in particolare orzo, mais, frumento, patate, avena, colza, girasole e soia. importante \u00e8 anche l'allevamento, specie di bovini. i pescosi mari attorno a terranova sostengono un settore ittico attivo ed efficiente.\n\nil canada \u00e8 al primo posto, a livello mondiale, anche nella produzione di energia idroelettrica e ne esporta circa il 14% negli stati uniti. dei 566,3 miliardi di kwh prodotti nel 2003, il 67% \u00e8 generato da centrali idroelettriche, il 7% da centrali a combustione, il 14% dalle centrali nucleari (attive 19 centrali) e poco pi\u00f9 del 12% dalle centrali a fonti alternative (solare o eolico).\ndiscorso a parte va fatto per la provincia del quebec dove il sistema di dighe costruito sul fiume san lorenzo assicura una produzione di energia da fonti idriche pari al 61%, mentre la quota delle energie rinnovabili garantisce oltre il 38% dell'energia, rendendo la provincia francofona una delle pi\u00f9 virtuose basi di sviluppo delle energie verdi a livello mondiale.\nle industrie principali sono quelle meccaniche (in particolare aeronautica, aerospaziale e automobilistica), quelle tessili e alimentari, la produzione di carta, la lavorazione del ferro e dell'acciaio, la fabbricazione di macchinari ad alta tecnologia e di macchine utensili. importante \u00e8 anche l'industria elettronica, legata ai settori militari, aerospaziale, dei trasporti e delle telecomunicazioni (polo di montr\u00e9al). come in tutti i paesi sviluppati, il settore che pi\u00f9 contribuisce al reddito nazionale \u00e8 il terziario (banche, commercio, comunicazione, turismo).\nle esportazioni principali del canada sono i prodotti di alta tecnologia, le automobili, il petrolio, il gas naturale, il carbone, i metalli in genere, i prodotti agricoli e forestali. i maggiori partner commerciali del paese sono gli usa, la gran bretagna, la cina e il giappone.\nla principale borsa valori del paese \u00e8 il toronto stock exchange, con sede a toronto, ma importante \u00e8 anche il montr\u00e9al stock exchange.\n\n\n=== industria mineraria ===\nl'industria mineraria \u00e8 fortemente sostenuta dal governo. il paese ospita le sedi e le principali filiali della maggior parte delle societ\u00e0 minerarie mondiali. la legislazione federale e provinciale incoraggia lo sviluppo del mercato azionario, consentendo forme di divulgazione dei depositi pi\u00f9 flessibili che altrove, e la tassazione \u00e8 favorevole alle imprese. inoltre, la rete diplomatica canadese fornisce sostegno politico all'estero a qualsiasi societ\u00e0 mineraria registrata nel paese. il primo ministro stephen harper (2006-2015) ha dichiarato di voler rendere il canada uno dei maggiori esportatori di risorse naturali al mondo. \u00e8 stato criticato per aver deliberatamente indebolito le protezioni ambientali esistenti al fine di favorire l'industria, compresa quella mineraria.\n\n\n== ambiente ==\n\nnel 2018, gli scienziati avvertono dello scioglimento dei ghiacciai dello yukon, che \u00e8 due volte pi\u00f9 veloce del previsto e potrebbe avere \"conseguenze drammatiche\" nella regione. questa accelerazione ha gi\u00e0 provocato cambiamenti nella regione: nel 2016, per mancanza d'acqua, il fiume slims che alimenta il kluane lake \u00e8 stato completamente prosciugato. da allora, il livello del lago \u00e8 sceso, causando la scomparsa di migliaia di pesci.\n\n\n=== flora ===\nil canada ha una vegetazione molto ricca. la tundra ricopre quasi completamente tutte le regioni artiche, mentre i rilievi degli appalachi e della catena costiera sono ricoperti da foreste di conifere. nelle pianure si estendono enormi praterie, dove crescono quasi esclusivamente graminacee. la vegetazione dei versanti orientali delle montagne rocciose \u00e8 molto rada, mentre i versanti occidentali sono coperti da fitte foreste e da lunghe distese di conifere.\n\n\n=== fauna ===\n\nla fauna canadese \u00e8 simile a quella europea e dell'asia settentrionale. tra i carnivori ci sono numerose specie di mustelidi (la donnola, l'ermellino, lo zibellino canadese, la martora e il visone). nelle regioni artiche sono presenti l'orso grizzly, l'orso polare, la volpe, il coyote, la lince, il lupo, il puma e la capra delle nevi. tra i roditori c'\u00e8 il castoro che \u00e8 famoso per le sue dighe, mentre sono diffusi: il riccio, il topo muschiato e la lepre. a sud vivono diverse specie di cervidi: l'antilocapra, il carib\u00f9/renna, wapiti, l'alce. \u00e8 inoltre presente il bisonte. le specie di uccelli sono numerose, come: il gheppio, la gru e la poiana. molto ricca \u00e8 anche la fauna ittica lungo i litorali e nei laghi e non solo.\n\n\n== cultura ==\n\n\n=== simboli del canada ===\n\ntra i simboli nazionali del canada, cio\u00e8 quei simboli che vengono utilizzati in patria e all'estero per rappresentare il paese e la sua gente, posizione preminente ha l'uso della foglia d'acero il cui utilizzo risale gi\u00e0 ai primi anni del xvii secolo. compare ad esempio nella bandiera, nello stemma, in alcune monete e come logo di numerose compagnie e societ\u00e0.\nda sempre noto come paese molto attento all'ecologia (nonostante alcuni impianti industriali estremamente inquinanti posti a nord della provincia dell'alberta), il canada porta con s\u00e9 una cultura ecologista molto presente nelle coscienze civiche della popolazione.\noltre ai simboli nazionali posti sugli stendardi rappresentativi, quasi sempre indicanti animali, piante o luoghi naturali, il canada pu\u00f2 fregiarsi di due simboli ecologisti molto importanti:\n\ngreenpeace, nota organizzazione non governativa che cerca di proteggere l'ambiente ed \u00e8 stata fondata a vancouver nel 1971.\ngrey owl, spesso indicato come il primo ecologista della storia, per molti anni venne creduto un nativo americano, finch\u00e9 alla sua morte non si scopr\u00ec che era nativo inglese e aveva volontariamente sposato la causa pellerossa sin da giovane.e ancora sono da ricordare tra i pi\u00f9 rappresentativi simboli nazionali del canada:\n\nl'acero.\nla foglia d'acero.\nil castoro: il castoro fu elevato a simbolo ufficiale del canada il 24 marzo 1975, quando \"la legge che riconosce il castoro (castor canadensis) come simbolo della sovranit\u00e0 del canada\" ricevette l'assenso reale. il castoro, il pi\u00f9 grande roditore del canada, sopravvive e prospera nel paese grazie alle politiche di conservazione della fauna selvatica. la mascotte delle olimpiadi di montr\u00e9al 1976 era un castoro, amik, scelto per simboleggiare il duro lavoro per eccellere nello sport.\nil gran sigillo del canada.\nl'alce.\nla royal canadian mounted police, i cui membri sono noti come mounties, o anche giubbe rosse per la loro uniforme.\n\n\n=== architettura ===\n\nfra gli architetti canadesi maggiormente noti si ricordano hossein amanat, louis bourgeois, james bradburne, james k. m. cheng, arthur erickson, frank gehry, phyllis lambert, moshe safdie, fariborz sahba\n\nbay-and-gable\ngrattacieli pi\u00f9 alti del canada\nvancouverismo\n\n\n=== patrimoni dell'umanit\u00e0 ===\n\nil patrimonio culturale del canada \u00e8 testimoniato anche dalla presenza di numerosi siti iscritti nella lista dei patrimoni dell'umanit\u00e0 dell'unesco.\n\n\n=== arte ===\nin campo artistico nel xx secolo si distinse la figura della pittrice emily carr, dallo stile pittorico modernista e post- impressionista, mentre tra il xx e il xxi secolo si distinse kenojuak ashevak, importante esponente della moderna arte inuit.\n\n\n=== letteratura ===\n\nnell'ambito di una letteratura canadese bisogna distinguere essenzialmente una letteratura franco-canadese da quella anglo- canadese: tra gli autori pi\u00f9 affermati del xx secolo ricordiamo marie-claire blais e margaret atwood.\nimportante affermazione anche nel romanzo riguardante la letteratura per ragazzi con lucy maud montgomery, nota autrice di anna dai capelli rossi (1908), (con 50 milioni di copie vendute), da cui sono stati prodotti diversi adattamenti in film, serie tv e fumetti.\n\n\n=== musica ===\ntoronto, grande centro urbano del canada, \u00e8 la citt\u00e0 natale di glenn gould (1932-1982), grande pianista e clavicembalista, celebre per le interpretazioni della musica di j. s. bach.\nl'orchestra sinfonica di montr\u00e9al (orchestre symphonique de montr\u00e9al) \u00e8 tradizionalmente considerata la migliore del paese, e una delle pi\u00f9 premiate del nord america.\nnel campo della musica barocca l'ensemble tafelmusik di toronto \u00e8 fra i pi\u00f9 rinomati al mondo per le sue esecuzioni su strumenti d'epoca delle musiche di j. s. bach e antonio vivaldi, mentre nel jazz lo \u00e8 il pianista oscar peterson.canadese \u00e8 loreena mckennitt, musicista e cantautrice considerata un'icona della musica eclettico-celtica. mentre i suoi primi dischi sono prettamente di musica celtica l'artista, grazie anche a una serie di viaggi in europa e in oriente, ha successivamente contaminato la musica celtica con nuove suggestioni seguendo il tema delle peregrinazioni delle popolazioni celtiche.bryan adams, rockstar nata a kingston, nell'ontario, ha raggiunto popolarit\u00e0 in tutto il mondo agli inizi degli anni 80 con i dischi cuts like a knife e reckless, in cui \u00e8 contenuta la hit summer of '69, e soprattutto nei primi anni 90 con il disco waking up the neighbours, di cui sono state vendute oltre 16 milioni di copie. adams ha ricevuto un grammy award per la hit everything i do e tre candidature all'oscar, e ha collaborato con molti dei pi\u00f9 grandi artisti della storia musicale.canadese \u00e8 il paroliere luc plamondon, produttore del musical notre-dame de paris. quattro dei protagonisti originali dello spettacolo sono canadesi: uno del manitoba (daniel lavoie) e tre del qu\u00e9bec (garou, luck mervil e bruno pelletier).\n\u00e8 originario di toronto il cantautore neil young che vi nacque nel 1945. considerato da molti il padre dello stile grunge, \u00e8 da pi\u00f9 di 40 anni sulle scene mondiali. la cantautrice joni mitchell nacque invece a fort macleod, nella provincia di alberta. altro gigante della musica canadese \u00e8 leonard cohen, poeta e romanziere di successo oltre che cantautore colto e amatissimo in tutto il mondo, nato a montr\u00e9al.nella musica pop hanno ottenuto fama mondiale, tra i tanti, sarah mclachlan, nelly furtado, carly rae jepsen, il cantante michael bubl\u00e9, vincitore di quattro grammy awards, alanis morissette, vincitrice di numerosi grammy awards e juno awards, e c\u00e9line dion, vincitrice di un eurovision song contest, dieci grammy awards e due premi oscar ed \u00e8 ritenuta l'artista canadese di maggior successo della storia della musica. canadesi sono anche la cantante punk rock avril lavigne, diventata famosa negli anni 2000 con album come under my skin (2004), il rapper drake, il giovane shawn mendes, oltre a justin bieber, uno degli artisti pi\u00f9 giovani ad aver raggiunto ll numero 1 nella classifica hot 100 di billboard, nominato a due grammy awards nel 2015. per il genere country pop da ricordare in particolare shania twain.\ntra i gruppi musicali i pi\u00f9 famosi e influenti sono considerati gli arcade fire, i rush, i nickelback, i simple plan, i sum 41, i the guess who, i the band, i the tragically hip, i gorguts, gli annihilator e i d.o.a..\n\n\n=== cinema ===\nnel campo cinematografico, tra il xix e il xx secolo, durante l'epoca del vaudeville, si afferma l'attrice marie dressler, vincitrice del premio oscar come migliore attrice nel 1931. nel xx secolo un'altra importante attrice del cinema canadese fu mary pickford, oscar alla miglior attrice, nel 1930. \u00e8 da ricordare, inoltre, la figura del regista james cameron il cui film avatar (2009) \u00e8 l'attuale film con maggiori incassi nella storia del cinema.\n\n\n=== ricerca scientifica e tecnologia ===\nnel 2012, il canada ha speso circa 31,3 miliardi di dollari canadesi in ricerca e sviluppo, di cui circa 7 miliardi sono stati stanziati dai governi federali e provinciali. al 2015, il paese vantava tredici premi nobel per la fisica, la chimica e la medicina, e nel 2012 si \u00e8 classificato quarto in tutto il mondo per la qualit\u00e0 della ricerca scientifica in un ampio sondaggio rivolto a scienziati internazionali. il paese, inoltre, ospita la sede principale di diverse aziende tecnologiche riconosciute a livello mondiale. i canadesi possono disporre di uno dei pi\u00f9 alti livelli di accesso a internet di tutto il mondo, con oltre 33 milioni di utenti, pari a circa il 94% per cento della sua popolazione totale.l'agenzia spaziale canadese gestisce un programma spaziale molto attivo che varia dall'esplorazione planetaria, alla ricerca aeronautica, allo sviluppo di razzi e satelliti. il canada \u00e8 stato il terzo paese in grado di lanciare un satellite nello spazio, dopo l'unione sovietica e gli stati uniti, grazie ad alouette 1 lanciato nel 1962. nel 1984, marc garneau divenne primo astronauta canadese. al 2015, nove canadesi hanno volato nello spazio, nel corso di diciassette missioni con equipaggio.il canada \u00e8 un partecipante al progetto della stazione spaziale internazionale (iss) ed \u00e8 un pioniere nel campo della robotica spaziale, grazie allo sviluppo dei manipolatori robotici canadarm, canadarm 2 e dextre, utilizzati per lo space shuttle della nasa e per la iss. dal 1960, l'industria aerospaziale canadese ha progettato e costruito numerosi satelliti, tra cui radarsat-1 e radarsat-2, isis e most. il canada ha anche prodotto uno dei razzi sonda di maggior successo e ampiamente utilizzato a livello mondiale: i black bran; oltre 1 000 di essi sono stati lanciati dopo il loro primo sviluppo avvenuto nel 1961.\n\n\n==== il canada nello spazio ====\n29 settembre 1962: viene lanciato alouette 1, il primo satellite del canada.\n5 ottobre 1984: marc garneau divenne il primo astronauta canadese ad andare nello spazio.\n22 gennaio 1992: roberta bondar, prima donna astronauta canadese ad andare nello spazio.\n\n\n=== scienze ===\n\n\n==== la scoperta dell'insulina ====\ntra le personalit\u00e0 che si sono maggiormente distinte in campo scientifico, ricordiamo quella del fisiologo frederick grant banting (1891-1941), scopritore dell'insulina, nel 1921: premio nobel per la medicina, nel 1923, oggi la sua data di nascita, il 14 novembre, \u00e8 celebrata nel mondo con la giornata mondiale del diabete\n\n\n== sport ==\nil canada ha due sport nazionali: l'hockey su ghiaccio e il lacrosse.\n\n\n=== hockey su ghiaccio ===\nl'hockey su ghiaccio \u00e8 nato in canada. il paese \u00e8 tra i dominatori delle competizioni internazionali di tale sport: la nazionale di hockey su ghiaccio maschile del canada ha vinto 26 campionati mondiali e 9 olimpiadi). la lega nazionale di hockey fu fondata a montr\u00e9al ed \u00e8 massimo campionato professionistico nel mondo: all'interno di questo campionato competono le seguenti squadre canadesi: i canadiens de montr\u00e9al, i toronto maple leafs, gli edmonton oilers, i winnipeg jets, i calgary flames, gli ottawa senators e i vancouver canucks.\ntra gli hockeisti su ghiaccio ricordiamo jacques plante, di ruolo portiere, inventore, tra l'altro, della maschera da protezione, nell'hockey, per i portieri; bobby orr, don cherry e wayne gretzky.\n\n\n=== lacrosse ===\nil lacrosse \u00e8 invece praticato su manto erboso, e ha come scopo segnare con una pallina in una porta, usando mazze con all'estremit\u00e0 una rete. in tale disciplina il canada vanta la vittoria in tre campionati mondiali.\n\n\n=== automobilismo ===\nil canada inoltre ospita dal 1967 il gran premio di formula 1, che si disputa sul circuito gilles villeneuve sull'ile de notre dame a montr\u00e9al dal 1978. il figlio di gilles villeneuve, jacques, \u00e8 stato campione del mondo di formula 1 nel 1997.\n\n\n=== atletica leggera ===\nil canada \u00e8 la patria, tra gli altri, dei velocisti ben johnson, donovan bailey e andre de grasse.\n\n\n=== ciclismo ===\nnel 2012 il ciclista ryder hesjedal diventa il primo canadese della storia a vincere il giro d'italia.\n\n\n=== wrestling ===\ndi rilievo \u00e8 anche la disciplina del wrestling, dato che la famosa famiglia hart \u00e8 originaria proprio del canada. oltre alla famiglia hart, sono originari del canada diversi wrestler di rilievo, alcuni considerati tra i pi\u00f9 importanti, influenti e talentuosi: tra questi spiccano, tra il passato e il presente, le figure di bret hart, owen hart, edge, christian, chris jericho, bobby roode, kevin steen (conosciuto in wwe come kevin owens), petey williams, eric young, el generico (conosciuto in wwe come sami zayn), trish stratus, gail kim, roddy piper, kenny omega (l'unico gaijin vincitore del g1 climax e vice-presidente esecutivo della all elite wrestling) e chris benoit.\nle compagnie statunitensi wwe e aew spesso fanno tappa nelle citt\u00e0 del canada per eventi televisivi settimanali, eventi speciali o pay-per-view, generalmente nelle principali citt\u00e0 come toronto, montr\u00e9al, edmonton, vancouver, winnipeg e calgary.\n\n\n=== calcio ===\nla nazionale di calcio del canada ha partecipato a due edizioni della coppa del mondo (messico 1986 e qatar 2022), uscendo in entrambi i casi al primo turno. inoltre la nazionale canadese \u00e8 stata due volte campione (1985 e 2000) nella concacaf gold cup. nel 2026 il canada ospiter\u00e0 il campionato mondiale affiancato al messico e agli stati uniti. \nnel 2007 il canada ha iscritto nella major league soccer (mls) americana la squadra di club toronto fc, trasformando cos\u00ec il campionato degli stati uniti in una lega in parte canadese e in parte statunitense; con l'espansione del 2011 anche il whitecaps football club, squadra con sede a vancouver, \u00e8 entrato a far parte della mls. infine, l'ingresso nella mls del montr\u00e9al impact nel 2012 ha portato a tre le franchigie canadesi iscritte alle competizioni. il canadese joey saputo, presidente del montr\u00e9al impact, dal 2014 \u00e8 anche azionista di maggioranza della squadra italiana del bologna.\ndal 2008 il canada ha una propria coppa nazionale, si tratta del canadian championship, il vincitore della coppa si qualifica per la concacaf champions league.\n\n\n=== pallacanestro ===\nil 21 dicembre 1891 viene disputata la prima partita di pallacanestro, di cui il canadese james naismith \u00e8 considerato l'inventore.la nazionale di pallacanestro del canada ha vinto, tra l'altro, una medaglia d'argento nel torneo olimpico del 1936 e una medaglia di bronzo al mondiale maschile di pallacanestro 2023.\nattualmente, l'unica squadra di nba del canada sono i toronto raptors: in origine, gli attuali memphis grizzlies avevano sede a vancouver.\n\n\n=== giochi olimpici ===\n\nil canada ha ospitato i giochi olimpici estivi nell'edizione di montr\u00e9al 1976 e quelli invernali di calgary 1988 e vancouver 2010.\nla prima medaglia d'oro olimpica (e prima medaglia olimpica) canadese fu vinta da george orton, nell'atletica leggera, a parigi 1900.\n\n\n=== altri sport ===\ntra gli altri sport pi\u00f9 seguiti, ci sono il football canadese, (simile al football americano, ma con regole diverse), il rugby a 15, il calcio (lo sport pi\u00f9 popolare a livello di partecipazione nazionale), il curling (molto popolare d'inverno), nonch\u00e9 football americano e baseball, data la vicinanza con gli stati uniti d'america, grandi appassionati di questi due ultimi sport. i toronto blue jays ad esempio, rappresentano la citt\u00e0 di toronto nel massimo campionato statunitense di baseball, la major league baseball.\naltro sport che non \u00e8 nazionale in canada, ma dove trova origini, \u00e8 la canoa canadese, praticata agonisticamente in ginocchio e amatorialmente da seduti.\nnel 2019 la franchigia dei toronto raptors ha vinto le finals nba, laureandosi campioni del mondo.\nmolto popolare anche il broomball, sport simile all'hockey ma senza pattini.\nnelle province del qu\u00e9bec e del nuovo brunswick \u00e8 molto praticata la pallamano.\nnel sud dell'alberta sono praticati sport riguardanti l'equitazione americana.\n\n\n=== franchigie canadesi ===\nle franchigie canadesi delle grandi leghe sportive fanno parte delle leghe sportive insieme alle squadre di club degli stati uniti. con il passare degli anni le leghe statunitense del baseball e della pallacanestro si sono aperte anche a squadre di club canadesi, e la lega canadese dell'hockey su ghiaccio si \u00e8 aperta a squadre di club statunitensi. ecco un elenco con le squadre canadesi che partecipano alle leghe considerate in canada \"nordamericane\":\n\ncanadiens de montr\u00e9al, nhl, 24 campionati vinti\ntoronto maple leafs, nhl, 13 campionati vinti\nedmonton oilers, nhl, 5 campionati vinti\ncalgary flames, nhl, 1 campionato vinto\nottawa senators, nhl\nvancouver canucks, nhl\nwinnipeg jets, nhl\ntoronto blue jays, mlb, 2 campionati vinti\ntoronto raptors, nba, 1 campionato vinto\nnordiques de qu\u00e9bec, nhl trasferimento in usa\nvancouver grizzlies, nba trasferimento in usa\nexpos de montr\u00e9al, mlb trasferimento in usa\ntoronto fc, mls, 1 campionato vinto\nvancouver whitecaps fc, mls\ncf montr\u00e9al, mls\n\n\n== folclore ==\nfamosa la parata natalizia di babbo natale a qu\u00e9bec, ma in generale tipico \u00e8 il natale in canada.\ninoltre in canada, a qu\u00e9bec, si tiene, dal 1954, come festival pre-quaresimale, il qu\u00e9bec winter carnival, il pi\u00f9 grande carnevale invernale del mondo.\n\n\n== gastronomia ==\n\nla cucina canadese, le cui origini sono legate al dominio degli inglesi e dei francesi rispettivamente nella parte anglofona e francofona del canada, risentono spesso, in particolare nell'ovest del paese, della cucina italiana, polacca e ucraina.\n\n\n== festivit\u00e0 nazionale ==\n\n\n=== ricorrenze nazionali ===\nsecondo luned\u00ec di ottobre: si celebra il giorno del ringraziamento (o thanksgiving o action de gr\u00e2ce), per ringraziare dio del raccolto e per l'anno trascorso.\nfestivit\u00e0 del sovrano trooping the colour\n\n\n=== commemorazione nazionale ===\n6 dicembre: giornata nazionale del ricordo e dell'azione contro la violenza alle donne, in memoria al massacro del politecnico di montr\u00e9al, nel 1989.\n\n\n== note ==\n\n\n== bibliografia ==\n autori vari, l'enciclopedia, volume 3, la biblioteca di repubblica, 2003, isbn 9 771128 445905.\n\n\n== voci correlate ==\n\n\n== altri progetti ==\n\n wikiquote contiene citazioni sul canada\n wikizionario contiene il lemma di dizionario \u00abcanada\u00bb\n wikiversit\u00e0 contiene risorse su canada\n wikinotizie contiene notizie di attualit\u00e0 sul canada\n wikimedia commons contiene immagini o altri file sul canada\n wikivoyage contiene informazioni turistiche su canada\n\n\n== collegamenti esterni ==\n\n(en, fr) sito ufficiale, su canada.ca. \n canada, su treccani.it \u2013 enciclopedie on line, istituto dell'enciclopedia italiana. \n canada, in dizionario di storia, istituto dell'enciclopedia italiana, 2010. \n c\u00e0nada, su sapere.it, de agostini. \n(it, de, fr) canada, su hls-dhs-dss.ch, dizionario storico della svizzera. \n(en) william lewis morton, david j. bercuson, roger d. hall, norman l. nicholson e ralph r. krueger, canada, su enciclopedia britannica, encyclop\u00e6dia britannica, inc. \n(en, fr) canada, su enciclopedia canadese. \n(en) opere di canada, su progetto gutenberg. \n(en) opere riguardanti canada, su open library, internet archive. \n(en) canada, in catholic encyclopedia, robert appleton company."