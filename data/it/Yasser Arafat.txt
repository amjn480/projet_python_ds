"y\u0101sser \u02bfaraf\u0101t (in arabo \u064a\u0627\u0633\u0631 \u0639\u0631\u0641\u0627\u062a\u200e?; pronuncia: [\u02c8ja\u02d0s\u026ar \u0295ara\u02c8fa\u02d0t]; il cairo, 24 agosto 1929 \u2013 clamart, 11 novembre 2004) \u00e8 stato un politico palestinese.\nil suo nome era mu\u1e25ammad \u02bfabd al-ra\u1e25m\u0101n \u02bfabd al-ra\u02be\u016bf al-qudwa al-\u1e25usayn\u012b (in arabo \u0645\u062d\u0645\u062f \u0639\u0628\u062f \u0627\u0644\u0631\u062d\u0645\u0646 \u0639\u0628\u062f \u0627\u0644\u0631\u0624\u0648\u0641 \u0627\u0644\u0642\u062f\u0648\u0629 \u0627\u0644\u062d\u0633\u064a\u0646\u064a\u200e?), ma \u00e8 noto anche con lo pseudonimo di ab\u016b \u02bfamm\u0101r (in arabo \u0627\u0628\u0648 \u0639\u0645\u0651\u0627\u0631\u200e?), ed \u00e8 stato un combattente, figura di spicco del panorama politico mondiale. nel 1956, a una conferenza a praga, y\u0101sser \u02bfaraf\u0101t port\u00f2 la kefiah, il tradizionale copricapo palestinese (a scacchi neri o rossi) che divenne di fatto una sorta di suo emblema.\nnel 1994 gli venne conferito - unitamente ai leader israeliani shimon peres ed yitzhak rabin - il premio nobel per la pace per l'opera di diplomazia compiuta al fine di rappacificare le popolazioni dei territori occupati (che israele considera come contesi) di cisgiordania e della striscia di gaza e garantire al popolo palestinese il riconoscimento del diritto a uno stato proprio. dal 1996 sino alla morte, ha ricoperto la carica di presidente dell'autorit\u00e0 nazionale palestinese (anp). in precedenza era stato capo di al-fat\u1e25 (impropriamente nota come al-fatah), confluita successivamente nell'organizzazione per la liberazione della palestina (olp). la discussa figura di \u02bfaraf\u0101t ha finito con il diventare il simbolo stesso della causa palestinese.\npersonaggio complesso e controverso, uomo d'azione ma anche prudente diplomatico, y\u0101sser \u02bfaraf\u0101t \u00e8 stato negli ultimi anni della sua vita spesso accusato \u2013 e in special modo dopo il fallimento del summit di camp david del 2000 con l'allora premier israeliano ehud barak, e soprattutto dopo lo scoppio della seconda intifada \u2013, di non volere la pace, di aver sostenuto gli atti di terrorismo contro i civili israeliani e di non aver fatto nulla per contrastarli, non pi\u00f9 in grado di porsi come interlocutore serio. allo stesso tempo, da parte del mondo arabo, \u00e8 stato sempre riconosciuto e considerato come figura unica e carismatica, personaggio indispensabile all'interno dell'intricato universo di movimenti politici palestinesi, al fine della conclusione del processo di pace e dell'annosa crisi mediorientale\n\n\n== biografia ==\n\n\n=== nascita e infanzia ===\nla data e il luogo della sua nascita sono sempre rimasti controversi. il suo certificato di nascita, depositato all'universit\u00e0 del cairo, afferma che y\u0101sser \u02bfaraf\u0101t nacque ad il cairo, egitto il 24 agosto 1929. vari biografi tra cui alan hart, andrew gowers, said k. aburish, christophe boltanski e jihan el-tahri nel tempo hanno sostenuto la tesi secondo cui arafat sia nato al cairo ed \u00e8 qui che il suo certificato di nascita \u00e8 stato registrato. secondo aburish, \u02bfaraf\u0101t non ha alcuna relazione con i notabili al-\u1e25usayn\u012b di gerusalemme (ivi, p. 9). spiega infatti il biografo: \"il giovane \u02bfaraf\u0101t cerca di avvalorare le sue credenziali palestinesi per sostenere le sue rivendicazioni sulla leadership... e non pu\u00f2 ammettere alcun fatto che possa minare la sua pretesa identit\u00e0 palestinese... \u02bfaraf\u0101t intende perpetuare la leggenda della sua nascita a gerusalemme e del suo collegamento con la famiglia al-\u1e25usayn\u012b della citt\u00e0\". ciononostante, lo stesso arafat e anche altre fonti hanno sostenuto che invece fosse nato a gerusalemme. ian mihai pacepa, ex-agente della securitate rumena, rivel\u00f2 che il kgb sovietico fece in modo di distruggere i documenti ufficiali indicanti il cairo come luogo di nascita di arafat, per sostituirli con documenti falsi in cui si sosteneva che arafat fosse nato a gerusalemme, di modo da poter sostenere che arafat fosse palestinese di nascita.il padre di arafat, abdel raouf al-quwda al-husseini, era palestinese originario della citt\u00e0 di gaza, e sua madre, nonna paterna di arafat, era egiziana. abdel raouf si batt\u00e9 davanti ai tribunali per 25 anni nel tentativo di riottenere i terreni della famiglia in egitto di cui era erede, ma senza alcun successo. abdel raouf lavor\u00f2 come mercante di tessuti nel quartiere di el-sakkakini al cairo. arafat era il secondo pi\u00f9 giovane di sette figli ed era, insieme al fratello minore fathi arafat, l'unico figlio nato al cairo. gerusalemme era la citt\u00e0 originaria di sua madre, zahwa abdul saud, la quale mor\u00ec di una malattia renale nel 1933, quando yasser arafat aveva appena quattro anni.la prima visita di arafat a gerusalemme avvenne quando suo padre, non riuscendo a sostentare sette bambini da solo, invi\u00f2 yasser e suo fratello fathi dalla famiglia della madre nel quartiere marocchino della citt\u00e0 vecchia di gerusalemme. i due hanno vissuto l\u00ec assieme allo zio salim abul saud per quattro anni. nel 1937, il padre li richiam\u00f2 per poi affidarli alle cure della loro sorella maggiore, inam. arafat ebbe una relazione travagliata con suo padre; quando il padre mor\u00ec nel 1952, arafat non presenzi\u00f2 al funerale e non visit\u00f2 nemmeno la sua tomba al suo ritorno a gaza. la sorella inam afferm\u00f2, in un'intervista con il biografo e storico britannico alan hart, che yasser veniva picchiato pesantemente dal padre perch\u00e9 andava nel quartiere ebraico al cairo e partecipava a cerimonie religiose. quando inam al tempo chiese a yasser perch\u00e9 non la smettesse di andare l\u00ec, egli rispose sostenendo di voler studiare la mentalit\u00e0 ebraica.\n\n\n=== educazione ===\nnel 1944 arafat si iscrisse all'universit\u00e0 del cairo (al tempo denominata universit\u00e0 del re faruq i), conseguendo la laurea in ingegneria civile nel 1950. al 1946 diceva di essere aderente al nazionalismo arabo ed inizi\u00f2 a procurare armi da far entrare di nascosto all'interno dell'allora palestina mandataria (o mandato britannico della palestina), per l'uso da parte di irregolari all'interno del supremo comitato arabo e delle milizie dell'esercito del sacro jihad.durante la guerra arabo-israeliana del 1948, arafat lasci\u00f2 l'universit\u00e0 ed, assieme ad altri arabi, tent\u00f2 di entrare in palestina per unirsi alle forze militari arabe in lotta contro le truppe israeliane (allora denominate haganah) e contro la creazione dello stato di israele. tuttavia, anzich\u00e9 entrare nei ranghi dei fedayyin palestinesi, arafat combatt\u00e9 al fianco della fratellanza musulmana, pur non facendone ancora parte. prese parte ai combattimenti nell'area di gaza (che fu il principale teatro di scontro con le forze egiziane durante il conflitto). a inizio 1949 la guerra volgeva a favore di israele, ed arafat ritorn\u00f2 al cairo per via di carenze di supporto logistico.dopo essere tornato all'universit\u00e0, arafat studi\u00f2 ingegneria civile e ricopr\u00ec l'incarico di presidente del sindacato generale degli studenti palestinesi (dall'inglese: general union of palestinian students, o gups) dal 1952 al 1956. durante il primo anno del suo incarico, nel 1952 l'universit\u00e0 venne rinominata universit\u00e0 del cairo in seguito del colpo di stato condotto dall'organizzazione militare clandestina degli ufficiali liberi che depose il re faruq i. a quel tempo, arafat aveva gi\u00e0 conseguito la laurea in ingegneria civile nel 1950 e perci\u00f2 venne chiamato a prestare servizio militare per combattere assieme all'esercito egiziano durante la crisi di suez; tuttavia, egli non prese mai parte attivamente al conflitto. pi\u00f9 tardi nello stesso anno, durante una conferenza a praga, indoss\u00f2 una kefiah completamente bianca, diversa da quella con un motivo a rete che adott\u00f2 successivamente in kuwait, che diverr\u00e0 poi suo elemento caratterizzante.al cairo svilupp\u00f2 una stretta relazione con suo zio il \u1e25\u0101jj\u012b amin al-husseini, che era stato gran muft\u012b di gerusalemme.\n\n\n=== matrimonio ===\nnel 1990, arafat spos\u00f2 suha tawil, una palestinese cristiana, quando egli aveva 61 anni e lei 27. suha tawil venne presentata ad arafat dalla madre mentre era in francia, e dopo questo episodio lei inizi\u00f2 a lavorare come sua segretaria a tunisi. prima del loro matrimonio, arafat adott\u00f2 50 orfani di guerra palestinesi. durante il matrimonio suha prov\u00f2 a lasciare arafat in pi\u00f9 occasioni, ma egli glielo proib\u00ec. suha disse di essersi pentita del matrimonio, e che se le fosse stata data nuovamente la possibilit\u00e0 di scelta non lo avrebbe rifatto. a met\u00e0 del 1995, suha partor\u00ec in un ospedale di parigi a una delle figlie, che venne chiamata zahwa dal nome della madre di arafat.\n\n\n=== nome ===\nil nome completo di arafat era mohammed abdel rahman abdel raouf arafat al-qudwa al-husseini. mohammed abdel rahman era il suo primo nome, abdel raouf era il nome del padre e arafat di suo nonno. al-qudwa era il nome della sua trib\u00f9 e al-husseini quello del clan a cui gli al-qudwa appartenevano. il clan al-husseini aveva sede a gaza e non \u00e8 correlato al noto clan al-husayni di gerusalemme.\ndal momento che arafat venne cresciuto al cairo, era comune la tradizione di abbandonare gli appellativi di mohammed o ahmad dal proprio nome; noti egiziani come anwar sadat e hosni mubarak hanno fatto altrettanto. tuttavia, arafat abbandon\u00f2 anche gli appellativi abdel rahman e abdel raouf dal proprio nome. nel corso dei primi anni '50, arafat adott\u00f2 il nome yasser, e nei primi anni di guerriglia assunse il nome da battaglia di abu ammar. entrambi i nomi sono legati ad ammar ibn yasir, una delle prime compagne di maometto. sebbene abbandon\u00f2 la maggior parte dei nomi ereditati, egli mantenne il nome arafat per via del suo significato simbolico per l'islam, dal nome del monte arafat.\n\n\n== nascita di al-fatah e crisi vicino-orientale ==\n\n\n=== fondazione di al-fatah ===\na seguito della crisi di suez nel 1956, il presidente egiziano gamal abdel nasser accett\u00f2 di concedere alla forza di emergenza delle nazioni unite (unef) di stabilirsi nella penisola del sinai e nella striscia di gaza, provocando l'espulsione di tutti i guerriglieri o le forze fedayyin in quei territori, tra cui lo stesso arafat. egli tent\u00f2 inizialmente di ottenere un visto prima verso il canada e poi arabia saudita, ma la richiesta venne respinta in entrambi i casi. nel 1957 fece nuovamente richiesta di visto verso il kuwait (al tempo un protettorato britannico) e gli venne concesso sulla base dei suoi lavori di ingegnere civile. qui incontr\u00f2 due amici palestinesi: salah khalaf (\"abu iyad\") e khalil al-wazir (\"abu jihad\"), entrambi membri ufficiali dei fratelli musulmani egiziani. arafat conobbe abu iyad mentre frequentava l'universit\u00e0 del cairo, mentre conobbe abu jihad a gaza. entrambi divennero successivamente i bracci destri di arafat. abu iyad viaggi\u00f2 con arafat in kuwait a fine 1960; abu jihad, che al contempo lavorava come insegnante, viveva in kuwait gi\u00e0 dal 1959. dopo essersi stabilizzato in kuwait, abu iyad aiut\u00f2 arafat a ottenere un lavoro temporaneo come insegnante scolastico.quando arafat cominci\u00f2 a sviluppare amicizie con i rifugiati palestinesi (alcuni dei quali li conosceva dai suoi giorni al cairo), egli e gli altri fondarono gradualmente il gruppo che divenne noto come fatah. la data esatta per l'istituzione di fatah \u00e8 sconosciuta. nel 1959, l'esistenza del gruppo fu attestata nelle pagine di una rivista nazionalista palestinese, filastununa nida al-hayat (in inglese: our palestine, the call of life), che fu scritta e curata da abu jihad. il nome deriva dall'acronimo inverso fatah derivante dal nome arabo harakat al-tahrir al-watani al-filastini che si traduce in \"il movimento di liberazione nazionale palestinese\". fatah \u00e8 anche una parola utilizzata ai tempi del califfato per riferirsi al concetto di \"conquista\".fatah si dedic\u00f2 alla liberazione della palestina attraverso una lotta armata condotta dagli stessi palestinesi. ci\u00f2 differiva da altre organizzazioni politiche e di guerriglia palestinesi, la maggior parte delle quali credeva fermamente in una risposta unita del mondo arabo. l'organizzazione di arafat non ha mai abbracciato le ideologie dei principali governi arabi del tempo, a differenza di altre fazioni palestinesi, che spesso sono diventate satelliti di nazioni come egitto, iraq, arabia saudita, siria e altri.stando alla sua ideologia, arafat generalmente rifiut\u00f2 di accettare donazioni alla sua organizzazione dai principali governi arabi, al fine di agire in maniera indipendente da questi. non voleva alienarli, e cerc\u00f2 il loro appoggio incondizionato evitando alleanze di tipo ideologico. tuttavia, per creare le basi del futuro sostegno finanziario di fatah, raccolse i contributi di molti ricchi palestinesi che lavorano in kuwait e in altri stati arabi del golfo persico, come il qatar (dove incontr\u00f2 mahmoud abbas nel 1961). questi uomini d'affari e lavoratori petroliferi contribuirono generosamente all'organizzazione di fatah. arafat ha continuato questo processo in altri paesi arabi, come la libia e la siria.nel 1963 al-fat\u1e25, appoggiata dalla siria, programm\u00f2 la sua prima azione militare, ovvero il sabotaggio di un impianto idrico israeliano. l'azione avvenne nel dicembre del 1964 ma si rivel\u00f2 un fallimento.\ndopo la guerra dei sei giorni, nel 1967, israele spost\u00f2 la sua attenzione dagli stati arabi alle varie organizzazioni palestinesi, una delle quali era, per l'appunto, al-fat\u1e25.\nnel 1968 l'organizzazione palestinese fu il principale obiettivo dell'attacco israeliano al villaggio giordano di karame, azione nella quale morirono 150 guerriglieri palestinesi e 29 soldati israeliani vennero uccisi, in buona parte dalle forze regolari giordane. malgrado le forti perdite, la battaglia venne considerata una vittoria per al-fat\u1e25 (esultante per il ritiro degli israeliani) e contribu\u00ec ad aumentare il prestigio di \u02bfaraf\u0101t e di al-fat\u1e25 stessa.\nnel 1969 \u02bfaraf\u0101t divenne portavoce dell'olp rimpiazzando a\u1e25mad shukayr\u012b, che era stato proposto dalla lega araba. \u02bfaraf\u0101t due anni dopo divenne comandante in capo delle forze rivoluzionarie palestinesi e due anni dopo ancora responsabile del dipartimento politico dell'olp.\nnello stesso periodo le tensioni tra il governo di giordania e i palestinesi cominciarono ad aumentare. elementi della resistenza palestinese in armi (i cosiddetti fid\u0101\u02beyy\u012bn) crearono uno \"stato nello stato\" all'interno della giordania (controllando anche numerose zone strategiche tra cui la raffineria di al-zarq\u0101\u02be) finendo per costituire un pericolo per la sovranit\u00e0 dello stato hashemita.\n\n\n=== a capo dell'alp ===\nlo scontro diventa aperto nel giugno del 1970. vari governi arabi tentano di mediare una soluzione pacifica ma a settembre, le ripetute operazioni dei fid\u0101\u02beyy\u012bn, tra cui il dirottamento e la distruzione di tre aerei di linea, fanno propendere il governo giordano per un'azione di forza mirante a riprendere il controllo del territorio. il 16 settembre, re \u1e25usayn di giordania dichiara la legge marziale e lo stesso giorno \u02bfaraf\u0101t diviene comandante supremo dell'alp (armata per la liberazione della palestina), forza armata regolare dell'olp, strutturata su tre brigate addestrate sul suo territorio dalla siria.\n\n\n=== il \"settembre nero\" ===\nnella guerra civile che ne segue, l'olp ha il sostegno di damasco che invia in territorio giordano una forza di circa 200 carri armati. gli scontri avvengono principalmente tra forze giordane e l'alp, sebbene gli usa dislochino la vi flotta nel mediterraneo orientale e israele metta a disposizione della giordania alcuni reparti militari.\nil 24 settembre l'esercito giordano riesce a prevalere e l'alp \u00e8 costretta a chiedere una serie di cessate il fuoco. durante le azioni militari l'esercito giordano attacca anche i campi-profughi dove i civili palestinesi si sono rifugiati dopo la guerra dei sei giorni: le vittime sono migliaia. questo massacro viene ricordato dai palestinesi come \"il settembre nero\".\nin seguito alla sconfitta, l'olp si sposta dalla giordania al libano. grazie alla debolezza del governo centrale libanese, l'olp pot\u00e9 operare in uno stato virtualmente indipendente (chiamato infatti da israele terra di al-fat\u1e25). l'olp comincia a usare il territorio libanese per lanciare attacchi di artiglieria contro israele e come base per le infiltrazioni di guerriglieri. a queste azioni corrispondono attacchi di ritorsione israeliana in libano.\nnel settembre 1972 il gruppo settembre nero (che fu accusata di aver goduto della copertura di al-fat\u1e25) rapisce e uccide undici atleti israeliani durante i giochi olimpici di monaco di baviera. alla condanna internazionale si unisce anche quella di \u02bfaraf\u0101t che si dissocia pubblicamente da tali atti.\ndue anni dopo, nel 1974, \u02bfaraf\u0101t ordina all'olp di sospendere qualsiasi azione militare al di fuori di israele, della cisgiordania - in inglese \"sponda occidentale\" o \"west bank\" - (la riva ovest del giordano, o cisgiordania) e della striscia di gaza. nello stesso anno il leader palestinese diviene il primo rappresentante di un'organizzazione non governativa a parlare a una sessione generale delle nazioni unite.\nintanto continuavano a ripetersi, da alcune parti, le accuse verso \u02bfaraf\u0101t di una dissociazione solo di facciata dal terrorismo. sta di fatto che il movimento al-fat\u1e25 continu\u00f2 a lanciare attacchi contro obiettivi israeliani. gli anni settanta furono caratterizzati in vicino oriente dalla comparsa di numerosi gruppi palestinesi estremisti pronti a compiere attacchi sia in israele sia altrove. israele dichiar\u00f2 che dietro tutti questi gruppi vi era \u02bfaraf\u0101t il quale per\u00f2 sment\u00ec sempre tali ipotesi.\nsta di fatto che nel 1974 i capi di stato arabi riconoscono l'olp come unica rappresentante legittima di tutti i palestinesi. due anni dopo la stessa olp viene ammessa come membro a pieno titolo nella lega araba.\n\n\n=== sabra e shatila ===\nin libano, intanto, la situazione degenera in una vera e propria guerra civile tra la componente cristiano maronita e quella musulmana appoggiata dall'olp. i cristiani maroniti accusano \u02bfaraf\u0101t e l'olp di essere responsabili della morte di decine di migliaia di membri del loro popolo. israele si allea con i cristiano-maroniti, mettendo in atto due azioni di invasione del libano: la prima (nel 1978), chiamata operazione litani porter\u00e0 una stretta striscia di terra (detta fascia di sicurezza) a essere conquistata e annessa con l'aiuto delle idf e del cosiddetto esercito del sud-libano (longa manus di israele); la seconda (nel 1982), detta pace in galilea (prima guerra israelo-libanese), vedr\u00e0 israele occupare la maggior parte del sud del libano per ritirarsi poi, tre anni dopo, nella fascia di sicurezza.\n\n\u00e8 durante questa seconda invasione che alcune migliaia di civili palestinesi vengono massacrati nei campi profughi di sabra e shatila dai falangisti cristiano-maroniti guidati da elie hobeika. tali azioni determinano una reazione internazionale con l'invio di una forza armata internazionale di interposizione. l'allora ministro della difesa israeliano ariel sharon venne ritenuto l'indiretto responsabile dei massacri dal tribunale supremo israeliano e costretto a lasciare la sua carica per assumerne una minore.\n\n\n=== proclamazione della nascita dello stato di palestina in esilio ===\nnel settembre 1982, durante l'invasione israeliana, gli usa ottengono una tregua in virt\u00f9 della quale \u02bfaraf\u0101t e l'olp possono lasciare il libano per trasferirsi in tunisia. la nazione nordafricana rimarr\u00e0 il centro delle operazioni palestinesi sino al 1993.\nnegli anni ottanta \u02bfaraf\u0101t riceve assistenza da saddam hussein, allora presidente-dittatore dell'iraq: assistenza che gli permette di riorganizzare il gruppo dirigente dell'olp fortemente ridottosi dopo la guerra civile libanese. la nuova struttura dirigenziale viene utilizzata durante la prima intifada, iniziatasi nel dicembre 1987.\nil 5 novembre 1988 l'olp proclama la creazione dello stato della palestina - sia pure con un governo palestinese in esilio - nei termini della risoluzione n. 181 dell'onu. il 13 dicembre 1988, \u02bfaraf\u0101t dichiara di accettare la risoluzione n. 242 promettendo il futuro riconoscimento dello stato di israele e la rinuncia al terrorismo.\nil 2 aprile 1989 \u02bfaraf\u0101t \u00e8 eletto dal comitato esecutivo del consiglio nazionale palestinese (sorta di parlamento da cui dipende anche l'olp) presidente dello stato palestinese. il 13 dicembre dello stesso anno il governo usa propone la formazione di due separate entit\u00e0 statali: israele, entro i confini fissati precedentemente al 1967 (guerra dei sei giorni), e palestina, composta da cisgiordania e striscia di gaza.\n\n\n=== la guerra del golfo del 1991 ===\nquesto evento mette in moto un processo politico di grande importanza. nel 1991 nella conferenza di madrid, israele apre per la prima volta negoziati diretti con l'olp. nello stesso anno, con l'esplosione della guerra del golfo, le relazioni con saddam hussein diventano il maggior problema di \u02bfaraf\u0101t. l'olp e la giordania di re \u1e25usayn rimarranno tuttavia i soli stati arabi a schierarsi dalla parte dell'iraq subendo quindi il boicottaggio degli usa che cercano di bloccare le trattative tra palestinesi e israeliani.\n\n\n=== l'autorit\u00e0 palestinese ===\nnel 1993 vengono raggiunti gli accordi di oslo che prevedono l'autogoverno per i palestinesi della cisgiordania e della striscia di gaza entro cinque anni. l'anno seguente \u02bfaraf\u0101t, insieme con shimon peres e a yitzhak rabin, viene insignito del premio nobel per la pace. nel 1994 si trasferiscono nell'autorit\u00e0 nazionale palestinese (anp) le prerogative dell'entit\u00e0 provvisoria prevista dagli accordi di oslo.\nil 20 gennaio 1996 \u02bfaraf\u0101t viene eletto presidente dell'autorit\u00e0 nazionale palestinese con una maggioranza dell'87% rispetto all'altro candidato, samiba khalil e nelle elezioni legislative al-fat\u1e25 ottiene 51 seggi su 88. osservatori internazionali indipendenti confermano il corretto svolgimento delle elezioni ma da alcune parti viene fatto notare che, stante la rinuncia al voto da parte di alcune forze di opposizione alla linea di \u02bfaraf\u0101t, il suffragio non pu\u00f2 considerarsi avvenuto nella completa democraticit\u00e0. nuove elezioni, annunciate per il 2002, sono state posposte a causa della situazione interna tale da non permettere, a causa delle restrizioni imposte con la forza da israele, il libero movimento nei territori e quindi lo svolgimento di una campagna elettorale.\na partire dal 1996, a ogni buon conto, \u02bfaraf\u0101t, come leader dell'autorit\u00e0 palestinese, viene chiamato con la parola araba ra\u02be\u012bs (presidente, ma anche semplicemente \"capo\", dalla radice araba <r-\u02be-s> che significa \"testa\", \"vetta\", \"cima\"). per israele, che non riconosce l'esistenza di uno stato palestinese, significa semplicemente \"portavoce\", mentre nei documenti palestinesi in lingua inglese viene correttamente tradotta come \"presidente\".\ngli usa seguono la prassi israeliana mentre le nazioni unite quella palestinese. nello stesso anno 1996, a seguito del ripetersi di attacchi suicidi portati a termine da elementi estremisti palestinesi (attacchi che causano numerose vittime in israele), le relazioni tra autorit\u00e0 nazionale palestinese e israele peggiorano nettamente e il nuovo primo ministro benjamin netanyahu blocca la transizione alla formazione dello stato palestinese prevista dagli accordi di oslo.\n\nnel 1998 il presidente statunitense bill clinton cerca di ricucire i rapporti tra i due leader vicino-orientali. il risultato dei suoi sforzi \u00e8 il memorandum del 23 ottobre 1998 che specifica i passi per il completamento del processo di pace.\n\u02bfaraf\u0101t continua i negoziati con il successore di netanyahu, ehud barak. questi, sia perch\u00e9 proveniente dal partito laburista (mentre il suo predecessore proviene dalle file del partito di destra likud) sia in seguito alle pressioni del presidente clinton, offre ad \u02bfaraf\u0101t uno stato palestinese nella cisgiordania e nella striscia di gaza con capitale gerusalemme est, il ritorno di un limitato numero di profughi e un indennizzo per gli altri. con una mossa estremamente criticata dai media occidentali, \u02bfaraf\u0101t e la delegazione palestinese rifiutano l'offerta di barak, rivendicando la sovranit\u00e0 palestinese sulla spianata delle moschee, nella citt\u00e0 vecchia di gerusalemme.\nnel dicembre 2000, a una visita di ariel sharon alla spianata della moschea al-aqsa - considerata provocatoria dagli osservatori internazionali - lo scontro tra israeliani e palestinesi si riaccende con rinnovata violenza in quella che prende il nome di seconda intifada palestinese. essa rappresenta la fine degli sforzi per modificare e rendere efficace l'apparato di governo rappresentato dall'autorit\u00e0 nazionale palestinese, tanto che vi \u00e8 chi l'ha letta come un modo dell'anziano leader di riprendere il controllo dinanzi a spinte centrifughe.\n\n\n== vita privata ==\nnel 1990 si sono svolte le nozze tra \u02bfaraf\u0101t e suh\u0101 \u1e6daw\u012bl nata nel 1963, una palestinese di religione cristiana cattolica di rito greco-bizantino, che allora lavorava per la sede tunisina dell'olp. dalla loro unione \u00e8 nata il 24 luglio 1995 la figlia zahwa.\nil ruolo ricoperto dalla donna nelle vicende palestinesi e il suo soggiorno a parigi negli ultimi anni hanno sollevato diverse polemiche, che si sono puntualmente ripresentate in occasione della morte di \u02bfaraf\u0101t.\n\n\n== patrimonio personale ==\nnell'agosto del 2002 il servizio segreto militare israeliano stimava il patrimonio personale di \u02bfaraf\u0101t nell'ordine di 1,3 miliardi di dollari, sebbene non fornisse alcuna documentazione di tale accertamento. il magazine \"forbes\" classific\u00f2 nondimeno, sulla scorta di quelle \"rivelazioni\", \u02bfaraf\u0101t come sesto nella lista \"re, regine o despoti\", stimando il suo patrimonio in almeno 300 milioni di dollari, senza indicare su quali fonti basasse questo calcolo.\nnel 2003 il fondo monetario internazionale condusse un'inchiesta presso l'autorit\u00e0 palestinese. da questa inchiesta emerse che \u02bfaraf\u0101t aveva spostato 900 milioni di dollari di fondi pubblici su conti correnti bancari controllati direttamente da lui e dal direttore finanziario dell'autorit\u00e0 nazionale palestinese. il fondo monetario non fu in grado di dimostrare che i fondi fossero stati utilizzati in modo improprio.\nnel 2003 il ministro palestinese delle finanze, sal\u0101m fayy\u0101d, incaric\u00f2 una societ\u00e0 internazionale di revisione di analizzare la situazione dei fondi facenti capo all'autorit\u00e0 palestinese. il team giunse alla conclusione che \u02bfaraf\u0101t disponeva di un patrimonio occultato di almeno 1 miliardo di dollari. questo patrimonio era suddiviso in finanziamenti a un'azienda che imbottigliava la coca cola a r\u0101mall\u0101h, una compagnia telefonica tunisina e capitali dislocati negli stati uniti d'america e nelle isole cayman. il team giunse alla conclusione che i fondi per le sue imprese commerciali erano pervenuti da fondi pubblici che \u02c1araf\u0101t aveva stornato e posto sotto il suo controllo personale invece di utilizzarli in modo trasparente per la causa palestinese. il team sottoline\u00f2 che nessuna di queste operazioni era stata resa pubblica dall'autorit\u00e0 palestinese. sebbene \u02bfaraf\u0101t avesse sempre vissuto con parsimonia, dennis ross - negoziatore per il vicino oriente dei presidenti george bush e clinton - afferm\u00f2 che \u02bfaraf\u0101t \"viveva circondato dal denaro\" e con quello finanziava un ampio sistema di patronato.\nle ricerche svolte dall'unione europea sull'utilizzo dei fondi destinati all'autorit\u00e0 palestinese non hanno trovato alcun riscontro delle accuse formulate da diverse parti sull'utilizzo degli stessi per finalit\u00e0 terroristiche. segnalarono per\u00f2 una corruzione diffusa nell'amministrazione dell'anp e quindi l'unione europea richiese una radicale riforma della gestione finanziaria dell'autorit\u00e0 palestinese. questa riforma finanziaria \u00e8 uno dei punti chiave per poter ottenere nuovi aiuti economici dall'unione europea.un anonimo informatore del ministero delle finanze dell'autorit\u00e0 palestinese ha affermato che suh\u0101, la moglie di \u02bfaraf\u0101t riceveva dal ministero 100 000 dollari al mese per vivere a parigi. suh\u0101 si difese affermando che queste voci erano diffuse dal primo ministro israeliano ariel sharon, che tentava di distogliere i media dai problemi di corruzione del suo governo, concentrando attenzione su di lei. l'altissimo tenore di vita mantenuto a parigi pareva confermare per\u00f2 le voci.\nnell'ottobre del 2003 il governo francese ha aperto un'indagine contro suh\u0101 \u02bfaraf\u0101t per via di movimenti sospetti di valuta. l'accusa era di traffico illegale di valuta e, secondo gli inquirenti, con regolarit\u00e0 sarebbero stati trasferiti dalla svizzera 1,27 milioni di dollari verso il conto personale di suh\u0101 in francia.\n\n\n== le \"sette vite\" di \u02bfaraf\u0101t ==\nnel corso della sua vita y\u0101sser \u02bfaraf\u0101t ha pi\u00f9 volte rischiato di morire ma mai per cause naturali:\n\nnel 1970, in giordania, dopo due attacchi terroristici e il fallito attentato da parte di un commando palestinese che colpisce la sua scorta, re husayn di giordania, avendone avuto abbastanza e deciso a chiudere definitivamente i conti con gli esuli palestinesi divenuti troppo ingombranti, durante il famoso settembre nero, fece ricorso alle armi pur di scacciarli; \u02bfaraf\u0101t era fra loro e si dice che fosse rocambolescamente fuggito da \u02bfamm\u0101n vestito da donna.\nnel 1973 scamp\u00f2 a una bomba esplosa nel suo ufficio che invece uccise tre dei suoi principali collaboratori.\ntrasferitosi con la sua gente in libano (dove i profughi palestinesi misero in crisi il gi\u00e0 precario equilibrio etnico-politico del paese), riesce a salvarsi nel 1976 anche dal massacro di tell al-za\u02bftar dove i falangisti (il braccio militare dei cristiani maroniti) e i seguaci dell'ex-presidente della repubblica camille chamoun (camille sham\u02bf\u016bn), nell'indifferenza (ma non si ebbe mai prova di complicit\u00e0) dei siriani e perfino del gruppo palestinese filo-siriano di al-\u1e63\u0101\u02bfiqa, spararono sui profughi, donne e bambini compresi, per lo pi\u00f9 (paradossalmente) di religione cristiana.\na beirut nel 1982, durante l'operazione pace in galilea, si racconta che il 30 agosto un cecchino israeliano riuscisse a inquadrare \u02bfaraf\u0101t col suo mirino ma che a salvargli la vita fosse l'ordine di sospendere la missione - dato all'ultimo minuto e mai spiegato - di sharon, allora ministro della difesa.\nnel 1985 il leader palestinese riusc\u00ec miracolosamente a sopravvivere al bombardamento del proprio quartier generale a tunisi, effettuato dall'aviazione israeliana, nel quale rimasero uccisi molti dei suoi antichi fratelli d'armi.\nnel 1992 il suo jet precipit\u00f2 nel sahara libico. tre delle persone a bordo morirono nello schianto.\nsembra inoltre che ab\u016b \u02bfamm\u0101r sia sfuggito ad altri due attentati e al ribaltamento della propria autovettura sulla strada per baghdad, uscendone anche in questi casi senza nemmeno un graffio.\n\n\n=== morte e sepoltura ===\ngravemente ammalato in seguito alle complicanze di un'influenza che lo aveva colpito, \u02bfaraf\u0101t dovette lasciare - il 29 ottobre 2004 - il suo quartier generale della muq\u0101\u1e6da\u02bfa a r\u0101mall\u0101h in cisgiordania, per essere ricoverato presso il reparto di ematologia dell'h\u00f4pital d'instruction des arm\u00e9es percy (hia percy) nella citt\u00e0 di clamart, alla periferia di parigi.\nvoci, diffuse anche da un suo rivale politico, ahmed jibril, durante un'intervista alla televisione libanese di hezbollah, sostengono che arafat fosse malato di aids e che ci\u00f2 fosse noto anche alla cia, la quale avrebbe consigliato israele di non cercare di attentare alla vita del politico, in quanto sarebbe morto comunque di cause naturali in breve tempo. altri affermarono che avesse una malattia virale, il cancro, la leucemia, la cirrosi epatica, un disordine delle piastrine o un avvelenamento del sangue.anche il medico personale di arafat, ashraf al-kurdi, afferm\u00f2 successivamente che nel sangue del leader palestinese era stato rilevato il virus hiv (cosa negata dalla vedova), ma che non era l'aids la malattia che lo avrebbe portato alla morte. alcuni sostennero che il leader palestinese fosse bisessuale e avesse contratto cos\u00ec il virus, cosa sempre respinta con sdegno dalla famiglia e dai suoi sostenitori.comunque il 4 novembre 2004 un repentino peggioramento - del gi\u00e0 precario quadro clinico - lo fece precipitare in uno stato di coma profondo che port\u00f2, l'11 novembre 2004, alla dichiarazione rilasciata alla stampa mondiale dal comandante dell'ospedale militare francese, della constatazione - da parte dei medici - della sopraggiunta morte cerebrale in seguito ad \"accidente cerebrovascolare\". il 12 novembre a r\u0101mall\u0101h decine di migliaia di palestinesi, nonostante i blocchi e i divieti di israele, vanno ad accogliere la salma di arafat. nonostante non fosse stata chiarita la reale causa della malattia, non venne fatta alcuna autopsia.in seguito, un istituto di indagini sulla radioattivit\u00e0 a losanna in svizzera, ha trovato tracce di un elemento radioattivo, il polonio, sugli effetti personali del leader palestinese, abiti e spazzolino da denti; ci\u00f2 fa sospettare il decesso da avvelenamento con la sostanza radioattiva, come avvenuto due anni dopo all'ex agente segreto russo alexander litvinenko. il sospetto \u00e8 stato rafforzato da una ricerca redatta da specialisti dell'universit\u00e0 di losanna che hanno riferito nel 2013, dopo la riesumazione della salma nel 2012 e il prelevo di alcuni campioni, che si riscontra un \u00abinnaturale alto livello di polonio radioattivo nelle costole e nel bacino\u00bb di arafat (circa 18 volte superiore al normale) e che c'\u00e8 \u00abun 83% di probabilit\u00e0 che sia stato avvelenato\u00bb. contemporaneamente, anche esperti russi e francesi hanno analizzato i campioni, con risultati contrastanti; la tv al jazeera diede per certo che arafat fosse morto per avvelenamento da polonio. va ricordato che nel marzo dello stesso anno un missile israeliano aveva assassinato lo sceicco ahmed yassin, capo politico di hamas.\nchi critica le conclusioni svizzere afferma che non viene provato che l'avvelenamento volontario sia avvenuto n\u00e9 che un veleno sia causa della morte, in quanto il polonio \u00e8 contenuto anche nelle sigarette, nelle scorie nucleari e nei fertilizzanti, e che l'avvelenamento da radiazioni, specie da polonio-210, causa alopecia (perdita completa di barba e capelli), come avvenuto al citato litvinenko, mentre arafat non ebbe questo sintomo, ma solo sintomi di una malattia ematica e gastrointestinale non definita, con una forte immunodeficienza (calo di globuli bianchi) e reazione autoimmune (distruzione dei globuli rossi da parte dei rimanenti globuli bianchi). inoltre il polonio \u00e8 fortemente contaminante, e nessuno tra i famigliari e le persone che vivevano a stretto contatto con lui a ramallah (anche dividendo con lui il cibo a tavola), ebbe mai sintomi di avvelenamento. un'ulteriore critica deriva dal fatto che il polonio decade rapidamente in circa due-tre anni ed \u00e8 quasi impossibile rintracciarlo dopo questo tempo, mentre invece, secondo le analisi svizzere, sarebbe stato presente ancora in gran quantit\u00e0 negli effetti personali e nel corpo di arafat, a ben otto anni di distanza dalla morte. la quantit\u00e0 iniziale avrebbe dovuto essere molto superiore alla dose letale, tale da contaminare l'ambiente e le persone, cosa non avvenuta.il 26 dicembre 2013, un team di scienziati russi rilasci\u00f2 un rapporto in cui afferm\u00f2 che non c'erano tracce di avvelenamento radioattivo n\u00e9 di isotopi di polonio nei resti di arafat. vladimir uiba, capo dell'agenzia federale medica e biologica della federazione russa, avrebbe detto che arafat era morto di cause naturali (senza spiegare quali) e l'agenzia non avrebbe condotto altri test. a differenza del rapporto svizzero, i rapporti francesi e russi non sono stati resi pubblici dalla famiglia di arafat e sono stati poco diffusi dai mezzi di informazione. anche gli esperti francesi hanno difatti smentito il ritrovamento di tracce di polonio, affermando che la morte era dovuta a una grave infezione, letale a causa dell'et\u00e0 avanzata e del fisico indebolito. queste conclusioni sono state criticate dagli esperti svizzeri. il caso della morte di arafat risulta pertanto ancora aperto.\noggi la sua tomba sorge presso un mausoleo all'interno della sua residenza della muq\u0101\u1e6da\u02bfa, a r\u0101mall\u0101h.\n\n\n== onorificenze ==\n\n\n=== onorificenze palestinesi ===\n\n\n=== onorificenze straniere ===\n\n\n== note ==\n\n\n== bibliografia ==\nhelena cobban, the palestine liberation organisation: people, power and politics, cambridge, cambridge university press, 1984. isbn 0-521-27216-5\nandrew gowers e tony walker, arafat: the biography, virgin books, 2005. isbn 978-1-85227-924-0\noriana fallaci, intervista con la storia, rizzoli, 1974\n\n\n== altri progetti ==\n\n wikisource contiene una pagina in lingua inglese dedicata a yasser arafat\n wikiquote contiene citazioni di o su yasser arafat\n wikimedia commons contiene immagini o altri file su yasser arafat\n\n\n== collegamenti esterni ==\n\n \u1ffearaf\u0101t, yasser, su treccani.it \u2013 enciclopedie on line, istituto dell'enciclopedia italiana. \n guido valabrega, araf\u0101t, y\u0101sir, in enciclopedia italiana, v appendice, istituto dell'enciclopedia italiana, 1991. \n guido valabrega, \u201baraf\u0101t, y\u0101sir, in enciclopedia italiana, vi appendice, istituto dell'enciclopedia italiana, 2000. \n ciro lo muzio, 'araf\u0101t, y\u0101sir, in enciclopedia italiana, vii appendice, istituto dell'enciclopedia italiana, 2006. \n 'arafat, yasser, in dizionario di storia, istituto dell'enciclopedia italiana, 2010. \n \u02bdaraf\u0101t, y\u0101sir, su sapere.it, de agostini. \n(en) alain gresh, yasser arafat, su enciclopedia britannica, encyclop\u00e6dia britannica, inc. \n(en) yasser arafat, su nobelprize.org. \n(en) opere di yasser arafat, su open library, internet archive. \n(en) yasser arafat, su imdb, imdb.com. \n(en) yasser arafat, su allmovie, all media network. \n pagina dedicata ad \u02bfaraf\u0101t dal ministero dell'informazione palestinese, su minfo.gov.ps. url consultato il 27 settembre 2005 (archiviato dall'url originale il 30 ottobre 2005).\ni mille volti di arafat - il sogno strappato la storia siamo noi"