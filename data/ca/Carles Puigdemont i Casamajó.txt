"carles puigdemont i casamaj\u00f3   (pronunciaci\u00f3 en catal\u00e0 central: /\u02c8kar\u026b\u0259s \u02ccpud\u0361\u0292\u00f0\u0259\u02c8mon i \u02cckaz\u0259m\u0259\u02c8\u0292o/) (amer, 29 de desembre de 1962) \u00e9s un periodista i pol\u00edtic catal\u00e0, 130\u00e8 president de la generalitat de catalunya.es va iniciar al periodisme en diversos mitjans comarcals. m\u00e9s tard va esdevenir director de l'ag\u00e8ncia catalana de not\u00edcies, aix\u00ed com del setmanari catalonia today. militant de converg\u00e8ncia i uni\u00f3 (ciu) des del 1983, comen\u00e7\u00e0 la seva carrera pol\u00edtica el 2006, quan fou elegit diputat al parlament per ciu. el 2011 fou elegit alcalde de girona, ciutat on feia anys que vivia, despr\u00e9s de guanyar les eleccions municipals celebrades el mateix any. quatre anys despr\u00e9s es va convertir en president de l'associaci\u00f3 de municipis per la independ\u00e8ncia. el 10 de gener de 2016 va ser investit 130\u00e8 president de la generalitat de catalunya pel parlament de catalunya gr\u00e0cies a l'acord dut a terme el dia abans entre junts pel s\u00ed i la cup i en el qual es va anunciar que substituiria artur mas com a president de la generalitat a canvi de garantir l'estabilitat parlament\u00e0ria al govern. el 14 de gener del mateix any va presentar el seu nou govern de la generalitat. es va associar al partit dem\u00f2crata el 10 de juliol del 2016.\nel seu govern va promoure un refer\u00e8ndum sobre la independ\u00e8ncia l'1 d'octubre de 2017. el 28 d'octubre del mateix any el govern espanyol, a l'empara de l'article 155 de la constituci\u00f3 espanyola, va destituir-lo del seu c\u00e0rrec, conjuntament amb els consellers del seu govern, una decisi\u00f3 que no acceptaren ni ell ni els membres del govern. el mateix dia, el parlament havia declarat formalment la independ\u00e8ncia. el 30 d'octubre de 2017 puigdemont marx\u00e0 a brussel\u00b7les juntament amb quatre consellers del seu govern, clara ponsat\u00ed, antoni com\u00edn, llu\u00eds puig i meritxell serret. el 25 de mar\u00e7 de 2018 fou retingut a alemanya quan es dirigia cap a b\u00e8lgica despr\u00e9s que s'hagu\u00e9 activat una ordre europea de detenci\u00f3 contra ell. despr\u00e9s de dotze dies en pres\u00f3 provisional, va ser posat en llibertat el 6 d'abril en mesures cautelars. el 10 de maig de 2018 va suggerir com a candidat a la presid\u00e8ncia de la generalitat de catalunya l'editor joaquim torra. dos mesos despr\u00e9s va presentar el projecte de crida nacional per la rep\u00fablica. des de 2018, \u00e9s president i responsable d'acci\u00f3 internacional del consell per la rep\u00fablica. durant tot aquest temps ha patit persecuci\u00f3 i intents d'extradici\u00f3 per part de la just\u00edcia espanyols, com es va posar de manifest amb la detenci\u00f3 a sardenya.\n\n\n== primers anys ==\n\n\n=== inf\u00e0ncia i joventut ===\ncarles puigdemont va n\u00e9ixer al n\u00famero 6 del carrer de sant miquel d'amer, un edifici conegut com a can crous. fill de xavier puigdemont i n\u00faria casamaj\u00f3, \u00e9s el segon de vuit germans d'una fam\u00edlia de tradici\u00f3 pastissera. tot i que la seva fam\u00edlia no est\u00e0 relacionada directament amb la pol\u00edtica, el seu besavi i el seu oncle josep puigdemont (1979-1983) foren batlles d'amer. la ra\u00f3 del nom de carles \u00e9s en record del seu avi carles casamaj\u00f3, que l'hivern del 1939, al final de la guerra civil, va marxar a l'exili a fran\u00e7a des d'on enviava cartes a la fam\u00edlia, abans que desaparegu\u00e9s el 1943 sense deixar rastre. per la seva banda, el seu avi patern, francesc puigdemont, va fugir del b\u00e0ndol republic\u00e0 despr\u00e9s de ser cridat a files i es va refugiar a la serra de cadis i a burgos.va ser escolaritzat al seu poble natal i tamb\u00e9 va ser intern a santa maria del collell, on va tenir de mestres l'escriptor manel costa-pau i el cantautor josep tero, entre altres. durant la joventut va ajudar a la pastisseria familiar. va ser baixista del grup de pop-rock z\u00e8nit, creat al casal d'amer, que va tocar en alguns esdeveniments del poble. tamb\u00e9 va fundar la publicaci\u00f3 local espelt amb salvador clar\u00e0. va comen\u00e7ar estudis de filologia catalana al col\u00b7legi universitari de girona, una carrera que va compaginar amb algunes col\u00b7laboracions amb mitjans de comunicaci\u00f3 locals, fins que els va abandonar per dedicar-se plenament al periodisme.\n\n\n=== carrera period\u00edstica ===\npuigdemont es va iniciar en el periodisme amb 16 anys, com a corresponsal a amer del diari los sitios i va arribar a ser redactor en cap d'el punt, diari on va comen\u00e7ar a treballar el 1982 com a corrector ling\u00fc\u00edstic. abans d'abandonar el diari el punt va fundar l'empresa de serveis period\u00edstics cat edicions, que elaborava butlletins, pr\u00f2legs i discursos per a alcaldes, principalment de ciu.a la d\u00e8cada del 1990 va impulsar projectes de comunicaci\u00f3 a trav\u00e9s d'internet per a la diputaci\u00f3 de girona.el 1993 es va prendre un any sab\u00e0tic i va rec\u00f3rrer els pa\u00efsos de la uni\u00f3 europea per elaborar diversos reportatges que es van publicar aquell any a la revista pres\u00e8ncia. \u00e9s autor del llibre cata\u2026 qu\u00e8? (la campana, 1994), en qu\u00e8 analitza com ha estat tractat el catalanisme per la premsa internacional des dels fets de prats de moll\u00f3 fins als jocs ol\u00edmpics de barcelona de 1992. en aquesta obra investiga el ress\u00f2 internacional que va tenir el catalanisme en la premsa internacional, sobretot als eua i a europa durant el franquisme; tamb\u00e9 aprofundeix en altres temes com les declaracions de l'abat escarr\u00e9, la figura de tarradellas, la vict\u00f2ria catalanista, l'\u00fas de la llengua, les tensions entre espanya i catalunya, l'independentisme, etc. puigdemont tamb\u00e9 va insistir en aquesta tem\u00e0tica escrivint en una columna a la revista pres\u00e8ncia.entre 1999 i 2002 va ser el primer director de l'ag\u00e8ncia catalana de not\u00edcies, que va n\u00e9ixer amb l'objectiu de dotar els mitjans locals i comarcals catalans d'un servei informatiu multim\u00e8dia per internet. tamb\u00e9 va ser director general de la publicaci\u00f3 catalonia today, un diari catal\u00e0 en angl\u00e8s que va contribuir a impulsar.el mar\u00e7 de 2006 va fundar amb el periodista sa\u00fcl gordillo l'empresa doble utopia, que a trav\u00e9s de la seva filial poliblocs va promoure la primera edici\u00f3 de la catosfera.a m\u00e9s a m\u00e9s, ha publicat diversos assaigs sobre comunicaci\u00f3 i noves tecnologies, i ha col\u00b7laborat en mitjans de comunicaci\u00f3. \u00e9s membre de la demarcaci\u00f3 de girona del col\u00b7legi de periodistes de catalunya.\n\n\n== inici de la carrera pol\u00edtica ==\n\n\n=== activisme i parlament ===\nconsiderat independentista des del final de la d\u00e8cada del 1970, puigdemont fou activista de la crida a la solidaritat en defensa de la llengua, la cultura i la naci\u00f3 catalanes. va pert\u00e0nyer a la joventut nacionalista de catalunya, que va contribuir a fundar a les comarques gironines amb pere casals. l'estiu de 1991 va fer un viatge a eslov\u00e8nia per con\u00e8ixer de prop el seu proc\u00e9s d'independ\u00e8ncia. va formar part de l'organitzaci\u00f3 d'actes de suport als independentistes detinguts en l'operaci\u00f3 garz\u00f3n el 1992. militant de converg\u00e8ncia democr\u00e0tica de catalunya des de 1983, va ser director de la casa de cultura de girona (2002-2004).\nel 2006 va esdevenir diputat per ciu al parlament de catalunya, c\u00e0rrec que mantindria entre la vuitena i desena legislatura de la catalunya auton\u00f2mica (2006-2015). en aquest per\u00edode, va ser membre de diferents comissions parlament\u00e0ries: d'educaci\u00f3 i universitats (2006-2010), d'acci\u00f3 exterior i de la uni\u00f3 europea (2006-2015; anomenada d'acci\u00f3 exterior, uni\u00f3 europea i cooperaci\u00f3 en la darrera legislatura), de pol\u00edtiques de joventut (2006-2012), de cultura i llengua (2010-2015) i del s\u00edndic de greuges (2012-2015).\n\n\n=== alcaldia de girona ===\nel 2007 el seu partit li proposa encap\u00e7alar la llista de ciu a l'ajuntament de girona a les eleccions municipals, en substituci\u00f3 de l'advocat carles mascort. puigdemont va acceptar amb la condici\u00f3 de fer ell la llista, decidir el to de la campanya i no fer servir el local del partit. finalment, no va guanyar les eleccions i va romandre a l'oposici\u00f3. en les eleccions de 2011, per\u00f2, va trencar l'hegemonia del psc a girona \u2013els socialistes havien governat durant els 32 anys de democr\u00e0cia fins llavors\u2013 i va esdevenir alcalde de la ciutat. va governar en minoria durant els dos mandats a l'alcaldia, establint pactes amb diverses formacions pol\u00edtiques del consistori. com a alcalde, se'n destaquen la projecci\u00f3 tur\u00edstica de la ciutat \u2013en part com a estrat\u00e8gia per pal\u00b7liar els efectes de la crisi econ\u00f2mica i generar ocupaci\u00f3\u2013 i la potenciaci\u00f3 de projectes com temps de flors, el festival strenes, la campanya girona 10 i l'obertura a rodatges com la s\u00e8rie estatunidenca joc de trons. tot i aix\u00f2, la candidatura d'unitat popular, va criticar especialment el model tur\u00edstic de la ciutat, i va impugnar la contractaci\u00f3 dels c\u00e0rrecs de confian\u00e7a del govern municipal giron\u00ed.\nuna de les mesures m\u00e9s controvertides en l'etapa d'alcaldia va ser l'adquisici\u00f3 del fons del cr\u00edtic d'art rafael santos i torroella el 2014. en aquell moment, partits de l'oposici\u00f3 i la plataforma aigua \u00e9s vida van denunciar que l'executiu tenia previst pagar part del fons amb el c\u00e0non de l'aigua, un extrem que l'ajuntament ha negat. anys despr\u00e9s, la fiscalia anticorrupci\u00f3 va obrir una investigaci\u00f3 per esclarir si el consistori havia destinat diners procedents del c\u00e0non de l'aigua per la compra d'aquest fons. el novembre de 2020, el tribunal suprem va descartar que comet\u00e9s cap delicte. en aquest sentit, la sent\u00e8ncia va concloure que l'operaci\u00f3 podria constituir una infracci\u00f3 administrativa, a valorar per la jurisdicci\u00f3 contenciosa administrativa, per\u00f2 no pas una infracci\u00f3 penal. justament, el govern municipal liderat per puigdemont va encarregar el 2012 una auditoria per con\u00e8ixer a fons la situaci\u00f3 de l'empresa mixta aig\u00fces de girona, salt i sarri\u00e0 davant dels dubtes suscitats per la gesti\u00f3 durant els 20 anys anteriors.a banda, l'inici del proc\u00e9s d'independ\u00e8ncia tamb\u00e9 va marcar el seu mandat. el 2012 la delegaci\u00f3 del govern de l'estat a catalunya va denunciar l'ajuntament per haver destinat diners p\u00fablics per a la contractaci\u00f3 de trens especials a renfe amb motiu de la celebraci\u00f3 de la manifestaci\u00f3 \u00abcatalunya, nou estat d'europa\u00bb; i el jutjat administratiu va anul\u00b7lar el decret d'alcaldia que ho permetia, tot donant parcialment la ra\u00f3 al govern central. el 2015 l'ajuntament va ser investigat per la fiscalia de l'audi\u00e8ncia nacional per haver aprovat una moci\u00f3 en favor de la declaraci\u00f3 d'inici del proc\u00e9s d'independ\u00e8ncia de catalunya del parlament de catalunya.el juliol de 2015 va substituir josep maria vila d'abadal com a president de l'associaci\u00f3 de municipis per la independ\u00e8ncia, i poc despr\u00e9s va ser elegit diputat a les eleccions al parlament de catalunya del 27 de setembre de 2015 dins la llista de junts pel s\u00ed. dins la coalici\u00f3 independentista, ocupava la tercera posici\u00f3 de la llista per les comarques gironines, per darrere de llu\u00eds llach i anna caula.\n\n\n== president de la generalitat de catalunya (2016-2017) ==\n\n\n=== primers mesos ===\nel 9 de gener de 2016, el llavors president en funcions de la generalitat, artur mas, va proposar el seu nom com a candidat per a la presid\u00e8ncia de catalunya. la cup-cc va acceptar el fet que carles puigdemont fos el seg\u00fcent president de la generalitat amb un pacte amb junts pel s\u00ed. el diumenge, 10 de gener de 2016, l'\u00faltim dia legal per a dur-ho terme, va ser investit president pel parlament de catalunya. per cloure el seu discurs amb una declaraci\u00f3 de l'estil que volia imprimir al seu mandat, va fer servir una cita de miquel pairol\u00ed: \nl'endem\u00e0 del ple d'investidura va deixar l'alcaldia de girona i va ser substitu\u00eft en funcions per isabel murad\u00e0s, primera tinent d'alcalde, fins a l'elecci\u00f3 d'albert ballesta i tura com a nou alcalde. el 12 de gener va entrar en vigor el seu nomenament com a president i va prendre possessi\u00f3 del c\u00e0rrec en una cerim\u00f2nia al palau de la generalitat. en el jurament del c\u00e0rrec, no va jurar fidelitat ni al rei ni a la constituci\u00f3, tan sols al poble catal\u00e0, fet que va generar pol\u00e8mica entre alguns sectors. el 13 de gener va signar el decret de nomenament dels membres del seu consell executiu (govern de catalunya 2016-2017).\nla nova legislatura constituent prevista per nom\u00e9s 18 mesos, va afrontar l'acci\u00f3 de govern amb el progressiu desplegament de les anomenades estructures d'estat, la greu situaci\u00f3 econ\u00f2mica derivada de la cr\u00f2nica escassetat de les finances p\u00fabliques, el desplegament de l'acci\u00f3 exterior i les amenaces i obstruccions de l'estat espanyol materialitzat en els constants recursos d'anticonstitucionalitat. a banda, el suport de la cup esdevingu\u00e9 progressivament complicat malgrat l'acord de legislatura. les tensions culminaren el juny del 2016, quan la formaci\u00f3 anticapitalista deneg\u00e0 el suport als pressupostos. en resposta, puigdemont present\u00e0 una moci\u00f3 de confian\u00e7a per a dia 28 de setembre de 2016.del 8 al 10 de juliol de 2016 puigdemont va assistir, juntament amb la resta de militants de converg\u00e8ncia, a l'\u00faltim congr\u00e9s d'aquest partit, en el qual es va acordar la seva refundaci\u00f3 en un nou partit que tindria el seu primer congr\u00e9s del 8 al 10 de juliol. el president va tancar el denominat congr\u00e9s fundacional reclamant \u00abque el nou partit es posi al servei de la societat per fer la independ\u00e8ncia\u00bb.el 19 de setembre de 2016 es va reunir amb el seu hom\u00f2leg valenci\u00e0 ximo puig al palau de la generalitat valenciana i van signar l'acord de reciprocitat dels canals de la radiotelevisi\u00f3 valenciana amb els de la corporaci\u00f3 catalana de mitjans audiovisuals. l'acord inclou la creaci\u00f3 d'una comissi\u00f3 t\u00e8cnica mixta amb catalunya perqu\u00e8, quan comenci a funcionar de nou radiotelevisi\u00f3 valenciana, es faci efectiva aquesta reciprocitat.\n\n\n=== moci\u00f3 de confian\u00e7a i refer\u00e8ndum ===\nels dies 28 i 29 de setembre de 2016, el president fou sotm\u00e8s a una moci\u00f3 de confian\u00e7a presentada el juny del mateix any, ja que la cup deneg\u00e0 el suport als pressupostos del govern. el seu discurs al parlament el dia abans de la votaci\u00f3 de la moci\u00f3, va anunciar que convocaria un refer\u00e8ndum d'independ\u00e8ncia que se celebraria a tot tardar el setembre de 2017, acordat amb el govern espanyol o no. l'endem\u00e0 de l'anunciament del refer\u00e8ndum, puigdemont va aconseguir superar la moci\u00f3 amb els ja anunciats vots de la cup, la qual no va garantir donar suport als seg\u00fcents pressupostos, i de la seva coalici\u00f3 junts pel s\u00ed, sumant un total de 72 vots de 135. la resta de partits van votar-hi en contra, amb la novetat que catalunya s\u00ed que es pot va celebrar que puigdemont apost\u00e9s pel refer\u00e8ndum, encara que no li don\u00e9s suport a la moci\u00f3 per les incerteses sobre els pressupostos.despr\u00e9s de l'aprovaci\u00f3 el 6 d'octubre del mateix any de la resoluci\u00f3 en la qual s'instava al govern a la celebraci\u00f3 d'un refer\u00e8ndum vinculant sobre la independ\u00e8ncia de catalunya, al desembre del mateix any convoc\u00e0 el pacte nacional pel refer\u00e8ndum i, a inst\u00e0ncies de catalunya s\u00ed que es pot, s'avingu\u00e9 a intentar pactar el refer\u00e8ndum amb l'estat espanyol sense, per\u00f2, renunciar a convocar-lo en cas que fos rebutjat. en el seu primer discurs de cap d'any, el 30 de desembre de 2016, va assegurar que el refer\u00e8ndum seria \u00ablegal i vinculant\u00bb i va sentenciar: \u00abestem a punt i ho demostrarem\u00bb.\nper tal de poder pactar el refer\u00e8ndum amb l'estat, puigdemont va explicar el refer\u00e8ndum en nombroses ocasions, juntament amb el vicepresident oriol junqueras, i en alguns casos tamb\u00e9 amb el conseller d'afers exteriors ra\u00fcl romeva i amb altres membres del govern. entre les vegades que va explicar el refer\u00e8ndum, destaca la confer\u00e8ncia que va presentar en una sala del parlament europeu a brussel\u00b7les el 24 de gener de 2017, on va subratllar que catalunya decidiria lliurement el seu futur mitjan\u00e7ant un refer\u00e8ndum leg\u00edtim i legal i que europa, en comptes de \u00abmirar cap a una altra banda\u00bb, havia de ser part de la soluci\u00f3. tamb\u00e9 cal remarcar l'\u00faltima confer\u00e8ncia que va fer al palau de cibeles de madrid en la qual va oferir a mariano rajoy el refer\u00e8ndum pactat. aquell mateix dia va transcendir al diari el pa\u00eds un esborrany sobre la llei de transitorietat jur\u00eddica de la generalitat. puigdemont va acabar la seva intervenci\u00f3 a la confer\u00e8ncia assegurant que si no es trobava una via pactada, el govern catal\u00e0 \u00abes mostraria fidel\u00bb al comprom\u00eds amb el poble de catalunya que considerava \u00abdemocr\u00e0ticament inviolable\u00bb, i assegurant que es faria el refer\u00e8ndum encara que no fos pactat, tal com havia explicat fins aleshores.finalment, puigdemont i junqueras, acompanyats pels membres del govern i tots els diputats de junts pel s\u00ed van anunciar la data i la pregunta del refer\u00e8ndum en un acte solemne al pati dels tarongers del palau de la generalitat el juny de 2017. la data del refer\u00e8ndum anunciada pel president va ser l'1 d'octubre de 2017 i la pregunta va ser \u00abvoleu que catalunya sigui un estat independent en forma de rep\u00fablica?\u00bb.el refer\u00e8ndum celebrat l'1 d'octubre de 2017 enmig d'una forta repressi\u00f3 policial, va donar m\u00e9s d'un 90% de vots a favor del s\u00ed. hi va participar el 43% dels electors. el mateix dia, puigdemont va anunciar que traslladaria els resultats del refer\u00e8ndum al parlament de catalunya. en sessi\u00f3 plen\u00e0ria el 10 d'octubre, puigdemont va fer una declaraci\u00f3 parcial d'independ\u00e8ncia, a l'espera d'una mediaci\u00f3 internacional. el president va anunciar immediatament que la declaraci\u00f3 quedava en suspens temporal per obrir un per\u00edode de negociaci\u00f3 amb el govern espanyol.arran d'aquests fets, el govern espanyol va anunciar el 21 d'octubre la seva voluntat d'aplicar l'article 155 de la constituci\u00f3. l'aplicaci\u00f3 d'aquest article tamb\u00e9 planteja que el parlament no pugui proposar un candidat a la presid\u00e8ncia ni celebrar debat d'investidura. l'aplicaci\u00f3 del 155 es va aprovar al senat 27 d'octubre, el mateix dia que el parlament de catalunya va declarar formalment la independ\u00e8ncia.\n\n\n=== aplicaci\u00f3 de l'article 155 i cessament ===\nl'endem\u00e0 de la declaraci\u00f3 d'independ\u00e8ncia, el 28 d'octubre, puigdemont va ser destitu\u00eft del c\u00e0rrec de president de la generalitat, juntament amb tot el seu govern, com a part de l'aplicaci\u00f3 de l'article 155 de la constituci\u00f3 espanyola. dos dies despr\u00e9s, el fiscal general de l'estat espanyol, jos\u00e9 manuel maza, va anunciar la presentaci\u00f3 d'una querella davant l'audi\u00e8ncia nacional per rebel\u00b7li\u00f3, sedici\u00f3 i malversaci\u00f3 de fons p\u00fablics contra puigdemont i la resta del seu govern, aix\u00ed com una altra querella davant el tribunal suprem espanyol contra la mesa del parlament. el dia 31 d'octubre, l'audi\u00e8ncia nacional va citar a declarar el president carles puigdemont i tots els seus consellers els dies 2 i 3 de novembre a les nou del mat\u00ed. no obstant aix\u00f2, en aquell moment puigdemont ja no es trobava a espanya; juntament amb els consellers cessats antoni com\u00edn (salut), llu\u00eds puig (cultura), meritxell serret (agricultura) i clara ponsat\u00ed (educaci\u00f3), havia marxat a brussel\u00b7les el dia anterior. segons algunes fonts, va aconseguir arribar a b\u00e8lgica en un avi\u00f3 que va agafar a marsella (fran\u00e7a), on havia arribat mitjan\u00e7ant un cotxe d'inc\u00f2gnit de matinada en una ruta de m\u00e9s de 5 hores que partia de la seva resid\u00e8ncia a sant juli\u00e0 de ramis.en una compareixen\u00e7a el 31 d'octubre, ja des de la capital belga, puigdemont va demanar a la comunitat internacional que s'involucr\u00e9s en el cas catal\u00e0, assegurant l'exist\u00e8ncia d'una ofensiva brutal per part del govern espanyol contra les institucions catalanes i tots els seus funcionaris. en aquell moment, va assegurar, el govern va optar per la prud\u00e8ncia i la moderaci\u00f3 per tal d'evitar la viol\u00e8ncia i l'agressivitat del govern espanyol. tamb\u00e9 va afirmar que el govern espanyol \u00abcercava venjan\u00e7a\u00bb i que mentre hi hagu\u00e9s un context d'amena\u00e7a continuaria a brussel\u00b7les. finalment, puigdemont va fer una crida a l'independentisme d'aprofitar les eleccions convocades pel govern espanyol per al 21 de desembre per a \u00abconsolidar la rep\u00fablica\u00bb i combatre la intervenci\u00f3 de la generalitat.\n\n\n== per\u00edode a l'estranger (2017-actualitat) ==\n\n\n=== primera euroordre ===\nel dia 3 de novembre, despr\u00e9s que, tal com havia anunciat l'advocat de puigdemont a b\u00e8lgica, paul bekaert, puigdemont no s'hagu\u00e9 presentat a l'audi\u00e8ncia nacional at\u00e8s que l'advocat no creia que hi hagu\u00e9s garanties per rebre un judici just, la jutge carmen lamela emet\u00e9 una euroordre de detenci\u00f3 europea contra carles puigdemont i els quatre consellers del seu govern que no s'havien presentat a la citaci\u00f3 judicial del 2 de novembre. el 5 de novembre, puigdemont i els consellers meritxell serret, toni com\u00edn, llu\u00eds puig i clara ponsat\u00ed es presentaren a una comissaria belga en pres\u00e8ncia dels seus advocats i es posaren a disposici\u00f3 de les autoritats belgues, \u00abamb la voluntat de no eludir l'acci\u00f3 de la just\u00edcia sin\u00f3 simplement defensar-se en un proc\u00e9s just i imparcial\u00bb. el jutge d'instrucci\u00f3 de brussel\u00b7les el va deixar en llibertat provisional juntament amb els quatre consellers que eren a la capital belga, i va afirmar en la seva interlocut\u00f2ria que \u00abla pres\u00f3 preventiva hauria causat danys irreparables\u00bb.el dia 14 de novembre el jutge belga s'havia de pronunciar sobre la petici\u00f3 d'extradici\u00f3, per\u00f2 el 5 de desembre, el magistrat del tribunal suprem pablo llarena va retirar l'ordre europea de detenci\u00f3, per\u00f2 no pas l'ordre de detenci\u00f3 espanyola, de manera que, en cas que tornessin a catalunya, podrien ser immediatament detinguts. es va interpretar que el jutge espanyol no volia que la just\u00edcia belga decid\u00eds sobre la situaci\u00f3 de puigdemont i els altres quatre consellers destitu\u00efts, i evitar aix\u00ed que nom\u00e9s se'ls jutg\u00e9s per un delicte de malversaci\u00f3 i no per sedici\u00f3 i rebel\u00b7li\u00f3, que no existeixen a b\u00e8lgica.\n\n\n=== candidat a les eleccions al parlament ===\npuigdemont es present\u00e0 a les eleccions al parlament de catalunya de 2017 com a cap de llista de la circumscripci\u00f3 de barcelona per a la candidatura junts per catalunya, optant d'aquesta manera a la presid\u00e8ncia de la generalitat, c\u00e0rrec del qual havia sigut destitu\u00eft, segons el govern central espanyol. junts per catalunya qued\u00e0 segona a les eleccions amb un resultat de 940.602 vots i 34 escons, per darrere de ciutadans, per\u00f2 els partits republicans van mantenir la majoria parlament\u00e0ria, car la suma de tots els escons (34 de junts per catalunya, 32 d'esquerra republicana i 4 de la cup) fou de 70 escons, dos m\u00e9s dels necessaris per a obtenir la majoria absoluta al parlament.des de brussel\u00b7les, va gravar el 30 de desembre el seu discurs de cap d'any, que no va ser em\u00e8s per tv3 a causa de l'aplicaci\u00f3 de l'article 155. en la intervenci\u00f3 difosa per les xarxes socials, puigdemont va reclamar la fi de la intervenci\u00f3 i va afirmar: \u00abd'aqu\u00ed a un any el discurs, com no pot ser d'una altra manera, es far\u00e0 des de la generalitat\u00bb.carles puigdemont era candidat inicial a presidir la generalitat de catalunya, per\u00f2 per la seva situaci\u00f3 judicial i d'exili el tribunal constitucional va prohibir-ne la candidatura. despr\u00e9s de diverses candidatures fallides, quim torra el succeiria com a president el 17 de maig de 2018.\nel dia 22 de gener de 2018 puigdemont havia viatjat a copenhaguen, tot i el risc de poder ser arrestat si el jutge hagu\u00e9s acceptat a tr\u00e0mit l'emissi\u00f3 d'una nova euroordre de detenci\u00f3 demanada per la fiscalia espanyola, per participar en una confer\u00e8ncia a la universitat de copenhaguen sobre la situaci\u00f3 de catalunya i els reptes que encarava en el context europeu. pocs dies despr\u00e9s, puigdemont va deixar brussel\u00b7les i es va instal\u00b7lar en una vil\u00b7la de waterloo, a 20 quil\u00f2metres al sud de la capital, amb la intenci\u00f3 de convertir-la amb la casa de la rep\u00fablica a l'exili.el mes de mar\u00e7, l'actor autoproclamat president de tab\u00e0rnia, albert boadella, es person\u00e0 a la casa de puigdemont, a waterloo, per a fer-li un escarni. carles puigdemont en eixos moments es trobava a finl\u00e0ndia. mesos m\u00e9s tard es va saber que el viatge de boadella es va pagar amb fons europeus, amb el mecanisme pensat per la uni\u00f3 europea perqu\u00e8 els ciutadans europeus coneguin el parlament europeu.\n\n\n=== proc\u00e9s judicial a alemanya ===\n\nel 23 de mar\u00e7 de 2018, el jutge instructor pablo llarena va procedir a emetre una segona ordre de detenci\u00f3 europea i internacional contra puigdemont, que en aquell moment es trobava a h\u00e8lsinki (finl\u00e0ndia), acusant-lo d'haver com\u00e8s els delictes de rebel\u00b7li\u00f3 i malversaci\u00f3. dos dies despr\u00e9s, el 25 de mar\u00e7, fou detingut per la policia federal alemanya a la poblaci\u00f3 de schuby, al land alemany de slesvig-holstein, mentre retornava en cotxe del viatge a finl\u00e0ndia, i ingress\u00e0 seguidament a la pres\u00f3 de neum\u00fcnster, ubicada al mateix estat federal. l'endem\u00e0 va compar\u00e8ixer davant del tribunal suprem de slesvig-holstein amb el prop\u00f2sit que es comprov\u00e9s la seva identitat i tractar altres q\u00fcestions formals. despr\u00e9s de la compareixen\u00e7a al tribunal, el jutge alemany decid\u00ed de mantenir a puigdemont sota cust\u00f2dia policial a la pres\u00f3 de neum\u00fcnster. el seu advocat a alemanya era wolfgang schomburg, exmagistrat del tribunal suprem federal alemany.el 5 d'abril l'audi\u00e8ncia de slesvig-holstein descart\u00e0 l'extradici\u00f3 de puigdemont per un delicte de rebel\u00b7li\u00f3 i el deix\u00e0 en llibertat sota una fian\u00e7a de 75.000 \u20ac, amb la prohibici\u00f3 d'abandonar alemanya i amb l'obligaci\u00f3 de presentar-se a qualsevol comissaria del pa\u00eds un cop per setmana. l'endem\u00e0 es feu efectiva la seva posada en llibertat, al mateix dia que es va traslladar a berl\u00edn on va anunciar que fixaria la seva resid\u00e8ncia mentre dur\u00e9s el seu proc\u00e9s judicial a alemanya. dos mesos despr\u00e9s, no obstant aix\u00f2, es va traslladar a hamburg.el 9 de maig, un cop descartada l'extradici\u00f3 pel delicte de rebel\u00b7li\u00f3, el jutge pablo llarena va obrir la porta a rebaixar les acusacions de rebel\u00b7li\u00f3 per les de sedici\u00f3, fet que hagu\u00e9s pogut permetre una possible extradici\u00f3 a espanya. el jutge llarena tanc\u00e0 el sumari de la investigaci\u00f3 feta a puigdemont i altres diputats i els suspengu\u00e9 dels seus c\u00e0rrecs de diputat. no obstant aix\u00f2, el juliol de 2018, el tribunal de slesvig-holstein nom\u00e9s va acceptar extradir puigdemont per malversaci\u00f3 de fons p\u00fablics, descartant els altres delictes. aix\u00f2 va fer que el jutge llarena no accept\u00e9s l'extradici\u00f3 i retir\u00e9s l'euroordre contra ell i la resta dels membres del govern a l'estranger, fet que va permetre a puigdemont deixar alemanya i retornar a b\u00e8lgica.\nel 16 de juliol, puigdemont va presentar juntament amb quim torra el seu nou projecte pol\u00edtic, la crida nacional per la rep\u00fablica, un moviment amb la voluntat de convertir-se en un partit pol\u00edtic que aglutini la majoria del vot independentista catal\u00e0.\n\n\n=== retorn a waterloo ===\nel 28 de juliol de 2018, puigdemont va retornar a b\u00e8lgica despr\u00e9s de quatre mesos a alemanya, agafant un vol des d'hamburg a brussel\u00b7les, on per primer cop des que va marxar de catalunya va entrar a la delegaci\u00f3 de la generalitat a brussel\u00b7les. el mateix dia, acompanyat d'antoni com\u00edn i meritxell serret entre d'altres, i acompanyat d'un centenar de persones, va fer una declaraci\u00f3 conjunta a l'anomenada casa de la rep\u00fablica, la vil\u00b7la ubicada a waterloo que puigdemont havia llogat el febrer del mateix any i seu del consell per la rep\u00fablica, un organisme establert al pacte de govern entre junts per catalunya i esquerra despr\u00e9s de les eleccions de 2017.el 2020 va ser escollit president del partit junts per catalunya amb 2.115 vots dels militants. de cara a les eleccions al parlament de catalunya de 2021, puigdemont va anunciar que lideraria la llista de jxcat per la circumscripci\u00f3 de barcelona per tal d'ajudar la candidata a la presid\u00e8ncia, laura borr\u00e0s.\n\n\n=== detenci\u00f3 a it\u00e0lia ===\n\nel 23 de setembre de 2021, el president de la generalitat de catalunya a l'exili i actual eurodiputat catal\u00e0 carles puigdemont fou detingut a l'aeroport de l\u2019alguer just despr\u00e9s de baixar de l\u2019avi\u00f3 amb qu\u00e8 viatjava des de brussel\u00b7les arran una euroordre del tribunal suprem espanyol emesa el 2019. el motiu del viatge era reunir-se amb autoritats alguereses i independentistes sardes, coincidint amb la seva assist\u00e8ncia al 33\u00e8 aplec d'adifolk que aquest any, ajornat des del 2020, acollia la localitat sarda.\nl'endem\u00e0 es va posar a disposici\u00f3 judicial de la cort d\u2019apel\u00b7laci\u00f3 de s\u00e0sser i el fiscal itali\u00e0 es va aferrar completament a les decisions del tgue i, per tant, no va demanar cap mesura cautelar. la resoluci\u00f3 de la magistrada plinia azzena va seguir en la mateixa l\u00ednia que la del fiscal i va decretar la sortida de la pres\u00f3 de carles puigdemont en el mateix dia. nogensmenys, l'\u00fanic requisit fou que hauria de compar\u00e8ixer el 4 d'octubre seg\u00fcent davant del jutge sard, la qual cosa significava que fins aleshores podria moure's lliurement pels pa\u00efsos de la uni\u00f3 europea.per tal d'evitar en el futur que es repetissin aquestes situacions, l'1 d'octubre de 2021 el president de la generalitat a l'exili va presentar una sol\u00b7licitud de mesures cautelars davant del tribunal general de la uni\u00f3 europea (tgue). el tribunal va donar immediatament un termini de 15 dies al parlament europeu perqu\u00e8 present\u00e9s les seves observacions en relaci\u00f3 amb aquesta demanda de mesures cautelars del president de la generalitat a l'exili, per tal que es posicion\u00e9s de nou despr\u00e9s que un dels seus membres hagu\u00e9s estat detingut quan, des de la seu del parlament a luxemburg, se li havia assegurat que aquest risc no existia.el dia 3 d'octubre van arribar a l'aeroport de l'alguer carles puigdemont i toni com\u00edn en un vol directe des de brussel\u00b7les, mentre que clara ponsat\u00ed ho havia fet el dia anterior, sense cap problema al control de passatgers, per tal de compar\u00e8ixer presencialment davant del tribunal d'apel\u00b7laci\u00f3 de s\u00e0sser. finalment, el dia 4 d'octubre, despr\u00e9s de prendre declaraci\u00f3 durant dues hores a carles puigdemont, el tribunal d'apel\u00b7laci\u00f3 de s\u00e0sser va dictaminar posar en suspens sine die el procediment d'extradici\u00f3 a l'espera de la resoluci\u00f3 del tgue, que \u00e9s la posici\u00f3 que havia exposat la defensa, i a la que tamb\u00e9 s'hi va sumar la fiscalia italiana.amb relaci\u00f3 a la petici\u00f3 de cautelars, l'11 d'octubre fonts del parlament europeu van avan\u00e7ar a l'acn que els seus serveis jur\u00eddics s'hi oposarien.\n\n\n== vida privada ==\nla vila natal de puigdemont \u00e9s amer, poble on va viure fins que va comen\u00e7ar a exercir de periodista, quan es trasllad\u00e0 a girona. en ser investit president de la generalitat el 2016 va anar a viure a sant juli\u00e0 de ramis. es va casar l'any 2000 amb la periodista romanesa marcela topor i t\u00e9 dues filles, la magal\u00ed i la maria. \u00e9s amic del president del fc barcelona joan laporta i han compartit vacances fins i tot a l'estranger. a girona, puigdemont tamb\u00e9 \u00e9s conegut amb el malnom de puigdi.quan era petit somniava a ser astronauta. entre les seves aficions destaquen la m\u00fasica i la lectura, i, tanmateix, \u00e9s un gran apassionat de la cuina, i el seu dol\u00e7 predilecte \u00e9s el xuixo de girona. paul gauguin \u00e9s un dels pintors que m\u00e9s l'apassiona, i el seu disc preferit \u00e9s la banda sonora de jesus christ superstar. parla catal\u00e0, angl\u00e8s, franc\u00e8s, castell\u00e0 i roman\u00e8s. va ser un dels primers usuaris de twitter a catalunya. de fet, \u00e9s un apassionat de les noves tecnologies i de les xarxes socials.el 30 d'octubre de 2017, es va traslladar a la ciutat de brussel\u00b7les (b\u00e8lgica), on es va estar en diversos hotels, tot i que alguns caps de setmana els va passar a una vil\u00b7la de sint-pauwels, un poble situat al nord de flandes molt proper a la frontera amb els pa\u00efsos baixos, cedida per un empresari flamenc proper a la n-va. el febrer del 2018, quatre mesos despr\u00e9s de la seva arribada a b\u00e8lgica, va fixar la seva resid\u00e8ncia en una casa de waterloo, a 20 km al sud de brussel\u00b7les. el 6 d'abril del mateix any, un cop va ser posat en llibertat despr\u00e9s de passar 12 dies a la pres\u00f3 de neum\u00fcnster (alemanya) arran de la seva detenci\u00f3 en aquest pa\u00eds quan tornava d'un viatge des de finl\u00e0ndia, va anunciar en un primer moment que fixaria la seva resid\u00e8ncia a berl\u00edn, la capital d'alemanya, almenys fins que s'acab\u00e9s el proc\u00e9s judicial al pa\u00eds germ\u00e0nic que havia de decidir si l'extradia o no a espanya. no obstant aix\u00f2, puigdemont va deixar la capital alemanya al juny per instal\u00b7lar-se a hamburg, ciutat m\u00e9s propera al tribunal de slesvig-holstein i on \u00abno estava tan exposat\u00bb com a berl\u00edn, segons afirm\u00e0 el seu advocat a catalunya, jaume alonso-cuevillas. un mes despr\u00e9s, ja acabat el proc\u00e9s judicial i sense mesures cautelars, puigdemont va tornar-se a instal\u00b7lar a la vil\u00b7la que havia llogat mesos abans a waterloo, l'anomenada casa de la rep\u00fablica.\n\n\n== premis i reconeixements ==\n2016 \u2013 ins\u00edgnia d'or del girona fc.\n\n\n== notes ==\n\n\n== refer\u00e8ncies ==\n\n\n== enlla\u00e7os externs ==\ncarles puigdemont i casamaj\u00f3 - lloc web oficial\ncarles puigdemont al web del parlament de catalunya"