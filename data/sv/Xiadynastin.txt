"xiadynastin (\u590f\u671d; xi\u00e0ch\u00e1o) \u00e4r en kinesisk f\u00f6rhistorisk dynasti som bed\u00f6ms ha existerat fr\u00e5n runt 2000/1900 f.kr. till f\u00f6rsta h\u00e4lften av 1500-talet f.kr. xiadynastin \u00e4r beskriven i flera antika historiekr\u00f6nikor s\u00e5som bambuannalerna och shiji, men dess fulla historiska autenticitet \u00e4r inte fastst\u00e4lld. huvudsakligen beror detta p\u00e5 att xiadynastin saknar bevarade samtida skriftliga k\u00e4llor. dynastin betraktas d\u00e4rf\u00f6r till olika grad som mytologisk och \u00e4r ifr\u00e5gasatt. arkeologiska fynd fr\u00e5n 1960- och 1970-talen ger st\u00f6d f\u00f6r att dynastin verkligen har existerat. de f\u00f6r xiadynastin mest betydelsefulla arkeologiska fynden har p\u00e5tr\u00e4ffats vid erlitou i henanprovinsen, d\u00e4r en stad med kungliga palats har gr\u00e4vts ut.\nenligt mytologin grundades xiadynastin av yu som adlats av en mytologisk kejsare. xiadynastin, som f\u00f6reter \u00f6verlappning med erlitoukulturen, \u00e4r ett evolution\u00e4rt steg mellan f\u00f6reg\u00e5ende neolitisk tid och den mer typiskt kinesiska efterf\u00f6ljande shangdynastin. shangdynastin tog makten efter att ha besegrat xiadynastin vid slaget vid mingtiao. sannolikt hade xiadynastin karakt\u00e4ren av en stadsstat.\n\n\n== historia ==\n\n\n=== mytologisk b\u00f6rjan ===\nmyten om xiadynastins ursprung inleds med den gula kejsaren, och forts\u00e4tter genom en serie mytologiska h\u00e4rskare fram till kung yu (eller \"yu den store\"). gula kejsarens barnbarn zhuanxu skapade xia-stammen (hau xia-stammen (\u534e\u590f\u65cf)). stammen har f\u00e5tt sitt namn fr\u00e5n platsen xia, d\u00e4r yu blev adlad till ledare av den mytologiske kejsaren shun. xia-stammens familjenamn var si (\u59d2).xiadynastin beskrivs ha sin grund i kung yu, k\u00e4nd f\u00f6r att ha r\u00e4ddat folket undan en stor \u00f6versv\u00e4mning enligt kinesiska \u00f6versv\u00e4mningsmyten d\u00e4r yu \u00e4ven delade upp landet i nio provinser (\u4e5d\u5dde). de nio provinserna var ji (\u5180), yan (\u6c87), qing (\u9752), xu (\u5f90), yang (\u63da), jing (\u834a), yu (\u8c6b), liang (\u6881) och yong (\u96cd).\n\n\n=== historiska h\u00e4ndelser ===\nxiadynastin finns beskriven i flera antika historiekr\u00f6nikor s\u00e5som bambuannalerna, dokumentens bok, shiji, riternas bok, poesins bok och mozi. xiadynastin n\u00e4mns inte i orakelbensskrifterna, men det faktum att orakelbensskriften bekr\u00e4ftar andra regentl\u00e4ngder som beskrivits i shiji och bambuannalerna anses vara bevis f\u00f6r att ocks\u00e5 xiadynastins kungar kan betraktas som historiskt belagda. de historiska referenserna beskriver bland annat kungar, huvudst\u00e4der och regent\u00e5r. f\u00f6r en del av tidsepokerna under de regerande kungarna \u00e4r de historiska k\u00e4llorna begr\u00e4nsade till kungens namn och regenttid.xiadynastin etablerades som en arvmonarki efter kung yus d\u00f6d genom att folket valde hans son qi till tronf\u00f6ljare. tidigare hade man valt nya regenter oberoende av deras sl\u00e4ktskap. detta blev startpunkten f\u00f6r kinesisk dynastisk succession, och den varade genom en l\u00e5ng rad dynastier fram till 1911.kung qis son, kung tai kang, var en usel regent och beskrevs som en tyrann. han \u00e4gnade mycket av sin tid \u00e5t jakt. under tai kangs regenttid uppstod ett uppror bland kungens fem br\u00f6der vilket hotade kungamakten. hans bror och eftertr\u00e4dare zhong kang hade problem med att kontrollera hovets ministrar. de tre kungarna efter qi; tai kang, zhong kang och xiang, var i olika graden de facto marionetter till dongyi-folket, och styrda av dess mytologiska ledare houyi (\u540e\u7fbf).shao kang tilltr\u00e4dde efter det interregnum som f\u00f6ljde efter att kung xiang m\u00f6rdats, och xiadynastins kungamakt blev stabil igen. shao kang \u00e4r beskriven som en legendarisk hj\u00e4lte som \u00e5teruppbyggde det tidigare sargade riket. \u00e4ven kung shao kangs barnbarn kung huai har l\u00e4mnat stora bidrag till utvecklingen av det kinesiska samh\u00e4llet. xiadynastin hade sin h\u00f6jdpunkt under perioden fr\u00e5n kung zhu till kung jiong.fr\u00e5n och med kung jin b\u00f6rjade xiadynastin falla s\u00f6nder i takt med att shang-stammen st\u00e4rkte sina positioner. under den grymme kong jias regenttid var tronf\u00f6ljden hotad och xiadynastin var p\u00e5 nedg\u00e5ng eftersom kungen \u00e4gnade sig mer \u00e5t att konsumera alkohol \u00e4n att styra riket. \u00e4ven de efterf\u00f6ljande kungarna gao och fa gjorde ringa insatser f\u00f6r landet.den siste kungen, jie, har beskrivits som mycket grym, och han avr\u00e4ttade flera av sina ministrar. detta ledde till uppror mot kungen. upproren leddes av cheng tang som f\u00f6rst f\u00e4ngslades av kung jie, men senare sl\u00e4pptes fri. cheng tang samlade en arm\u00e9, avsatte kung jie efter slaget vid mingtiao och etablerade shangdynastin.\n\n\n=== arkeologi ===\narkeologiska fynd uppt\u00e4ckta under 1960- och 1970-talen ledde till f\u00f6r\u00e4ndrade uppfattningar om xiadynastins existens. fr\u00e5n att tidigare huvudsakligen ha betraktats som en mytologisk epok blev xiadynastins faktiska existens mer och mer accepterad.xiadynastins arkeologiska kronologi kan indelas i n\u00e5gra huvudsakliga faser vid tre betydande arkeologiska fyndplatser:\nwangchenggang fas iv och v, 2030\u20131985 f.kr. / 1985\u20131965 f.kr.\nxinzhai fas i, ii och iii, 2000\u20131965 f.kr. / 1870\u20131790 f.kr. / 1790\u20131720 f.kr.\nerlitou fas i, ii, iii och iv, 1735\u20131705 f.kr. / 1705\u20131635 f.kr. / 1635\u20131565 f.kr. / 1565\u20131530 f.kr.xiadynastin \u00f6verlappar de arkeologiska epokerna longshankulturen och erlitoukulturen. erlitoukulturen \u00e4r till betydande del samtida med xiadynastin och den huvudsakliga platsen f\u00f6r arkeologiska unders\u00f6kningar inriktade mot xiadynastin och \u00f6verg\u00e5ngen till shangdynastin. de viktigaste arkeologiska fynden f\u00f6r den senare delen av xiadynastin har gjorts vid erlitou utanf\u00f6r dagens luoyang d\u00e4r den f\u00f6rhistoriska staden zhenxun har gr\u00e4vts ut. den utgr\u00e4vda staden var uppdelad i ett palatsomr\u00e5de, ett bostadsomr\u00e5de, ett omr\u00e5de f\u00f6r verkst\u00e4der och brunnar och ett begravningsomr\u00e5de. totalt har \u00e5tta palats hittats, varav tv\u00e5 inom palatsomr\u00e5det. huvudpalatset upptar ungef\u00e4r 10 000 kvadratmeter.en annan viktig fyndplats \u00e4r utgr\u00e4vningen av staden xinzhai utanf\u00f6r dagens zhengzhou i henanprovinsen som \u00e4r en kulturell l\u00e4nk mellan longshankulturen och den efterf\u00f6ljande erlitoukulturen. xinzhai tros ha grundats av kung qi, och ha varit huvudstad fram till kung shao kangs regenttid. xinzhaikulturen \u00e4r daterad till perioden 1870 till 1720 f.kr. \u00e4ven vid dongxiafeng i shanxiprovinsen och wangchenggang i henanprovinsen har st\u00e4der som sannolikt var tidiga huvudst\u00e4der under xiadynastin gr\u00e4vts ut. dateringen av den senare fasen av den utgr\u00e4vda staden vid taosi \u00f6verlappar inledningen av xiadynastin.vid den arkeologiska fyndplatsen lajia (omkring 100 kilometer v\u00e4ster om lanzhou n\u00e4ra gr\u00e4nsen mellan gansu och qinghai) har man hittat bevis f\u00f6r att en jordb\u00e4vning intr\u00e4ffat ungef\u00e4r \u00e5r 1920 f.kr. jordb\u00e4vningen blockerade gula floden vid jishi gorge 25 kilometer v\u00e4ster om lajia, vilket ledde till en stor \u00f6versv\u00e4mning. denna \u00f6versv\u00e4mning tros kunna vara den stora \u00f6versv\u00e4mning som n\u00e4mns i de historiska texterna, och skulle i s\u00e5 fall datera starten av xiadynastin.\n\n\n== territorium ==\nxiadynastin \u00e4r den f\u00f6rsta kinesiska centrala politiska statsbildning som styrde \u00f6ver ett st\u00f6rre omr\u00e5de. xiadynastins omr\u00e5de var den kinesiska l\u00f6ssplat\u00e5n, vilket motsvarar ungef\u00e4r det omr\u00e5de vid gula floden d\u00e4r sten\u00e5lderskulturerna longshan och yangshao \u00f6verlappar varandra. det kulturella centrumet l\u00e5g i centrala och norra henanprovinsen och i s\u00f6dra shanxiprovinsen. under sena xiadynastin kontrollerades stora delar av norra kina och \u00e4ven \u00f6stra shaanxiprovinsen. utl\u00f6pare har hittats \u00e4ven i sydv\u00e4stra shandongprovinsen, nordv\u00e4stra anhuiprovinsen, hubeiprovinsen och norra jiangsuprovinsen. xiadynastins utbredningsomr\u00e5de hade en diameter p\u00e5 ungef\u00e4r 100 mil.sannolikt var xiadynastin inte en territorialstat, utan mer av en stadsstat, med potentiellt flera underst\u00e4llda statsbildningar, som tillsammans formade kinas kulturella sf\u00e4r.\n\n\n=== huvudst\u00e4der ===\nde historiska kr\u00f6nikorna beskriver flera olika huvudst\u00e4der. det \u00e4r oklart om det var xiadynastin som bytte huvudstad eller om flera st\u00e4der var underst\u00e4llda kungahuset. xiadynastins f\u00f6rsta huvudstad var yangcheng utanf\u00f6r dagens dengfeng, och grundades av yu den store. yu grundade \u00e4ven anyi, dagens xia, som eventuellt blev huvudstad under kung qis regenttid. kung qi tros \u00e4ven ha gjort staden xinzhai utanf\u00f6r dagens xinmi till huvudstad, men det \u00e4r \u00e4ven m\u00f6jligt att xinzhai grundades av dongyi-folkets houyi. staden som har gr\u00e4vts ut vid wadian i yuzhou var sannolikt den i kr\u00f6nikorna n\u00e4mnda staden yangdi (\u00e4ven omn\u00e4mnd som juntai (\u94a7\u53f0)) som var s\u00e4te f\u00f6r kung yu eller qi. staden zhenxun utanf\u00f6r yanshi var huvudstad under flera regenter och \u00e4r den huvudsakliga arkeologiska fyndplatsen f\u00f6r xiadynastin och erlitoukulturen. andra st\u00e4der som varit huvudst\u00e4der f\u00f6r xiadynastin \u00e4r yuan (dagens jiyuan) och laoqiu (norr om dagens chenliu) som b\u00f6rjade uppf\u00f6ras av kung zhu. ytterligare platser som beskrivits som huvudst\u00e4der i bambuannalerna var 'v\u00e4stra he'(\u897f\u6cb3) och 's\u00f6der om he' (\u6cb3\u5357).\n\n\n== teknologi ==\n\nunder xiadynastin gick kina in i brons\u00e5ldern. i tidiga xiadynastin anv\u00e4ndes brons och ben parallellt. utm\u00e4rkande f\u00f6r dynastin var att teknologin att framst\u00e4lla brons var v\u00e4lutvecklad och det fanns h\u00f6gklassig metallgjutningsteknologi. den huvudsakliga industrin var jordbruk. primitiva verktyg av tr\u00e4, sten och ben anv\u00e4ndes vid jordbearbetningen och det byggdes kanaler f\u00f6r konstbevattning. teknologin f\u00f6r keramikframst\u00e4llning f\u00f6rb\u00e4ttrades och man b\u00f6rjade vattna lergodset innan det togs ut ur ugnen, vilket gjorde texturen m\u00f6rk och h\u00e5rd. hantverk d\u00e4r brons kombinerades med jade utvecklades.konsten att framst\u00e4lla siden var etablerad. rustningar f\u00f6r krigf\u00f6ring utvecklades under den senare delen av xiadynastin\ns\u00e5som skydd f\u00f6r rygg, br\u00f6st och armar av rotting och l\u00e4der. \u00e4ven \u00f6lbryggningsindustrin utvecklades vilket gjorde det m\u00f6jligt att massproducera \u00f6l.en kalender (xia xiaozheng, \u590f\u5c0f\u6b63) utvecklades som dokumenterade m\u00e5naderna, stj\u00e4rnkonfigurationer och meteorologiska fenomen. vid utgr\u00e4vningarna av erlitou har det hittats keramikf\u00f6rem\u00e5l med olika graverade tecken. vissa symboler tros vara numeriska och kan vara siffror. andra symboler har tydliga kopplingar med orakelbensskriften och representerar ord. flera tecken har likheter med uppbyggnaden av dagens kinesiska tecken.\n\n\n== kronologi ==\ndet finns ingen entydig fastst\u00e4lld kronologi \u00f6ver xiadynastins regenter. historikern liu xin (50 f.kr.\u201323 e.kr.) skapade en kronologi f\u00f6r regentl\u00e4ngden fr\u00e5n 2205 till 1766 f.kr. enligt bambuannalernas r\u00e5data str\u00e4cker sig xiadynastins regentl\u00e4ngd fr\u00e5n 1989 till 1558 f.kr.\ndet av den kinesiska staten initierade kronologiprojektet xia\u2013shang\u2013zhou som publicerades \u00e5r 2000 presenterar ingen detaljerad regentl\u00e4ngd, men placerar de 17 kungarna under xiadynastin fr\u00e5n cirka 2070 f.kr. till 1600 f.kr.det f\u00f6religger en inkonsekvens bland k\u00e4llorna om huruvida xiadynastin formellt grundades av yu eller av hans son qi, vilket g\u00f6r ungef\u00e4r 50 \u00e5rs skillnad vid datering.enligt forskning baserad p\u00e5 referenser till astronomiska fenomen i de skriftliga k\u00e4llorna, dateras xiadynastin till 1953 f.kr. till 1555 f.kr. start\u00e5ret f\u00f6r xiadynastin kan representera den mytologiske kejsar shuns fjortonde \u00e5r, n\u00e4r han bed\u00f6ms ha l\u00e4mnat \u00f6ver makten till kung yu. detta \u00e5r, 1953 f.kr., intr\u00e4ffade ett anm\u00e4rkningsv\u00e4rt himlafenomen d\u00e5 positionerna f\u00f6r de synliga planeterna jupiter, venus, merkurius, mars och saturnus var i konjunktion. planetkonjunktionen n\u00e4mns i kr\u00f6nikan klassiker av barnslig fromhet. historikern david s. nivison och professor david w. pankenier kopplar detta himlafenomen till xiadynastins grundande.enligt dokumentens bok \u00e4gde en solf\u00f6rm\u00f6rkelse rum under kung zhong kangs femte \u00e5r som regent p\u00e5 den del av himmeln som kallas fang. enligt astronomen kevin pang \u00e4gde en sannolikt \u00f6verensst\u00e4mmande solf\u00f6rm\u00f6rkelse rum 1876 f.kr. vilket ger st\u00f6d till nivisons datering av zhong kangs tilltr\u00e4de som regent ungef\u00e4r 1881 f.kr.dateringen runt \u00e5r 1920 f.kr. av \u00f6versv\u00e4mningen vid jishiravinen, som tros kunna vara bakgrunden till \u00f6versv\u00e4mningsmyten, ger st\u00f6d att datera kung yus regenttid kring d\u00e4romkring.i december 1576 f.kr. intr\u00e4ffade \u00e4nnu ett extremt himlafenomen n\u00e4r jupiter, venus, merkurius, mars och saturnus \u00e5terigen var i konjunktion. ett s\u00e5dant fenomen beskrivs i bambuannalerna under xiadynastins sista regent kung jies tionde \u00e5r som regent. ('\u4e94\u661f\u932f\u884c') bambuannalerna ber\u00e4ttar \u00e4ven att slaget vid mingtiao d\u00e4r xiadynastin f\u00f6ll intr\u00e4ffade under kungens 31:a \u00e5r som regent, vilket pekar p\u00e5 1555 f.kr.erlitoukulturen \u00e4r daterad fr\u00e5n 1735 till 1530 f.kr. uppdelat i fyra faser. dateringen av dess fas\u00f6verg\u00e5ngar \u00e4r v\u00e4sentliga i forskningen kring dateringen av xiadynastins \u00f6verg\u00e5ng till shangdynastin. \u00f6verg\u00e5ngen mellan fas ii och iii skedde ungef\u00e4r 1610\u20131590 f.kr. och \u00f6verg\u00e5ngen mellan fas iii och iv vid 1565\u20131555 f.kr.\n\n\n== regentl\u00e4ngd ==\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== tryckta k\u00e4llor ===\nchen / liu (2012) (p\u00e5 engelska). the archaeology of china. cambridge university press. isbn 978-0521643108. https://www.amazon.co.uk/archaeology-china-paleolithic-bronze-cambridge/dp/0521643104/ref=sr_1_1?keywords=9780521643108&linkcode=qs&qid=1578930618&s=books&sr=1-1 \nmanzanilla, linda (1996) (p\u00e5 engelska). emergence and change in early urban societies. springer. isbn 0-306-45494-7. https://www.researchgate.net/publication/266386164_emergence_and_change_in_early_urban_societies \nh\u00e4gerdal, hans (2012). kinas historia. historiska media. isbn 978-91-87031-24-3 \n\u5f20, \u82f1\u8058 (2003) (p\u00e5 engelska). the history and civilization of china. \u4e2d\u592e\u6587\u732e\u51fa\u7248\u793e. isbn 7-5073-1360-3. http://www.amazon.com/history-civilization-china-zhang-yingpin/dp/7507313603 \nkjellgren, bj\u00f6rn (2008) (p\u00e5 engelska). kina, \u00e4ldre historia. gleerups utbildning ab. isbn 9789140663702. http://www.bokus.com/bok/9789140663702/kina-aldre-historia/ \nnivison, david s. (2018) (p\u00e5 engelska). the nivison annals:. de gruyter mouton. isbn 978-1501514548. https://www.amazon.se/nivison-annals-chronology-astronomy-historiography/dp/1501514547 \nsan, tan koon (2018) (p\u00e5 engelska). dynastic china: an elementary history. the other press sdn. isbn 978-9839541885. https://www.amazon.com/dynastic-china-tan-koon-san/dp/9839541889 \nhong, xu (2021) (p\u00e5 engelska). the earliest china. springer. isbn 978-9811663864. https://www.amazon.co.uk/earliest-china-hong-xu-ebook/dp/b09lhbty8j \nhong, yuan (2018) (p\u00e5 engelska). the sinitic civilization book i: a factual history through the lens of archaeology, bronzeware, astronomy, divination, calendar and the annal. universe. isbn 9781532058288. https://www.amazon.co.uk/sinitic-civilization-book-archaeology-bronzeware-ebook/dp/b07k79gv3z/ref=sr_1_1?keywords=9781532058295&linkcode=qs&qid=1658734835&s=books&sr=1-1 \nfu / cao (2019) (p\u00e5 engelska). introduction to the urban history of china. palgrave macmillan. isbn 978-9811382062. https://www.amazon.co.uk/introduction-urban-history-china-connections/dp/9811382069/ref=sr_1_1?keywords=9789811382079&linkcode=qs&qid=1658735031&s=books&sr=1-1 \nsit, victor f s (2021) (p\u00e5 engelska). chinese history and civilisation: an urban perspective. wspc. isbn 978-9811214479. https://www.amazon.co.uk/chinese-history-civilisation-urban-perspective/dp/9811214476/ref=sr_1_1?keywords=9789811214493&linkcode=qs&qid=1658735251&s=books&sr=1-1 \ncunrui xiong, victor (2009) (p\u00e5 engelska). historical dictionary of medieval china. screcrow press, inc. isbn 0810860538. http://www.amazon.com/historical-dictionary-medieval-dictionaries-civilizations/dp/0810860538 \n\n\n== externa l\u00e4nkar ==\n\n wikimedia commons har media som r\u00f6r xiadynastin."