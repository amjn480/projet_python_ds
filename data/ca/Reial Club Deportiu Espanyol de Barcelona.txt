"el reial club deportiu espanyol de barcelona (s.a.d.). o simplement espanyol \u00e9s un club de futbol de la ciutat de barcelona i que t\u00e9 la seu social a la ciutat de cornell\u00e0 de llobregat. fou fundat el 28 d'octubre de 1900, per una colla de joves estudiants universitaris encap\u00e7alats per \u00e0ngel rodr\u00edguez ruiz.\nel capital social de l'entitat \u00e9s de 77.641.596 euros, dividit en 12.940.266 accions, estant subscrit i desemborsat completament.els seguidors de l'espanyol s'anomenen popularment \"periquitos\". el club organitza anualment des de 1974 el torneig ciutat de barcelona a la pretemporada d'estiu.\nla temporada 2022-23, el primer equip mascul\u00ed de l'espanyol va quedar en posicions de descens a la primera divisi\u00f3 espanyola de futbol i, per tant, jugar\u00e0 la temporada 2023-24 a la segona.\n\n\n== hist\u00f2ria ==\n\n\n=== or\u00edgens i fundaci\u00f3 ===\nl'any 1897, \u00e0ngel rodr\u00edguez, un estudiant d'enginyeria barcelon\u00ed, juntament amb altres companys universitaris com octavi aball\u00ed i llu\u00eds roca, creen la societat gimn\u00e0stica espanyola dedicada a la pr\u00e0ctica de diversos esports. tres anys m\u00e9s tard, quan l'eclosi\u00f3 del futbol s'ha fet manifesta a la ciutat comtal, aquest grup d'amics se sent atret per aquest joc en particular, de tal manera que l'\u00e0ngel rodr\u00edguez decideix crear-ne una secci\u00f3 coincidint amb la data del seu aniversari, el 28 d'octubre de 1900, amb el nom de societat espanyola de foot-ball. aquesta denominaci\u00f3 at\u00e9n d'una banda a les dels altres equips de la ciutat \u2014catal\u00e0 fc, fc barcelona, hisp\u00e0nia ac\u2014, representatives de llur ubicaci\u00f3; i d'altra banda al fet de no jugar-hi estrangers \u2014a imatge del catal\u00e0\u2014, sin\u00f3 una majoria de catalans, a m\u00e9s d'un parell de bascos i un andal\u00fas. immediatament s'afilien a la federaci\u00f3 gimn\u00e0stica espanyola, de la que n'\u00e9s president el seu pare, rafael rodr\u00edguez m\u00e9ndez, catedr\u00e0tic de la universitat de barcelona.\n\n\n=== els primers anys ===\nla societat espanyola de foot-ball debuta el 25 de novembre de 1900 empatant a quatre gols un amist\u00f3s contra l'hisp\u00e0nia athletic club. el 8 de desembre seg\u00fcent torna a jugar contra l'equip vermell i aquest cop perd per 1 a 7, i l'endem\u00e0 ho fa contra la societat deportiva santanach perdent per 4 a 0, tot i que en aquest partit es present\u00e0 amb nom\u00e9s set jugadors. el 3 de gener de 1901 es crea la primera junta directiva formada per \u00e0ngel rodr\u00edguez ruiz (president), jordi serra serra (vicepresident), antoni ros vila (secretari), octavi aball\u00ed aball\u00ed (tresorer), i els vocals enric montells gatell, telesforo \u00e1lvarez quevedo i marcel\u00b7l\u00ed martino arroyo.\nal mateix mes de gener, just abans de comen\u00e7ar la primera edici\u00f3 de la copa macaya, l'entitat canvia de nom i passa a dir-se club espanyol de foot-ball despr\u00e9s d'ingressar-hi la dissolta sd santanach.el 1902 el futbol comen\u00e7a a organitzar-se seriosament: el maig s'inaugura la primera copa d'espanya en la qual els catalans marquen el primer gol de la hist\u00f2ria de la competici\u00f3, obra d'\u00e0ngel ponz i junyent. el 23 de febrer de 1903 el reial madrid juga el seu primer partit a barcelona contra l'espanyol (0-0).\nel 13 d'abril del mateix any l'espanyol guanya la seva primera copa macaya \u2014competici\u00f3 degana del territori estatal\u2014, trofeu que s'enduu en propietat en guanyar tamb\u00e9 l'edici\u00f3 de l'any seg\u00fcent. el primer partit que disputa l'entitat amb un club internacional fou el 31 de desembre de 1904: espanyol - stade olympien des \u00e9tudiants de toulouse (7-2). aquests primers anys s\u00f3n mecenes del club els germans josep maria i laure\u00e0 mir\u00f3 i trepat.\n\n\n=== suspensi\u00f3 de les activitats ===\ndel 1906 al 1909 l'espanyol susp\u00e8n les seves activitats per manca de jugadors, ja que la majoria d'ells eren estudiants universitaris i es matricularen per estudiar a universitats de fora de catalunya, i la resta ingressaren a l'x sporting club.\n\n\n=== reactivaci\u00f3 i canvi de s\u00edmbols ===\nel ressorgiment de l'entitat data del 27 de desembre de 1908, quan els socis de l'x sporting club decideixen canviar el nom a club deportiu espanyol i fusionar-se amb el club espanyol de jujitsu \u2014fundat el 1906 per juli\u00e0 clapera roca i presidit per alfons almasqu\u00e9 i dom\u00e8nech\u2014 tot coincidint amb la renovaci\u00f3 de la junta directiva. a m\u00e9s de les seccions d'esgrima, boxa, jujutsu i una secci\u00f3 recreativa dedicada a l'art de talia, s'aprofita per incorporar aquells jugadors del club espanyol de foot-ball que marxaren a estudiar a l'estranger, ja de retorn a barcelona per aquestes dates. emili sampere i el mateix juli\u00e0 clapera seran els portaestandards d'aquesta nova etapa.\n\nel 1910 l'assemblea de socis decideix canviar l'antic uniforme tot blanc pel blanc-i-blau barrat que encara ara llueix, ja que eren els colors que portaven els almog\u00e0vers amb l'almirall roger de ll\u00faria, figura emblem\u00e0tica de la hist\u00f2ria de la corona d'arag\u00f3.el 1911 l'espanyol contracta, per primer cop, 3 anglesos del plumstead fc de londres, allack, hodge i gibson. era un pas cap al professionalisme del club. el 1912 alfons xiii li atorga el t\u00edtol de reial.\ndos directius donaren un impuls important a l'espanyol d'aquella \u00e8poca, principalment pel que fa a l'aspecte econ\u00f2mic, els senyors evelio doncos i genaro de la riva. el 1914-15, l'espanyol inaugura el seu historial de partits a l'estranger despr\u00e9s de jugar a barcelona bastants partits durant els anys anteriors contra diferents clubs forasters, guanyant a portugal enfront del benfica (1-2 i 1-2) i una selecci\u00f3 de lisboa per 1-4.\n\n\n=== la compra de sarri\u00e0 i la consolidaci\u00f3 del club els anys 20 ===\nen arribar els anys vint, l'espanyol ja era per dret propi el segon club de futbol de catalunya, amb l'obtenci\u00f3 dels campionats de catalunya dels anys 1904, 1912, 1915 i 1918. despr\u00e9s del desnonament del camp del carrer muntaner, la fam\u00edlia la riba compra per 170.000 pessetes de l'\u00e8poca la finca can r\u00e0bia, on el 18 de febrer de 1923 s'inaugura l'estadi de sarri\u00e0, equipat \u00fanicament amb les instal\u00b7lacions imprescindibles, pagades per la directiva, ja que l'empresa constructora, a la que s'havia avan\u00e7at una part important dels diners, va fer fallida. amb el temps, aquest estadi esdevindr\u00e0 un espai m\u00edtic per al club.\nla d\u00e8cada dels vint estigu\u00e9 plena d'\u00e8xits per l'espanyol, que disput\u00e0 molts partits amb equips internacionals, entre els quals destacaren: neum\u00fcnster, imperial de lisboa, sk csechie karlin de praga, sparta de praga, fk viktoria \u017ei\u017ekov i nuselsky sk de praga. l'espanyol fa el 1925 un viatge per portugal i les can\u00e0ries on fitxa el jugador padr\u00f3n, i en finalitzar la temporada 1925-26, l'espanyol fa unes reeixides gires per am\u00e8rica i l'europa central que serveixen per finan\u00e7ar la tribuna i que l'enfronta amb seleccions argentines i uruguaianes  en les quals hi ha una enorme expectaci\u00f3, aprofitant la fama aconseguida per ricard zamora.\n\n\n=== les primeres lligues ===\nl'espanyol aconsegueix el seu primer campionat d'espanya el 1929, i participa en la primera lliga espanyola, entrant en la hist\u00f2ria del futbol espanyol de nou en marcar el primer gol oficial en aquesta competici\u00f3. la figura m\u00edtica m\u00e9s destacada d'aquells anys fou ricard zamora. al final de la temporada 1928-29, s'homenatja patrici caicedo, qui es convertiria durant molts anys en l'entrenador de l'equip de futbol, i es realitz\u00e0 una gira per su\u00e8cia, per\u00f2 es traspassa a zamora al reial madrid l'any 1930 per la xifra r\u00e8cord de 100.000 pessetes.\n\n\n=== la guerra civil ===\namb l'adveniment de la rep\u00fablica, com moltes altres institucions, l'espanyol deixa d'anomenar-se reial. el 1935, en ser eliminat prematurament de la copa, l'espanyol realitz\u00e0 una gira pel marroc, i despr\u00e9s, conjuntament amb l'athletic de madrid realitz\u00e0 una nova gira per am\u00e8rica. durant la guerra civil espanyola, un comit\u00e8 de socis va dirigir l'entitat, oposant-se a la col\u00b7lectivitzaci\u00f3 de l'entitat, i crisant bosch es va negar a lliurar els llistats de socis a les mil\u00edcies, per\u00f2 tot i aix\u00f2 seixanta-dos socis del rcd espanyol van ser assassinats durant la guerra civil.\n\n\n=== l'espanyol durant la postguerra ===\nla postguerra s'inicia amb un gran \u00e8xit per al club, que guanya la seva segona copa d'espanya el 1940. a les temporades 1943, 1944, 1946 es retiraren tres grans jugadors de l'espanyol: en pere sol\u00e9, crisant bosch i albert martorell, i el club els va fer sengles homenatges. el desembre de 1949 l'espanyol es despla\u00e7a a les filipines, on juga una s\u00e9rie de partits amistosos.\nel soci n\u00famero 1, juli\u00e0 clapera, dona compte que l'octubre de 1950 es complia el 50\u00e8 aniversari de la fundaci\u00f3 del club. tanmateix, es tracta d'unes noces d'or anticipades, ja que per la suspensi\u00f3 que va sofrir el club no se celebraran fins pel mar\u00e7 de 1953, amb un encontre de celebraci\u00f3 en el qual es derrot\u00e0 el malm\u00f6 ff per 3 a 2 amb una alineaci\u00f3 que mantenia la filosofia inicial de no incorporar jugadors estrangers.entre les temporades 1950-51 i 1951-52 l'equip, dirigit per pepe nogu\u00e9s aconsegueix guanyar com a local de manera consecutiva en setze partits, la m\u00e9s llarga de la hist\u00f2ria.el juliol de 1951 s'iniciaren les obres d'ampliaci\u00f3 de sarri\u00e0, i l'estadi, que pertanyia a la fam\u00edlia de la riva, va passar a propietat de l'espanyol que presidia francisco javier s\u00e1enz. durant els anys 1950 juga un altre dels grans mites de l'espanyol, l'andal\u00fas juli\u00e0 arcas i es fitxa a l'entrenador argent\u00ed alejandro scopelli, que far\u00e0 grans temporades al club i que es feu fam\u00f3s perqu\u00e8 feia respirar oxigen als jugadors als descansos dels partits.\n\n\n=== els anys 1960 ===\nla temporada 1961-62 l'equip participa per primera vegada a la copa de fires, en qu\u00e8 \u00e9s eliminat en quarts de final. en la lliga regular, l'equip du una mala traject\u00f2ria i es fan c\u00e0rrec de l'equip en ricard zamora i en juli\u00e0 arcas per\u00f2 no aconsegueixen evitar el primer descens del club a segona divisi\u00f3. la temporada seg\u00fcent, s'assegu\u00e9 a la banqueta l'home que entrenant el valladolid havia enviat l'espanyol a segona, heriberto herrera, i es recupera la divisi\u00f3 d'honor. quan en kubala va abandonar la banqueta blau-grana, encara en bona forma, juga amb la samarreta de l'espanyol (temporada 1961-62), passant m\u00e9s tard a la banqueta blanc-i-blava; on coincid\u00ed amb alfredo di stefano a les seves ordres, que fitx\u00e0 per l'espanyol la temporada 1964-65. la temporada seg\u00fcent l'equip va participar de nou en la copa de fires sent eliminat de nou en quarts de final.\nl'estiu del 1966 \u00e9s nou president joan vil\u00e0 reyes. d'aquesta \u00e8poca \u00e9s la famosa davantera blanc-i-blava anomenada \"els 5 dofins\", que en realitat eren sis, amas, marcial, re, rodilla, jos\u00e9 mar\u00eda i miralles.\n\n\n=== els anys 1970 ===\nel juny del 1971, amb jos\u00e9 emilio santamar\u00eda com a entrenador, l'espanyol torna a ser pioner en les seves gires a l'estranger i viatja a la uni\u00f3 sovi\u00e8tica per fer una gira. amb ell a la banqueta realitz\u00e0 grans campanyes a la lliga espanyola. en aquesta d\u00e8cada, despr\u00e9s del canvi de format de la copa de fires, que passa a ser la copa de la uefa, hi participa les temporades 1973-1974 i 1976-1977, sent eliminat en trentadosens i vuitens de final, respectivament.\nel 8 de setembre de 1978 mor a barcelona en ricard zamora, possiblement la m\u00e9s gran figura de la hist\u00f2ria del club. durant la d\u00e8cada dels 70 i comen\u00e7ament dels 80 destac\u00e0 a l'espanyol, especialment, la figura del navarr\u00e8s rafael mara\u00f1\u00f3n, que amb 111 gols \u00e9s el jugador que m\u00e9s n'ha marcat, fins avui, a la hist\u00f2ria del club.\n\n\n=== els anys 80 i 90 ===\nles darreres d\u00e8cades de la hist\u00f2ria blanc-i-blava s\u00f3n temps d'alts i baixos, amb grans campanyes amb entrenadors com javier clemente, amb qui s'arriba a la final de la copa de la uefa el 1988), i dos descensos a segona divisi\u00f3 en la d\u00e8cada dels 90 en un context d'una greu crisi econ\u00f2mica, especialment durant els mandats de juli pardo i francesc perell\u00f3.\n\nel 4 de desembre de 1992, l'espanyol s'inscriu al registre mercantil com a societat an\u00f2nima esportiva, i poc despr\u00e9s, el 1994 es crea el rcd espanyol b, filial blanc-i-blau, en absorbir els drets del fc cristinenc, de santa cristina d'aro.el 1995, per adaptar-se a la nova legislaci\u00f3 esportiva espanyola, el club modifica lleugerament el seu nom afegint \"de barcelona\" al final i passa a nomenar-se reial club deportiu espanyol de barcelona s.a.d., el 21 de juny de 1997 es juga el darrer partit a l'estadi de sarri\u00e0, que ha de ser venut per eixugar el gran deute que arrossega la societat, provocat per unes males gestions econ\u00f2miques i esportives dels equips directius, i en els terrenys s'enderroca l'hist\u00f2ric estadi i s'hi construeixen habitatges. uns dies despr\u00e9s de la venda de sarri\u00e0, daniel s\u00e1nchez llibre \u00e9s elegit president de l'entitat. el club passa a jugar els seus partits a l'estadi ol\u00edmpic de montju\u00efc.\na principis de la d\u00e8cada de 1990 la mort de dos aficionats van sacsejar el club, la de frederic rouquier assassinat per boixos nois el gener de 1991, i la del nen guillem alfonso per l'impacte d'una bengala disparada per un altre aficionat el 15 de mar\u00e7 de 1992.\n\n\n=== un club centenari ===\nen honor del centenari de l'entitat, rep de la generalitat de catalunya el premi creu de sant jordi. el 14 de novembre de l'any 1999, en el partit que inaugurava els actes del centenari del club a l'estadi ol\u00edmpic de montju\u00efc, es derrota la selecci\u00f3 argentina per 2 a 0.\n\nla remuntada patrimonial de l'entitat s'inicia amb la ciutat esportiva del club a sant adri\u00e0 de bes\u00f2s, inaugurada el 2001 i la col\u00b7locaci\u00f3 de la primera pedra del nou estadi del rcd espanyol el 2003, entre els termes municipals de cornell\u00e0 de llobregat i el prat, i finan\u00e7at amb un cr\u00e8dit sindicat concedit per cinc entitats financeres, amb un total de 55 milions.\nesportivament, aquests darrers anys l'equip s'instal\u00b7la en la part baixa de la classificaci\u00f3 amb excepci\u00f3 de la temporada 2004-05, en la qual s'acaba a un punt d'accedir a la lliga de campions. amb l'entrenador paco flores, el club aconsegueix la seva tercera copa del rei en la temporada 1999-2000 a val\u00e8ncia en la final disputada enfront l'atl\u00e8tic de madrid, i miguel \u00e1ngel lotina, la quarta la temporada 2005-2006 a madrid en la final disputada enfront del reial saragossa, sent aix\u00ed, juntament amb les vict\u00f2ries a la copa catalunya i dues participacions consecutives a la copa de la uefa, les temporades 2005-06 i la 2006-07, en la qual perd\u00e9 la final, dirigit per ernesto valverde, contra el sevilla fc, l'\u00e8poca amb m\u00e9s t\u00edtols oficials de la hist\u00f2ria de l'espanyol, des dels anys dels triomfs al campionat de catalunya. va acabar la temporada de 2006 com el setz\u00e8 millor equip del m\u00f3n segons l'iffhs.el 9 de juny de 2007, ra\u00fal tamudo va esdevenir el m\u00e0xim golejador de la hist\u00f2ria en la lliga superant aix\u00ed els 111 gols de rafael mara\u00f1\u00f3n, i aconseguint el total de 113, el gol m\u00e9s recordat de ra\u00fal tamudo \u00e9s sens dubte el gol marcat en la temporada 2006/07 al fc barcelona en l'\u00faltim minut de partit al nou camp que li va costar el t\u00edtol de la lliga al f.c. barcelona a favor del reial madrid.\nel 31 de maig de 2009 es va posar fi a 12 temporades a l'estadi ol\u00edmpic de montju\u00efc, despr\u00e9s de la marxa de l'estadi de sarri\u00e0, amb el partit que va guanyar el r. c. d. espanyol per 3 gols a 0 davant el m\u00e0laga c.f. en aquest mateix matx ra\u00fal tamudo va aconseguir un hat-trick i va aconseguir la xifra de 129 gols amb el conjunt espanyolista.\n\n\n=== la tornada a casa ===\ndespr\u00e9s de dotze temporades a l'estadi ol\u00edmpic de montju\u00efc, el club es va traslladar a l'estadi de cornell\u00e0-el prat. l'estadi s'anomena aix\u00ed perqu\u00e8 una meitat de l'estadi est\u00e0 ubicada a cornell\u00e0, i l'altra, a el prat. el 2 d'agost de 2009 es va estrenar el nou estadi amb un partit contra el liverpool fc amb resultat de 3-0 favorable als pericos. luis garc\u00eda fern\u00e1ndez va ser l'autor del primer gol en aquest camp seguit m\u00e9s tard per dos gols de ben sahar. tamb\u00e9 va marcar un gol ra\u00fal tamudo que va ser mal anul\u00b7lat despr\u00e9s d'un fora de joc inexistent. amb aquesta inauguraci\u00f3, el club tornava a tenir casa pr\u00f2pia despr\u00e9s de la demolici\u00f3 del m\u00edtic estadi de sarri\u00e0. el nou estadi ha de ser un punt d'inflexi\u00f3 per a l'entitat tant en l'esportiu com en l'econ\u00f2mic.\nno obstant aix\u00f2, l'alegria va durar molt poc als aficionats espanyolistes, ja que el 8 d'agost d'aquest mateix any va tenir lloc un dels successos m\u00e9s tristos en la hist\u00f2ria del rcd espanyol. el capit\u00e0 dani jarque va morir a l'edat de 26 anys a coverciano, on el club donava una gira per it\u00e0lia, d'una aturada cardiaca. el club perdia al seu capit\u00e0 i un dels seus s\u00edmbols. actualment cada minut 21 (dorsal que portava) de cada partit l'afici\u00f3 perica li ret un homenatge aplaudint i cantant el seu nom. a la porta 21 de l'estadi, hi ha ubicada una est\u00e0tua en honor seu.\nel 10 de setembre de 2009, la iffhs va publicar la classificaci\u00f3 dels millors clubs europeus del segle xx, ocupant el r. c. d. espanyol la posici\u00f3 n\u00famero 98 a causa de les seves participacions en competicions europees i una xifra r\u00e8cord de 35.599 abonats, per\u00f2 des d'aquell moment el decreixement de la massa social ha estat continuat, fins a menys de 24.000 abonats el 2018.\n\n\n=== els entrenadors del rcde stadium ===\namb l'arribada de mauricio pochettino a la banqueta durant la temporada 2008-09 per salvar l'equip del descens a segona divisi\u00f3, objectiu que va complir, l'entitat porta a terme un projecte esportiu basat en la promoci\u00f3 de futbolistes criats al planter del club i en l'austeritat econ\u00f2mica. en temporades successives, el conjunt blanc-i-blau aconsegueix la salvaci\u00f3 amb comoditat, lluitant fins i tot en alguns moments per entrar a la uefa europa league. no obstant aix\u00f2, despr\u00e9s de disputar-se 14 jornades de la temporada 2012-13, la directiva del club va decidir cessar pochettino per tenir l'equip blanc-i-blau cuer de la categoria. dies despr\u00e9s s'anunciava al nou t\u00e8cnic perico, el mexic\u00e0 javier aguirre, que va aconseguir revertir la situaci\u00f3 i aconseguir resultats positius.\njavier aguirre va continuar una temporada m\u00e9s al club tornant a aconseguir la perman\u00e8ncia en una temporada de transici\u00f3. a l'estiu, va prendre les regnes sergio gonz\u00e1lez que en la seva primera campanya en la m\u00e0xima categoria va aconseguir classificar a l'equip per a les semifinals de copa del rei i situar l'equip en una c\u00f2moda posici\u00f3 a la taula. no obstant aix\u00f2, al desembre de 2015 el consell d'administraci\u00f3 va decidir prescindir dels seus serveis per la irregularitat de l'equip. constantin galca, exjugador del rcd espanyol, va ser escollit com a nou t\u00e8cnic.\nparal\u00b7lelament, en l'apartat institucional tamb\u00e9 es van produir canvis rellevants. el president joan collet i el seu consell d'administraci\u00f3 van decidir presentar la seva dimissi\u00f3 el 20 de gener perqu\u00e8 chen yanseng es fes c\u00e0rrec del club. el propietari del grup empresarial rastar group va completar el novembre de 2015 la compra als principals accionistes d'un paquet accionarial superior al 50% que li va permetre prendre el control del club encara que no va ser fins al 19 de gener quan es va confirmar la compra. la seva entrada al rcd espanyol va ser determinant per cobrir diferents pagaments amb hisenda i prove\u00efdors.el 2 de novembre de 2015 els fins llavors m\u00e0xims accionistes, daniel s\u00e1nchez llibre i ramon condal i escud\u00e9 venen prop del 50% del capital, que passa a mans del grup xin\u00e8s rastar group de chen yansheng, formalitzada el 19 de gener de 2016, i en setembre de 2016 el capital social de l'entitat es va ampliar fins als 77.641.596 euros.\n\n\n=== anys 20 del segle xxi ===\nla temporada 2019-20 va comen\u00e7ar marcada per l'abs\u00e8ncia d'una pretemporada, a causa de les rondes pr\u00e8vies de la lliga europa de la uefa. encara que tant aquestes rondes com la posterior fase de grups serien superades, finalment l'equip amb prou feines aconseguiria els setzens de final, sent eliminat pel wolverhampton. tot i aix\u00f2, el pitjor rendiment es va donar sens dubte en el campionat de lliga, tant abans com despr\u00e9s de l'aturada motivada per la pand\u00e8mia de covid-19. despr\u00e9s de quatre canvis d'entrenador i pagar m\u00e9s de cinquanta milions d'euros en fitxatges, dels quals pr\u00e0cticament 40 van ser invertits al mercat d'hivern fitxant jugadors com ra\u00fal de tom\u00e1s, adri\u00e1n embarba i leandro cabrera, per\u00f2, no van poder revertir la situaci\u00f3 i l'equip va finalitzar per primera vegada a l'\u00faltim lloc de la classificaci\u00f3, baixant a segona divisi\u00f3. ja a segona divisi\u00f3 despr\u00e9s de vint-i-sis temporades consecutives a l'elit, el club va fitxar com a nou entrenador vicente moreno.\n\nel 8 de maig del 2021, despr\u00e9s de disputar 38 jornades en la categoria de plata, un empat a zero (0-0) a la romareda contra el reial saragossa va certificar el seu ascens matem\u00e0tic a primera divisi\u00f3 quan faltaven quatre partits per disputar-se. va acabar la temporada com a campi\u00f3 obtenint ra\u00fal de tom\u00e1s el trofeu pitxitxi i diego l\u00f3pez, als 39 anys, el trofeu zamora de segona divisi\u00f3.la temporada 2021-22, el club va aconseguir la perman\u00e8ncia mancant dues jornades per disputar-se. despr\u00e9s d'aix\u00f2, va cessar vicente moreno i es va iniciar una nova era de la m\u00e0 de diego mart\u00ednez.la temporada 2022-23, el primer equip de futbol va tornar a baixar a segona divisi\u00f3. diego mart\u00ednez va dirigir l'equip bona part de la temporada; per\u00f2 va ser cessat a l'abril i substitu\u00eft per luis garc\u00eda, qui no va poder evitar el descens. d'aquesta manera, el president chen yansheng va esdevenir el primer que vivia dos descensos a segona al c\u00e0rrec.\n\n\n== els s\u00edmbols ==\n\n\n=== equipament ===\nel primer uniforme fou de color groc reb\u00e9 un donatiu de roba d'aquest color per part del propietari d'una ind\u00fastria t\u00e8xtil, amb faixa i pantal\u00f3 llarg, blanc o negre (1900). quan aquest soci va deixar de participar en les activitats de l'entitat, cada jugador aportava el seu vestuari, per\u00f2 s'utilitz\u00e0 b\u00e0sicament samarreta blanca, amb faixa blava i pantal\u00f3 negre o blau (1901), tot i que en aquell moment era m\u00e9s important el fet de jugar que el vestuari que s'hi duia.el 20 de febrer de 1910, despr\u00e9s de la reactivaci\u00f3 de l'entitat per la manca de jugadors entre els anys 1906 i 1909, i a proposta d'eduard corrons, l'assemblea de socis decideix canviar l'antic uniforme tot blanc pel blanc-i-blau barrat que encara ara llueix, demostrant una vegada m\u00e9s el seu comprom\u00eds amb catalunya, ja que eren els colors de l'escut d'armes de l'almirall dels almog\u00e0vers roger de ll\u00faria, combinaci\u00f3 que ha perdurat fins als nostres dies.mentre el primer equipament ha sofert lleugers canvis en tonalitats de blau, i l'amplada i nombre de franges, at\u00e8s que es van canviant els contractes amb firmes de roba esportiva, el segon equipament ha variat cont\u00ednuament de combinacions de colors i franges. des de l'any 1980, les samarretes del club han estat prove\u00efdes successivament per meyba, massana, puma, john smith, umbro, uhlsport, li ning, joma i des de la temporada 2018-2019 per la companyia kelme.\nl'any 2000, amb motiu del centenari del club, es cre\u00e0 un uniforme commemoratiu on els colors blanc i blau es combinen, tant a samarreta com a pantal\u00f3, seguint un patr\u00f3 proper a un taulell d'escacs.\n\n\n==== evoluci\u00f3 de l'uniforme ====\n\n\n==== prove\u00efdors i patrocinadors ====\n\n\n=== l'escut ===\nel primer escut de l'entitat fou un cercle vermell amb una franja central groga i una de cada inicials cef en cada camp, en lletres negres, imitant una pilota de futbol.en la mateixa assemblea del 20 de febrer de 1910, en la qual es decideix canviar els colors de l'equip, i tamb\u00e9 a proposta d'eduard corrons, es va decidir canviar l'escut radicalment per adaptar-lo a una nova simbologia: una franja vermella envoltaria un cercle blanc amb tres franges verticals blaves on se sobreposarien les inicials en negre. en realitat, el nou disseny reprodu\u00efa l'estendard de l'almirall roger de ll\u00faria, constitu\u00eft per 3 barres d'atzur sobre camp de plata en diagonal, i que havia estat la bandera de la marina de guerra catalana des del segle xiii.\nel 1912, en rebre el club el t\u00edtol de real, se li va afegir a l'escut una corona reial, i la franja vermella va fer-se m\u00e9s ample per encabir el nom complet en lletres negres.\ndurant la segona rep\u00fablica espanyola es va suprimir el t\u00edtol i la corona, que van tornar a apar\u00e8ixer despr\u00e9s que els franquistes guanyessin la guerra civil espanyola.\nl'any 1998 es va fer una nova modificaci\u00f3 a l'escut, en mans de pere duran. es tracta d'un escut basat en el cl\u00e0ssic, per\u00f2 m\u00e9s esquem\u00e0tic, i la llegenda apareix en catal\u00e0 i en lletres grogues. el darrer canvi es va produir l'any 2006. el nou escut presenta una \u00fanica evoluci\u00f3 dins la corona, respecte a l'\u00faltim disseny de pere duran, consistent en qu\u00e8 les quatre barres vermelles interiors augmenten lleugerament fins a completar l'espai interior, formant aix\u00ed la senyera catalana.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== himne ===\nl'espanyol ha tingut tres himnes popularment reconeguts. el primer s'anomenava somos espanyolistas i fou creat el 1975 amb m\u00fasica de josep guardiola i lletra de ricard pastor. es tractava d'una poesia dedicada als colors blanc-i-blaus de l'equip i d'en roger de ll\u00faria. el segon himne va ser el m\u00e9s reconegut i estimat pels records que impregnava als seguidors \"periquitos\". fou creat el 1983 pel mestre carles lopart i el locutor de r\u00e0dio barcelona isidre sola, tenint la peculiaritat de ser biling\u00fce. l'any 1992 es tradu\u00ed totalment al catal\u00e0. l'himne actual del rcd espanyol va ser gravat per l'orfe\u00f3 catal\u00e0 i l'orquestra simf\u00f2nica del vall\u00e8s. la m\u00fasica va ser composta per l'exdirector de l'orquestra la selvatana: antoni mas. la lletra \u00e9s obra de l'historiador joan segura palomares. l'himne es va presentar el 14 de novembre de 1999 a l'estadi ol\u00edmpic, durant l'acte inaugural del centenari.\ni ara actualment t\u00e9 un segon himne, anomenat \"gl\u00f2ria els herois\".\n\n\n=== el periquito ===\nla proced\u00e8ncia m\u00e9s cre\u00efble del mot \"periquitos\" pertany al gran humorista catal\u00e0 valent\u00ed castanys (1898-1965) mitjan\u00e7ant els acudits que publicava al setmanari humor\u00edstic-esportiu \"el xut\" (1922-1936); ja que, cap als anys 20, castanys satiritzava el petit nombre de socis de l'espanyol representant-los com a \"quatre gats negres\". aquests mateixos anys, pat sullivan va crear el primer gat antropom\u00f2rfic del cine, \"felix the cat\", i arriben les seves versions al nostre pa\u00eds cap al 1929 per\u00f2 amb el nom del \"gat perico\" o \"gat periquito\", segurament a causa que, amb la introducci\u00f3 del cine sonor, destacava la seva caracter\u00edstica d'animal parlant. i \u00e9s a partir d'aqu\u00ed, quan els quatre gats habituals - es veu que aquest fenomen no \u00e9s exclusiu d'aquesta \u00e8poca - dels acudits passen a ser els quatre gats \"pericos\" o \"periquitos\".durant el 75\u00e8 aniversari del club (any 1975), es va fer un logotip on ja apareixia un periquito (la hist\u00f2ria dels gats estava gaireb\u00e9 oblidada), i m\u00e9s endavant han anat sorgint diverses versions de periquitos, sobretot en els logotips o escuts de diverses penyes; fins que ja fa uns anys, la directiva va decidir, explotar la imatge simp\u00e0tica del periquito creant finalment la mascota oficial del club, en \"pericu\".\n\n\n== les instal\u00b7lacions ==\n\n\n=== estadi de cornell\u00e0 - el prat ===\n\nel 2003 es col\u00b7loc\u00e0 la primera pedra de l'estadi nou del rcd espanyol als termes municipals de cornell\u00e0 - el prat. despr\u00e9s de sis anys d'obres, amb un cost de 65 milions d'euros, el 5 de juny de 2009 va tenir lloc el simb\u00f2lic acte de lliurament de claus. la inauguraci\u00f3 fou el 2 d'agost del mateix any amb un partit contra el liverpool fc, que finalitz\u00e0 amb vict\u00f2ria de l'espanyol per un contundent 3-0.\u00e9s un estadi de quatre estrelles constru\u00eft seguint criteris d'efici\u00e8ncia energ\u00e8tica amb una innovadora coberta de plaques fotovoltaiques. l'aforament \u00e9s de 40.500 espectadors, tots asseguts.\nel juny de 2014 l'espanyol va anunciar que l'estadi passaria a anomenar-se power8 stadium despr\u00e9s que el club arrib\u00e9s a un acord amb aquesta marca comercial, encarregada de proveir tecnologia al sector de les apostes esportives.\nel club blanc-i-blau va cedir els namings-rights de cornell\u00e0-el prat i una s\u00e8rie d'actius comercials per a les properes 7 temporades. tot i que l'espanyol no va fer p\u00fablica la xifra de l'operaci\u00f3, podria voltar els 35 milions d'euros.\n\n\n=== ciutat esportiva ===\n\nel 2001 s'inaugur\u00e0 la ciutat esportiva del club a sant adri\u00e0 de bes\u00f2s, de 60.000 m\u00b2 de superf\u00edcie, a m\u00e9s d'entrenar el primer equip hi entrenen i juguen el futbol base i femen\u00ed de futbol, i consta de 2 camps de gespa natural, 2 camps de gespa artificial i un camp de f\u00fatbol-7 de gespa artificial, un camp d'entrenament de porters de gespa natural i la pista poliesportiva de gespa artificial.\n\n\n=== camps anteriors ===\nfins a set empla\u00e7aments diferents va utilitzar l'espanyol abans no arrib\u00e9s l'era sarri\u00e0:\n\ntemporada 1900-1901: els primers amistosos es van jugar al camp de can grassot (carrers mallorca, sardenya, proven\u00e7a, sic\u00edlia) just al costat de la sagrada fam\u00edlia, fins al 10 de mar\u00e7 de 1901 quan l'hisp\u00e0nia ac alliber\u00e0 el seu camp del frare blanch, a l'estaci\u00f3 del tibidabo. aquest darrer, per\u00f2, pr\u00e0cticament no va ser utilitzat, ja que poc despr\u00e9s hi ha const\u00e0ncia d'entrenaments al costat de l'hospital cl\u00ednic.\ntemporada 1901-1902: l'equip va jugar els partits com a local de la copa macaya en un solar pr\u00f2xim a la pla\u00e7a de braus de les arenes (carrers de val\u00e8ncia, arag\u00f3, vilamar\u00ed).\ntemporada 1902-1903: es va tornar a utilitzar el camp de l'hospital cl\u00ednic sud (carrers proven\u00e7a, villarroel, mallorca, urgell) disputant-hi el primer partit en competici\u00f3 oficial el 30 de novembre de 1902 amb una vict\u00f2ria sobre el fc internacional per 6 a 0.\ntemporada 1903-1904: el 6 de desembre de 1903 el club va inaugurar el camp de l'hospital cl\u00ednic nord (carrers par\u00eds, muntaner, c\u00f2rsega, casanova) guanyant al catal\u00e0 fc per 2 a 0 i al cap de dos dies al fc barcelona per 3 a 1.\nl'\u00fanic camp sota el nom de x sporting club va ser al carrer marina, prop de la pla\u00e7a de braus de la monumental. el 2 de febrer de 1908 s'hi juga el primer partit oficial guanyant al fc espanya per 1 a 0.\nel vel\u00f2drom parc d'sports (carrers muntaner, londres, aribau, par\u00eds) es va comen\u00e7ar a utilitzar el juny de 1910. anomenat popularment camp de les faves, no es va inaugurar oficialment fins a l'1 de mar\u00e7 de 1911 amb un partit contra l'espa\u00f1ol de madrid, al que derroten per 2 a 0.\nel 18 de febrer de 1923 es va inaugurar l'estadi de sarri\u00e0 amb el partit espanyol - sants (4-1), del campionat de catalunya. el primer gol en el nou estadi el va marcar vicen\u00e7 tonijuan. donada la situaci\u00f3 i l'arbrat de tota mena que el rodejava li valgu\u00e9 el sobrenom de la manigua de can r\u00e0bia, i d'aqu\u00ed el malnom de periquitos. sarri\u00e0 tamb\u00e9 va rebre el sobrenom de \"la bombonera\". el 21 de juny de 1997 es va jugar el darrer partit a l'estadi de sarri\u00e0. l'espanyol va v\u00e8ncer el val\u00e8ncia club de futbol per 3 a 2. l'equip es va veure obligat a vendre l'estadi per pagar el seu d\u00e8ficit econ\u00f2mic.\ndes d'aquella data va jugar els seus partits a l'estadi ol\u00edmpic llu\u00eds companys. projectat per l'arquitecte pere dom\u00e8nech i roura i inaugurat l'any 1929 amb motiu de l'exposici\u00f3 universal de barcelona, es va renovar completament per tal d'acollir els jocs ol\u00edmpics de barcelona'92, conservant nom\u00e9s la fa\u00e7ana, i va obtenir la categoria cinc estrelles per la que es poden celebrar competicions de futbol del m\u00e0xim nivell continental. aquesta instal\u00b7laci\u00f3 est\u00e0 preparada per acollir grans esdeveniments esportius, culturals i socials amb una capacitat de 54.000 espectadors pels actes esportius i fins a 68.000 espectadors per concerts.\n\n\n== seccions esportives ==\n\nhist\u00f2ricament el club ha estat sempre una entitat poliesportiva, essent pioner en moltes disciplines a catalunya.\nl'any 1912 es disputa el primer partit d'hoquei herba a l'estat espanyol entre el lawn hockey club calassan\u00e7 de terrassa i el rcd espanyol, a benefici de les v\u00edctimes del rif. el 1918, l'espanyol es converteix en un dels fundadors del campionat de catalunya, si b\u00e9 desapareixeria pocs anys m\u00e9s tard.\nel 1918 es funda la secci\u00f3 d'atletisme, la que ha donat m\u00e9s triomfs a les vitrines blanc-i-blaves, amb la destacada participaci\u00f3 al llarg de cinc d\u00e8cades d'atletes del nivell d'albert charlot, llu\u00eds mel\u00e9ndez, \u00e1ngel mur, gregorio rojo, constantino miranda, tom\u00e0s barris, antonio amor\u00f3s i josep molins entre d'altres. especial menci\u00f3 mereix maria v\u00edctor, la millor atleta de la hist\u00f2ria de l'espanyol. la secci\u00f3 entr\u00e0 en crisi a causa de l'alt cost de manteniment i a la conseg\u00fcent p\u00e8rdua de llic\u00e8ncies i el 1972 el president manuel m\u00e9ler opta per suprimir-la.\nel 1921 es va celebrar el primer partit de rugbi a catalunya, entre un combinat de l'espanyol i un de la comunitat francesa de barcelona sota el nom de soci\u00e9t\u00e9 patrie. amb tot, no va ser fins al 1923 que es crearia oficialment la secci\u00f3 de rugbi, que tingu\u00e9 continu\u00eftat fins a l'any 1949, quan fou suspesa per falta de recursos. a la fi dels anys 1960 es reprendrien les activitats, sense tant \u00e8xit com en les \u00e8poques anteriors, fins que la secci\u00f3 desaparegu\u00e9 definitivament l'any 1983. el seu relleu l'agafaria el g\u00f2tics rc.\nl'any 1923 any es crea la secci\u00f3 de b\u00e0squet, si b\u00e9 va veure el seu impuls definitiu el 1927. des d'aleshores sempre estigu\u00e9 a l'elit del b\u00e0squet catal\u00e0 i espanyol, fins al 1970, que per motius econ\u00f2mics no pogu\u00e9 competir. una segona iniciativa dugu\u00e9 al club al m\u00e0xim nivell professional entre els anys 1984 i 1988, en qu\u00e8 desaparegu\u00e9 definitivament la secci\u00f3. a nivell femen\u00ed, el club va disposar d'una secci\u00f3 entre 1940 i 1945, que aconseguiria un campionat de catalunya i el primer campionat d'espanya el 1943.\nvers la fi dels anys 1920 es funda la secci\u00f3 de beisbol sota l'impuls dels germans saprissa, convertint-se en campi\u00f3 de catalunya l'any 1932. despr\u00e9s de la guerra civil espanyola, es reimpulsa la secci\u00f3 amb notable \u00e8xit durant els anys 40 i 50, aconseguint 9 campionats de catalunya a m\u00e9s del primer campionat d'espanya l'any 1944 i un segon el 1953. la secci\u00f3 seguiria competint, sense gaires \u00e8xits fins al 1979.\nel 1941 es funda la secci\u00f3 de ciclisme, que competiria durant 10 anys. el club va ser representat per ciclistes il\u00b7lustres com federico ezquerra, ferm\u00edn trueba, juli\u00e1n berrendero o delio rodr\u00edguez. fins a l'any 1956, sota el nom de rcd espanyol-mobylette-gac, miquel poblet, salvador botella, miquel bover, vicent iturat, bernardo ruiz, josep seg\u00fa, josep serra, hortensio vidaurreta aconseguiren grans \u00e8xits pel club.\nla secci\u00f3 d'hoquei patins es converteix en una de les m\u00e9s importants de la hist\u00f2ria de l'espanyol, i una de les que m\u00e9s t\u00edtols ha aportat a l'entitat. sota l'impuls de joan antoni samaranch, el 1942 es crea un potent equip que esdevindria el m\u00e9s llaurejat de l'\u00e8poca, amb 11 campionats d'espanya entre 1944 i 1962. l'any 1969 es convertiria en un dels clubs fundadors de l'actual ok lliga, si b\u00e9 tres anys m\u00e9s tard, ja en declivi, va cessar les activitats.\nla secci\u00f3 de futbol femen\u00ed del rcd espanyol neix l'any 1970, essent anomenat club deportivo espa\u00f1ol femenino sota l'impuls de llu\u00eds oliva berney i juli\u00e1n arcas com a primer entrenador. al seu palmar\u00e8s figuren una superlliga, sis copes de la reina i quatre copes de catalunya.\nel 1982, sota la presid\u00e8ncia d'antoni bar\u00f3, es posa en marxa la secci\u00f3 de voleibol femen\u00ed, amb l'absorci\u00f3 de l'ae cornell\u00e0, recent campi\u00f3 d'espanya, que per problemes econ\u00f2mics es va posar a la venda. entra r\u00e0pidament a l'elit estatal, aconseguint 3 lligues, 5 copes i 1 supercopa, fet que li suposa participar en diferents ocasions en la copa d'europa, la copa cev i la recopa. la temporada 1993-94, ja sota la presid\u00e8ncia de daniel s\u00e1nchez llibre, es va desarticular la secci\u00f3, formant-se el club voleibol barcelona.\ntamb\u00e9 va tenir una ef\u00edmera secci\u00f3 de futbol sala l'any 2002, adquirint els drets del montcada amb l'objectiu de pujar-lo a la divisi\u00f3 d'honor. en no aconseguir l'objectiu es va abandonar el projecte.\naix\u00ed mateix, tamb\u00e9 va tenir diverses seccions d'aficionats, com la de bitlles o la de petanca.\n\n\n== palmar\u00e8s ==\n\n\n=== futbol ===\nt\u00edtols totals: 22\n\n\n==== t\u00edtols oficials ====\n 1 copa intertoto (grup a5): 1968 4 copes del rei: 1928-29, 1939-40, 1999-2000, 2005-06\n2 campionats de segona divisi\u00f3: 1993-94, 2020-21\n 9 campionats de catalunya: 1902-03 (copa macaya), 1903-04, 1911-12, 1914-15, 1917-18, 1928-29, 1932-33, 1936-37, 1939-40\n6 copes de catalunya: 1994-95, 1995-96, 1998-99, 2005-06, 2009-10, 2010-11\n1 supercopa de catalunya de futbol: 2016\n\n\n==== amistosos ====\n23 torneig ciutat de barcelona: 1975, 1977, 1978, 1979, 1981, 1984, 1986, 1987, 1990, 1996, 1997, 1998, 2000, 2001, 2004, 2006, 2007, 2008, 2010, 2011, 2012, 2014 i 2015\n3 torneig costa brava: 2002, 2009, 2013\n2 trofeu ram\u00f3n de carranza: 1973, 2010\n2 trofeu ciutat de lleida: 2001, 2002\n1 medalla de la federaci\u00f3 gimn\u00e0stica espanyola: 1902\n1 trofeu festa d'elx: 1966\n1 trofeu costa del sol: 1967\n1 trofeu ciudad de la l\u00ednea: 1975\n1 trofeu ciudad de valladolid: 1978\n1 trofeu ib\u00e9rico: 1978\n1 trofeu ciudad de zaragoza: 1980\n1 trofeu costa de azahar: 1997\n1 torneig ciutat de terrassa: 2006\n1 trofeu internacional de la gamba palam\u00f3s: 2008\n1 trofeu ciutat de tarragona: 2010\n1 trofeu vila de palam\u00f3s: 2010\n1 trofeu vila de llagostera: 2011\n1 trofeu copa solidaritat: 2012\n1 trofeu aig\u00fces sant aniol: 2012\n1 copa cine center (bol\u00edvia): 2016\n\n\n==== distincions ====\n2 copes duward: 1952-53,1953-54\n\n\n=== futbol femen\u00ed ===\n\n\n==== t\u00edtols ====\n1 lliga espanyola: 2005-06\n6 copes espanyoles: 1995-96, 1996-97, 2005-06, 2008-09, 2009-10, 2011-12\n5 copa catalunya: 2005, 2006, 2007, 2008, 2013\n\n\n=== b\u00e0squet mascul\u00ed ===\n\n\n==== t\u00edtols ====\n1 copa d'espanya: (1941)\n2 campionats de catalunya: (1931, 1932)\n1 lliga catalana eba: (1981)\n\n\n=== b\u00e0squet femen\u00ed ===\n\n\n==== t\u00edtols ====\n1 copa d'espanya: (1943)\n2 campionat de catalunya: (1943, 1945)\n\n\n=== hoquei sobre patins ===\n\n\n==== t\u00edtols ====\n11 copes d'espanya: 1944, 1947, 1948, 1949, 1951, 1954, 1955, 1956, 1957, 1961, 1962\n13 campionats de catalunya: 1943, 1944, 1946, 1947, 1948, 1949, 1950, 1951, 1952, 1953, 1955, 1956, 1958\n\n\n=== beisbol ===\n\n\n==== t\u00edtols ====\n2 campionats d'espanya: 1944, 1953\n9 campionats de catalunya: 1932, 1943, 1944, 1946, 1948, 1951, 1953, 1954, 1955\n\n\n=== voleibol femen\u00ed ===\n\n\n==== t\u00edtols ====\n3 lligues espanyoles: 1985, 1988, 1991\n5 copes d'espanya: 1984, 1985, 1986, 1990, 1992\n1 supercopa d'espanya: 1989\n\n\n=== atletisme ===\npel que fa als t\u00edtols aconseguits en atletisme vegeu: secci\u00f3 d'atletisme del rcd espanyol.\n\n\n=== ciclisme ===\npel que fa als t\u00edtols aconseguits en ciclisme vegeu: secci\u00f3 de ciclisme del rcd espanyol.\n\n\n=== altres ===\n1 copa presidente de bitlles.\n1 campionat espanyol de petanca: 1970.\n\n\n== cronologia ==\n13 d'octubre de 1900: \u00e0ngel rodr\u00edguez, juntament amb els seus companys estudiants de la universitat de barcelona aball\u00ed i roca, funda el rcd espanyol de barcelona.\n13 de maig de 1902: \u00e0ngel ponz marca el primer gol de la hist\u00f2ria de la copa del rei.\n25 de gener de 1903: s'aconsegueix la copa macaya, el primer t\u00edtol oficial.\n25 d'abril de 1912: el rei alfons xiii concedeix a l'entitat el t\u00edtol de reial i l'\u00fas de la corona que figura al seu escut.\n18 de febrer de 1923: s'inaugura l'estadi de sarri\u00e0, que fou comprat en propietat en els anys 50.\n3 de febrer de 1929: l'espanyol guanya la primera copa del rei (espanyol 2, real madrid 1).\n10 de febrer de 1929: josep prat aconsegueix el primer gol de la hist\u00f2ria de la lliga (espanyol 3, real ir\u00fan 2).\n30 de juny de 1940: l'entitat s'adjudica la segona copa del rei (espanyol 3, real madrid, 2).\n18 de maig de 1988: assoleix el subcampionat de la copa de la uefa.\n29 de juny de 1992: el club passa a ser societat an\u00f2nima esportiva (sad).\n1997: es ven sarri\u00e0 i l'entitat es trasllada a l'estadi ol\u00edmpic.\n14 de novembre de 1999: s'inaugura l'any del centenari amb una espectacular cerim\u00f2nia a l'estadi.\n27 de maig de 2000: l'espanyol, campi\u00f3 de la copa del rei per tercera vegada a la seva hist\u00f2ria a l'estadi de mestalla (espanyol 2, atl\u00e8tic de madrid 1).\n10 de setembre de 2001: s'inaugura la ciutat esportiva.\n15 de febrer de 2006: barcelona dedica una pla\u00e7a a \u00e0ngel rodr\u00edguez ruiz, fundador de l'espanyol.\n12 d'abril de 2006: l'espanyol es proclama campi\u00f3 de la copa del rei per quarta vegada, en la final disputada a l'estadi santiago bernab\u00e9u de madrid (espanyol 4, saragossa 1).\n16 de maig de 2007: el rcd espanyol assoleix el subcampionat de la copa de la uefa a l'estadi hampden park de glasgow. els periquitos perdrien a la tanda de penals davant el sevilla fc despr\u00e9s d'empatar a dos. els gols dels blanc-i-blaus van ser d'albert riera i de jonatas domingos.\n1 de juny de 2007: amb la participaci\u00f3 a la final de la copa de la uefa, l'equip de futbol mascul\u00ed aconsegueix situar-se temporalment com el 10\u00e8 de la classificaci\u00f3 mundial de clubs que elabora l'iffhs, i va ser el millor equip catal\u00e0.\n9 de juny de 2007: ra\u00fal tamudo, marcant els dos gols del partit contra el fc barcelona al camp nou (2-2), iguala i bat el r\u00e8cord de gols en competici\u00f3 de l'equip blanc-i-blau que el 1983 va establir rafael mara\u00f1\u00f3n.\n31 de maig de 2009: el rcd espanyol juga el seu \u00faltim partit a l'estadi ol\u00edmpic llu\u00eds companys, en partit de lliga, amb el resultat de 3-0 contra el m\u00e0laga cf, amb un hat-trick de ra\u00fal tamudo.\n2 d'agost de 2009: s'inaugura el nou estadi de cornell\u00e0-el prat. resultat: espanyol 3 - 0 liverpool.\n8 d'agost de 2009: el capit\u00e0 de l'equip, daniel jarque, mor a flor\u00e8ncia a causa d'una aturada card\u00edaca.\n2 de novembre de 2015: prop del 50% del capital passa a mans del grup xin\u00e8s rastar group.\n30 de maig de 2021: l'espanyol es proclama campi\u00f3 de segona divisi\u00f3.\n\n\n== classificaci\u00f3 al campionat de catalunya per temporades ==\nllegenda: cm: copa macaya, cb: copa barcelona, cc: campionat de catalunya, lm: lliga mediterr\u00e0nia, lc: lliga catalana\n\n\n== classificaci\u00f3 al campionat nacional de lliga per temporades ==\n\n campionat de catalunya copa del rei lliga de segona divisi\u00f3 copa catalunya\n\n\n== plantilla de futbol 2022-23 ==\na 4 setembre 2022 els equips espanyols estan limitats a tenir en la plantilla un m\u00e0xim de tres jugadors sense passaport de la uni\u00f3 europea. la llista inclou nom\u00e9s la principal nacionalitat de cada jugador; alguns jugadors no europeus tenen doble nacionalitat d'algun pa\u00eds de la ue:\n\n\n=== equip reserva ===\n\n\n=== cessions ===\n\n\n=== equip t\u00e8cnic ===\n\n\n== presidents ==\nllista dels presidents del rcd espanyol.\n\n\n== entrenadors destacats ==\n\n\n== jugadors destacats ==\n\nel r\u00e8cord de partits de lliga jugats el t\u00e9 ra\u00fal tamudo, amb 340; i el de gols marcats a la lliga tamb\u00e9 el t\u00e9 ra\u00fal tamudo, amb 129.\n\n\n== refer\u00e8ncies ==\n\n\n== bibliografia ==\ncent anys d'hist\u00f2ria del rcd espanyol de barcelona. segura palomares, joan. barcelona: fundaci\u00f3 privada del rcd espanyol, 2000.\nhist\u00f2ria del futbol catal\u00e0. garcia castell, joan. barcelona: editorial ayma, 1968.\n\n\n== vegeu tamb\u00e9 ==\ntemporades del rcd espanyol\nhist\u00f2ria del futbol a catalunya\nhist\u00f2ria de l'hoquei patins a catalunya\nblanc-i-blau\nel derbi barcelon\u00ed\n\n\n== enlla\u00e7os externs ==\npericos online arxivat 2010-02-05 a wayback machine."