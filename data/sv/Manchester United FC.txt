"manchester united football club \u00e4r en fotbollsklubb fr\u00e5n stretford i greater manchester, england, som spelar i premier league. klubben \u00e4gs sedan maj 2005 av familjen glazer.\nklubben grundades \u00e5r 1878 under namnet newton heath lyr football club, men bytte 1902 namn till manchester united och har spelat p\u00e5 old trafford sedan 1910. 1908 blev klubben engelska ligam\u00e4stare f\u00f6r f\u00f6rsta g\u00e5ngen och detta upprepades 1911. 1931 r\u00e4ddade james w. gibson manchester united fr\u00e5n konkurs, d\u00e5 klubben under 1920- och 1930-talen var mindre framg\u00e5ngsrik och flyttades mellan den h\u00f6gsta och n\u00e4st h\u00f6gsta divisionen. i flygolyckan i m\u00fcnchen 1958 dog \u00e5tta spelare i klubben, vid en tidpunkt d\u00e5 laget hade haft potential att g\u00f6ra manchester united till ett av tidernas m\u00e4starlag i engelsk fotboll. 1968 var klubben, med matt busby som tr\u00e4nare, den f\u00f6rsta engelska klubben att vinna europacupen och var under n\u00e5gra \u00e5r i slutet p\u00e5 1960-talet ocks\u00e5 ett av englands topplag. 1970- och 1980-talen pr\u00e4glades mestadels av degraderingar, tr\u00e4narbyten och \u00e5teravancemang \u2013 innan klubbens mest framg\u00e5ngsrike tr\u00e4nare, alex ferguson, tog \u00f6ver i november 1986 som skulle komma att vinna totalt 38 titlar  under 26 s\u00e4songer med klubben (och manchester united slutade som topp tre i premier league samtliga \u00e5r med ferguson fr\u00e5n grundandet av ligan, det vill s\u00e4ga 1992\u20132013). d\u00e4refter har klubben varit mindre framg\u00e5ngsrik, med en handfull olika managers som rekryterats och sparkats.\nklubben har bland annat blivit engelsk m\u00e4stare 20 g\u00e5nger och vunnit uefa champions league tre g\u00e5nger (1968, 1999 och 2008), och t\u00e4vlar med rivalen liverpool om att bli englands mest framg\u00e5ngsrika fotbollsklubb n\u00e5gonsin. klubben rankas internationellt som ekonomiskt en av de mest v\u00e4rdefulla i fotbollsindustrin; 2019 rankade forbes klubben som v\u00e4rldens tredje rikaste till ett v\u00e4rde av drygt $3,8 miljarder. klubben \u00e4r \u00e4ven v\u00e4rldens mest supporterst\u00f6dda klubb, till supportrar sett ocks\u00e5 den mest v\u00e4rldst\u00e4ckande klubben, och hade totalt 659 miljoner fans 2011. ryan giggs, bobby charlton, paul scholes och wayne rooney h\u00f6r till de spelare som spelat flest matcher och gjort flest m\u00e5l f\u00f6r manchester united.\n\n\n== historia ==\n\n\n=== tidiga \u00e5ren (1878\u20131945) ===\nklubben bildades \u00e5r 1878 under namnet newton heath lancashire and yorkshire railway fc av j\u00e4rnv\u00e4gsarbetare som arbetade vid lancashire and yorkshire railway (lyr) vid newton heath. klubben spelade flera matcher mot andra j\u00e4rnv\u00e4gsbolag som \u00e4ven de hade fotbollslag, den 20 november 1880 spelade klubben sin f\u00f6rsta registrerade match, lagets matchkl\u00e4der var j\u00e4rnv\u00e4gsbolagets f\u00e4rger \u2013 gr\u00f6nt och guld \u2013 matchen slutade i f\u00f6rlust f\u00f6r klubben med 6\u20130 mot bolton wanderers reservlag. 1888 var klubben en av de grundande medlemmarna i the combination, en regional fotbollsliga. s\u00e4songen efter lades dock ligan ner och newton heath gick ist\u00e4llet med i nygrundade football alliance, vilken var ig\u00e5ng tre s\u00e4songer innan ligan gick ihop med football league. detta resulterade i att newton heath s\u00e4songen 1892/1893 spelade i h\u00f6gstadivisionen, klubben hade \u00e4ven d\u00e5 blivit oberoende av j\u00e4rnv\u00e4gsbolaget och valde att \u00e4ndra sitt namn till endast newton heath fc. efter tv\u00e5 s\u00e4songer i f\u00f6rsta divisionen degraderades klubben till andradivisionen.i januari 1902 hade klubben skulder p\u00e5 \u00a32 670 och var p\u00e5 v\u00e4g mot konkurs. d\u00e5varande lagkaptenen harry stafford hittade d\u00e5 fyra lokala aff\u00e4rsm\u00e4n, d\u00e4ribland john henry davies (som blev ordf\u00f6rande), som var villiga att investera \u00a3500 i utbyte mot ett direkt intresse av att driva klubben, senare bytte \u00e4ven m\u00e4nnen namn p\u00e5 klubben och den 24 april 1902 f\u00f6ddes officiellt manchester united. med klubbens tr\u00e4nare ernest mangnall, som 1903 tog \u00f6ver som tr\u00e4nare, slutade laget p\u00e5 en andraplats i andra divisionen 1906 och s\u00e4krade en uppflyttning till h\u00f6gsta divisionen, vilken klubben vann 1908 \u2013 klubbens f\u00f6rsta ligatitel. s\u00e4songen efter b\u00f6rjade med \u00e4nnu en titel d\u00e5 klubben vann charity shield i b\u00f6rjan av s\u00e4songen, detta f\u00f6rsta g\u00e5ngen som charity shield spelades och slutade med klubbens f\u00f6rsta fa cup-titel. 1910 flyttade manchester united fr\u00e5n sin hemmaplan, bank street till dagens hemmaplan, old trafford. manchester united vann sin andra ligatitel 1911, men i slutet av efterf\u00f6ljande s\u00e4song l\u00e4mnade tr\u00e4naren mangnall klubben f\u00f6r att ist\u00e4llet ta \u00f6ver manchester city som tr\u00e4nare.1922, tre \u00e5r efter att fotbollen \u00e5terupptagits efter f\u00f6rsta v\u00e4rldskriget, degraderades klubben till andra divisionen i vilken klubben spelade fram tills \u00e5terkomsten upp i f\u00f6rstadivisionen \u00e5r 1925. klubben degraderades \u00e5terigen 1931 och var en s\u00e5 kallad \"jojo-klubb\", 1934 slutade klubben p\u00e5 l\u00e4gsta ligaplacering n\u00e5gonsin, d\u00e5 p\u00e5 en tjugonde plats i andra divisionen. efter att klubbens fr\u00e4mste donator, john henry davies, avlidit i oktober 1927 f\u00f6rs\u00e4mrades klubbens ekonomi i s\u00e5dan utstr\u00e4ckning att manchester united troligen skulle ha g\u00e5tt i konkurs om det inte vore f\u00f6r james w. gibson som i december 1931 investerade \u00a32 000 och tog \u00f6ver klubben. under s\u00e4songen 1938/1939, den sista s\u00e4songen som fotboll spelades innan andra v\u00e4rldskriget br\u00f6t ut, slutade klubben p\u00e5 en 14:e plats i den f\u00f6rsta divisionen.\n\n\n=== \u00e5ren med busby (1945\u20131969) ===\ni oktober 1945 \u00e5terupptogs fotbollen igen efter andra v\u00e4rldskriget. den numera legendariske tr\u00e4naren matt busby fick d\u00e5 stor makt \u00f6ver laget och fick bland annat best\u00e4mma transfers, trupputtagningar och tr\u00e4ningarna. busby ledde laget till tre andraplaceringar i ligan i rad (1947, 1948 och 1949), och han ledde \u00e4ven laget till vinst i fa-cupen 1947/1948. 1952 vann klubben titeln i den h\u00f6gsta divisionen, klubbens f\u00f6rsta ligatitel p\u00e5 41 \u00e5r. med en medel\u00e5lder p\u00e5 22 \u00e5r gav media 1956 smeknamnet \"busby babes\", som en hyllning till det unga storlaget. 1957 blev manchester united det f\u00f6rsta engelska laget att konkurrera om en plats i europacupen, trots inv\u00e4ndning fr\u00e5n the football league som hade nekat chelsea fc samma m\u00f6jlighet f\u00f6reg\u00e5ende s\u00e4song. p\u00e5 v\u00e4gen till semifinal, som segrades av real madrid, noterades klubbens st\u00f6rsta seger n\u00e5gonsin; 10\u20130 mot belgiska m\u00e4staren rsc anderlecht.\nefter en europacupmatch mot r\u00f6da stj\u00e4rnan i belgrad den 6 februari 1958, mellanlandade manchester united p\u00e5 m\u00fcnchen-riem flygplats. n\u00e4r planet \u00e5terigen skulle lyfta sladdade det av startbanan och tog eld. sju manchester united-spelare, \u00e5tta journalister och flera klubbrepresentanter dog i haveriet. unga stj\u00e4rnskottet duncan edwards avled senare p\u00e5 sjukhus. matt busby skadades sv\u00e5rt men \u00f6verlevde, likas\u00e5 storspelaren bobby charlton. tio \u00e5r senare skulle de b\u00e4gge vara med d\u00e5 united vann europacupen. charlton fick \u00e4ven h\u00f6ja julies-rimet-pokalen p\u00e5 wembley d\u00e5 england blev v\u00e4rldsm\u00e4stare 1966.efter att ha byggt ett av de mest topptippade lagen engelsk fotboll sk\u00e5dat, beh\u00f6vde matt busby i b\u00f6rjan p\u00e5 1960-talet b\u00f6rja om fr\u00e5n b\u00f6rjan. flygolyckan hade tagit ifr\u00e5n honom n\u00e5gra av sin tids b\u00e4ste fotbollsspelare, men direkt efter att han sj\u00e4lv hade \u00e5terh\u00e4mtat sig fr\u00e5n sina skador b\u00f6rjade busby bygga ett nytt lag som skulle vara v\u00e4rldsdominanta.stommen i det nya laget byggdes runt spelare som \u00f6verlevt flygolyckan, bland andra bill foulkes och bobby charlton. \u00e4ven spelare som denis law fr\u00e5n torino k\u00f6ptes. de f\u00f6rsta \u00e5ren var av mindre framg\u00e5ng, men s\u00e4songen 1962/1963 tog sig laget hela v\u00e4gen till wembley och slog leicester med 3\u20131 i finalen. s\u00e4songen d\u00e4rp\u00e5 hade truppen byggts vidare och vann fa-cupen, och samtidigt slogs om ligatiteln. det slutade med en andraplats, fyra po\u00e4ng bakom segrande liverpool. en annan milstolpe i det nya lagbygget var f\u00f6rv\u00e4rvet av george best.sex \u00e5r efter att laget som skulle ta \u00f6ver europa hade slagits i bitar vann manchester united ligan, och n\u00e5dde semifinal i b\u00e5de europacupen och fa-cupen. denis law uts\u00e5gs till \u00e5rets spelare i europa. s\u00e4songen 1966/1967 vann klubben ligan igen, efter att s\u00e4songen innan ha slutat fyra. detta gjorde att laget garanterades en plats i europaspelet n\u00e4sta s\u00e4song. denna g\u00e5ng kunde inget stoppa busbys lag fr\u00e5n att g\u00e5 hela v\u00e4gen; manchester united slog benfica i finalen med 4\u20131, efter att matchen slutat 1\u20131 efter 90 minuter. i f\u00f6rl\u00e4ngningen kunde george best, brian kidd och bobby charlton g\u00f6ra var sitt m\u00e5l och d\u00e4rmed tog klubben sin f\u00f6rsta europacuptitel n\u00e5gonsin, bara tio \u00e5r efter m\u00fcnchenkraschen. kort efter detta blev matt busby adlad.trots en elfteplats i ligan och ingen titel s\u00e4songen efter segern i europacupen kunde fansen se tillbaka p\u00e5 1960-talet med ett leende.\n\n\n=== 1970- och 1980-talen ===\nmed europaframg\u00e5ngarna bakom sig b\u00f6rjade klubben nu jobba f\u00f6r att fylla vakuumet efter matt busby. busby hade givit klubben stora framg\u00e5ngar, men hade nu pensionerat sig och l\u00e4mnat ett sv\u00e5rt uppdrag f\u00f6r styrelsen. genom att lyfta upp en av busbys hj\u00e4lptr\u00e4nare, och \u00e4ven f\u00f6re detta united-spelare wilf mcguinness, hittades en snabb f\u00f6rsta l\u00f6sning. \u00e5ldrande spelare och allt mindre kontroll \u00f6ver laget gjorde att mcguinness hade matt busby h\u00e4ngande \u00f6ver axeln. han satte spelare som denis law och shay brennan p\u00e5 transferlistan, vilket skapade oro i styrelsen. samtidigt brottades en annan av lagets stora stj\u00e4rnor, george best, med stora problem vid sidan av planen vilket inte hj\u00e4lpte den redan anstr\u00e4ngda situationen.annandag jul 1970 sades mcguinness upp fr\u00e5n tr\u00e4narjobbet med omedelbar verkan och matt busby fick komma tillbaka fr\u00e5n sin pension tillf\u00e4lligt under s\u00f6kandet efter en ny tr\u00e4nare. i juni 1971 tillsatte styrelsen frank o\u2019farrell som tr\u00e4nare, men 0\u20135 mot crystal palace en bit in p\u00e5 s\u00e4songen blev droppen och frank fick sparken den 16 december 1972. o\u2019farrells tid som tr\u00e4nare var visserligen kort, men han l\u00e4mnade ett litet avtryck i och med rekordv\u00e4rvningen av martin buchan f\u00f6r \u00a3125 000. den f\u00f6rre aberdeen-kaptenen skulle bli en nyckelspelare f\u00f6r o\u2019farrells eftertr\u00e4dare, tommy docherty, som tillsattes julen 1972.dochertys f\u00f6rsta utmaning var att h\u00e5lla kvar laget i h\u00f6gstadivisionen samtidigt som han skulle genomf\u00f6ra en generationsv\u00e4xling fr\u00e5n 1960-talshj\u00e4ltarna. bobby charlton hade meddelat att han skulle dra sig tillbaka efter s\u00e4songen 1972/1973, och george best fortsatte med sina problem vid sidan av planen. han sl\u00e4ppte till slut den avdankade denis law gratis, vilket han skulle f\u00e5 \u00e5ngra; law gick till lokalkonkurrenten manchester city, och i april 1974 gjorde han ett m\u00e5l i matchen som definitivt skickade united ner i andradivisionen. united kom dock snabbt tillbaka och vann andradivisionen s\u00e4songen 1974/1975, och lagets anfallare stuart \"pancho\" pearson vann skytteligan med 17 m\u00e5l.united lyckades sedermera ta sig till tv\u00e5 raka fa-cupfinaler, f\u00f6rlorade mot southampton 1976 men lyckades sedan sl\u00e5 liverpool med 2\u20131 ett \u00e5r senare. segern f\u00f6rst\u00f6rde liverpools chans att bli det f\u00f6rsta engelska laget att vinna en trippel; europacupen, ligan och fa-cupen samma s\u00e4song. drygt 20 \u00e5r senare skulle united ist\u00e4llet bli det f\u00f6rsta engelska laget att lyckas med detta. lyckan varade dock inte l\u00e4ngre f\u00f6r docherty, efter att han blivit p\u00e5kommen med att ha klubbens sjukgymnasts fru som \u00e4lskarinna.efter docherty kom f\u00f6re detta qpr-managern dave sexton in p\u00e5 uniteds b\u00e4nk. de f\u00f6rsta tv\u00e5 s\u00e4songerna kom laget p\u00e5 en tiondeplats i ligan, men lyckades ta laget till en fa-cupfinal 1979 \u2013 som f\u00f6rlorades mot arsenal med 3\u20132, efter att arsenals alan sunderland gjort det avg\u00f6rande m\u00e5let precis i slutet av matchen.\n1980 slutade united till slut tv\u00e5 po\u00e4ng bakom liverpool i titelracet, efter en s\u00e4song med en misslyckad inledning men laget spelade upp sig ju l\u00e4ngre s\u00e4songen gick. \u00e5ret efter avslutade united p\u00e5 \u00e5ttonde plats \u2013 en placering som styrelsen inte tolererade, och den 30 april 1981 blev sexton sparkad efter fyra \u00e5r som tr\u00e4nare. sextons ers\u00e4ttare, ron atkinson, handplockade mick brown som assisterande och eric harrison som ungdomstr\u00e4nare. atkinson hade slagit brittiskt transferrekord n\u00e4r han k\u00f6pte in bryan robson fr\u00e5n west bromwich albion f\u00f6r \u00a31 500 000, och runt \u00a3500 000 f\u00f6r remi moses, \u00e4ven han fr\u00e5n west bromwich. 1982, 1983 och 1984 slutade united ofta trea eller fyra i ligan, men var aldrig s\u00e4rskilt n\u00e4ra att r\u00e5 p\u00e5 segraren liverpool.uniteds chans p\u00e5 trof\u00e9er var ist\u00e4llet i de inhemska cuperna. 1983 hade klubben tagit sig till final i b\u00e5de ligacupen och fa-cupen. i ligacupen blev det f\u00f6rlust mot liverpool med 2\u20131 efter att liverpool avgjort i f\u00f6rl\u00e4ngning, men ist\u00e4llet vanns fa-cupfinalen mot uppstickaren brighton and hove albion \u00f6ver tv\u00e5 matcher. \u00e4ven 1985 vann united fa-cupen, finalvinst mot everton med 1\u20130 d\u00e5 whiteside gjorde matchens enda m\u00e5l. detta var atkinsons andra fa-cuptitel p\u00e5 tre \u00e5r, men 18 m\u00e5nader senare fick han sparken eftersom han misslyckats med att fr\u00e5nta den engelska fotbollstronen av liverpool. inte heller n\u00e4r hans united startade s\u00e4songen 1985/1986 med tio raka segrar lyckades laget ta hem ligatiteln.\n\n\n=== \u00e5ren med alex ferguson (1986\u20132013) ===\ni november 1986 anst\u00e4lldes en vinnande manager; alex ferguson kom senast fr\u00e5n aberdeen, d\u00e4r han vunnit allt som gick att vinna i skotsk fotboll plus att han \u00e4ven lett sitt lag till seger \u00f6ver real madrid i europeiska cupvinnarcupen i fotboll. ferguson visade sig ha talang f\u00f6r tr\u00e4naryrket, men han beh\u00f6vde tid f\u00f6r att bygga laget. klubben visade t\u00e5lamod n\u00e4r laget bara slutade p\u00e5 elfte plats efter b\u00e5de f\u00f6rsta och andra s\u00e4songen. efter att ha v\u00e4rvat ett par nya spelare visade det sig att t\u00e5lamodet snart skulle betala sig.s\u00e4songen 1991/1992 hade manchester united inte vunnit ligan p\u00e5 25 \u00e5r. laget var stor favorit att vinna efter att ha varit i ledningen under st\u00f6rre delen av s\u00e4songen men laget b\u00f6rjade svikta inf\u00f6r de avslutande matcherna. med enbart tre omg\u00e5ngar kvar gick leeds united f\u00f6r f\u00f6rsta g\u00e5ngen upp i ledningen efter att manchester united f\u00f6rlorat hemma mot nottingham forest samtidigt som leeds vann sin match. laget hade fortfarande saken i egna h\u00e4nder, med en match mindre spelad; en h\u00e4ngmatch borta mot redan nedflyttningsklara\nwest ham. west ham vann matchen med 1\u20130, och n\u00e4r manchester united i omg\u00e5ngen d\u00e4refter \u00e4ven f\u00f6rlorade borta mot liverpool samtidigt som leeds united vann sin match blev leeds klara m\u00e4stare. s\u00e4songen d\u00e4refter inleddes klubbens hittills st\u00f6rsta och l\u00e4ngsta glansperiod. f\u00f6r f\u00f6rsta g\u00e5ngen p\u00e5 \u00f6ver ett kvarts sekel var manchester united \u00e5ter ligam\u00e4stare i england. sedan dess har bara fem andra lag (blackburn, arsenal, chelsea och manchester city, leicester) lyckats vinna ligan enstaka \u00e5r. united har sedan dess ocks\u00e5 vunnit engelska ligan 11 g\u00e5nger av 17 m\u00f6jliga, vunnit champions league 2 g\u00e5nger samt passerat liverpool i den engelska maratontabellen.\n\n1999 kom den st\u00f6rsta triumfen d\u00e5 manchester united vann \"trippeln\" (uefa champions league, premier league och fa-cupen). manchester united v\u00e4nde champions league-finalen genom tv\u00e5 m\u00e5l p\u00e5 \u00f6vertid mot bayern m\u00fcnchen, med teddy sheringham och norrmannen ole gunnar solskjaer som matchvinnare. i laget spelade klubbens framg\u00e5ngsrika \"75:or\" som kommit upp fr\u00e5n klubbens ungdomsled, s\u00e5som gary neville, nicky butt och david beckham samt paul scholes (f\u00f6dd 1974). andra stora profiler i laget var den irl\u00e4ndske mittf\u00e4ltaren roy keane och den walesiske v\u00e4nsteryttern ryan giggs samt den danske stj\u00e4rnm\u00e5lvakten peter schmeichel.2003 b\u00f6rjade malcolm glazer k\u00f6pa aktier i manchester united och 2005 stod det klart att glazer med familj tagit \u00f6ver hela kontrollen av den anrika fotbollsklubben. manchester united-fansen blev mycket uppr\u00f6rda och demonstrerade mot \u00f6vertagandet. som en opponering mot malcolm glazers makt\u00f6vertagande av klubben skapade en skara fans en ny supporterklubb, fc united of manchester. n\u00e4r glazer k\u00f6pte klubben fick han ta ett l\u00e5n p\u00e5 fem miljarder kronor av de \u00e5tta miljarderna han betalade. f\u00f6r att han ska ha r\u00e5d att betala tillbaka pengarna h\u00f6jdes biljettpriserna med 12 procent till \u00e5rets s\u00e4song.inf\u00f6r s\u00e4songen 2007/2008 var chelsea fc favorittippade till ligasegern med manchester united och arsenal fc som fr\u00e4msta utmanare. under s\u00e4songen kom \u00e4nd\u00e5 manchester united att vinna b\u00e5de ligan och champions league. ligatiteln var klubbens 17:e totalt och den 10:e sedan 1993. klubbens tredje seger i champions league s\u00e4krades via straffsparksl\u00e4ggning mot chelsea.s\u00e4songen 2008/2009 vann manchester united \u00e5terigen premier league och gick \u00e4ven detta \u00e5r vidare till finalen i champions league, men denna g\u00e5ng blev det f\u00f6rlust 0\u20132 mot spanska fc barcelona. 2009/2010 lyckades united bara vinna carling cup; premier league vanns av chelsea och i champions league \u00e5kte united ut i kvartsfinalen mot tyska bayern m\u00fcnchen. s\u00e4songen efter, 2010/2011, vann manchester united en ny premier league-titel och passerade liverpool i antal ligatitlar; 19 totalt, flest i den engelska fotbollshistorien. united lyckades \u00e4ven ta sig till sin tredje champions league-final p\u00e5 fyra \u00e5r, och st\u00e4lldes likt senast mot barcelona. \u00e4ven denna g\u00e5ng vann barcelona, slutresultat skrevs till 3\u20131.s\u00e4songen 2011/2012 besegrades united av den lokala konkurrenten manchester city, som hamnade p\u00e5 samma po\u00e4ng men hade b\u00e4ttre m\u00e5lskillnad. inte heller i champions league lyckades united n\u00e5 n\u00e5gra framg\u00e5ngar, utan slutade p\u00e5 tredje plats i gruppen och \u00e5kte ur redan innan slutspelet. ist\u00e4llet lyckades manchester united s\u00e4songen d\u00e4rp\u00e5 med fyra omg\u00e5ngar kvar s\u00e4kra sin 13:e premier league-titel, och klubben hade d\u00e4rmed gjort sig historisk genom att bli engelsk m\u00e4stare f\u00f6r 20:e g\u00e5ngen. alex ferguson fick i november 2012 en staty rest efter sig utanf\u00f6r old trafford som en hyllning d\u00e5 han hade valt att efter s\u00e4songen avsluta sin n\u00e4stan 27 \u00e5r l\u00e5nga era som manager f\u00f6r klubben, och h\u00f6ll ett avskedstal inf\u00f6r ett fullsatt old trafford direkt efter den sista hemmamatchen (2\u20131 mot swansea den 12 maj 2013). i champions league samma s\u00e4song vann manchester united komfortabelt gruppen, men f\u00f6rlorade mot real madrid i \u00e5ttondelsfinalen.\n\n\n=== vidare historik (efter ferguson) ===\ndavid moyes fr\u00e5n everton eftertr\u00e4dde ferguson inf\u00f6r s\u00e4songen 2013/2014, efter att personligen ha blivit utvald av ferguson. united misslyckades med allt under transferf\u00f6nstret och p\u00e5 transferf\u00f6nstrets sista dag k\u00f6ptes marouane fellaini fr\u00e5n everton f\u00f6r \u00a327,5 miljoner. fellaini hade en utk\u00f6psklausul p\u00e5 \u00a325 miljoner under transferf\u00f6nstrets tidigare skede. david moyes f\u00f6rsta t\u00e4vlingsmatch var fa community shield-finalen mot wigan, som manchester united vann med 2\u20130. resten av s\u00e4songen pr\u00e4glades av att moyes testade olika laguppst\u00e4llningar under varje match utan n\u00e5gra st\u00f6rre framg\u00e5ngar (\u00e4ven om klubben n\u00e5dde en kvartsfinalplats i champions league). n\u00e4r fyra matcher \u00e5terstod av premier league-s\u00e4songen fick david moyes sparken, och den nyavlagde spelaren ryan giggs blev tillf\u00e4llig manager s\u00e4songen ut. manchester united slutade p\u00e5 en fiaskoartad sjundeplats, efter att klubben under hela premier leagues existens dessf\u00f6rinnan alltid hade blivit topp tre.med flopps\u00e4songen bakom sig v\u00e4rvade klubben ander herrera och luke shaw, efter att louis van gaal utn\u00e4mnts till ny manager (med giggs som assisterande tr\u00e4nare), under sommaren 2014. efter premier league-premi\u00e4ren v\u00e4rvades marcos rojo och angel di maria (di maria f\u00f6r \u00a360 miljoner), och radamel falcao s\u00e4songsl\u00e5nades fr\u00e5n as monaco som tillt\u00e4nkt sniper. innan falcao och di maria anl\u00e4nde hade van gaals lag bland annat st\u00e5tt f\u00f6r nederlaget 0\u20134 borta mot tredjedivisionsklubben milton keynes dons fc i ligacupen den 26 augusti. den 30 augusti v\u00e4rvades den nederl\u00e4ndske mittf\u00e4ltaren daley blind som skulle visa sig lyfta anfallsspelet fr\u00e5n mittf\u00e4ltet avsev\u00e4rt. f\u00f6rsvaret hamnade i st\u00f6rsta fokus under s\u00e4songens g\u00e5ng, och bland annat dr\u00f6jde klubbens f\u00f6rsta bortaseger i premier league till matchen mot arsenal den 22 november. klubbens och van gaals fr\u00e4msta m\u00e5ls\u00e4ttning under s\u00e4songen var en topp fyra-placering i premier league f\u00f6r \u00e5teravancemang till uefa champions league 2015/2016, vilket klubben n\u00e5dde i och med sin slutgiltiga fj\u00e4rdeplats. efterf\u00f6ljande champions league-kval i augusti 2015, med ungef\u00e4r halva truppen f\u00f6rnyad inf\u00f6r s\u00e4songen, vanns med totalt 7\u20131 i dubbelm\u00f6tet mot belgiska club brugge kv. i slutet av september var manchester united serieledare i premier league f\u00f6r f\u00f6rsta g\u00e5ngen sedan fergusons tid, och hade d\u00e4refter varierande topp fyra-placeringar fram till slutet av november \u2013 innan formsvackan d\u00e5 ett skadedrabbat manchester united dels \u00e5kte ur gruppspelet i champions league, men kom ocks\u00e5 att sjunka till sj\u00e4tte plats i premier league-tabellen. louis van gaal hade spenderat motsvarande 2,8 miljarder kronor p\u00e5 spelare i klubben utan n\u00e5gon st\u00f6rre framg\u00e5ng, och f\u00f6rutom all kritik i media yttrade sig f\u00f6re detta united-spelare som peter schmeichel om att laget upptr\u00e4dde allt annat \u00e4n kreativt och underh\u00e5llande. i europa league i februari 2016 f\u00f6rlorade klubben en match mot midtjylland med 2\u20131, men van gaals post r\u00e4ddades n\u00e5gra dagar senare av en 3\u20130-seger mot shrewsbury som tog klubben till kvartsfinal i fa-cupen. manchester united slutade p\u00e5 femte plats i premier league och gick d\u00e4rmed miste om spel i champions league n\u00e4stkommande s\u00e4song. louis van gaal fick dock slutligen jubla med klubben \u00f6ver dess f\u00f6rsta titel efter ferguson; fa-cupfinalen den 21 maj 2016 vann manchester united mot crystal palace fc med 2\u20131 efter f\u00f6rl\u00e4ngning.\ndirekt efter cupvinsten presenterades portugisen jos\u00e9 mourinho som van gaals eftertr\u00e4dare, efter frekventa rykten om detta sedan mourinho sparkades fr\u00e5n chelsea mitt i s\u00e4songen. vidare inledde klubben en f\u00f6rhandlingsprocess med den svenske storstj\u00e4rnan zlatan ibrahimovi\u0107, som den 30 juni meddelade sig tillh\u00f6ra mourinhos trupp kommande s\u00e4song. v\u00e4rvningen av paul pogba den 9 augusti 2016 f\u00f6r motsvarande 1,1 miljard kronor blev fotbollsv\u00e4rldens dittills dyraste spelark\u00f6p. manchester united kom att vinna ligacupen 2016/2017, men slutade premier league-s\u00e4songen p\u00e5 sj\u00e4tte plats och stod f\u00f6r rekordf\u00e5 matchsegrar. klubben n\u00e5dde dock en plats i n\u00e4sta s\u00e4songs champions league genom att vinna europa league f\u00f6r f\u00f6rsta g\u00e5ngen (p\u00e5 s\u00e5 vis klubbens f\u00f6rsta europeiska titel sedan 2008). finalen mot afc ajax (2\u20130) spelades p\u00e5 friends arena i stockholms l\u00e4n den 24 maj 2017. trots skadefr\u00e5nvaro under s\u00e4songens tio sista matcher blev zlatan ibrahimovi\u0107 lagets fr\u00e4mste m\u00e5lg\u00f6rare (totalt 28 m\u00e5l).ole gunnar solsjkaer tog \u00f6ver efter jos\u00e9 mourinho (2018). norrmannen inledde med en l\u00e5ng svit, som tog stopp i ett hemmam\u00f6te i uefa champions league mot psg i \u00e5ttondelsfinalen 2019. manchester united lyckades dock med en \u00e5terh\u00e4mtning i andra m\u00f6tet, och gick vidare p\u00e5 bortam\u00e5l. han tog klubben till kvartsfinal i champions league under 2018/2019. s\u00e4songen 2019/2020 slutade laget p\u00e5 en tredjeplats i premier league, samt en andra placering under 2020/2021. dessutom lyckades laget ta sig till final i europa league efter att laget kom trea i sin champions league-grupp tidigare p\u00e5 s\u00e4songen. finalen f\u00f6rlorades mot villareal p\u00e5 straffar.\n\n\n== rekord ==\n\n\n=== topp 10 spelare med flest matcher ===\n\nspelare i fet stil \u00e4r fortfarande aktiva i manchester united.\nsenast uppdaterad 22 januari 2017\n\n\n=== topp 10 spelare med flest m\u00e5l ===\nspelare i fet stil \u00e4r fortfarande aktiva i manchester united.\nsenast uppdaterad 22 januari 2017\n\n\n== ekonomi och supporterst\u00f6d ==\nmanchester united football club h\u00f6r, f\u00f6rutom de sportsliga framg\u00e5ngarna, till superklubbarna s\u00e5v\u00e4l ekonomiskt och vad g\u00e4ller supporterst\u00f6d. klubben har sedan mitten av 1990-talet h\u00f6rt till v\u00e4rldens allra rikaste, b\u00e5de vad g\u00e4ller oms\u00e4ttning och marknadsv\u00e4rde. m\u00e5nga \u00e5r omsatte klubben mest pengar av alla klubbar men har sedan s\u00e4songen 2004/2005 tappat toppositionen till de spanska giganterna real madrid och fc barcelona, med undantag f\u00f6r 2012 och 2017\u20132018. klubben rankas \u00e4ven som den popul\u00e4raste fotbollsklubben sett till dess v\u00e4rldst\u00e4ckande supporterst\u00f6d.manchester uniteds ekonomiska styrka avspeglar sig tydligt i klubbens aktiviteter p\u00e5 transfermarknaden. i b\u00f6rjan av februari 2011 hade fyra av de tio dyraste k\u00f6pen n\u00e5gonsin i premier league haft manchester united som k\u00f6pare:\ndimitar berbatov \u2013 \u00a3 30,75 miljoner, fr\u00e5n tottenham 2008.\nrio ferdinand \u2013 \u00a3 29,1 miljoner, fr\u00e5n leeds united 2002.\njuan sebasti\u00e1n ver\u00f3n \u2013 \u00a3 28,1 miljoner, fr\u00e5n lazio 2001.\nwayne rooney \u2013 \u00a3 25,6 miljoner, fr\u00e5n everton 2004.v\u00e4rvningen av paul pogba inf\u00f6r s\u00e4songen 2016/2017 p\u00e5 \u00a393,2 miljoner (cirka 1,1 miljarder kronor) var v\u00e4rldens dittills dyraste spelark\u00f6p.klubben \u00e4r ofta v\u00e4rldsdominerande vad g\u00e4ller supporterst\u00f6d, med supporters i s\u00e5 gott som hela v\u00e4rlden. den lokala publiktillstr\u00f6mningen har klubben sedan l\u00e5ng tid tillbaka det h\u00f6gsta publiksnittet bland klubbarna i premier league. de senaste \u00e5ren har det legat p\u00e5 ungef\u00e4r 76 000 vilket inneb\u00e4r att hemmaarenan old trafford \u00e4r fullsatt praktiskt taget varje match. old traffords publikkapacitet har via utbyggnader \u00f6kat med \u00f6ver 30 000 sedan mitten av 1990-talet.\nmed alla framg\u00e5ngar senaste 15-\u00e5rsperioden tyder allt p\u00e5 att klubben kommer att tillh\u00f6ra \"supermakterna\" inom klubbfotbollen under \u00f6versk\u00e5dlig framtid. vissa har p\u00e5pekat att klubben har stora skulder eftersom nuvarande \u00e4garen malcolm glazer finansierade k\u00f6pet med stora l\u00e5n.\n\n\n=== \u00e4garskap och finansiering ===\nursprungligen stod lancashire and yorkshire railway company f\u00f6r finansieringen, innan klubben 1892 blev ett aktiebolag och s\u00e5lde aktier till lokala anh\u00e4ngare f\u00f6r \u00a31 via en ans\u00f6kningsblankett. 1902 skickades majoritets\u00e4gande till de fyra lokala aff\u00e4rsm\u00e4n som investerat \u00a3500 f\u00f6r att r\u00e4dda klubben fr\u00e5n konkurs, inklusive klubbens d\u00e5 framtida president john henry davies. efter hans d\u00f6d 1927 stod klubben \u00e4nnu en g\u00e5ng inf\u00f6r konkurs, men r\u00e4ddades i december 1931 av james w. gibson som tog kontroll \u00f6ver klubben efter en investering p\u00e5 \u00a32 000. gibson fr\u00e4mjade sin son alan i styrelsen 1948, och tre \u00e5r senare dog james. familjen gibson beh\u00f6ll \u00e4gandet av klubben genom james hustru lilian, men ordf\u00f6randeposten tillgavs den f\u00f6re detta spelaren harold hoffman.louis edwards, v\u00e4n till matt busby, befordrades till styrelsen n\u00e5gra dagar efter flygolyckan i m\u00fcnchen 1958 och b\u00f6rjade f\u00f6rv\u00e4rva aktier i klubben; f\u00f6r en investering p\u00e5 \u00a340 000 hade han samlat 54 procent av aktierna, och tog kontroll i januari 1964. n\u00e4r lilian gibson dog i januari 1971 skickades hennes aktier till alan gibson som s\u00e5lde en procentsats av sina aktier till louis edwards son martin edwards 1978, som kom att bli ny ordf\u00f6rande vid louis d\u00f6d 1980. media-storpampen robert maxwell f\u00f6rs\u00f6kte k\u00f6pa klubben 1984, men uppfyllde inte edwards utg\u00e5ngspris. 1989 f\u00f6rs\u00f6kte martin edwards s\u00e4lja klubben till michael knighton f\u00f6r \u00a320 miljoner, men f\u00f6rs\u00e4ljningen f\u00f6ll igenom och knighton gick med i styrelsen ist\u00e4llet.manchester united noterades p\u00e5 b\u00f6rsen i juni 1991 (kapitalet steg med \u00a36,7 miljoner) och fick \u00e4nnu ett uppk\u00f6pserbjudande 1998, denna g\u00e5ng av rupert murdrochs f\u00f6retag british sky broadcasting. detta resulterade i bildandet av shareholders united against murdoch \u2013 nu manchester united supporters trust \u2013 som uppmuntrade anh\u00e4ngare att k\u00f6pa aktier i klubben i ett f\u00f6rs\u00f6k att blockera alla fientliga k\u00f6pare. manchester uniteds styrelse antog ett erbjudande p\u00e5 \u00a3623 miljoner, men \u00f6vertagandet var blockerat av storbritanniens konkurrenskommission p\u00e5 det sista hindret i april 1999. n\u00e5gra \u00e5r senare uppstod en maktkamp mellan alex ferguson och hans h\u00e4stkappl\u00f6pningspartners, john magnier och j. p. mcmanus, som gradvis hade blivit majoritets\u00e4gare. i en tvist som h\u00e4rr\u00f6rde fr\u00e5n angripet \u00e4gande av h\u00e4sten rock of gibraltar f\u00f6rs\u00f6kte magnier och mcmanus f\u00e5 bort ferguson som manager, och styrelsen svarade med att av n\u00e4rmande investerare minska den irl\u00e4ndska majoriteten.i maj 2005 k\u00f6pte malcolm glazer 28,7 procent av aktierna som mcmanus och magnier innehade, och d\u00e4rmed f\u00f6rv\u00e4rvades en kontrollpost genom sin investering som f\u00f6rmedlade red football limited i ett h\u00f6gt bel\u00e5nat \u00f6vertagande att v\u00e4rdes\u00e4tta klubben till \u00a3800 miljoner (senare $1,5 miljarder). i juli 2006 meddelade klubben sig ha en skuld p\u00e5 \u00a3660 miljoner av refinansieringspaketet, vilket resulterade i en minskning med 30 procent av \u00e5rliga r\u00e4ntebetalningar till \u00a362 miljoner. med skulder p\u00e5 \u00a3716,5 miljoner ($1,17 miljarder) i januari 2010 refinansierades manchester united ytterligare genom en obligationsemission v\u00e4rd \u00a3504 miljoner, som gav klubben m\u00f6jlighet att betala av det mesta av de \u00a3509 miljoner gentemot internationella banker. den \u00e5rliga r\u00e4ntan p\u00e5 obligationerna \u2013 som str\u00e4cker sig till den 1 februari 2017 \u2013 \u00e4r cirka \u00a345 miljoner. trots omstruktureringarna f\u00f6ranledde klubbens skulder till att fansen visade sitt missn\u00f6je p\u00e5 b\u00e5de old trafford och trafford training centre den 23 januari 2010, och vidare fick f\u00f6rm\u00f6gna fans funderingar p\u00e5 att k\u00f6pa ut glazers ur ledningen med best\u00e4mt inflytande.i augusti 2011 tycktes glazer ha kontaktat credit suisse i f\u00f6rberedelse f\u00f6r $1 miljard (cirka \u00a3600 miljoner) b\u00f6rsintroduktion p\u00e5 singaporeb\u00f6rsen som skulle v\u00e4rdera klubben p\u00e5 \u00a32 miljarder, men i juli 2012 meddelade klubben planera att lista sin b\u00f6rsintroduktion p\u00e5 new york-b\u00f6rsen ist\u00e4llet. trots efterf\u00f6ljande nedsk\u00e4rning i och med s\u00e4nkta priser p\u00e5 aktier v\u00e4rdesattes manchester united i augusti 2012 till \u00a32,3 miljarder vilket utgjorde klubben till v\u00e4rldens mest v\u00e4rdefulla.\n\n\n=== tr\u00f6jleverant\u00f6r/-sponsor genom tiderna ===\n\n\n=== \u00f6vriga sponsorer ===\n\n\n=== rivaler ===\nmanchester uniteds klassiska rivaler \u00e4r arsenal fc, chelsea fc, tottenham, liverpool fc och manchester city fc (som utg\u00f6r det s\u00e5 kallade \"manchester-derbyt\").rivaliteten med liverpool har anknytningar till tidigare t\u00e4vlingar mellan dessa st\u00e4der under industriella revolutionen n\u00e4r manchester var k\u00e4nd f\u00f6r sin textilindustri medan liverpool f\u00f6r sin stora hamn. manchester united och liverpool har i historiken ocks\u00e5 varit de tv\u00e5 mest framg\u00e5ngsrika fotbollsklubbarna i england och slagits om ligatiteln mot varandra flera g\u00e5nger.\nrivaliteten med leeds, \u00e4ven kallat \"rosornas krig\", bottnar i en historisk fejd p\u00e5 1400-talet mellan distrikten yorkshire och lancashire. det \u00e4r cirka 60 kilometer mellan st\u00e4derna vilket ger matcherna en karakt\u00e4r av derby.rivaliteten med arsenal h\u00e4rstammar fr\u00e5n de flertal g\u00e5nger som klubbarna, s\u00e5v\u00e4l ocks\u00e5 tr\u00e4narna alex ferguson och ars\u00e8ne wenger, slagits om premier league-titlar (manchester united 20 stycken och arsenal 13).\n\n\n== f\u00e4rger och klubbm\u00e4rket ==\nmanchester uniteds klubbm\u00e4rke h\u00e4rleds fr\u00e5n vapensk\u00f6lden hos manchester united council, och trots allt som \u00e5terst\u00e5r av detta p\u00e5 det aktuella m\u00e4rket har fartyget fulla segel. dj\u00e4vulen med treudden kommer fr\u00e5n klubbens smeknamn the red devils, som fanns med p\u00e5 klubbprogram och halsdukar under 1960-talet, och kom att ing\u00e5 i klubbm\u00e4rket fr\u00e5n 1970 \u00e4ven om det dr\u00f6jde till 1971 innan dj\u00e4vulen kom med p\u00e5 br\u00f6stm\u00e4rket p\u00e5 matchst\u00e4llen (s\u00e5vida inte laget spelade i en cupfinal).ett fotografi p\u00e5 newton heath-laget 1892 tros visa att laget bar r\u00f6d-vita kvartstr\u00f6jor och bl\u00e5 shorts. mellan 1894 och 1896 var tr\u00f6jorna distinkt gr\u00f6na och guldf\u00e4rgade, som 1896 ersattes av vita tr\u00f6jor med bl\u00e5 shorts. efter namnbytet 1902 blev klubbens matchst\u00e4llsf\u00e4rger \u00e4ndrade till r\u00f6da tr\u00f6jor, vita shorts och svarta strumpor vilket blev hemmastandarden. sedan dess fram till 1922 gjordes mycket f\u00e5 \u00e4ndringar med matchst\u00e4llet tills klubben antog vita tr\u00f6jor med ett m\u00f6rkr\u00f6tt \"v\" kring halsen, som bestod fram till 1927. under en period 1934 f\u00f6r\u00e4ndrades st\u00e4llet till k\u00f6rsb\u00e4rsr\u00f6da tr\u00f6jor med vit ring, men den f\u00f6reg\u00e5ende r\u00f6da tr\u00f6jan \u00e5terkallades \u00e5ret d\u00e4rp\u00e5 n\u00e4r klubbens l\u00e4gsta placering n\u00e5gonsin blev ett faktum (tjugonde plats i andra divisionen), ringen sl\u00e4pptes tillbaka. de svarta strumporna \u00e4ndrades till vita 1959\u20131965, \u00e4ndrades d\u00e4refter till r\u00f6da fram till 1971 och \u00e5tergick till svarta. svarta shorts och/eller vita strumpor b\u00e4rs oftast i bortast\u00e4llet, ibland hemmast\u00e4llet om det finns en konflikt med motst\u00e5ndarens st\u00e4ll. de nuvarande hemmatr\u00f6jorna \u00e4r r\u00f6da med vitkn\u00e4ppt krage, och manschetter med svart och vit klippning.manchester uniteds bortast\u00e4ll har ofta best\u00e5tt av en vit tr\u00f6ja, svarta shorts och vita strumpor men har funnits flera undantag; bland andra en helsvart remsa med bl\u00e5tt och guldklippningar mellan 1993 och 1995, och den marinbl\u00e5 tr\u00f6jan med horisontella silverkritstreck anv\u00e4ndes s\u00e4songen 1999/2000. bortast\u00e4llet 2011/2012 bestod av en kungsbl\u00e5 kropp och tunnbandstillverkade \u00e4rmar av sm\u00e5 midnatts-marinbl\u00e5 r\u00e4nder, med svarta shorts och bl\u00e5 strumpor. ett helgr\u00e5tt bortast\u00e4ll bars s\u00e4songen 1995/1996, men sl\u00e4pptes tillbaks efter fem matcher eftersom spelarna h\u00e4vdade sig ha sv\u00e5rt att hitta sina lagkamrater mot publiken. till 100-\u00e5rsjubileet av \"manchester united\" 2001 fanns ett reversibelt vit-/guldst\u00e4ll, \u00e4ven om tr\u00f6jorna i det faktiska st\u00e4llet inte var reversibla.klubbens tredjest\u00e4ll \u00e4r ofta helbl\u00e5tt, vilket ocks\u00e5 fallet \u00e4r 2015. undantag inkluderar en halverad gr\u00f6n-/guldtr\u00f6ja 1992\u20131994, en bl\u00e5vit-randig tr\u00f6ja 1994\u20131996 och en g\u00e5ng s\u00e4songen 1996/1997, ett helsvart st\u00e4ll under trippelvinsts\u00e4songen 1998/1999, samt vita tr\u00f6jor med svart-r\u00f6da horisontella kritstreck 2003\u20132005. sedan 2006/2007 har tredjest\u00e4llet ofta varit den f\u00f6reg\u00e5ende s\u00e4songens bortast\u00e4ll, med undantag f\u00f6r s\u00e4songen 2008/2009 och 2014/2015.\n\n\n== arenor ==\n\nnewton heath spelade inledningsvis p\u00e5 north road med en publikkapacitet p\u00e5 12 000 \u00e5sk\u00e5dare, men klubben ans\u00e5g att detta inte var tillr\u00e4ckligt f\u00f6r att f\u00e5 g\u00e5 med i the football league. en viss expansion beviljades 1887, och 1891 hade tv\u00e5 st\u00e5platsl\u00e4ktare gjorts f\u00f6r 1 000 platser vardera p\u00e5 en minimal finansiering av newton heath. i juni 1893 tvingades klubben byta till arenan bank street med plats f\u00f6r 10 000 \u00e5sk\u00e5dare, efter att klubben blivit vr\u00e4kt av north roads \u00e4gare. \u00e4ven denna arena hade den bristf\u00e4lliga standarden med ett underlag som kunde variera mellan grusplan och sumpmark. klubbens nytilltr\u00e4dde ordf\u00f6rande john henry davies tyckte inte att bank streets plan var duglig f\u00f6r ett lag som nyss hade vunnit h\u00f6gsta ligan och fa cupen, s\u00e5 han donerade pengar till klubben s\u00e5 att de skulle kunna bygga en ny arena. john henry davies letade sj\u00e4lv runt i manchester efter en l\u00e4mplig plats innan han best\u00e4mde sig f\u00f6r att bygga arenan old trafford som stod klar 1910 vid bridgewaterkanalen, norr om warwick road i greater manchester, trafford.old trafford formgavs av den skotska arkitekten archibald leitch som redan hade ritat ett flertal andra arenor. det var ursprungligen t\u00e4nkt att arenan skulle ha plats f\u00f6r 100 000 \u00e5sk\u00e5dare med sittplatser p\u00e5 den s\u00f6dra l\u00e4ktaren under tak och med st\u00e5platsl\u00e4ktare utan tak p\u00e5 de andra tre sidorna. inklusive tomten budgeterades det f\u00f6r \u00a360 000 att bygga arenan. under byggnationen \u00f6kade kostnaderna och det skulle kr\u00e4vas \u00a330 000 extra f\u00f6r att n\u00e5 upp till 100 000 platser i arenan. efter ett f\u00f6rslag fr\u00e5n klubbsekreteraren john bentley beslutades det att reducera platserna till 80 000.old traffords nuvarande publikkapacitet \u00e4r 75 811 \u00e5sk\u00e5dare, och \u00e4r englands n\u00e4st st\u00f6rsta fotbollsarena efter wembley stadium. arenan har varit manchester uniteds hemmaarena sedan 1910, undantaget \u00e5ren 1941\u20131949 d\u00e5 den fick stora skador under andra v\u00e4rldskriget till f\u00f6ljd av tyskarnas bombningar. den har sedan dess byggts upp igen och kallas idag f\u00f6r the theatre of dreams (\"dr\u00f6mmarnas teater\"), ett uttryck som bobby charlton myntade. under denna period spelades matcherna p\u00e5 maine road vilket var och \u00e4r de lokala rivalerna manchester citys hemmaplan. arenans publikrekord p\u00e5 76 962 \u00e5sk\u00e5dare sattes under fa cupens semifinal mellan wolverhampton wanderers fc och grimsby town fc s\u00e4songen 1939. \u00e4ven premier leagues publikrekord, 76 098 \u00e5sk\u00e5dare, \u00e4r fr\u00e5n old trafford och sattes n\u00e4r manchester united m\u00f6tte blackburn rovers den 31 mars 2007 och vann med 4\u20131.arenan \u00e4r klassificerad som en 5-stj\u00e4rnig arena av uefa. old trafford har en egen j\u00e4rnv\u00e4gsstation, manchester united football ground, vid vilken t\u00e5gen stannar endast p\u00e5 matchdagar.\n\n\n== spelare ==\n\n\n=== truppen ===\nkorrekt per den 7 september 2023\n\n\n=== reservlaget/akademin ===\n\nmanchester united football club under-23 kallas manchester uniteds reservlag, som spelar i premier league 2 och deltar \u00e4ven i manchester senior cup d\u00e4r laget p\u00e5 senare \u00e5r har b\u00f6rjat anv\u00e4nda ett stort antal juniorspelare.\n\n\n=== k\u00e4nda landslagsspelare ===\n\n\n=== utl\u00e4ndska spelare ===\nlistkriterier:listan inkluderar alla icke-brittiska spelare (som ej kommer ifr\u00e5n england, nordirland, skottland, wales eller irland) som representerat klubben.listan inkluderar enbart spelare som representerat klubben i ligamatcher.\n\n\n== statistik ==\n\n\n=== tabellplaceringar ===\n\n\n=== skyttekungar ===\nf\u00f6ljande manchester united-spelare har blivit skyttekungar i den engelska h\u00f6gstaligan:\n\n* delad f\u00f6rstaplats med ron davies (southampton)** delad f\u00f6rstaplats med jimmy floyd hasselbaink (leeds united) och michael owen (liverpool)*** delad f\u00f6rstaplats med carlos tevez (manchester city)\n\n\n== ledarstrukturen ==\n\u00e4gare: familjen glazer via red football shareholder limited\nhedersordf\u00f6rande: martin edwardsmanchester united limitedmanchester united football clubtr\u00e4narstab f\u00f6r a-lagetscoutpersonal medicinsk personal\n\n\n=== tr\u00e4narhistoria ===\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, tidigare version.\n\n\n=== noter ===\n\n\n=== fotnoter ===\n\n\n=== tryckta k\u00e4llor ===\nbarnes, justyn (2001). the little book of manchester united. london: manchester united books, 2001. isbn 978-0-233-99995-1 \nbose, mihir (2007). manchester disunited: trouble and takeover at the world's richest football club. london: aurum press. isbn 1-84513-121-5 \ncrick, michael; smith, david (1990). manchester united \u2013 the betrayal of a legend. london: pan books. isbn 0-330-31440-8 \ndevlin, john (2005). true colours: football kits from 1980 to the present day. london: a & c black. isbn 0-7136-7389-3 \ndobson, stephen; goddard, john (2004). international sports economics comparisons. westport, ct: praeger publishers. isbn 0-275-98032-4 \ndunning, eric (1999). sport matters: sociological studies of sport, violence and civilisation. london: routledge. isbn 978-0-415-09378-1 \ninglis, simon (1996) [1985]. football grounds of britain (tredje upplagan). london: collinswillow. isbn 0-00-218426-5 \njames, gary (2008). manchester: a football history. halifax: james ward. isbn 978-0-9558127-0-5 \nmccartney, iain (1996). old trafford \u2013 theatre of dreams. harefield: yore publications. isbn 1-874427-96-8 \nmurphy, alex (2006). the official illustrated history of manchester united. london: orion books. isbn 0-7528-7603-1 \ntyrrell, tom; meek, david (1996) [1988]. the hamlyn illustrated history of manchester united 1878\u20131996. london: hamlyn. isbn 0-600-59074-7 \nwhite, jim (2008). manchester united: the biography. london: sphere. isbn 978-1-84744-088-4 \nwhite, john (2007). the united miscellany. london: carlton books. isbn 978-1-84442-745-1 \n\n\n== externa l\u00e4nkar ==\n wikimedia commons har media som r\u00f6r manchester united fc.\nofficiell webbplats"