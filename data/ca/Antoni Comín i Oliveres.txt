"antoni com\u00edn i oliveres   (barcelona, 7 de mar\u00e7 de 1971), tamb\u00e9 conegut com a toni com\u00edn, \u00e9s un fil\u00f2sof, intel\u00b7lectual i pol\u00edtic catal\u00e0. actualment, \u00e9s vicepresident executiu del consell de la rep\u00fablica i diputat al parlament europeu des de juliol del 2019. \u00e9s el quart fill del pol\u00edtic i intel\u00b7lectual alfons carles com\u00edn i ros i de maria llu\u00efsa oliveres i sanvicens, darrere de la maria, el pere i la betona. \u00e9s la parella de l'escen\u00f2graf sergi corbera i s\u00f3n pares d'una filla, la laia.va cursar els seus estudis de prim\u00e0ria, secund\u00e0ria i batxillerat a l'escola santa anna, a barcelona, i els de m\u00fasica amb l'especialitat de piano, fins al grau superior, a l\u2019escola de m\u00fasica de barcelona. es va llicenciar en filosofia i lletres, i en ci\u00e8ncies pol\u00edtiques per la universitat aut\u00f2noma de barcelona i el 1996 va obtenir la beca robert schuman per fer un stage a la seu del parlament europeu, a luxemburg. m\u00e9s tard va cursar el postgrau en humanitats a la universitat pompeu fabra, on va obtenir el t\u00edtol de postgraduat.\nva iniciar la seva carrera professional com a docent al col\u00b7legi del sagrat cor de barcelona i des de l\u2019any 1998 fins al 2017 ha estat professor del departament de filosofia social d'esade (universitat ramon llull).\n\n\n== biografia ==\nfill d'alfonso carlos com\u00edn i ros i de maria llu\u00efsa oliveres i sanvicens, i net del diputat i dirigent carl\u00ed aragon\u00e8s jes\u00fas com\u00edn sag\u00fc\u00e9s. estudi\u00e0 el batxillerat a l'escola santa anna a barcelona i es va llicenciar en filosofia i ci\u00e8ncies pol\u00edtiques per la universitat aut\u00f2noma de barcelona. \u00e9s professor de ci\u00e8ncies socials a esade (universitat ramon llull), membre de la fundaci\u00f3 alfonso com\u00edn i del centre d'estudis cristianisme i just\u00edcia. ha col\u00b7laborat a la revista el ciervo, al diari el mundo-catalunya i a la tert\u00falia de rac 1 el perqu\u00e8 de tot plegat, entre d'altres mitjans de comunicaci\u00f3.\n\n\n=== entrada en pol\u00edtica ===\nantoni com\u00edn i oliveres \u00e9s membre de la fundaci\u00f3 alfonso com\u00edn. la figura d'alfonso com\u00edn, un dels l\u00edders de l'oposici\u00f3 democr\u00e0tica al franquisme, \u00e9s cabdal per comprendre la traject\u00f2ria intel\u00b7lectual i pol\u00edtica del seu fill, antoni comin. alfonso com\u00edn representava el corrent cristi\u00e0 d\u2019esquerra durant la lluita antifranquista i els primers anys de la transici\u00f3 a espanya. sempre defensant els valors de la igualtat, la just\u00edcia social i el catalanisme alhora que unes profundes conviccions cristianes, alfonso com\u00edn \u00e9s una de les m\u00e9s grans influ\u00e8ncies en el pensament pol\u00edtic d\u2019antoni com\u00edn.tot i que les seves inquietuds pol\u00edtiques venen de molt antic -sempre a l'entorn de les forces pol\u00edtiques d\u2019esquerres i catalanistes- comen\u00e7a la seva milit\u00e0ncia m\u00e9s activa participant del moviment altermundialista, sorgit al voltant del f\u00f2rum social mundial.del 2003 fins al 2011 va formar part del moviment pol\u00edtic de car\u00e0cter progressista, republic\u00e0 i federal, creat per pasqual maragall, ciutadans pel canvi que agrupava sectors de l'esquerra catalanista m\u00e9s enll\u00e0 dels partits pol\u00edtics i que es presentava a les eleccions al parlament de catalunya en coalici\u00f3 amb el partit dels socialistes de catalunya (psc).\n\n\n=== diputat al parlament de catalunya ===\ntoni com\u00edn va ser elegit diputat al parlament de catalunya a les eleccions del 2003 dins la candidatura de ciutadans pel canvi-psc. durant aquesta primera legislatura com a diputat va ser secretari de la comissi\u00f3 d\u2019afers institucionals, des d\u2019on va seguir en primera l\u00ednia l'elaboraci\u00f3 del nou estatut d\u2019autonomia de catalunya aprovat en refer\u00e8ndum el 2006, i va col\u00b7laborar activament en les pol\u00edtiques d\u2019impuls de l'economia social i el cooperativisme del govern de catalunya, a m\u00e9s de presidir la comissi\u00f3 interdepartamental responsable del disseny i la gesti\u00f3 de la renda m\u00ednima d\u2019inserci\u00f3.a les eleccions del 2006 torna a ser elegit diputat i \u00e9s nomenat president de la comissi\u00f3 de peticions, portaveu de la comissi\u00f3 de cooperaci\u00f3 i solidaritat, i portaveu adjunt en la comissi\u00f3 d\u2019economia, encarregat de temes fiscals. durant aquest mandat participa activament en la reforma de l'impost de successions.\naquell mateix any assumeix la coordinaci\u00f3 pol\u00edtica de ciutadans pel canvi on liderar\u00e0 la iniciativa legislativa popular per una nova llei electoral de catalunya, la campanya \u201cvia federal\u201d, que va posar sobre la taula per primera vegada en l\u2019\u00e0mbit del socialisme catalanista la necessitat d\u2019una reforma constitucional que reconegu\u00e9s el dret a l'autodeterminaci\u00f3 de catalunya, aix\u00ed com la campanya en favor de la renda b\u00e0sica.durant aquell per\u00edode, antoni com\u00edn \u00e9s nomenat vicepresident de la fundaci\u00f3 catalunya segle xxi, a on coordinar\u00e0 el projecte \u201cconsulta per la just\u00edcia global\u201d,nascut arran del di\u00e0leg \u201ccom fer justa la globalitzaci\u00f3\u201d, en el marc del f\u00f2rum universal de les cultures de barcelona del 2004. d\u2019aquest projecte va n\u00e9ixer l'exposici\u00f3 \u201ccanvi de rumb. 9 condicions per a un m\u00f3n sense pobresa\u201d, de la qual fou comissari, i que va tenir lloc successivament al castell de montju\u00efc, 2010; al recinte modernista de sant pau, 2011-2012 i al centre cultural fundaci\u00f3 caixa de terrassa, 2013.durant aquells anys va ser tamb\u00e9 el coordinador i impulsor del seminari sobre \u201cdemocr\u00e0cia econ\u00f2mica\u201d, promogut per la federaci\u00f3 de cooperatives de treball de catalunya.\n\n\n=== evoluci\u00f3 cap a l\u2019independentisme ===\ndespr\u00e9s de la sent\u00e8ncia del tribunal constitucional del 2010 sobre l\u2019estatut de catalunya i les seves conseq\u00fc\u00e8ncies pol\u00edtiques, el desembre del 2013, juntament amb altres membres del partit dels socialistes cr\u00edtics amb l\u2019allunyament del partit de la seva tradici\u00f3 catalanista, van crear un nou moviment socialisme, catalunya i llibertat. des d\u2019aquest espai es va anar accelerant el seu acostament al moviment independentista i a erc, que es concreta el 2015 amb la seva inclusi\u00f3 a les llistes de la candidatura independentista junts pel s\u00ed, a les eleccions al parlament de catalunya de la m\u00e0 d'erc.\n\n\n=== conseller del govern de la generalitat ===\nel 13 de gener de 2016, el nou president de la generalitat, carles puigdemont, el va nomenar conseller del govern de la generalitat de salut. des del departament de salut, les seves prioritats van ser: \n\nrevertir les retallades pressupost\u00e0ries que havia patit el sistema de salut durant la gran recessi\u00f3,\nreduir les llistes d\u2019espera per a les intervencions quir\u00fargiques i visites a l'especialista,\nmillorar el sistema d\u2019urg\u00e8ncies i emerg\u00e8ncies, impulsar les pol\u00edtiques de salut mental des del paradigma comunitari,\nrevertir els concerts amb els hospitals privats amb afany de lucre,\npromoure una reforma estructural i continuada de l'atenci\u00f3 prim\u00e0ria,\nposar la lluita contra les desigualtats en salut al centre de totes les pol\u00edtiques,\nenfortir el sistema de salut p\u00fablica i impulsar l'estrat\u00e8gia de la salut en totes les pol\u00edtiques, promoure l'estabilitat laboral dels professionals sanitaris,\nrecuperar la pol\u00edtica d\u2019inversions en infraestructures sanit\u00e0ries (amb especial atenci\u00f3 a la renovaci\u00f3 integral dels dos grans hospitals de catalunya, el vall d\u2019hebron i el cl\u00ednic),\ni transformar el model assistencial vigent fins aleshores per alguns col\u00b7lectius espec\u00edfics (transsexuals, pacients de fibromi\u00e0lgia, fecundaci\u00f3 in vitro per a dones lesbianes, etc.), entre d\u2019altres.\n\n\n=== refer\u00e8ndum de l\u20191 d\u2019octubre del 2017 ===\nel dia 1 d\u2019octubre del 2017 t\u00e9 lloc el refer\u00e8ndum per la independ\u00e8ncia. com la resta de membres del govern, va ser destitu\u00eft del seu c\u00e0rrec de conseller de salut de la generalitat de catalunya pel govern espanyol en aplicaci\u00f3 de l'article 155 de la constituci\u00f3 espanyola el dia 27 d'octubre de 2017. el 30 d'octubre de 2017 va haver de marxar cap a l'exili a brussel\u00b7les, juntament amb el president carles puigdemont i tres consellers m\u00e9s del govern, clara ponsat\u00ed, llu\u00eds puig, i meritxell serret.\n\n\n=== exili ===\nantoni com\u00edn i oliveres juntament amb la resta membres del govern catal\u00e0 exiliats resten a la capital d\u2019europa i continuen la lluita contra la repressi\u00f3 espanyola des del cor mateix de les institucions europees. la persecuci\u00f3 penal es va posar en marxa i la maquin\u00e0ria judicial del tribunal suprem espanyol far\u00e0 mans i m\u00e0nigues per aconseguir la seva extradici\u00f3. l\u2019audi\u00e8ncia nacional emet la seva primera euroordre el 3 de novembre de 2017.mentrestant, antoni com\u00edn ja havia escollit per a residir, la hist\u00f2rica ciutat universit\u00e0ria de leuven. el jutge belga fixar\u00e0 la seva decisi\u00f3 sobre l'extradici\u00f3 pel 14 de desembre, per\u00f2 el jutge llarena del tribunal suprem espanyol, decideix desactivar l'euroordre quan comprova les escasses possibilitats d\u2019\u00e8xit davant la just\u00edcia belga.el 7 de desembre m\u00e9s de 100.000 catalans omplen els carrers del barri europeu de brussel\u00b7les desbordant qualsevol previsi\u00f3 en la manifestaci\u00f3 convocada per \u00f2mnium i l'anc amb el lema \u201cdesperta, europa\u201d.a les eleccions del 21 de desembre, l'independentisme mant\u00e9 la majoria al parlament de catalunya i toni com\u00edn \u00e9s elegit diputat com a independent a les llistes d'erc.el 22 de mar\u00e7 del 2018, el jutge llarena del tribunal suprem, emet la segona euroordre contra els membres del govern catal\u00e0 a l'exili que ser\u00e0 rebutjada pel jutge belga un any m\u00e9s tard, el 16 de maig del 2018. el jutge blega rebutja expressament l'extradici\u00f3 per un defecte de forma.el 12 de juliol el tribunal de schleswig-holstein (alemanya) descarta extradir a carles puigdemont per rebel\u00b7li\u00f3 i sedici\u00f3. el dia 19 del mateix mes, el tribunal suprem decideix retirar en bloc totes les euroordres contra antoni com\u00edn i el president puigdemont aix\u00ed com les emeses contra lluis puig, clara ponsat\u00ed i meritxell serret.\n\n\n=== parlament europeu ===\n\n\n==== la lluita per l'esc\u00f3 ====\nles eleccions pel parlament europeu del 2019, suposen un nou tour de force amb les autoritats judicials espanyoles que faran tot el possible per impedir que els exiliats, carles puigdemont, antoni com\u00edn i oliveres i clara ponsat\u00ed, puguin esdevenir eurodiputats. primer la junta electoral central els deixa fora de la llista \"lliures per europa\" despr\u00e9s que el pp i ciutadans van rec\u00f3rrer contra la seva candidatura argumentant la seva situaci\u00f3 judicial el 14 de gener de 2020.es present\u00e0 llavors un recurs a la sala del contenci\u00f3s del tribunal suprem que en la seva resposta va argumentar que puigdemont, ponsat\u00ed i com\u00edn \u201ctenen dret a presentar-se\u201d a les eleccions europees.\nfinalment, el 26 maig, a les eleccions europees, la llista de junts i lliures per europa del president puigdemont guanya a catalunya, en sumar quasi un mili\u00f3 de vots, que li atorguen dos escons. antoni com\u00edn ocupa el segon lloc de la llista i \u00e9s, per tant, escollit eurodiputat.un cop escollits, la junta electoral rebutja que el jurament de la constituci\u00f3 espanyola es faci des de b\u00e8lgica, cosa que els impedeix prendre possessi\u00f3 de l'esc\u00f3 quan va comen\u00e7ar la legislatura, i tant carles puigdemont com toni com\u00edn, recorren al tribunal de just\u00edcia de la ue que el 19 de desembre del 2019 va rebutjar de ple les tesis del tribunal suprem espanyol. aix\u00ed, despr\u00e9s de sis mes de ser escollits, antoni com\u00edn i oliveres i el president carles puigdemont van poder prendre possessi\u00f3 dels seus escons al parlament europeu.\nmentrestant el 14 octubre, el jutge llarena dicta per tercera vegada una euroordre contra carles puigdemont i antoni com\u00edn pels delictes de sedici\u00f3 i malversaci\u00f3, hores despr\u00e9s que el tribunal suprem notifiqu\u00e9s la sent\u00e8ncia en la qual condemna a penes entre 9 i 13 anys de pres\u00f3 nou l\u00edders del proc\u00e9s. per\u00f2 el 2 gener del 2020, la just\u00edcia belga susp\u00e8n el procediment pel qual havia de decidir sobre el seu lliurament o no a espanya en constatar que gaudeixen d'immunitat parlament\u00e0ria.\n\n\n==== immunitat parlament\u00e0ria ====\nel 16 gener del 2021, per\u00f2, el parlament europeu anuncia el comen\u00e7ament del suplicatori contra carles puigdemont, antoni com\u00edn i clara ponsat\u00ed (que entrar\u00e0 com a eurodiputada un cop el brexit es consumi) per tal de retirar-los la immunitat que els correspon com a eurodiputats i poder aix\u00ed reactivar l'euroordre.\n\n\n==== activitat parlament\u00e0ria ====\nal parlament europeu, antoni com\u00edn, \u00e9s membre de les comissions pel desenvolupament i l\u2019ajuda humanit\u00e0ria. tamb\u00e9 \u00e9s membre de la comissi\u00f3 de medi ambient, salut p\u00fablica i seguretat aliment\u00e0ria. durant la legislatura antoni com\u00edn ha estat especialment actiu reivindicant l\u2019aixecament de les patents de les vacunes contra la covid-19 per tal d\u2019accelerar el proc\u00e9s de vacunaci\u00f3 als pa\u00efsos del sud, i a les q\u00fcestions relatives a la lluita contra el canvi clim\u00e0tic.\n\n\n=== consell per la rep\u00fablica ===\nantoni com\u00edn i oliveres \u00e9s vicepresident i responsable executiu del consell per la rep\u00fablica des de la seva presentaci\u00f3 al sal\u00f3 de sant jordi del 30 d'octubre de 2018. el consell t\u00e9 com a missi\u00f3 la defensa del mandat derivat del refer\u00e8ndum de l\u20191 d\u2019octubre, d\u2019acord amb el qual catalunya ha d\u2019esdevenir un estat independent en forma de rep\u00fablica, ha preservat la seva legitimitat i treballa cada dia per fer-lo plenament efectiu. el consell, des de b\u00e8lgica, treballa per a difondre la causa independentista a escala internacional. es considera l'embri\u00f3 de les institucions de la rep\u00fablica catalana proclamada l\u2019octubre del 2017.el 29 de febrer de 2020 el consell va realitzar un acte multitudinari al parc de les exposicions de perpiny\u00e0 amb la pres\u00e8ncia de m\u00e9s de 150.000 persones, la concentraci\u00f3 pol\u00edtica m\u00e9s important que mai s\u2019ha organitzat a fran\u00e7a.\n\n\n=== col\u00b7laboracions amb mitjans de comunicaci\u00f3 ===\ndurant tota la seva traject\u00f2ria professional, antoni com\u00edn ha estat un col\u00b7laborador regular en molts mitjans de comunicaci\u00f3, sobretot en la premsa escrita i en la r\u00e0dio. articles, tert\u00falies i col\u00b7laboracions diverses on ha pogut compartir la seva visi\u00f3 de l'actualitat dels darrers decennis a catalunya, a espanya, a europa i al m\u00f3n.\nel 1993 entra a formar part del consell de redacci\u00f3 de la revista el ciervo -fundada entre d\u2019altres pel seu pare, alfonso com\u00edn el 1951- on va col\u00b7laborar i publicar articles regularment i de manera ininterrompuda durant m\u00e9s de vint anys, fins a l\u2019any 2015.tamb\u00e9 ha col\u00b7laborat regularment amb el setmanari la rep\u00fablica amb articles entre els anys 2018 i 2020. i anteriorment tamb\u00e9 havia publicat regularment durant diversos anys primer a el mundo-catalunya i a despr\u00e9s al diari ara. durant tota la seva traject\u00f2ria professional ha publicat articles a molts altres mitjans escrits, diaris i revistes, entre altres el pa\u00eds, el peri\u00f3dico, el punt avui, iglesia viva, o quaderns de cristianisme i just\u00edcia, entre d\u2019altres.\nla seva pres\u00e8ncia als diversos mitjans audiovisuals de catalunya tamb\u00e9 ha estat una constant. la seva primera col\u00b7laboraci\u00f3 fou amb el programa \u201cpostres de music\u201d catalunya r\u00e0dio, el 1998, i particip\u00e0 m\u00e9s tard regularment en altres tert\u00falies pol\u00edtiques en aquella mateixa emissora, aix\u00ed com en d\u2019altres programes a barcelona televisi\u00f3, com r\u00e0dio i a la tert\u00falia nocturna de rac1. durant cinc anys va ser tertuli\u00e0 del programa l\u00edder de les matinals de r\u00e0dio a catalunya, el perqu\u00e8 de tot plegat a rac1.\n\n\n== obres ==\nel sentido pol\u00edtico de la marginaci\u00f3n (sal terrae, 1996)\n\"emmanuel mounier\" (10 pensadors cristians del segle xx, 1997)\nels canvis s\u00f3n possibles (1998)\nla igualtat, una fita pendent. cristianisme i just\u00edcia. (1999)\nla mundializaci\u00f3n: aspectos pol\u00edticos, a \u00bfmundializaci\u00f3n o conquista? (1999)\nla unidad perdida del ser y el pensar (2000)\nemmanuel mounier, el seu impacte en el pensament pol\u00edtic (di\u00e1legs, 2001)\n\"pol\u00edtica e interioridad\" (a la interioridad, un paradigma emergente, 2002)\nlos cambios son posibles (2002)\nglobalizar la pol\u00edtica para democratizar la econom\u00eda, a mundo global, justicia parcial (2003)\nautoritat mundial. per a un lideratge planetari leg\u00edtim. cristianisme i just\u00edcia. (2005)\nfederalismo de la diversidad, en nombre de la igualdad (a hacia una espa\u00f1a plural, social y federal, 2005)\ncuando llueve, sin duda hace falta un paraguas (a sobre el presente y el futuro del sindicalismo, 2006)\na fronte del dogmatismo, un elogio della critica, non del relativismo (2006)\ngovernabilitat democr\u00e0tica global: proposta d'organitzaci\u00f3 institucional (2007)\n\"europa dividida\" (a m\u00f3n dividit, 2007)\nles paraules del socialisme (2008)\ndemocr\u00e0cia econ\u00f2mica. cap a una alternativa al capitalisme (2009)\n\"notas (intempestivas) sobre el liberalismo\" (a liberalismo vs socialdemocracia, 2010)\n\n\n== refer\u00e8ncies ==\n\n\n== enlla\u00e7os externs ==\nblog de toni com\u00edn\ndiputats del parlament de catalunya en la viii legislatura p. 83"