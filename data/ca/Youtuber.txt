"un youtuber \u00e9s una persona que comparteix v\u00eddeos a la xarxa social youtube i interacciona amb els seus subscriptors. hi ha una gran varietat de youtubers, alguns d'ells publiquen v\u00eddeos de moda, d'altres de videojocs, de cuina o de m\u00fasica.\n\n\n== hist\u00f2ria ==\nyoutube \u00e9s una plataforma digital que permet compartir v\u00eddeos a trav\u00e9s d'un lloc web que va ser creat el febrer de 2005 per tres extreballadors de l'empresa nord-americana paypal, chad hurley, jawed karim que treballaven d\u2019enginyers i steve chen, que feia de dissenyador.\namb poc temps youtube es va convertir en la p\u00e0gina web m\u00e9s visitada dels eua i algunes xarxes socials van voler imitar la idea. a finals de 2006, google va comprar l'empresa per un valor de 1650 milions de d\u00f2lars en accions, \u00e9s a dir, 1557 milions d\u2019euros aproximadament i va pactar amb companyies perqu\u00e8 compartissin els seus v\u00eddeos musicals a la plataforma digital. \ndiversos individus van emprendre la iniciativa de penjar diversos v\u00eddeos on apareixien explicant la seva vida personal i a poc a poc, aquestes persones van anar fent-se populars a la xarxa i van decidir publicar v\u00eddeos amb freq\u00fc\u00e8ncia fins al punt que actualment, \u00e9s considerat com a ofici, ja que les persones que ho fan obtenen diners ja b\u00e9 sigui pel nombre de visualitzacions que t\u00e9 un v\u00eddeo -quantes m\u00e9s visites, m\u00e9s beneficis- o per la popularitat que afavoreix la facilitat de col\u00b7laborar amb empreses i fer publicitat. val a dir, per\u00f2, que youtube \u00e9s utilitzat principalment com a eina de difusi\u00f3 i de creaci\u00f3 i per tant, \u00e9s vist com una manera d\u2019expressar-se i compartir, no simplement una font d'ingressos i popularitat.\nno hi ha cap youtuber considerat com el primer, ja que va ser com un moviment que va sorgir del \u201cno-res\u201d principalment promogut per joves que volien mostrar les seves idees i emocions.tot i que l'origen dels youtubers \u00e9s incert, sabem que parteix d'un grup de gent amb la necessitat d'expressar-se i mostrar als altres all\u00f2 que volen.cal remarcar que no tot el contingut de youtube \u00e9s de youtubers, sin\u00f3 que la major part s\u00f3n v\u00eddeos musicals o d\u2019empreses que volen donar a con\u00e8ixer el servei que ofereixen. alguns v\u00eddeos virals s\u00f3n el \u201charlem shake\", a m\u00e9s, artistes com ara justin bieber, lana del rey o park jae-sang i a nivell nacional, el cantant xuso jones s\u2019han donat a con\u00e8ixer gr\u00e0cies a aquest espai.\n\n\n== tipus de v\u00eddeos ==\nindiferentment de un youtuber parla sobre videojocs, fan sketches o cr\u00edtiques de cinema, hi ha una s\u00e8rie de v\u00eddeos comuns en la comunitat de youtube que s\u00f3n els seg\u00fcents.\n\n\n=== tag ===\nel tag \u00e9s un tipus de v\u00eddeo dels youtubers on es responen preguntes predeterminades sobre un tema concret i s\u00f3n penjats a youtube perqu\u00e8 els subscriptors del canal puguin con\u00e8ixer una mica m\u00e9s qu\u00e8 els agrada.\ntot i que el significat de l\u2019origen de la paraula tag aplicada a youtube no ha sigut aclarida, en angl\u00e8s vol dir \u201cetiqueta\u201d. a m\u00e9s, tamb\u00e9 es refereix al joc de persecuci\u00f3 per a nens/es que en catal\u00e0 s\u2019anomena \u201cel gat i la rata\". finalment, \u00e9s un tipus de pregunta amb una estructura definida al final d'una oraci\u00f3 que s'utilitza perqu\u00e8 l\u2019interlocutor aclareixi amb una resposta el que es demana. per a posar un exemple, una tag question seria: \u201chas llegit el llibre, no?\u201d\nperqu\u00e8 hi hagi unes preguntes predeterminades, alg\u00fa les ha d\u2019haver creat anteriorment. aix\u00ed doncs, els tags van creixent a mesura que els youtubers en van creant. per exemple, si ha sortit una pel\u00b7l\u00edcula que s\u2019ha fet molt popular, \u00e9s probable que s\u2019acabi fent un tag amb preguntes curtes que els youtubers responen. cal dir que n'hi ha de tem\u00e0tiques molt diverses: de pel\u00b7l\u00edcules, s\u00e8ries de televisi\u00f3, de menjar, de llibres...\nels book tags es basen en respondre preguntes predeterminades sobre un tema relacionat amb la literatura. dins d\u2019aquest, es troben molts tags, com ara el \u201cbook tag definitiu\u201d.\net mareges llegint al cotxe?\nquin autor t\u00e9 un estil \u00fanic per a tu i per qu\u00e8?\nharry potter o crepuscle?\nacostumes a portar motxilla? qu\u00e8 hi portes a dins, a part de llibres?\nacostumes a olorar els llibres?\nprefereixes els llibres amb il\u00b7lustracions o sense?\nun llibre que et va encantar al llegir-lo i que despr\u00e9s vas descobrir que no t\u2019agradava tant.\ntens alguna hist\u00f2ria divertida sobre algun llibre de la teva inf\u00e0ncia?\nllibre m\u00e9s curt de la teva estanteria\nllibre m\u00e9s llarg de la teva estanteria\nescrius? et veus com a escriptor/a en un futur?\nquan vas comen\u00e7ar a llegir?\ncl\u00e0ssic preferit?\na l'escola, t\u2019anaven b\u00e9 les classes d\u2019art, llengua i literatura?\nsi alg\u00fa et regal\u00e9s un llibre que ja has llegit i que vas odiar... qu\u00e8 faries?\nquina saga similar coneixes a \u201cels jocs de la fam\u201d o \u201charry potter\u201d que sigui molt poc coneguda?\nun mal h\u00e0bit que a l\u2019hora de gravar, a part d\u2019enrollar-te com una persiana.\nquina \u00e9s la teva paraula preferida?\net consideres nerd, dork o dweeb?\nvampirs o fades? per qu\u00e8?\nshapeshifters (en altres paraules, ser capa\u00e7 de canviar de forma, mutables) o \u00e0ngels? per qu\u00e8?\nfantasmes o homes llop? per qu\u00e8?\nzombies o vampirs? per qu\u00e8?\ntriangle amor\u00f3s o amor prohibit?\ni per \u00faltim, prefereixes llibres d\u2019amor o d\u2019acci\u00f3 amb escenes rom\u00e0tiques de per mig?les tres primeres parts de la saga de \u201ccrepuscle\u201d de stephenie meyer va sortir el 2008, i el 2012, a espera de la nova entrega del llibre i de l\u2019adaptaci\u00f3 cinematogr\u00e0fica del segon llibre, va ser creat el tag de la saga, the twilight tag, aquest cop no per un youtuber sin\u00f3 per alg\u00fa que t\u00e9 un blog dedicat exclusivament a fer tags.\nno obstant ara n\u2019hi ha diverses versions, les preguntes del tag original s\u00f3n les seg\u00fcents:\n\nquin dels llibres \u00e9s el teu preferit?\nquant de temps vas tardar a llegir-te els llibres?\nqui et va donar a con\u00e8ixer els llibres?\nqu\u00e8 anheles m\u00e9s: \u201ctrenc d\u2019alba\u201d, \u201csol de mitjanit\u201d o la nova pel\u00b7l\u00edcula?\ncom \u00e9s el teu final de somni de la saga?\nqui \u00e9s el teu vampir preferit?\nqui \u00e9s el teu home llop preferit?\nquina \u00e9s una de les teves cites preferides de la saga?\nquin va ser el teu moment preferit bella-edward?\nquin va ser el teu moment preferit bella-jacob?\nquina \u00e9s la teva portada preferida?\namb qui vols que estigui la bella, amb l\u2019edward o el jacob?\nest\u00e0s emocionat?\nqu\u00e8 opines del repartiment de lluna nova?\nl\u2019anir\u00e0s a veure al cinema?\nen quin llibre et va agradar m\u00e9s el personatge de la bella?\nen quin llibre et va agradar m\u00e9s el personatge de l\u2019edward?\nen quin llibre et va agradar m\u00e9s el personatge del jacob?el tag de goodreads \u00e9s una s\u00e8rie de preguntes creades per kayla, de spiral bookmark, que tenen la intenci\u00f3 d\u2019informar al subscriptor sobre l'opini\u00f3 de la p\u00e0gina web goodreads. aquest espai \u00e9s una comunitat lectora on es poden seguir els llibres que llegeixen la resta d'usuaris, catalogar llibres en carpetes com ara llegits, pendents, abandonats... tamb\u00e9 es pot unir a grups de debat, informar-se sobre lectures i con\u00e8ixer l'opini\u00f3 que t\u00e9 la gent d'un llibre concret, aix\u00f2 \u00e9s possible principalment gr\u00e0cies hi ha un sistema que permet que puntu\u00efs els llibres amb estrelles (de 0 a 5) i ressenyar-los.\naix\u00ed doncs, en aquesta web tamb\u00e9 es pot explorar i con\u00e8ixer nous llibres, que la mateixa p\u00e0gina en recomani a partir de les lectures anteriors, veure les estad\u00edstiques dels llibres llegits i m\u00e9s ben valorats, apuntar-se a reptes de lectura on les metes se les posa, generalment, un mateix... tamb\u00e9 es poden afegir cites interessants d\u2019algun autor, trobar en quines botigues comprar els llibres que busques, i fins i tot a vegades els autors/es que utilitzen la web s\u00f3n convidats per goodreads, responen a les teves preguntes, fan discussions...\n\nquin \u00e9s l\u2019\u00faltim llibre que has llegit?\nquin llibre est\u00e0s llegint actualment?\nquin va ser l\u2019\u00faltim llibre que vas posar a la llista de \u201cpendents de llegir\u201d?\nquin ser\u00e0 el pr\u00f2xim llibre que llegeixis?\nutilitzes el sistema d\u2019estrelles de goodreads?\nt\u2019apuntes al repte de lectura d'aquest any?\ntens una llista de desitjos? (a goodreads)\nquin llibre tens pensat comprar pr\u00f2ximament?\ntens alguna cita preferida?\nquins s\u00f3n els teus autors preferits?\nformes part d\u2019algun grup?\nhi ha alguna pregunta que vulguis afegir a aquest tag? exemples de creaci\u00f3 d\u2019aquesta pregunta que han fet els youtubers: -cristina leit\u00f3n: t\u2019agradaria que es pugues votar amb mitges estrelles? -papalbina: utilitzes el \u201cchallenge question\u201d* (preguntes-repte) per fer peticions d\u2019amistat?\n\n\n=== 50 coses sobre mi ===\nel tag \u201c50 coses sobre mi\u201d \u00e9s el m\u00e9s creatiu perqu\u00e8 no parteix d'una estructura definida on hi ha una s\u00e8rie de preguntes determinades, sin\u00f3 que el/la youtuber \u00e9s lliure d\u2019explicar les 50 coses que vulgui d'ell/a mateix/a. tot i que el t\u00edtol original en feia dir 50, molts youtubers en varien el nombre: n\u2019expliquen 20, 30...\n\n\n=== q&a ===\nper altra banda, els v\u00eddeos on els seguidors poden fer les seves preguntes, s\u00f3n els anomenats q&a (questions and answers) que en angl\u00e8s vol dir preguntes i respostes. en aquests v\u00eddeos, una mostra de proximitat per part dels youtubers \u00e9s ben clara, ja que apart de respondre als dubtes dels seus subscriptors, quan diuen la pregunta, acostumen a dir el nom de la persona que l\u2019ha fet i la tracten de tu a tu, per eliminar l'efecte de separaci\u00f3 i distinci\u00f3 que pot crear la pantalla.\n\n\n=== unboxing ===\nels unboxings s\u00f3n v\u00eddeos on els youtubers mostren la seva reacci\u00f3 al obrir un paquet que ha sigut enviat, normalment per empreses, per\u00f2 a vegades, per individuals com ara amics o subscriptors del canal. aquests paquets contenen productes molt variats segons el tipus de canal, si per exemple el canal \u00e9s de moda, el contingut podr\u00e0 ser quelcom relacionat amb la roba.\ns\u00f3n els primers v\u00eddeos que van sorgir en el moviment youtuber i van escindir despr\u00e9s en els hauls, v\u00eddeos on s\u2019exposen els productes comprats en un temps determinat. segons un article de la bbc, dels 25 canals m\u00e9s vistos a youtube, 5 estan dedicats als unboxings.\n\n\n=== challenge ===\nels challenges, que en angl\u00e8s vol dir \u201creptes\u201d, s\u00f3n v\u00eddeos tenen com a objectiu passar una estona divertida i tot i que s\u00f3n principalment reconeguts a youtube, molta gent els fa pel seu compte i els penja a les seves xarxes socials, no necess\u00e0riament a youtube.\nalguns d\u2019aquests v\u00eddeos no tenen nom\u00e9s la finalitat d\u2019entretenir, sin\u00f3 que tamb\u00e9 es fan amb un objectiu social. per exemple, el repte de la galleda d\u2019aigua gelada, m\u00e9s conegut com a ice bucket challenge \u00e9s una campanya publicit\u00e0ria impulsada per corey griffin que intenta conscienciar sobre la malaltia de l'esclerosis lateral amiotr\u00f2fica i aix\u00ed tamb\u00e9 poder obtenir donacions per a la recerca i investigaci\u00f3 d\u2019aquesta malaltia degenerativa progressiva que afecta les neurones motores. el repte consisteix en tirar-se pel cap una galleda d\u2019aigua gla\u00e7ada (amb gla\u00e7ons) per intentar empatitzar amb el que se sent al tenir la malaltia i finalment nominar a un m\u00e0xim de 3 persones perqu\u00e8 tamb\u00e9 el facin.aquest repte ha demostrat el poder de difusi\u00f3 que t\u00e9 internet, i sobretot de la gent reconeguda que el fa, ja que dona m\u00e9s popularitat al projecte. aquest \u00e9s el cas per exemple de youtubers com ara wismichu i auronplay. de fet, com diu wismichu en el seu ice bucket challenge: \u201cse puede ayudar sin necesidad de haber un viral de por medio (...) si quer\u00e9is ayudar, hacerlo d\u00eda a d\u00eda, no por postureo26. (...) me comprometo a donar todo lo que gane con este v\u00eddeo al igual que han hecho otros youtubers para donar a la causa\u201d.\nun altre challenge amb causa social \u00e9s el condom challenge, que consisteix en omplir un cond\u00f3 d\u2019aigua i tirar-se\u2019l pel cap amb la finalitat que et quedi enganxat a la cara i quedi una forma graciosa. no obstant aquest contingut aparent de simple diversi\u00f3, aquest projecte t\u00e9 un rerefons. com diu wismichu: \u201cos acord\u00e1is del ice bucket challenge? ese reto creado por apoyar a las v\u00edctimas de la esclerosis lateral amiotr\u00f3fica? bueno pues el condom challenge es exactamente lo mismo se\u00f1ores, no llega con hacer tambi\u00e9n hay que donar (...) a ets, las v\u00edctimas de enfermedades de transmisi\u00f3n sexual. y yo he visto mucha gente haciendo este reto pero lo de donar se olvidan, as\u00ed que yo no voy a ser as\u00ed, yo voy a donar todo lo que genere este v\u00eddeo a esas v\u00edctimas y os invito a vosotros a hacer el reto (..) y a donar tambi\u00e9n.\" en ambd\u00f3s v\u00eddeos, wismichu, youtuber espanyol humor\u00edstic, defensa la causa per les malalties i les promou entre els seus seguidors/es.\nparal\u00b7lelament per\u00f2, tamb\u00e9 hi ha challenges que com hem dit abans, tenen el mer objectiu d\u2019entretenir. un dels m\u00e9s coneguts \u00e9s el chubby bunny challenge, que consisteix en omplir-se la boca de n\u00favols (llaminadures) i parlar amb el company/a fins que un dels dos escupin tots els n\u00favols. aquest repte va ser fet per alexby, youtuber espanyol i risto mejide, presentadors de televisi\u00f3, al programa d\u2019antena 3 \u201cal rinc\u00f3n\u201d.\n\n\n=== vlogs ===\nels vlogs o videovlogs s\u00f3n uns v\u00eddeos on es mostra el dia a dia del youtuber. aquests v\u00eddeos s\u00f3n improvisats i pretenen mostrar la seva rutina o com \u00e9s passar un dia amb ells.\nquan s\u00f3n dia rere dia, \u00e9s a dir diaris, s\u2019anomenen dailes. normalment quan s\u00f3n dailes es pengen en un canal secundari per no barrejar-los amb els v\u00eddeos del seu canal oficial. per exemple, yellow mellow, youtuber catalana, t\u00e9 el seu canal principal, yellowmellowmg i el secundari on penja els vlogs, melomore.molts youtubers que no tenen necess\u00e0riament un canal secundari fan dailes quan arriba el nadal, els anomenats vlogmas. i per altra banda, tamb\u00e9 es fan vlogs quan creuen que aquests tenen quelcom interessant a aportar, com ara quan van de vacances. aix\u00f2 ens porta als v\u00eddeos de viatges, que s\u00f3n uns vlogs a vegades finan\u00e7ats per empreses com ara hotels que volen promocionar els seus serveis. alguns dels youtubers de viatges m\u00e9s coneguts a nivell internacional jacksgap, dos joves amb un canal conjunt que pengen v\u00eddeos dels seus viatges i alan estrada amb el canal alanxelmundo, jove mexic\u00e0 que relata tamb\u00e9 les seves viv\u00e8ncies en pa\u00efsos de tot el m\u00f3n. a nivell nacional, la youtuber de moda, maquillatge i estil de vida mar\u00eda cadepe, recentment ha comen\u00e7at a introduir-se en el m\u00f3n dels vlogs de viatges i els anomena \u201ccadepe world trips\u201d.\n\n\n== tipus de youtubers ==\nhi ha molts tipus de youtubers, a continuaci\u00f3 en mencionem alguns i els tipus de v\u00eddeos relacionats amb els temes que tracten m\u00e9s rellevants.\n\n\n=== estil de vida, moda i maquillatge ===\nnormalment qui fa v\u00eddeos d\u2019estil de vida, moda i maquillatge s\u00f3n noies, no obstant aix\u00f2, tamb\u00e9 trobem algun noi que en fa com ara joey graceffa.com a youtubers internacionals d\u2019aquest \u00e0mbit destaquem a bethany mota i zoella, i d\u2019espanyoles, a grace de happysunnyflowers, marta riumbau i dulceida. aquestes noies acostumen a recomanar i donar consells de com dur a terme qualsevol activitat relativa al tema de moda, maquillatge i estil de vida segons la seva experi\u00e8ncia i s\u00f3n anomenades gurus de bellesa i moda. en aquest context, un gur\u00fa \u00e9s aquella persona que influeix en un grup d\u2019especialistes experts, per\u00f2 aquest terme tamb\u00e9 adquireix el significat de mestre espiritual de l\u2019hinduisme o alguna altra religi\u00f3 oriental.\nsegons el diccionari online d\u2019etimologia en angl\u00e8s, la paraula prov\u00e9 de l\u2019hindi gooroo que el 1806 volia dir \u201cmestre religi\u00f3s\u201d, del s\u00e0nscrit, idioma indoeuropeu de l'\u00edndia i la llengua dels textos cl\u00e0ssics de l\u2019hinduisme, \u00e9s refereix a \u201cser honrat, mestre\u201d i literalment \u201cpes pesat\u201d de l\u2019arrel d'un idioma protoindoeuropeu, \u00e9s a dir, de llengua extinta suposada com a aquella que origin\u00e0 totes les lleng\u00fces indoeuropees. no \u00e9s fins a partir de 1940 que la paraula pren el significat m\u00e9s generalitzat de \u201cmentor\u201d, i \u00e9s registrada per primer cop amb el sentit \u201cd\u2019expert en quelcom\u201d en l\u2019angl\u00e8s a partir de 1966 en refer\u00e8ncia a marshall mcluhan, fil\u00f2sof, erudit i professor canadenc. tot seguit comentarem diversos v\u00eddeos que generalment fan els youtubers d\u2019estil de vida, moda i maquillatge. \n\n\n==== hauls ====\nhaul \u00e9s una paraula procedent de l\u2019angl\u00e8s amb un significat que ha anat evolucionant al llarg del temps. a la d\u00e8cada de 1660, el mot s\u2019utilitzava com a verb i feia refer\u00e8ncia a l\u2019acte de \u201ctirar\u201d, per\u00f2 m\u00e9s tard, el 1776, va passar a significar \u201cquelcom guanyat\u201d degut segurament a que va adquirir un \u00fas figuratiu de la quantitat de peix obtingut al llan\u00e7ar una xarxa. no obstant aix\u00f2, des de 1873 significa la dist\u00e0ncia en la que quelcom \u00e9s transportat. i arran d\u2019aquest significat que encara t\u00e9 avui dia, s\u2019ha utilitzat per a referir-se a un tipus de v\u00eddeo que mostra tots els productes adquirits en una compra.aix\u00ed doncs, les youtubers mostren tot el que s\u2019han comprat en un temps determinat i en fan una petita ressenya oral. normalment decideixen fer el v\u00eddeo quan han acumulat un nombre considerable de productes amb la finalitat d\u2019aconseguir un v\u00eddeo d'una durada d'un m\u00ednim de cinc minuts. tanmateix, tamb\u00e9 \u00e9s cert que la quantitat de productes que s\u2019ensenyen dep\u00e8n del youtuber, ja que cadascun es pot detenir m\u00e9s o menys en la descripci\u00f3 d'un producte. aix\u00ed doncs, n\u2019hi ha que simplement anomenen el que s\u2019ha comprat i comenten si els agrada o no, i d\u2019altres que en fan una an\u00e0lisi m\u00e9s detallada on narren les caracter\u00edstiques principals, \u00e9s a dir, la marca, el lloc on es pot aconseguir, els materials i el preu, mostren m\u00e9s \u00e0mpliament la seva opini\u00f3 en vers el b\u00e9 i fan comparacions amb altres productes similars. perqu\u00e8 els subscriptors puguin fer-se una idea m\u00e9s completa del que es parla, els youtubers acostumen a mostrar els productes i a vegades fins i tot els proven en directe. aquests v\u00eddeos on ensenyen al p\u00fablic com els queda una pe\u00e7a de roba o qualsevol altre accessori, passen a anomenar-se try-on, que en angl\u00e8s vol dir \u201cprovar-s\u2019ho\u201d. \nels youtubers que fan v\u00eddeos de hauls s\u00f3n anomenats pels experts haulers, per\u00f2 a la pr\u00e0ctica, aquest terme no \u00e9s utilitzat. val a dir que els hauls provenen dels unboxings de productes tecnol\u00f2gics.\nels hauls els podem identificar perqu\u00e8 s\u2019especifica en el t\u00edtol del v\u00eddeo que ho \u00e9s i a m\u00e9s a m\u00e9s, generalment es concreta quin tipus de productes es mostraran, per exemple, si \u00e9s un haul de sabates, s\u2019explicitar\u00e0 en el t\u00edtol. tamb\u00e9 en trobem que es classifiquen segons la tem\u00e0tica, per exemple, de la tornada a l\u2019institut o de productes relacionats amb estacions de l\u2019any. no obstant, tamb\u00e9 n\u2019hi ha on no s\u2019especifica el tipus de producte ni la tem\u00e0tica del v\u00eddeo, per\u00f2 s\u00ed la botiga o marca dels b\u00e9ns, com ara, un haul de la botiga i marca h&m on podem trobar tant productes de bellesa com accessoris, sabates, elements de decoraci\u00f3 o roba. aquests hauls d'una marca en concret acostumen a ser promocionats per la mateixa marca de la que es parla per tal de fer-ne publicitat. \u00e9s per aquesta ra\u00f3 que algunes fonts parlen de la publicitat enganyosa que es fa en alguns v\u00eddeos, pels falsos elogis dels youtubers que col\u00b7laboren amb marques. no obstant aix\u00f2, hi ha youtubers que asseguren mostrar la seva veritable opini\u00f3 dels productes que reben i aix\u00f2 fa que la majoria del jovent tingui confian\u00e7a en ells i com a conseq\u00fc\u00e8ncia, en els seus gustos i opinions. per si no fos prou, quan varis youtubers mostren el mateix producte, els subscriptors acostumen a captar m\u00e9s la suposada import\u00e0ncia i popularitat del producte i ho tenen en compte a l\u2019hora de comprar-lo. aix\u00ed doncs, es converteixen en model a seguir, en trendsetters, \u00e9s a dir, persones que marquen tend\u00e8ncia.\na m\u00e9s a m\u00e9s, tamb\u00e9 podem dir que els hauls tenen un p\u00fablic m\u00e9s ampli que les revistes d\u2019alt prestigi com ara vogue perqu\u00e8 tot i que tinguin la mateixa funci\u00f3, fer ressenyes de productes del mateix estil, els que es mostren en els v\u00eddeos acostumen a ser m\u00e9s assequibles que els proposats per les revistes internacionals. els haulers estan guanyant molta for\u00e7a i poden minvar, en un futur, la de la industria de la revista de moda, maquillatge i estil de vida. si ja hem esmentat alguns avantatges dels hauls respecte les revistes com ara la difer\u00e8ncia de preu dels productes que es recomanen, la confian\u00e7a que transmeten i la millora de visualitzaci\u00f3 dels b\u00e9ns gr\u00e0cies principalment als try-on, tamb\u00e9 cal remarcar que l\u2019acc\u00e9s a la comunitat hauler \u00e9s gratu\u00eft i per internet, la qual cosa encara en facilita m\u00e9s la difusi\u00f3.\ncom els redactors i redactores de revistes de moda, maquillatge i estil de vida tant en paper com digitals, aquestes youtubers fan de coolhunters, \u00e9s a dir, \u201cbuscadors de tend\u00e8ncies\u201d i tamb\u00e9 de trendsetters, en altres paraules, de \u201cmarcadors de tend\u00e8ncies\u201d i tenen una mateixa funci\u00f3 per\u00f2 es mostren m\u00e9s properes als seguidors.\nper altra banda, tamb\u00e9 cal rellevar que uns v\u00eddeos molt lligats als hauls, s\u00f3n els preferits del mes, on, com ja diu el mateix nom, es mostren els productes favorits d'un mes concret de l\u2019any. a vegades, alguns youtubers introdueixen elements diferents als vistos fins al moment, com ara can\u00e7ons o aliments.\nels lookbooks, que en angl\u00e8s vol dir \u201cportafolis de tend\u00e8ncies\u201d, s\u00f3n v\u00eddeos molt similars als try-on hauls, esmentats anteriorment, per\u00f2 que es diferencien d\u2019ells perqu\u00e8 no fan una ressenya ni n\u2019opinen, simplement es limiten a ensenyar com els queda posat. generalment, es fan lookbooks per temporades i estacions de l\u2019any i es van mostren idees de possibles outfits. uns v\u00eddeos molt semblants als lookbooks s\u00f3n els how to wear, que en angl\u00e8s vol dir \u201ccom\u201d i que mostren com portar una pe\u00e7a de roba i crear diversos looks amb ells.\n\n\n==== tutorials ====\nels tutorials s\u00f3n v\u00eddeos on els youtubers ensenyen pas a pas com dur a terme una activitat que, almenys en l\u2019\u00e0mbit que estem estudiant, acostuma a ser de maquillatge o de pentinats. un tipus de tutorial concret \u00e9s el get the look, que en angl\u00e8s vol dir \u201caconsegueix l\u2019aspecte\u201d i on els youtubers proven d\u2019aconseguir l'estil d'un fam\u00f3s en concret i en un v\u00eddeo relaten com aconseguir els outfits i maquillatge que els representen.\naix\u00ed doncs, un altre tutorial molt conegut en el m\u00f3n de youtube \u00e9s el get ready with me, que en angl\u00e8s vol dir \u201cprepara\u2019t amb mi\u201d i on podem visualitzar com s\u2019arreglen les youtubers per una ocasi\u00f3 en concret. paral\u00b7lelament, trobem uns v\u00eddeos anomenats routines, \u201crutines\u201d en angl\u00e8s, que acostumen a ser de mat\u00ed (morning routine) o del vespre (night routine) i on les youtubers ens narren i a la vegada ens demostren com s\u2019arreglen di\u00e0riament.\ntamb\u00e9 comparteixen v\u00eddeos explicant qu\u00e8 es portar\u00e0 a la propera temporada i com combinar-ho. les haulers acostumen a anomenar aquest tipus de v\u00eddeos amb el simple t\u00edtol de \u201ctend\u00e8ncies\u201d m\u00e9s el nom de l'estaci\u00f3 i l\u2019any en el que s\u2019inspira.altrament, hi ha youtubers que barregen temes de moda, maquillatge i estil de vida amb la creativitat. aquests acostumen a fer v\u00eddeos anomenats diy, sigles de do it yourself, que en angl\u00e8s vol dir \u201cfes-ho tu mateix\u201d. l\u2019activitat consisteix en crear o personalitzar productes amb la finalitat de potenciar l\u2019originalitat i obtenir productes dissenyats per nosaltres mateixos de baix cost. podem dir que els v\u00eddeos diy s\u00f3n tutorials, ja que et mostren pas a pas com crear all\u00f2 que desitgem.\n\n\n==== altres v\u00eddeos ====\nper altra banda, tamb\u00e9 trobem v\u00eddeos diferents als esmentats anteriorment, ja que se centren m\u00e9s en l'estil de vida i no tant en la moda i el maquillatge. hi ha v\u00eddeos on les youtubers donen consells sobre temes que dels quals han viscut experi\u00e8ncies, coneixements o idees pr\u00f2pies. aquests v\u00eddeos s\u2019identifiquen amb el nom de \u201ctips per...\u201d i el nom del tema. val a dir que hi ha tips molt diversos, com per exemple, com endre\u00e7ar el teu armari, organitzar les teves tasques o aconsellar a dones embarassades sobretot si la youtuber en q\u00fcesti\u00f3 \u00e9s mare.d\u2019estil de vida tamb\u00e9 trobem altres v\u00eddeos que la majoria de youtubers fan, que s\u00f3n els tours, recorreguts per un lloc en concret on es va ensenyant al p\u00fablic tot el que hi ha en aquell espai. normalment s\u00f3n tours d\u2019oficina, d\u2019habitaci\u00f3 i de cases. aquests v\u00eddeos solen ser m\u00e9s llargs que de mitjana, ja que els youtubers es detenen a descriure minuciosament cada detall del lloc descrit. principalment s\u00f3n v\u00eddeos que es graven perqu\u00e8 s\u00f3n molt demanats pels subscriptors, ja que aquests darrers volen con\u00e8ixer una mica m\u00e9s el youtuber que segueixen.\nsimult\u00e0niament, perqu\u00e8 el p\u00fablic pugui entendre una mica m\u00e9s els seus gustos i costums, els youtubers graven v\u00eddeos ensenyant que hi ha a la seva bossa (what\u2019s on my bag) que generalment va acompanyat d'una petita explicaci\u00f3 del perqu\u00e8 porten all\u00f2 o al m\u00f2bil (what\u2019s on my mobile) on comparteixen les aplicacions que utilitzen.\na part dels tipus de v\u00eddeos que trobem a la comunitat de moda, maquillatge i estil de vida, tamb\u00e9 hi ha altres temes recurrents dels youtubers. els t\u00f2pics acostumen a anar relacionats amb l'\u00e8poca de l\u2019any, si per exemple \u00e9s \u00e8poca de comen\u00e7ar l\u2019institut, els youtubers fan els t\u00edpics v\u00eddeos anomenats back to school, que en angl\u00e8s vol dir \u201ctonada a l'escola\u201d i on podem trobar contingut de tota mena: de material escolar, d\u2019organitzaci\u00f3, d\u2019outfits per a portar a classe. altres temes poden ser el halloween, temporada en la que fan v\u00eddeos de diy de disfresses i de decoraci\u00f3. al nadal, on fan per exemple, vlogmas, que \u00e9s una combinaci\u00f3 de les paraules de l\u2019angl\u00e8s vlog i christmas i vol dir videodiaris que graven explicant el dia a dia de les festes nadalenques.\n\n\n=== booktubers ===\nels booktubers s\u00f3n aquells que parlen de llibres en els seus v\u00eddeos. molts d\u2019ells van comen\u00e7ar tenint un blog per escrit a la plataforma digital blogger i quan el fenomen youtube es va fer evident, van passar a mostrar-se a la pantalla. no obstant aix\u00f2, generalment els qui anteriorment tenien un blog, l\u2019han mantingut i continuen penjant escrits personals, reflexions i ressenyes. \u00e9s el cas de marina redondo, que va crear el blog huyamos a los libros el febrer de 2012 a la plataforma blogger, per\u00f2 que va obrir el seu canal de youtube tamb\u00e9 titulat huyamos a los libros el juliol de 2014, el 2017 marina va canviar el nom del seu blog i canal de youtube a marina redondo. tamb\u00e9 \u00e9s el cas de cristina leit\u00f3n que el 2009 va crear blog palabras como souvenir i el 2013 va obrir el seu canal de youtube amb el nom de cristina leit\u00f3n. actualment leit\u00f3n t\u00e9 en actiu un canal de youtube diferent, miss leit\u00f3n.\n\n\n==== book hauls ====\nels book hauls, terme que prov\u00e9 de l\u2019angl\u00e8s i que com ja es pot interpretar pel mateix t\u00edtol i relacionant-ho amb el que hem dit anteriorment, s\u00f3n v\u00eddeos normalment s\u00f3n publicats cada mes on es mostren tots els llibres adquirits, ja siguin comprats o regalats.\nper altra banda, imm, sigles de in my mailbox, que en angl\u00e8s vol dir \u201cel que hi ha al meu correu\u201d t\u00e9 origen en el blog escrit pop culture junkie on la bloguera creadora, alea, penjava fotos del que havia rebut a la seva b\u00fastia de correu i a partir del qual feia recomanacions. aix\u00ed doncs, d\u2019aquesta idea van sorgir un conjunt de v\u00eddeos que reben el mateix nom, per\u00f2 que el seu significat ha evolucionat, ja que actualment, in my mailbox s\u00f3n v\u00eddeos com ara book hauls.\naquest fet ha generat molta confusi\u00f3, ja que com podem comprovar, per exemple, en el canal caj\u00f3n de los girasoles, al principi als v\u00eddeos on ensenyava els llibres que adquiria, els anomenada imm, per\u00f2 posteriorment -m\u00e9s concretament, a partir del juny de 2015- els passa a anomenar book hauls. quan el terme imm es va crear i va adquirir el significat que t\u00e9 actualment, s\u2019utilitzava en la blogsfera, \u00e9s a dir, als blogs per escrit. no obstant aix\u00f2, recentment, s\u2019han influenciat pels youtubers que fan hauls i han acabat transportant el mot al seu espai, \u00e9s a dir, anomenant concretament de que tractaran els seus hauls.\n\n\n==== wrap up ====\nels wrap ups s\u00f3n els v\u00eddeos sobre llibres llegits durant el mes, on se\u2019n fa una petit resum i valoraci\u00f3. es diferencien dels book hauls i els imm, perqu\u00e8 en aquests s\u2019ensenyen els llibres un cop ja llegits.\n\n\n==== tbr ====\nun altre tipus de v\u00eddeo m\u00e9s minoritari s\u00f3n els tbr, sigles de to be read en angl\u00e8s, que en catal\u00e0 vol dir \u201cper a ser llegit\u201d, i que consisteix en posar en una capseta els noms dels llibres que vols llegir i a l\u2019atzar, agafar un paper i llegir el llibre que t\u2019ha tocat. tot i que l'origen era aquest, actualment es fan v\u00eddeos comentant els llibres que es volen llegir en un futur.\n\n\n==== reaccionant ====\nhi ha booktubers que graven v\u00eddeos de com reaccionen als tr\u00e0ilers d\u2019adaptacions cinematogr\u00e0fiques de llibres per mostrar la seva primera i real impressi\u00f3 d\u2019aquests.\n\n\n==== ressenyes ====\nles ressenyes, generalment d'un sol llibre, s\u00f3n els v\u00eddeos m\u00e9s freq\u00fcents de booktube. les parts principals d\u2019aquests v\u00eddeos s\u00f3n, primerament la introducci\u00f3 al v\u00eddeo, on el o la youtuber es presenta breument de nou i ens introdueix a l\u2019argument de la lectura fen una sinopsis de l'obra, ja b\u00e9 sigui una novel\u00b7la, un c\u00f2mic, una antologia... a continuaci\u00f3, si la ressenya \u00e9s extensa, es parla dels personatges i les seves caracter\u00edstiques, barrejant-ho amb la seva opini\u00f3 personal, fins que finalment exposen el seu albir i fan una valoraci\u00f3 de tots els aspectes.\nuna de les youtubers espanyoles que fa ressenyes \u201clos libros de maria antonieta\u201d, qui a part de resumir l\u2019argument del llibres extensament, fa una valoraci\u00f3 i afegeix informaci\u00f3 addicional com ara cites del mateix llibre, entrevistes a l\u2019autor o not\u00edcies relacionades amb ell.el diari nacional el pa\u00eds ha plantejat el debat de si els booktubers es podrien considerar com una nova generaci\u00f3 de cr\u00edtica liter\u00e0ria que exposa les seves ressenyes en els canals de youtube.\n\n\n=== gamers ===\nel gamer \u00e9s tota aquella persona que juga i t\u00e9 especial inter\u00e8s per als videojocs. aquest terme \u00e9s doncs, utilitzat per anomenar als youtubers que fan v\u00eddeos compartint les seves partides de videojocs, els gameplays. ambdues paraules, gamer i gameplay, s\u00f3n angleses i estan relacionades amb el joc, ja que gamer vol dir \u201cjugador\u201d i gameplay, \u201cpartida\u201d. en catal\u00e0, s\u2019ha tradu\u00eft com a neologisme i pren el nom de videojugador, per\u00f2 aquest terme pr\u00e0cticament no \u00e9s utilitzat avui en dia.\ngeneralment, els gamers s\u00f3n nois, tot i que tamb\u00e9 hi ha noies com ara l\u2019anomenada fangs, amb afici\u00f3 pels videojocs i pengen v\u00eddeos cada setmana que tenen una durada aproximada de 30 minuts. un dels gamers m\u00e9s conegut internacionalment \u00e9s piewdiepie, per\u00f2 a nivell nacional, rubius omg i willyrex s\u00f3n els m\u00e9s coneguts. alguns dels jocs m\u00e9s jugats s\u00f3n call of duty, \u00e9s una s\u00e8rie de videojocs en els qu\u00e8 el jugador \u00e9s un shooter, \u00e9s a dir, un assass\u00ed i el minecraft, que \u00e9s un videojoc independent d'un m\u00f3n inventat format per cubs.\ntot i que molts van comen\u00e7ar jugant a videojocs de consoles com ara la playstation, avui en dia, juguen principalment a jocs que \u00e9s poden obtenir en els mateixos ordinadors des d\u2019on, amb una webcam, graven els seus v\u00eddeos. aquests, capturen en v\u00eddeo la pantalla durant el joc i per altra banda, van comentant el que va succeint.\nper a gravar els v\u00eddeos, els gamers utilitzen un software, com ara srplopgaming, que permeti gravar els gameplays amb les dues pantalles, la captura i la c\u00e0mera web. no obstant aix\u00f2, a causa de l\u2019alt preu d\u2019aquests, una alternativa \u00e9s enregistrar-ho per separat i despr\u00e9s, amb un programa d\u2019edici\u00f3 com ara l'imovie, aconseguir que ambdues coincideixin quant a espaitemps.\nsi passem a investigar les raons d\u2019introducci\u00f3 dels seguidors al m\u00f3n dels gamers, veiem que molts mostraven inter\u00e8s en con\u00e8ixer els trucs dels jocs i superar nivells aprenent dels \u201cmestres\u201d, que s\u00f3n els gamers. no obstant aix\u00f2, al cap del temps aquesta causa va evolucionar i va acabar transformant-se en una afici\u00f3 deslligada de la necessitat de millorar les t\u00e8cniques en els videojocs, sin\u00f3 m\u00e9s aviat en un passatemps. els seguidors dels gamers no nom\u00e9s miren els gameplays per descobrir estrat\u00e8gies, sin\u00f3 que connecten amb el gamer i passen una bona estona divertint-se amb els comentaris graciosos i enginyosos.\n\n\n=== humoristes ===\nalguns youtubers humor\u00edstics espanyols m\u00e9s coneguts s\u00f3n auronplay i wismichu, populars principalment per a fer v\u00eddeos de cr\u00edtica humor\u00edstica com ara del videoclip de \u201clos burlaos\u201d, grup de m\u00fasica rap de carrer del qual un dels components \u00e9s eduardo garcia, actor que feia de josemi a la s\u00e8rie televisiva aqu\u00ed no hay quien viva.\nper altra banda, tamb\u00e9 destacar a andrea compton, que va guanyar r\u00e0pidament popularitat a youtube perqu\u00e8 ja era coneguda a la xarxa social vine, aquella on pots penjar v\u00eddeos d'una durada m\u00e0xima de 6 segons, i on compartia curts divertits. a youtube, fa v\u00eddeos molt variats, per\u00f2 en cap perd el sentit de l\u2019humor i la s\u00e0tira. de fet, ridiculitza els t\u00edpics v\u00eddeos d\u2019unboxing i, pactant amb botigues considerades de mala qualitat, ensenya els productes m\u00e9s estranys, in\u00fatils, dolents i absurds que ha trobat. a aquests v\u00eddeos els anomena \"mercadillos mix\u201d.\n\n\n== creaci\u00f3 d'un canal de youtube ==\nmirar v\u00eddeos a youtube, no requereix crear-se un compte, per\u00f2 per a compartir-ne, cal iniciar sessi\u00f3 amb un correu electr\u00f2nic. aix\u00ed doncs, un cop tens el compte creat i has iniciat sessi\u00f3, pots clicar m\u2019agrada i no m\u2019agrada, comentar els v\u00eddeos p\u00fablics o privats compartits amb tu i seguir canals. com podeu observar a la seg\u00fcent fotografia, a la dreta de la part inferior del v\u00eddeo podeu clicar m\u2019agrada (polze amunt) i no m\u2019agrada (polze avall), i per comentar nom\u00e9s cal escriure el que desitges a \u201cafegir un comentari p\u00fablic...\u201d. i per a seguir el canal, nom\u00e9s cal clicar el bot\u00f3 vermell que apareix al costat de la foto de perfil que diu \u201csubscriu-te\u201d.\na m\u00e9s, pots compartir els teus v\u00eddeos clicant el bot\u00f3 \u201cpujar\u201d que es troba a la part superior dreta de la pantalla. llavors, nom\u00e9s cal adjuntar el v\u00eddeo gravat i compartir-lo p\u00fablicament, amb alg\u00fa en concret o deixar-lo al n\u00favol en privat, com es prefereixi. no obstant aquesta facilitat per a pujar un v\u00eddeo al n\u00favol de youtube, per a ser youtuber, cal tenir en compte alguns aspectes, tant de car\u00e0cter t\u00e8cnic com d\u2019organitzatiu. aix\u00ed doncs, a continuaci\u00f3 exposar\u00e9 els que he considerat b\u00e0sics per a fer els v\u00eddeos.\n\n\n=== aspectes t\u00e8cnics ===\nper a poder penjar un v\u00eddeo a youtube, primerament, s\u2019ha de gravar i per aix\u00f2 \u00e9s essencial una c\u00e0mera per a poder enregistrar la imatge i el so.\nmolts youtubers utilitzen la lent sigma 30 mm f/ 1.4 perqu\u00e8 d'aquesta manera, el fons desenfocat i se centra l\u2019atenci\u00f3 en els elements m\u00e9s propers. generalment, els youtubers se situen en un lloc amb fons clar i ordenat per\u00f2 amb alguns punts de color que no despistin massa a l'espectador. tenen la mateixa funci\u00f3 que un plat\u00f3 de televisi\u00f3, per\u00f2 que el fet de ser una habitaci\u00f3 causa sensaci\u00f3 de m\u00e9s familiaritat i proximitat. \ncal dir per\u00f2, que no necess\u00e0riament per aconseguir un efecte de fons desenfocat i una bona qualitat d\u2019imatge sigui necessari tenir aquest objectiu. per exemple, yellow mellow, youtuber catalana nascuda a vilanova i la geltr\u00fa, utilitzada generalment la c\u00e0mera canon 600d i a vegades la canon powershot g7x amb l\u2019objectiu sigma 18-35mm f/1.8. a m\u00e9s, per a obtenir una bona qualitat de so, la youtuber utilitza un micro, el yeti de blue o digital spark.\nel pla i l\u2019angle en que es grava \u00e9s quelcom a tenir en compte. el pla m\u00e9s utilitzat \u00e9s el mitj\u00e0 perqu\u00e8 al presentar el youtuber de cintura cap amunt, permet observar a l'espectador les emocions i expressions d\u2019aquest. tamb\u00e9 cal afegir que principalment s\u2019utilitzen angles normals, obtinguts imaginant una l\u00ednia perpendicular a l\u2019objectiu de la c\u00e0mera, per\u00f2 algun youtuber trenca amb els convencionalismes i col\u00b7loca la c\u00e0mera en un angle picat i amb objectius gran angulars causant aix\u00ed un efecte de profunditat enorme.per altra banda, per a fer l'edici\u00f3 del v\u00eddeo hi ha programes senzills com ara el mateix editor de v\u00eddeo youtube, imovie per a productes d'apple i el windows movie maker que es pot obtenir en els productes de windows. per altra banda, d\u2019altres m\u00e9s especialitzats i professionals s\u00f3n el sony vegas, el pinnacle, el final cut i el adobe premiere pro cc -utilitzat per yellow mellow- que s\u00f3n de pagament.\nun cop gravat i editat, el v\u00eddeo ja est\u00e0 preparat per a ser penjat i cal posar un t\u00edtol al v\u00eddeo representatiu.\na banda, al canal de youtube es pot afegir una foto de perfil i un banner, que en angl\u00e8s \u00e9s la cap\u00e7alera de la p\u00e0gina. el banner, ha de tenir una mida aproximada de 2560 x 1440 cm i un pes de m\u00e0xim 4 mb. finalment, cal afegir una descripci\u00f3 al canal per tal que qui hi entri, pugui fer-se una idea que pot trobar-hi.\n\n\n=== pol\u00edtica de youtube ===\nper a poder activar la monetitzaci\u00f3 del canal de youtube, cal anar a la pestanya \u201cobtenci\u00f3 d\u2019ingressos\u201d que es troba a la configuraci\u00f3 del canal, fer clica a \u201cactivar el programa d\u2019obtenci\u00f3 d\u2019ingressos al meu compte\u201d. cal tenir en compte que els v\u00eddeos han de complir els criteris per rebre els ingressos associant els comptes de youtube amb els d'adsense, el sistema de l'empresa google que permet guanyar diners amb l\u2019habilitaci\u00f3 d\u2019anuncis.\ngoogle ofereix dues plataformes que van lligades entre elles, google adwords i google adsense. la primera, permet als individuals o empreses posar anuncis en webs o v\u00eddeos de youtube, ja que aquesta forma part de google, i la segona \u00e9s habilitada per aquells que busquen posar publicitat a les seves webs o v\u00eddeos. aix\u00ed doncs, aquells que hagin demanat anuncis per a les seves p\u00e0gines a canvi d'una remuneraci\u00f3, comen\u00e7aran a formar part de la google display network, xarxa de google adwords on es busquen els llocs webs o v\u00eddeos adequats segons les peticions dels anunciants, que normalment s\u00f3n la tem\u00e0tica, l'edat i el sexe del p\u00fablic. \nper exemple, actualment (desembre 2017) es pot veure que la cadena de restaurants mcdonalds posa anuncis als canals dels i les youtubers espanyols/es m\u00e9s coneguts/des com ara dulceida i yellow mellow. cal apuntar que els anuncis es surten abans de poder reproduir el v\u00eddeo, i es poden passar al cap d'uns segons, a m\u00e9s, si es clica a sobre de l\u2019anunci, un hipervincle et dirigeix directament a la seva p\u00e0gina web.\nsi un v\u00eddeo no t\u00e9 visites, l\u2019anunciant no ha de pagar, ja que ning\u00fa ha pogut con\u00e8ixer el producte que ofereix. a m\u00e9s, la remuneraci\u00f3 dels propietaris de webs o v\u00eddeos, en aquest cas dels youtubers, varia segons el numero de visites, clics a l\u2019anunci i popularitat del lloc. segons alguns youtubers com ara elvisayomastercard, youtuber espanyol, amb un v\u00eddeo de 1.000.000 reproduccions es guanyen uns 200 euros.\nun cop el canal \u00e9s conegut, hi ha sponsors, que en angl\u00e8s s\u00f3n patrocinadors, que a canvi d'una remuneraci\u00f3 demanen que es parli productes en els v\u00eddeos. alguns youtubers es limiten a comentar la seva opini\u00f3 del producte o servei en q\u00fcesti\u00f3 per\u00f2 d\u2019altres, fan un v\u00eddeo m\u00e9s enginy\u00f3s i creatiu.\nper altra banda, la m\u00fasica amb copyright, que en angl\u00e8s s\u00f3n els drets d\u2019autor, pot ser utilitzada per als v\u00eddeos si es paga una quantitat a l\u2019autor. no obstant aix\u00f2, si no es vol gastar diners en la m\u00fasica, la mateixa empresa de google, ofereix una llibreria amb una varietat de m\u00fasica sense copyright que es pot utilitzar, el youtube audio library. si es penja algun v\u00eddeo que cont\u00e9 material protegit per drets d\u2019autor i aquest ha sigut detectat, s\u2019enviar\u00e0 una reclamaci\u00f3 de content id al propietari del v\u00eddeo per part de les empreses o individuals posse\u00efdors del contingut copiat.\n\n\n== vegeu tamb\u00e9 ==\nllista de youtubers en catal\u00e0\n\n\n== refer\u00e8ncies =="