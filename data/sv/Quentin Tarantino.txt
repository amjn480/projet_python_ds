"quentin jerome tarantino, f\u00f6dd 27 mars 1963 i knoxville, tennessee, \u00e4r en amerikansk filmregiss\u00f6r, manusf\u00f6rfattare, filmproducent och sk\u00e5despelare, k\u00e4nd f\u00f6r att ha regisserat filmer som pulp fiction, kill bill, django unchained och inglourious basterds.\nunder tarantinos karri\u00e4r som filmskapare har han skapat b\u00e5de kritikerhyllade alster och kommersiella succ\u00e9er. han har bel\u00f6nats med flera filmpriser, inklusive tv\u00e5 oscars, fyra golden globes, tv\u00e5 bafta awards, guldpalmen, och han har \u00e4ven nominerats till en emmy och en grammy.\ntarantinos filmer genomsyras av en speciell ber\u00e4ttarton som ger dem en karakteristisk karakt\u00e4r. de \u00e4r ofta fyllda av action, som d\u00e5 och d\u00e5 saktas ner av l\u00e5nga dialoger/monologer, d\u00e4r tiden tycks st\u00e5 stilla. ett grovt och ocks\u00e5 blodigt v\u00e5ld, ofta blandat med svart humor, \u00e4r ett \u00e5terkommande inslag, liksom \u00f6verraskande v\u00e4ndningar och tidshopp i handlingen. tarantino \u00e4r \u00f6ppet fotfetischist, n\u00e5got som ocks\u00e5 lyser igenom i filmerna. de fiktiva varum\u00e4rkena big kahuna burger och red apple cigaretter brukar ocks\u00e5 synas i hans verk.  \ntarantino l\u00e5ter s\u00e4llan en komposit\u00f6r komponera ny musik till sina filmer, utan anv\u00e4nder ist\u00e4llet redan utgivna l\u00e5tar eller filmmusik fr\u00e5n \u00e4ldre filmer, ofta alster av ennio morricone. undantag \u00e4r filmerna kill bill och the hateful eight, d\u00e4r musiken i den senare komponerades p\u00e5 best\u00e4llning, i detta fall av just morricone. \ntarantino var 2004 ordf\u00f6rande i juryn f\u00f6r filmfestivalen i cannes utm\u00e4rkelse guldpalmen. han \u00e4r ocks\u00e5 medgrundare till produktionsbolaget a band apart och driver en biograf i los angeles sedan 2014.\n\n\n== karri\u00e4r ==\nsom egen regiss\u00f6r och manusf\u00f6rfattare anv\u00e4nder tarantino oftast lawrence bender som producent, och, innan hennes d\u00f6d 2010, sally menke som klippare. han samarbetar ocks\u00e5 ofta med robert rodr\u00edguez och roger avary.\n\n\n=== 1980-talet ===\n\n\n==== my best friend's birthday ====\n1984, d\u00e5 tarantino arbetade p\u00e5 videobutiken video archives i manhattan beach, kalifornien, debuterade han som filmregiss\u00f6r i my best friend's birthday med ett manus han skrev tillsammans med kollegan craig hamann. filmteamet bestod av \u00f6vriga arbetare p\u00e5 video archives, inklusive roger avary. filmen, med en budget p\u00e5 5 000 dollar, gjordes i svartvitt med 16-milimetersfilm, som tarantino sj\u00e4lv sedan redigerade. dess ursprungliga speltid var  70 minuter, men p\u00e5 grund av en brand i filmlaboratoriet \u00f6verlevde bara 36 minuter. filmen, som senare kom att bli grunden f\u00f6r true romance, visades p\u00e5 n\u00e5gra filmfestivaler 1987 men sl\u00e4pptes aldrig f\u00f6r den officiella biopubliken. den of\u00e4rdiga versionen finns att ses p\u00e5 youtube[1]. filmen tog n\u00e4stan tre \u00e5r att spela in och tarantino har sagt att detta var hans praktiska filmutbildning.\n\n\n=== 1990-talet ===\n\n\n==== de h\u00e4nsynsl\u00f6sa ====\nde h\u00e4nsynsl\u00f6sa blev tarantinos f\u00f6rsta l\u00e5ngfilm. han skrev manuset p\u00e5 tre och en halv vecka och producenten lawrence bender vidarebefordrade det till regiss\u00f6ren monte hellman som hj\u00e4lpte tarantino att s\u00e4kra finansieringen. planen var att filma med en budget p\u00e5 30 000 dollar med 16-milimetersfilm, och rollbes\u00e4ttningen skulle best\u00e5 av tarantinos n\u00e4rmsta v\u00e4nner, inklusive bender sj\u00e4lv. dock blev tarantino kontaktad av harvey keitel som ville medverka som medproducent och som sk\u00e5despelare d\u00e5 han l\u00e4ste en kopia av manuset och tyckte om den. med keitels hj\u00e4lp lyckades filmteamet \u00f6ka budgeten till 1,5 miljoner dollar och tarantino kunde d\u00e5 anv\u00e4nda sig av st\u00f6rre sk\u00e5despelare som michael madsen, steve buscemi, chris penn och tim roth. keitel fick en huvudroll och tarantino spelade sj\u00e4lv en av de mindre b\u00e4rande rollerna.\nfilmen, som kombinerar mycket grovt och blodigt v\u00e5ld med svart humor, knivskarpa dialoger, \u00f6verraskande v\u00e4ndningar och kronologiska hopp, hade premi\u00e4r p\u00e5 sundance film festival 1992. den fick d\u00e4r positiva recensioner av kritikerna och tidningen empire utn\u00e4mnde filmen till den \"st\u00f6rsta independentfilmen genom tiderna\".\n\n\n==== true romance och natural born killers ====\ndet f\u00f6rsta filmmanuset som tarantino skrev \u00e4r true romance, vilket han h\u00e4vdar \u00e4r det mest sj\u00e4lvbiografiska film han har skrivit. han hade dock inget intresse av att regissera filmen sj\u00e4lv utan s\u00e5lde manuset f\u00f6r 50 000 dollar. efter en \u00f6verenskommelse blev tony scott filmens regiss\u00f6r. trots att han \u00e4ndrade den olinj\u00e4ra ber\u00e4ttelsen till en mer konventionell linj\u00e4r struktur och \u00e4ndrade slutet, blev tarantino dock n\u00f6jd med resultatet. true romance hade premi\u00e4r 1993 och hyllades av kritikerna, men blev dock inte en kassasucc\u00e9. filmens handling bygger till stor del p\u00e5 my best friend's birthday.\ndet andra filmmanuset som tarantino skrev \u00e4r natural born killers. n\u00e4r han inte hade m\u00f6jlighet att regissera filmen sj\u00e4lv s\u00e5lde han manuset till producenterna jane hamsher och don murphy f\u00f6r 10 000 dollar. hamsher och murphy s\u00e5lde i sin tur manuset till warner bros.. vid den tidpunkten s\u00f6kte oliver stone efter n\u00e5got enkelt att filma efter att ha blivit utmattad av sina tidigare filmprojekt, och k\u00e4nde att natural born killers var precis det han letade efter. stone gjorde dock s\u00e5 stora f\u00f6r\u00e4ndringar i manuset att tarantino endast blev krediterad f\u00f6r filmens synopsis. n\u00e4r filmen hade premi\u00e4r 1994 m\u00f6ttes den av blandade till positiva recensioner av kritiker, men blev mycket kontroversiell p\u00e5 grund av dess grafiska v\u00e5ld. filmen har anklagats f\u00f6r att ha inspirerat \"copycat\"-m\u00f6rdare.\n\n\n==== pulp fiction ====\nefter genombrottet med de h\u00e4nsynsl\u00f6sa fick tarantino flera erbjudanden fr\u00e5n hollywood att regissera filmer som speed och men in black. ist\u00e4llet best\u00e4mde han sig f\u00f6r att resa till amsterdam med kollegan roger avary, f\u00f6r att arbeta p\u00e5 det manus som skulle bli pulp fiction. p\u00e5 samma s\u00e4tt som de h\u00e4nsynsl\u00f6sa \u00e4r filmen ber\u00e4ttad med en hoppande kronologis, knivskarpa dialoger, blodigt v\u00e5ld med svart humor, och \u00f6verraskande v\u00e4ndningar, vilka skulle bli typiska element i framtida filmer av tarantino. sj\u00e4lva namnet p\u00e5 filmen syftar p\u00e5 \u00f6knamnet p\u00e5 tidningar fr\u00e5n mitten av 1900-talet tryckta p\u00e5 s\u00e4mre papperskvalitet och k\u00e4nda f\u00f6r grafiskt v\u00e5ld och kraftfulla dialoger.\nn\u00e4r manuset blev klart f\u00f6rs\u00f6kte lawrence bender f\u00e5 finansiering fr\u00e5n columbia tristar, men fick avslag. efter det v\u00e4nde han sig till miramax films, d\u00e4r medordf\u00f6randen harvey weinstein omedelbart blev fascinerad av manuset, och beslutade sig f\u00f6r att finansiera produktionen.\nn\u00e4r filmen hade premi\u00e4r p\u00e5 filmfestivalen i cannes 1994 bel\u00f6nades den med det mest prestigefyllda filmpriset guldpalmen. den blev \u00e4ven en stor hit p\u00e5 bioduken och drog in \u00f6ver 213 miljoner dollar v\u00e4rlden \u00f6ver. tarantino och avary erh\u00f6ll varsin oscar f\u00f6r b\u00e4sta originalmanus. filmen \u00f6kade dessutom karri\u00e4rstatusen f\u00f6r sk\u00e5despelarna john travolta, samuel l. jackson och uma thurman, som alla nominerades till oscar f\u00f6r sina insatser. filmen anses allm\u00e4nt vara tarantinos m\u00e4sterverk.[k\u00e4lla beh\u00f6vs]\n\n\n==== four rooms och from dusk till dawn ====\nefter att pulp fiction f\u00e4rdigst\u00e4lldes regisserade tarantino den fj\u00e4rde delen av komedifilmen four rooms, \"mannen fr\u00e5n hollywood\", som var en hyllning till avsnittet \"man from the south\" fr\u00e5n alfred hitchcock presenterar med steve mcqueen,i en adaptering av en kort ber\u00e4ttelse av roald dahl. de \u00f6vriga regiss\u00f6rerna till filmen var allison anders, alexandre rockwell och robert rodr\u00edguez. filmen m\u00f6ttes dock av negativa recensioner.\ndet f\u00f6rsta filmmanus som tarantino fick betalt f\u00f6r att skriva, 1 500 dollar, var from dusk till dawn. makeup-artisten robert kurtzman bad honom att skriva ett manus, grundat p\u00e5 kurtzmans id\u00e9, som gentj\u00e4nst f\u00f6r att kurtzman gjort sminkarbete i de h\u00e4nsynsl\u00f6sa. tarantino avstod fr\u00e5n att regissera filmen, f\u00f6r att ist\u00e4llet l\u00e4gga mer fokus p\u00e5 manuset, och p\u00e5 sin egen roll mi filmen. n\u00e4r kurtzman sj\u00e4lv avb\u00f6jde att regissera erbj\u00f6d tarantino registolen till kompisen robert rodr\u00edguez, som tackade ja. filmen fick blandade till positiva recensioner av kritiker och uppn\u00e5dde snabbt kultstatus. filmen fick tv\u00e5 uppf\u00f6ljare, som tarantino och rodr\u00edguez var med och producerade. de sl\u00e4pptes direkt p\u00e5 video och ingen av dem fick lika stor framg\u00e5ng som den f\u00f6rsta filmen.\n\n\n==== jackie brown ====\nden tredje filmen av tarantino blev jackie brown, baserad p\u00e5 romanen rum punch av elmore leonard. filmen var en hyllning till blaxploitationfilmer och titelrollen spelades av pam grier, som brukade medverka i just s\u00e5na filmer under 1970-talet. filmen m\u00f6ttes av positiva recensioner av kritiker och \u00f6kade karri\u00e4rstatusen f\u00f6r grier och robert forster, vilka b\u00e5da tidigare inte har haft stora filmroller p\u00e5 l\u00e4nge. grier nominerades till en golden globe och forster nominerades till en oscar. leonard ans\u00e5g personligen att filmen var en av de b\u00e4sta filmadapteringar av hans b\u00f6cker. jackie brown \u00e4r hittills tarantinos enda film som \u00e4r baserad p\u00e5 en f\u00f6rlaga och den minst v\u00e5ldsamma film han gjort.\n\n\n=== 2000-talet ===\n\n\n==== kill bill ====\ntarantino planerade att filma inglourious basterds men hade problem med att g\u00f6ra klart slutet s\u00e5 han sk\u00f6t upp projektet f\u00f6r att fokusera sig p\u00e5 kill bill, d\u00e4r tarantino blandar olika filmstilar som kinesiska kung fu-filmer, japanska samurajfilmer, spaghetti-western samt rape & revenge-filmer. n\u00e4r filmen h\u00f6ll p\u00e5 att bli \u00f6ver fyra timmar l\u00e5ng delades den i tv\u00e5 delar, volume 1 (2003) och volume 2 (2004). id\u00e9erna till kill bill \u00e4r baserade p\u00e5 karakt\u00e4ren the bride som utvecklades av tarantino och uma thurman (som spelade huvudrollen) under produktionen av pulp fiction. tarantino har sagt i en intervju att den svenska filmen thriller \u2013 en grym film var en stor och viktig inspirationsk\u00e4lla. kill bill-filmerna m\u00f6ttes av positiva recensioner av kritiker och thurman och david carradine nominerades till golden globes f\u00f6r deras rollinsatser.\n\n\n==== grindhouse ====\nn\u00e4sta projekt med rodr\u00edguez blev grindhouse, best\u00e5ende av filmerna death proof av tarantino och planet terror av rodr\u00edguez. grindhouse var en hyllning till exploitationsfilmen som under 70-talet brukade visas p\u00e5 drive in-biografer. n\u00e4r tarantino regisserade death proof agerade han sj\u00e4lv filmfotograf, vilket d\u00e5 var f\u00f6rsta g\u00e5ngen f\u00f6r honom. filmerna kom ut 2007 och m\u00f6ttes av positiva recensioner av kritiker men blev inte s\u00e5 stora kommersiella succ\u00e9er. death proof var nominerad f\u00f6r guldpalmen vid filmfestivalen i cannes. fem stycken fejkade trailers gjordes i samband med grindhouse, varav tv\u00e5 av dem skulle senare bli till riktiga l\u00e5ngfilmer, d\u00e4ribland machete som rodr\u00edguez regisserade 2010.\n\n\n==== inglourious basterds ====\ni oktober 2008 b\u00f6rjade tarantino filma inglourious basterds d\u00e5 slutet av manuset blev klart. han hade jobbat med manuset i mer \u00e4n tio \u00e5r. filmen ger en alternativ version av andra v\u00e4rldskriget d\u00e4r den utspelar sig i tyskockuperade frankrike och skildrar tv\u00e5 mordf\u00f6rs\u00f6k p\u00e5 ledarna f\u00f6r nazistpartiet. inspelningen skedde i tyskland och frankrike. titeln p\u00e5 filmen \u00e4r l\u00e5nad fr\u00e5n den italienska filmen inglorious bastards som regisserades av enzo g. castellari 1978.\nfilmen hade premi\u00e4r vid filmfestivalen i cannes 2009 och nominerades till guldpalmen. filmen hyllades av kritikerna och drog in \u00f6ver 321 miljoner dollar v\u00e4rlden \u00f6ver. den var nominerad till \u00e5tta stycken oscars, inklusive f\u00f6r b\u00e4sta film. tarantino var nominerad f\u00f6r b\u00e4sta regi och b\u00e4sta originalmanus.\nden d\u00e5 internationellt ok\u00e4nde sk\u00e5despelaren christoph waltz bel\u00f6nades med en oscar f\u00f6r sin roll som ss-standartenf\u00fchrer hans landa. waltz vann dessutom priset f\u00f6r b\u00e4sta manliga sk\u00e5despelare vid filmfestivalen i cannes.\n\n\n=== 2010-talet ===\n\n\n==== django unchained ====\nvid sent 2011 p\u00e5b\u00f6rjades produktionen av django unchained, som handlar om slaven django som sl\u00e5r f\u00f6lje med den tyska prisj\u00e4garen dr. king schultz f\u00f6r att hitta och befria sin fru fr\u00e5n en elak plantage\u00e4gare. tarantino var intresserad av att g\u00f6ra en spaghettiv\u00e4stern som utspelade sig i den djupa s\u00f6dern av amerika. filmen var delvis en hyllning till den \u00e4ldre v\u00e4sternfilmen django (1966).\nfilmen hade v\u00e4rldspremi\u00e4r 25 december 2012 och drog in \u00f6ver 425 miljoner dollar, vilket g\u00f6r den till tarantinos mest inkomstbringande film. den hyllades av kritikerna, men fick en viss kritik f\u00f6r skildringen av slaveriet och f\u00f6r sitt v\u00e5ld. filmen nominerades till fem stycken oscars, inklusive f\u00f6r b\u00e4sta film. tarantino bel\u00f6nades med en oscar f\u00f6r manuset och christoph waltz bel\u00f6nades med en oscar f\u00f6r rollen som dr. king schultz.\n\n\n==== the hateful eight ====\ni november 2013 ber\u00e4ttade tarantino att han arbetade med ny film som skulle bli en western. han uppgav att den inte skulle vara en uppf\u00f6ljare till django unchained. den 12 januari 2014 tillk\u00e4nnagavs det att titeln p\u00e5 filmen skulle bli the hateful eight. inspelningen skulle ursprungligen ha p\u00e5b\u00f6rjats sommaren 2014, men n\u00e4r manuset l\u00e4cktes beslutade tarantino att l\u00e4gga ner projektet och publicera handlingen i en roman ist\u00e4llet. han ber\u00e4ttade att han i f\u00f6rtroende gav manuset till sex personer, inklusive bruce dern, tim roth och michael madsen. den 19 april anordnade tarantino en h\u00f6gl\u00e4sning av det l\u00e4ckta manuset p\u00e5 ace hotel los angeles. sk\u00e5despelare som deltog i h\u00f6gl\u00e4sningen var samuel l. jackson, kurt russell, amber tamblyn, james parks, walton goggins, zo\u00eb bell, james remar och dana gourrier, samt de tre sk\u00e5despelarna som fick manuset innan l\u00e4ckan; bruce dern, tim roth och michael madsen.\nsenare under v\u00e5ren best\u00e4mde sig tarantino f\u00f6r att ta upp filmprojektet igen med att b\u00f6rja filma i wyoming fr\u00e5n november 2014. under den \u00e5rliga san diego comic-con international bekr\u00e4ftade han att inspelningen skulle bli av med en ny version av manuset. den 23 januari 2015 p\u00e5b\u00f6rjades inspelningen i telluride, colorado sedan den planerade inspelningen i november 2014 hade skjutits upp.\nfilmen hade premi\u00e4r i en roadshow-version i utvalda biografer den 25 december 2015 med 70 mm-projektorer, innan filmen hade premi\u00e4r p\u00e5 digitala biografer den 30 december 2015. filmen m\u00f6ttes av mestadels positiva recensioner av kritiker. ennio morricone bel\u00f6nades med en oscar f\u00f6r b\u00e4sta filmmusik.\n\n\n==== once upon a time in hollywood ====\nonce upon a time in hollywood hade premi\u00e4r 2019 och utspelar sig i 1960-talets hollywood med sk\u00e5despelare som leonardo dicaprio, brad pitt och al pacino.\n\n\n== privatliv ==\n\u00e5r 2009 l\u00e4rde tarantino k\u00e4nna den israeliska s\u00e5ngerskan daniella pick i samband med marknadsf\u00f6ringen av inglorious basterds i israel. paret f\u00f6rlovade sig 2017 och gifte sig 2018. daniella pick \u00e4r dotter till den israeliske pops\u00e5ngaren svika pick.\n\n\n== filmografi ==\n\n\n=== l\u00e5ngfilmer ===\n\n\n=== television ===\n\n\n== \u00e5terkommande sk\u00e5despelare i tarantinos filmer ==\ntarantino anv\u00e4nder ofta samma sk\u00e5despelare i flera av sina filmer.\n\n\n== priser och nomineringar ==\n\n\n== referenser ==\n\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia.\n\n\n== externa l\u00e4nkar ==\n\nquentin tarantino p\u00e5 internet movie database (engelska)\nthe quentin tarantino archives\nquentin tarantinos filmfestival"