"turquia (en turc: t\u00fcrkiye), oficialment la rep\u00fablica de turquia (en turc: t\u00fcrkiye cumhuriyeti), \u00e9s un estat eurasi\u00e0tic que ocupa la pen\u00ednsula d'anat\u00f2lia al sud-oest d'\u00e0sia, aix\u00ed com tr\u00e0cia als balcans, regi\u00f3 del sud-est d'europa. turquia t\u00e9 frontera amb vuit estats: bulg\u00e0ria al nord-oest, gr\u00e8cia a l'oest, ge\u00f2rgia al nord-est, arm\u00e8nia, azerbaidjan i l'iran a l'est, i iraq i s\u00edria al sud-est. les fronteres mar\u00edtimes s\u00f3n el mar mediterrani al sud, el mar egeu a l'oest i la mar negra al nord. el mar de m\u00e0rmara i els estrets turcs separen anat\u00f2lia de tr\u00e0cia, que delimiten les fronteres entre \u00e0sia i europa; per tant, turquia \u00e9s un estat transcontinental.atesa la seva localitzaci\u00f3 estrat\u00e8gica entre dos continents, la cultura de turquia \u00e9s una mescla \u00fanica de les tradicions orientals i occidentals. hi van existir diverses entitats pol\u00edtiques des de l'edat antiga. les tribus turques van envair el territori el segle xi. l'imperi otom\u00e0 va comen\u00e7ar a expandir-se a partir del segle xiv. en l'actualitat, turquia \u00e9s una rep\u00fablica constitucional, unit\u00e0ria, democr\u00e0tica i secular, conformada despr\u00e9s de la caiguda de l'imperi otom\u00e0 en la primera guerra mundial. des d'aleshores, turquia s'ha integrat cada vegada m\u00e9s amb occident i \u00e9s membre de diverses organitzacions com ara el consell d'europa (1949), l'otan (1952), l'ocde (1961), l'osce (1973) i el g20 (1999). va comen\u00e7ar les negociacions per convertir-se en membre ple de la uni\u00f3 europea el 2005, tot i que n'ha estat membre associat des de 1995. \u00e9s classificada, segons algunes organitzacions, com a pa\u00eds desenvolupat, i com a pot\u00e8ncia regional.\n\n\n== topon\u00edmia ==\ndes de la conquesta de l'imperi rom\u00e0 d'orient pels turcs, la regi\u00f3 va ser coneguda com a imperi otom\u00e0. a partir de la proclamaci\u00f3 de la rep\u00fablica, el pa\u00eds es coneix com a turquia. el nom de turquia, t\u00fcrkiye, en turc, es divideix en dues paraules: t\u00fcrk, que significa 'fort' en l'antic turc, i que feia refer\u00e8ncia als habitants de turquia o als membres d'algun dels pobles turcs, una forma tardana de tu-kin, nom donat pels xinesos als pobles que vivien al sud del mass\u00eds de l'altai de l'\u00e0sia central, possiblement des del 177 ac, i el sufix abstracte \u2013iye (derivat del sufix \u00e0rab \u2013iyya, i alhora associat al sufix llat\u00ed medieval \u2013ia en el nom turchia, i del sufix del grec medieval \u2013\u03af\u03b1 en \u03c4\u03bf\u03c5\u03c1\u03ba\u03af\u03b1), que significa 'propietari' o 'relacionat amb'. la primera vegada que s'utilitz\u00e0 el terme t\u00fcrk o t\u00fcr\u00fck com a aut\u00f2nim fou en les inscripcions d'orkhon dels g\u00f6kt\u00fcrks de l'\u00e0sia central, al voltant del segle viii dc. la paraula catalana turquia es deriva directament del llat\u00ed medieval turquia.\n\n\n== geografia f\u00edsica ==\n\nturquia \u00e9s un estat transcontinental d'eur\u00e0sia. la turquia asi\u00e0tica, que correspon a la pen\u00ednsula d'anat\u00f2lia, que inclou el 97% de la superf\u00edcie del pa\u00eds, est\u00e0 separada de la turquia europea pel b\u00f2sfor, el mar de m\u00e0rmara i els dardanels, els quals, de forma conjunta, s\u00f3n l'enlla\u00e7 mar\u00edtim entre la mar negra i el mar mediterrani. la turquia europea, que correspon a la tr\u00e0cia i la rum\u00e8lia orientals a la pen\u00ednsula balc\u00e0nica, nom\u00e9s representa el 3% de la superf\u00edcie total de l'estat. el territori de turquia t\u00e9 m\u00e9s de 1.600 km de longitud, d'est a oest, i 800 km de nord a sud. la superf\u00edcie de turquia, incloent-hi els llacs, \u00e9s de 783.562 km\u00b2, dels quals nom\u00e9s 23.764 km\u00b2 s\u00f3n a europa. turquia \u00e9s el 37\u00e8 estat m\u00e9s gran del m\u00f3n, amb una superf\u00edcie similar a la suma de les superf\u00edcies del regne unit i de fran\u00e7a.\n\nla turquia europea, al nord-oest, conforma la tr\u00e0cia oriental, i t\u00e9 fronteres amb gr\u00e8cia i bulg\u00e0ria. la turquia asi\u00e0tica, anat\u00f2lia \u2014tamb\u00e9 coneguda com a l'\u00e0sia menor\u2014, est\u00e0 formada per un altipl\u00e0 central amb planes costaneres estretes, entre el k\u00f6ro\u011flu i la serralada de l'orient del mar negre al nord, cap a les muntanyes del taure, al sud. l'est del pa\u00eds \u00e9s m\u00e9s muntany\u00f3s, i \u00e9s l'origen de diversos rius que s'estenen per l'orient mitj\u00e0, com ara l'eufrates i el tigris. s'hi troben el llac van i el mont ararat, l'elevaci\u00f3 m\u00e0xima de l'estat, amb 5.165 msnm.el relleu variat de turquia \u00e9s el producte de diversos moviments terrestres complexos que han format la regi\u00f3 al llarg de molts mil\u00b7lennis i que encara produeixen terratr\u00e8mols i erupcions volc\u00e0niques. el b\u00f2sfor i els dardanels es formaren gr\u00e0cies a les falles geol\u00f2giques que creuen turquia i que permeteren la creaci\u00f3 del mar negre. hi ha una falla geol\u00f2gica que creua el nord del pa\u00eds, d'oest cap a l'est, que caus\u00e0 el terratr\u00e8mol de 1999.\n\n\n== clima ==\n\nles \u00e0rees costaneres mediterr\u00e0nies de turquia tenen un clima mediterrani, amb estius secs, i hiverns humits moderats. les condicions s\u00f3n m\u00e9s extremes a l'interior \u00e0rid. les muntanyes a prop de la costa impedeixen que les influ\u00e8ncies mediterr\u00e0nies s'estenguin al centre i, per tant, l'altipl\u00e0 de l'anat\u00f2lia central t\u00e9 un clima continental, amb hiverns m\u00e9s severs. la precipitaci\u00f3 mitjana \u00e9s de 400 mil\u00b7l\u00edmetres, amb difer\u00e8ncies regionals que depenen de l'altitud. les regions m\u00e9s seques s\u00f3n la plana de konya i la de malatya.\n\n\n== pol\u00edtica i govern ==\n\n\n=== institucions de govern ===\n\nturquia \u00e9s una democr\u00e0cia representativa parlament\u00e0ria organitzada com a estat unitari centralitzat. des de la seva fundaci\u00f3 com a rep\u00fablica el 1923, turquia ha desenvolupat una forta tradici\u00f3 de secularitzaci\u00f3. la constituci\u00f3 de turquia estableix l'estructura legal del pa\u00eds.\nel cap d'estat \u00e9s el president de la rep\u00fablica, el paper del qual \u00e9s sobretot cerimonial. el president \u00e9s elegit per un per\u00edode de cinc anys en eleccions directes. el poder executiu \u00e9s ocupat i exercit pel primer ministre i el consell de ministres, que integren el govern. el primer ministre \u00e9s elegit pel parlament per mitj\u00e0 d'un vot de confian\u00e7a al seu govern i, generalment, \u00e9s el cap del partit amb m\u00e9s escons al parlament. ni el primer ministre ni els ministres del consell han de ser membres del parlament, per\u00f2 en la majoria dels casos s\u00ed que n'han estat membres.\nel poder legislatiu \u00e9s ocupat pel parlament unicameral, la gran assemblea nacional, integrada per 550 membres electes per un mandat de quatre anys segons el m\u00e8tode de representaci\u00f3 proporcional a les 85 circumscripcions o districtes electorals en qu\u00e8 est\u00e0 dividit l'estat, i que representen les 81 prov\u00edncies de turquia. istanbul es divideix en tres circumscripcions electorals i ankara i esmirna en dues, ateses llurs poblacions. per tal d'evitar una fragmentaci\u00f3 pol\u00edtica en qu\u00e8 cap partit tingui la capacitat de formar el govern, nom\u00e9s els partits que hagin aconseguit com a m\u00ednim el 10% dels vots en les eleccions parlament\u00e0ries nacionals tenen el dret a representaci\u00f3 al parlament. en les eleccions del 2011, van obtenir representaci\u00f3 parlament\u00e0ria un total de tres partits pol\u00edtics, m\u00e9s 36 diputats independents. no obstant aix\u00f2, els partits poden acordar aliances amb d'altres; en separar els partits aliats, de fet, set partits pol\u00edtics hi van ser representats el 2007. tamb\u00e9 es permeten les candidatures independents, per\u00f2 han d'aconseguir tamb\u00e9 almenys el 10% dels vots de llurs circumscripcions per tal de ser elegides.la judicatura \u00e9s independent dels poders executiu i legislatiu. la cort constitucional t\u00e9 l'enc\u00e0rrec d'avaluar la conformitat de les lleis i decrets aprovats pel parlament amb la constituci\u00f3. el consell d'estat \u00e9s el tribunal d'\u00faltima inst\u00e0ncia per als casos administratius, i l'alt tribunal d'apel\u00b7lacions per a tots els altres casos.el sufragi universal per a homes i dones ha estat en vigor des de 1933, i tots els ciutadans turcs en complir 18 anys tenen el dret al vot. el 2004, hi havia cinquanta partits pol\u00edtics registrats al pa\u00eds, que abasten tot l'espectre pol\u00edtic. la cort constitucional pot cancel\u00b7lar el finan\u00e7ament p\u00fablic dels partits pol\u00edtics que consideri antiseculars i independentistes, o fins i tot pot negar-los el registre.\n\n\n=== afers exteriors ===\nen concordan\u00e7a amb la seva orientaci\u00f3 tradicional cap a occident, les relacions amb europa han estat un tema central de pol\u00edtica exterior de turquia. turquia va ser membre fundador del consell d'europa el 1949, membre de l'otan (1952), va sol\u00b7licitar admissi\u00f3 com a membre associat de la comunitat econ\u00f2mica europea (cee), predecessora de la uni\u00f3 europea, el 1959, la qual va ser conferida el 1963. despr\u00e9s de diverses d\u00e8cades de negociacions pol\u00edtiques, turquia va sol\u00b7licitar admissi\u00f3 com a membre ple a la cee el 1987. el 1992, va esdevenir membre associat de la uni\u00f3 d'europa occidental i el 1995 va acordar una uni\u00f3 duanera amb la uni\u00f3 europa. el 2005, va comen\u00e7ar oficialment les negociacions formals per a ser admesa com a membre de la uni\u00f3 europea. s'estima que la seva admissi\u00f3 pot trigar 15 anys a realitzar-se atesa la grand\u00e0ria de turquia i els diversos desacords en molts temes, com ara les disputes amb la rep\u00fablica de xipre \u2014en l'actualitat membre de la uni\u00f3 europea\u2014 quant a la intervenci\u00f3 militar turca el 1974, amb la intenci\u00f3 de prevenir l'annexi\u00f3 de l'illa a gr\u00e8cia. des d'aleshores, turquia no reconeix la rep\u00fablica xipriota, essencialment grega, com a \u00fanica autoritat sobre l'illa, ans dona el seu suport a la comunitat xipriota turca que ha format la rep\u00fablica turca del nord de xipre de facto.un altre aspecte important en les relacions exteriors de turquia han estat les seves relacions amb els estats units. davant l'amena\u00e7a comuna de la uni\u00f3 sovi\u00e8tica, turquia es va unir a l'otan, el 1952, assegurant aix\u00ed les relacions properes bilaterals amb washington durant la guerra freda. en l'actualitat, amb la desaparici\u00f3 de la uni\u00f3 sovi\u00e8tica, la import\u00e0ncia geoestrat\u00e8gica de turquia \u00e9s deguda a la seva proximitat a l'orient mitj\u00e0. a turquia es troba una base a\u00e8ria militar de l'otan, a prop de la frontera amb s\u00edria i iraq, que ha estat utilitzada pels estats units en les seves operacions regionals. la democr\u00e0cia secular de turquia i les relacions positives que mant\u00e9 amb israel-palestina, l'han fet un aliat estrat\u00e8gic per als estats units. els estats units, per la seva banda, li han donat suport econ\u00f2mic i diplom\u00e0tic, incloent-hi els temes estrat\u00e8gics, com ara la seva possible admissi\u00f3 a la uni\u00f3 europea.\nla independ\u00e8ncia dels estats turcs de la uni\u00f3 sovi\u00e8tica, amb els quals turquia comparteix una her\u00e8ncia cultural i ling\u00fc\u00edstica, li han perm\u00e8s estendre les seves relacions pol\u00edtiques i econ\u00f2miques a l'\u00e0sia central. un dels assoliments d'aquestes relacions va ser la construcci\u00f3 d'un oleoducte des de bak\u00fa, azerbaidjan, cap al port de ceyhan, turquia. aquest oleoducte forma part de l'estrat\u00e8gia pol\u00edtica de turquia per convertir-se en un conducte d'energia per a occident. tot i aix\u00ed, la frontera turca amb arm\u00e8nia, un estat del caucas, est\u00e0 tancada, atesa l'ocupaci\u00f3 del territori d'\u00e0zeri durant la guerra de l'alt karabagh. les relacions amb arm\u00e8nia han estat delicades, a causa de les deportacions for\u00e7ades d'armenis i les massacres que se'n van derivar durant els \u00faltims dies de l'imperi otom\u00e0, les quals han estat reconegudes per diversos pa\u00efsos i historiadors com el genocidi armeni. turquia rebutja el terme genocidi, tot i recon\u00e8ixer que hi va haver moltes morts, per\u00f2 afirma que aquestes es van produir a conseq\u00fc\u00e8ncia de les malalties, les fams i les lluites \u00e8tniques internes.\n\n\n=== divisions administratives ===\n\nla capital de turquia \u00e9s ankara. el territori de turquia se subdivideix en 81 prov\u00edncies (singular il, plural iller), que s'agrupen en set regions per als censos, tot i que aquestes no tenen cap estructura administrativa. cada prov\u00edncia, al seu torn, se subdivideix en districtes; en total n'hi ha 923. les prov\u00edncies tenen el mateix nom que llurs capitals, les quals s\u00f3n conegudes com a \u00abdistrictes centrals\u00bb, llevat de les prov\u00edncies d'hatay (capital: antakya), kocaeli (capital: i\u0307zmit) i sakarya (capital: adapazari). la ciutat m\u00e9s gran i l'antiga capital \u00e9s istanbul, que encara \u00e9s el centre econ\u00f2mic i cultural del pa\u00eds.les prov\u00edncies m\u00e9s poblades de turquia s\u00f3n:\ni\u0307stanbul - 12.573.836\nankara - 4.466.756\nesmirna - 3.739.353\nbursa - 2.439.876\nadana - 2.006.650\nkonya - 1.959.082\nantalya - 1.789.295\nmersin - 1.595.938\ngaziantep - 1.560.023\n\u015fanl\u0131urfa - 1.523.099\ndiyarbak\u0131r - 1.460.714\nkocaeli - 1.437.926\nhatay - 1.386.224\nmanisa - 1.319.920\nsamsun - 1.228.959\n\n\n== economia ==\n\nl'economia din\u00e0mica de turquia \u00e9s una barreja complexa d'ind\u00fastria moderna i agricultura tradicional, conservant aquesta \u00faltima un 40% d'ocupaci\u00f3 cap a l'any 2001. t\u00e9 un sector privat en estat de creixement r\u00e0pid i estable; no obstant aix\u00f2, l'estat juga encara un rol b\u00e0sic en la ind\u00fastria, activitats banc\u00e0ries, transport i comunicacions. la ind\u00fastria m\u00e9s important de turquia i el seu principal producte d'exportaci\u00f3 s\u00f3n les seves teles i robes, encara majorit\u00e0riament en mans privades.\ndurant la major part del segle xx \u2014des de la instituci\u00f3 de la rep\u00fablica\u2014, les pol\u00edtiques econ\u00f2miques de turquia inclo\u00efen els controls governamentals estrictes sobre la participaci\u00f3 del sector privat, el comer\u00e7 exterior i la inversi\u00f3 estrangera directa. no obstant aix\u00f2, des de la d\u00e8cada de 1980, turquia va comen\u00e7ar a implementar reformes de liberalitzaci\u00f3 econ\u00f2mica, iniciades pel primer ministre turgut \u00f6zal, amb la intenci\u00f3 de crear una economia de mercat. les reformes van propiciar un creixement r\u00e0pid de l'economia, amb dues greus recessions, el 1994, el 1999 (despr\u00e9s del terratr\u00e8mol del mateix any) i el 2001. el creixement mitj\u00e0 del producte interior brut anual entre 1981 i el 2003 va ser del 4%. segons un report de l'ocde, mancant reformes addicionals, a m\u00e9s del creixent d\u00e8ficit del sector p\u00fablic i la corrupci\u00f3 han tingut com a resultat una alta inflaci\u00f3, un sector bancari debilitat i volatilitat macroecon\u00f2mica. des de la crisi econ\u00f2mica del 2001 i les reformes del ministre de finances kemal dervi\u015f, la inflaci\u00f3 s'ha redu\u00eft a un d\u00edgit, i hi ha hagut un augment en la inversi\u00f3 estrangera. el fons monetari internacional (fmi) ha pronosticat una inflaci\u00f3 del 6% per al 2008. el creixement mitj\u00e0 del pib del 2002 al 2007 va ser del 7,4%, una de les economies de m\u00e9s r\u00e0pid creixement d'europa i del m\u00f3n.\nel 2007, la producci\u00f3 del sector agr\u00edcola representava el 8,9% del pib, la del sector industrial el 30,8% i la del sector dels serveis el 59,3%. el sector del turisme s'ha beneficiat d'un r\u00e0pid creixement durant els \u00faltims vint anys, i constitueix una part important de l'economia. el 2007, 27 milions de persones van visitar turquia, amb una despesa total de 18.500 milions de d\u00f2lars. altres sectors importants s\u00f3n el sector bancari, la construcci\u00f3, la ind\u00fastria de l'autom\u00f2bil, els aparells electr\u00f2nics, la ind\u00fastria t\u00e8xtil i la ind\u00fastria petroqu\u00edmica. turquia \u00e9s el sis\u00e8 productor d'autom\u00f2bils d'europa.a causa de la inflaci\u00f3 cr\u00f2nica, l'1 de gener del 2005 el govern va emetre una nova moneda, la nova lira turca (ytl), que va reempla\u00e7ar l'antiga lira turca (tl) a ra\u00f3 d'1 ytl per 1.000.000 tl. l'1 de gener del 2009 la nova lira turca va reprendre el nom tradicional de lira turca.\nl'economia turca \u00e9s considerada com una de les noves economies emergents al m\u00f3n, amb un conjunt de pa\u00efsos agrupats amb el nom de civets.\n\n\n== geografia humana i societat ==\n\n\n=== demografia i din\u00e0mica de poblaci\u00f3 ===\nla poblaci\u00f3 de turquia el 2011 s'estimava en 78.785.548, dels quals 39.708.547 s\u00f3n homes i 39.077.001 dones i la taxa de creixement poblacional de l'1,04% anual. la densitat de poblaci\u00f3 \u00e9s de 92 habitants per quil\u00f2metre quadrat, variant d'11 a 2.240 entre les prov\u00edncies de turquia. la poblaci\u00f3 urbana \u00e9s el 70,5 del total. la meitat de la poblaci\u00f3 turca \u00e9s menor dels 28 anys. segons la pir\u00e0mide de poblaci\u00f3, el 26,4% dels turcs tenien entre 0 i 14 anys el 2007, el 66,5% entre 15 i 64, i el 7,1% m\u00e9s de 65. segons les estad\u00edstiques governamentals, el 2005 l'esperan\u00e7a de vida era de 68,9 anys per als homes i 73,8 per a les dones, amb una mitjana de 71,3. l'educaci\u00f3 a turquia \u00e9s obligat\u00f2ria i gratu\u00efta entre els 6 i els 15 anys. la taxa d'alfabetisme \u00e9s de 95,3% per als homes i 79,6% per a les dones, amb una mitjana del 87,4%. la difer\u00e8ncia entre les taxes es deu a les actituds feudals en les \u00e0rees rurals del pa\u00eds, en especial al sud-est.\n\n\n==== distribuci\u00f3 de la poblaci\u00f3 per edat i g\u00e8nere ====\na causa de la demanda de m\u00e0 d'obra a l'europa de la postguerra, molts ciutadans turcs van emigrar a l'europa occidental, en especial a alemanya occidental. per altra banda, la caiguda del mur de berl\u00edn va permetre la immigraci\u00f3 estrangera a turquia, en especial de les antigues rep\u00fabliques sovi\u00e8tiques i altres estats musulmans. la taxa neta de migraci\u00f3 \u00e9s nul\u00b7la.\n\n\n=== etnografia ===\n\nl'article 66\u00e8 de la constituci\u00f3 de turquia defineix turc com a qualsevol persona de l'estat turc amb ciutadania; per tant, el terme legal turc difereix de la definici\u00f3 \u00e8tnica. la majoria de la poblaci\u00f3 turca \u00e9s \u00e8tnicament turca; altres grups \u00e8tnics s\u00f3n els kurds, els circassians, els zazes, els gitanos, els \u00e0rabs i les tres minories reconegudes oficialment (a partir del tractat de lausana): els grecs, els armenis i els jueus. les minories, llevat de les tres oficials, no gaudeixen de cap privilegi especial com a grup; l'assimilaci\u00f3 cultural de les minories \u00e9s notable. tot i que no hi ha dades exactes quant a la composici\u00f3 \u00e8tnica de l'estat \u2014els censos oficials no n'hi inclouen cap\u2014, s'estima que a prop del 80% de la poblaci\u00f3 \u00e9s \u00e8tnicament turca, i que gaireb\u00e9 el 20% s\u00f3n kurds, els quals habiten a l'anat\u00f2lia oriental i s\u00f3n majoria en diverses prov\u00edncies, com ara a\u011fr\u0131, bitlis, bing\u00f6l, diyarbak\u0131r, hakkari, mardin, mu\u015f, siirt, \u015fanl\u0131urfa, i van.\n\n\n=== llengua ===\nel turc \u00e9s l'\u00fanica llengua oficial en tot l'estat, una de les lleng\u00fces oficials de xipre, i \u00e9s reconeguda com a llengua regional al districte de prizren de kosovo, i una de les lleng\u00fces oficials en diversos municipis de rep\u00fablica de maced\u00f2nia del nord, estat en qu\u00e8 els turcs s\u00f3n gaireb\u00e9 el 4% de la poblaci\u00f3 total.el turc d'istanbul \u00e9s la llengua est\u00e0ndard oficial de turquia. hi existeixen, tanmateix, diversos dialectes, tot i la influ\u00e8ncia de l'est\u00e0ndard utilitzat en els mitjans de comunicaci\u00f3 i en el sistema educatiu des de 1930. no hi ha cap xifra oficial quant als usos ling\u00fc\u00edstics de la poblaci\u00f3 turca, ja que els censos no en recullen cap informaci\u00f3, de llengua, ni d'etnicitat o afiliaci\u00f3 religiosa. tot i aix\u00ed, la corporaci\u00f3 turca de r\u00e0dio i televisi\u00f3, empresa p\u00fablica, emet programes en diverses lleng\u00fces locals i dialectes de l'\u00e0rab, bosni\u00e0, circassi\u00e0, kurd i zazaki.\n\n\n=== religi\u00f3 ===\nl'islam \u00e9s la religi\u00f3 m\u00e9s practicada a turquia; nominalment el 99% dels turcs s\u00f3n musulmans, dels quals m\u00e9s del 75% pertanyen a la branca sunnita de l'islam. una minoria considerable, de m\u00e9s del 20% de la poblaci\u00f3 musulmana, est\u00e0 afiliada a la secta xi'a alevi. els bektaixi pertanyen a un orde suf\u00ed de l'islam que \u00e9s originari de turquia, que t\u00e9 molts seguidors a la pen\u00ednsula dels balcans. l'escola de l'hanefisme de l'islam sunnita \u00e9s organitzada per l'estat, per mitj\u00e0 del departament d'afers religiosos, que controla les mesquites i el clergat. la resta de la poblaci\u00f3 professa el cristianisme, en especial les denominacions ortodoxa grega, apost\u00f2lica arm\u00e8nia, cat\u00f2lica, ortodoxa s\u00edria i la protestant, aix\u00ed com el judaisme (sefardita i asquenazita).turquia \u00e9s un estat secular sense cap religi\u00f3 oficial. t\u00e9 una llarga i forta tradici\u00f3 secular, des de les esmenes de 1928 a la constituci\u00f3, seguint essencialment el model franc\u00e8s de la\u00efcitat, en qu\u00e8 l'estat supervisa activament les pr\u00e0ctiques religioses. la constituci\u00f3 atorga la llibertat religiosa a tots els individus; les comunitats religioses es troben sota la protecci\u00f3 de l'estat i no poden involucrar-se en el proc\u00e9s pol\u00edtic (com ara formar un partit religi\u00f3s), ni poden establir escoles religioses. la llei turca prohibeix l'\u00fas del hijab (el vel isl\u00e0mic) als edificis de govern, a les escoles i a les universitats. la llei va rebre el suport de la cort europea dels drets humans, com a \"leg\u00edtima\", en un cas presentat per leyla \u015fahin en contra del govern, el 10 de novembre, 2005. l'ex\u00e8rcit ha assumit el paper de vigilant de la la\u00efcitat de la pol\u00edtica turca, la qual consideren un dels principis de fundaci\u00f3 de l'estat, i ha intervingut en nombroses ocasions en la pol\u00edtica per assegurar-la.\n\n\n== cultura ==\nturquia t\u00e9 una cultura molt diversa, que \u00e9s una barreja de diversos elements o\u011fuz, anat\u00f2lics, otomans (que era en si mateix una continuaci\u00f3 de les cultures grecoromana i isl\u00e0mica) i la cultura occidental i les tradicions, que es va iniciar amb l'occidentalitzaci\u00f3 de l'imperi otom\u00e0 i continua fins avui. aquesta barreja origin\u00e0riament va comen\u00e7ar com a resultat de la trobada dels turcs i la seva cultura amb les dels pobles que es trobaven en el seu cam\u00ed durant la seva migraci\u00f3 des de l'\u00e0sia central a occident.a l'reeixida transformaci\u00f3 de turquia, des de l'antic imperi otom\u00e0, basat en la religi\u00f3, en un estat naci\u00f3 modern, amb una separaci\u00f3 molt forta entre estat i religi\u00f3, li segu\u00ed un fort creixement en les formes d'expressi\u00f3 art\u00edstica. durant els primers anys de la rep\u00fablica, el govern va invertir una gran quantitat de recursos en art, com ara museus, teatres, \u00f2peres i arquitectura. diversos factors hist\u00f2rics tenen un paper important en la definici\u00f3 de la identitat turca moderna. la cultura turca \u00e9s un producte dels esfor\u00e7os per ser un estat \"modern\" occidental, mentre es mantenen els valors religiosos tradicionals i hist\u00f2rics.\nla m\u00fasica i la literatura turques s\u00f3n molt bons exemples d'aquesta mena de barreja d'influ\u00e8ncies culturals, que van ser el resultat de la interacci\u00f3 entre l'imperi otom\u00e0 i el m\u00f3n isl\u00e0mic, juntament amb europa, que per tant van contribuir a una barreja de tradicions turques, isl\u00e0miques i europees en la moderna m\u00fasica i literatura turques. la literatura turca va ser fortament influ\u00efda per les literatures persa i \u00e0rab durant la major part de l'\u00e8poca otomana, tot i que, cap al final de l'imperi otom\u00e0, especialment despr\u00e9s del per\u00edode de la tanzimat, l'efecte del folklore turc i les tradicions liter\u00e0ries europees es deix\u00e0 sentir cada cop m\u00e9s. la barreja d'influ\u00e8ncies culturals \u00e9s dramatitzada, per exemple, en la forma dels \u00abnous s\u00edmbols del xoc i l'entrella\u00e7ament de cultures\u00bb, que es veu reflectida en les obres d'orhan pamuk, guanyador, el 2006, del premi nobel de literatura. segons els investigadors d'opini\u00f3 p\u00fablica de konda, el 70% dels ciutadans turcs mai no llegeixen llibres.els elements arquitect\u00f2nics que es troben a turquia s\u00f3n tamb\u00e9 testimonis de la barreja \u00fanica de tradicions que han influ\u00eft en la regi\u00f3 durant segles. a m\u00e9s dels tradicionals elements romans d'orient presents en nombroses parts de turquia, en tot l'estat, aix\u00ed com en molts antics territoris de l'imperi otom\u00e0, trobem molts elements de la tardana arquitectura otomana, amb la seva exquisida barreja de tradicions locals i isl\u00e0miques. mimar sinan \u00e9s \u00e0mpliament considerat com el m\u00e9s gran arquitecte de l'\u00e8poca cl\u00e0ssica de l'arquitectura otomana. des del segle xviii, l'arquitectura turca ha estat cada vegada m\u00e9s influenciada pels estils occidentals, i aix\u00f2 es pot veure particularment a istanbul, on els edificis com el palau de dolmabah\u00e7e i el palau de \u00e7\u0131ra\u011fan es juxtaposen al costat de nombrosos gratacels moderns, tots aquests en representaci\u00f3 de diferents tradicions.\n\n\n=== esports ===\nl'esport m\u00e9s popular a turquia \u00e9s el futbol. entre els millors equips de turquia podem citar el galatasaray sk, fenerbah\u00e7e sk, trabzonspor i el be\u015fikta\u015f jk. l'any 2000, el galatasaray fonament\u00e0 el seu rol de major club europeu, en guanyar la lliga europa de la uefa i la supercopa d'europa de futbol. dos anys m\u00e9s tard, la selecci\u00f3 nacional de turquia va acabar tercera en el mundial de futbol del 2002, mentre que el 2008, l'equip nacional aconsegu\u00ed arribar a les semifinals de l'eurocopa. l'atat\u00fcrk olimpiyat stadyumu a istanbul va ser la seu de la final de la lliga de campions de la uefa 2004-05 mentre que el \u015f\u00fckr\u00fc saraco\u011flu stadyumu a istanbul va ser la seu de la final de la copa de la uefa 2008-2009.\nel basquetbol i el voleibol tamb\u00e9 s\u00f3n esports populars. turquia va ser la seu de les finals de l'eurobasket 2001 i del campionat del m\u00f3n de b\u00e0squet mascul\u00ed del 2010, i va aconseguir la segona pla\u00e7a en ambdues ocasions; mentre l'efes pilsen sk guanyava la copa kora\u0107 el 1996, acabava segon en la copa saporta de 1993, i arribava a la final four de l'eurolliga i suprolliga els anys 2000 i 2001. basquetbolistes turcs com ara mehmet okur i hidayet t\u00fcrko\u011flu han assolit tamb\u00e9 l'\u00e8xit a l'nba. els equips de voleibol femenins, com ara l'eczac\u0131ba\u015f\u0131, vak\u0131fbank g\u00fcne\u015f sigorta i fenerbah\u00e7e ac\u0131badem, han aconseguit diversos t\u00edtols de campiones d'europa i medalles.\nl'esport nacional turc tradicional ha estat la ya\u011fl\u0131 g\u00fcre\u015f (lluita oliosa) des de temps dels otomans. edirne ha estat la seu del torneig anual de lluita oliosa k\u0131rkp\u0131nar des de 1361. els estils de lluita internacional reconeguts per la federaci\u00f3 internacional de lluites associades com ara la lluita lliure i la lluita grecoromana tamb\u00e9 s\u00f3n populars, i diversos esportistes turcs han aconseguit campionats d'europa, medalles ol\u00edmpiques o campionats del m\u00f3n, tant en modalitat individual com per equips.l'halterof\u00edlia ha estat un esport amb molt d'\u00e8xit per a turquia. els aixecadors turcs, tant homes com dones, han batut nombrosos r\u00e8cords i han guanyat diversos campionats europeus, mundials i ol\u00edmpics. naim suleymanoglu i halil mutlu han assolit un estatus llegendari com uns dels pocs aixecadors que han aconseguit guanyar tres medalles d'or en tres olimp\u00edades diferents.\nels esports de motor tamb\u00e9 s\u00f3n populars a turquia. el ral\u00b7li de turquia va ser incl\u00f2s en el calendari de la fia per al campionat mundial de ral\u00b7lis en 2003, mentre la f\u00f3rmula 1 ha celebrat anualment la seva cursa al circuit de turquia entre el 2005 i el 2011. tanmateix, el gran premi de turquia no ha estat incl\u00f2s al proper calendari del 2012. altres importants esdeveniments tenen lloc tamb\u00e9 al circuit de carreres d'istanbul park, com ara el gran premi motogp de turquia, el campionat mundial de turismes de la fia, les gp2 series i les le mans series. de tant en tant, istanbul i antalya han estat la seu de la competici\u00f3 turca del campionat del m\u00f3n d'f1 powerboat; mentre que la red bull air race world series, una competici\u00f3 aeron\u00e0utica, t\u00e9 lloc sobre el corn d'or a istanbul. el surf, l'snowboard, l'skateboard, el vol en parapent i altres esports extrems han esdevingut m\u00e9s populars any rere any.\n\n\n== hist\u00f2ria ==\n\n\n=== hist\u00f2ria preturca d'anat\u00f2lia ===\nla pen\u00ednsula d'anat\u00f2lia, tamb\u00e9 coneguda com l'\u00e0sia menor, ha estat una de les regions m\u00e9s habitades des de l'edat antiga, atesa la seva localitzaci\u00f3 com a intersecci\u00f3 entre \u00e0sia i europa. els assentaments neol\u00edtics de \u00e7atalh\u00f6y\u00fck, \u00e7ay\u00f6n\u00fc, neval\u0131 \u00e7ori, hacilar, g\u00f6bekli tepe, i mersin, s\u00f3n dels m\u00e9s antics del m\u00f3n. l'assentament de troia comen\u00e7\u00e0 des del neol\u00edtic i continu\u00e0 fins a l'edat del ferro. segons els registres hist\u00f2rics, els habitants de la pen\u00ednsula han parlat lleng\u00fces indoeuropees, sem\u00edtiques i cauc\u00e0siques. de fet, atesa l'antiguitat de la llengua hitita i la llengua luvita, ambdues indoeuropees, alguns ling\u00fcistes han proposat que anat\u00f2lia podria ser el centre hipot\u00e8tic des del qual s'estendrien totes les lleng\u00fces d'aquesta fam\u00edlia.el primer imperi m\u00e9s important de l'\u00e0rea fou el dels hitites, del segle xviii al segle xiii ac. despr\u00e9s, s'hi establ\u00ed el regne de fr\u00edgia, un poble tamb\u00e9 indoeuropeu, fins que fou destru\u00eft pels cimmeris el segle vii ac. els successors m\u00e9s poderosos de fr\u00edgia foren els estats de l\u00eddia, c\u00e0ria i l\u00edcia. els lidis i els licis parlaven lleng\u00fces fonamentalment indoeuropees, tot i que ambdues adquiriren elements no indoeuropeus abans dels per\u00edodes hitita i hel\u00b7l\u00e8nic.\ndes del 1200 ac, la costa oriental d'anat\u00f2lia fou habitada pels pobles grecs eolis i j\u00f2nics. tot el territori fou conquerit per l'imperi persa durant els segles vi i v ac, i despr\u00e9s per alexandre el gran el 334 ac. anat\u00f2lia fou posteriorment dividida en molts regnes hel\u00b7l\u00e8nics petits, com ara bit\u00ednia, capad\u00f2cia, p\u00e8rgam i pontus, tots els quals sucumbiren a l'imperi rom\u00e0 el primer segle ac. el 324 dc, l'emperador rom\u00e0 constant\u00ed i el gran tri\u00e0 bizanci per convertir-la en la nova capital de l'imperi rom\u00e0, i la reanomen\u00e0 com a nova roma (despr\u00e9s constantinoble i istanbul). despr\u00e9s de la caiguda de l'imperi rom\u00e0 d'occident, es convert\u00ed en la capital de l'imperi rom\u00e0 d'orient.\n\n\n=== els turcs i l'imperi otom\u00e0 ===\nla casa de seljuq era un clan de la tribu k\u0131n\u0131k que pertanyia a l'horda dels turcs oghuz i que al segle ix residien a les perif\u00e8ries del m\u00f3n musulm\u00e0, al nord de la mar c\u00e0spia i del mar d'aral al kagan de la confederaci\u00f3 d'o\u011fuz. en el segle x, els selj\u00facides comen\u00e7aren a emigrar de les seves llars ancestrals a les regions orientals d'anat\u00f2lia, que amb el temps, es convert\u00ed en la nova llar de les tribus turques d'o\u011fuz, despr\u00e9s de la batalla de manazkert el 1071. la vict\u00f2ria dels selj\u00facides cre\u00e0 el soldanat de rum, que es desenvolup\u00e0 com a branca separada de l'imperi selj\u00facida, que abastava \u00e0mplies regions de l'\u00e0sia central, l'iran, anat\u00f2lia i l'orient pr\u00f2xim.el 1243, els ex\u00e8rcits selj\u00facides foren derrotats pels mongols i el poder de l'imperi es desintegr\u00e0 lentament. la tribu dels kay\u0131, governada per osman i, es convert\u00ed en la base de l'imperi otom\u00e0, ocupant aix\u00ed el buit que deix\u00e0 el col\u00b7lapse del poder dels selj\u00facides i dels romans d'orient. l'imperi otom\u00e0 interaccion\u00e0 amb les cultures orientals i occidentals durant la seva vida, de 623 anys. en els segles xvi i xvii, fou una de les entitats m\u00e9s poderoses del m\u00f3n, i es va confrontar al sacre imperi romanogerm\u00e0nic a l'europa central, a les forces espanyoles i v\u00e8netes al mar mediterrani, i fins i tot als portuguesos, en defendre el seu monopoli sobre les antigues rutes comercials mar\u00edtimes entre l'\u00e0sia oriental i l'europa occidental.el 1876 es va constituir el primer parlament turc, el qual dur\u00e0 poc per la guerra russo-turca (1877-1878). entre el 1908 i el 1920, va operar el parlament otom\u00e0, clausurat per les forces brit\u00e0niques per trobar-lo massa nacionalista. com a reacci\u00f3, les diverses forces nacionalistes turques van constituir la que seria la instituci\u00f3 parlament\u00e0ria m\u00e9s important de l'estat fins a l'actualitat: la gran assemblea nacional turca.despr\u00e9s de molts anys de deca\u00efment, l'imperi otom\u00e0 entr\u00e0 en la primera guerra mundial en l'alian\u00e7a otomanogerm\u00e0nica, el 1914, la qual fou derrotada el 1918. despr\u00e9s de la guerra, els aliats dividiren l'imperi otom\u00e0 en el tractat de s\u00e8vres.\n\n\n=== etapa republicana ===\n\nl'ocupaci\u00f3 d'istambul i d'esmirna per les forces aliades despr\u00e9s de la primera guerra mundial provoc\u00e0 l'establiment del moviment nacional turc. sota el lideratge del paix\u00e0 mustafa kemal, prominent comandant militar durant la batalla de gal\u00b7l\u00edpoli (1915), es lliur\u00e0 la guerra d'independ\u00e8ncia turca, amb la intenci\u00f3 de revocar els termes del tractat de s\u00e8vres. el 18 de setembre del 1922, els ex\u00e8rcits ocupants foren expulsats i nasqu\u00e9 el nou estat turc. l'1 de novembre, la gran assemblea nacional de turquia abol\u00ed formalment el soldanat, acabant aix\u00ed els 623 anys del govern otom\u00e0. el tractat de lausana de 1923 reconegu\u00e9 internacionalment la sobirania de la nova rep\u00fablica de turquia com a estat successor de l'imperi otom\u00e0; la rep\u00fablica fou proclamada oficialment el 29 d'octubre, 1923, i ankara es design\u00e0 com a capital. mustafa kemal es convert\u00ed en el primer president de turquia, i introdu\u00ed les diverses reformes radicals amb la intenci\u00f3 de fundar una nova rep\u00fablica secular dels romanents del passat otom\u00e0. aquest per\u00edode de la hist\u00f2ria turca es va caracteritzar per ser governat per un partit \u00fanic (entre el 1923 i 1946), car el partit pol\u00edtic guanyador de les eleccions va ocupar tots els escons. segons la llei dels noms familiars, el parlament turc atorg\u00e0 a mustafa kemal el nom honor\u00edfic d'atat\u00fcrk, 'pare dels turcs', el 1934.turquia particip\u00e0 en la segona guerra mundial amb els aliats, declarant la guerra a alemanya dos mesos abans de la capitulaci\u00f3. es va convertir en un dels 51 membres fundadors de les nacions unides el 1945. les dificultats que es presentaren a gr\u00e8cia, on se sufoc\u00e0 una rebel\u00b7li\u00f3 comunista, i les demandes de la uni\u00f3 sovi\u00e8tica per instal\u00b7lar bases militars als estrets turcs, provocaren la declaraci\u00f3 de la doctrina truman el 1947, en qu\u00e8 els estats units es comprometien a garantir la seguretat de turquia i gr\u00e8cia, i els prove\u00efren de suport militar i econ\u00f2mic.despr\u00e9s de participar amb les forces de les nacions unides en la guerra de corea, turquia s'un\u00ed a l'organitzaci\u00f3 del tractat de l'atl\u00e0ntic nord el 1952, amb la qual cosa imped\u00ed l'avan\u00e7ament sovi\u00e8tic cap a la mediterr\u00e0nia. despr\u00e9s d'una d\u00e8cada de viol\u00e8ncia intercomunal a l'illa de xipre, i el cop militar grec del juliol de 1974, que depos\u00e0 el president mak\u00e0rios, turquia intervingu\u00e9 militarment a xipre el 1974. nou anys despr\u00e9s, la rep\u00fablica turca del nord de xipre fou establerta, reconeguda nom\u00e9s per turquia.despr\u00e9s de la fi del per\u00edode de govern unipartidista el 1945, les tensions i la inestabilitat pol\u00edtica caracteritzaren el per\u00edode de multipartidisme fins a la d\u00e8cada de 1990, amb quatre cops d'estat (1960, 1971, 1980 i 1997). el 1984, el partit dels treballadors del kurdistan, que defensava la independ\u00e8ncia dels kurds, va comen\u00e7ar una campanya d'insurg\u00e8ncia contra el govern turc, reclamant fins a l'actualitat unes 40.000 vides; no obstant aix\u00f2, s'est\u00e0 desenvolupant un proc\u00e9s de pau. des de la liberalitzaci\u00f3 de l'economia turca durant els anys vuitanta, el pa\u00eds ha gaudit d'un gran creixement econ\u00f2mic i d'una \u00e0mplia estabilitat pol\u00edtica. el 2013, es van produir grans protestes en moltes prov\u00edncies turques, provocades inicialment pel pla de demolir el parc taksim gezi, per\u00f2 que van acabar sent una protesta general contra el govern.el 15 de juliol de 2016 es va produir una temptativa de cop d'estat militar contra el president recep tayyip erdo\u011fan que va ser sufocada a les poques hores gr\u00e0cies a la mobilitzaci\u00f3 popular que no va obeir el toc de queda decretat pels militars revoltats i va envair els carrers d'ankara i istanbul.\n\n\n== refer\u00e8ncies ==\n\n\n== bibliografia ==\nturan, ilter. \u00abvoluntad pol\u00edtica, estabilidad parlamentaria : \u00bfun sue\u00f1o imposible? : la gran asamblea nacional turca durante las dos \u00faltimas d\u00e9cadas\u00bb. a: parlamentos democr\u00e1ticos del sur de europa.  val\u00e8ncia: tirant lo blanch, 2008, p. 255-296. isbn 978-84-9876-000-2. \n\n\n== enlla\u00e7os externs ==\ninformaci\u00f3 sobre turquia arxivat 2019-04-26 a wayback machine. (en castell\u00e0).\nnarincat: portal de viatges (catal\u00e0)."