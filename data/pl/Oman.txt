"oman (arab. \u0639\u064f\u0645\u0627\u0646, trb. uman), su\u0142tanat omanu (arab. \u0633\u0644\u0637\u0646\u0629 \u0639\u064f\u0645\u0627\u0646, trb. saltanat uman) \u2013 pa\u0144stwo w azji, le\u017c\u0105ce na p\u00f3\u0142wyspie arabskim, nad morzem arabskim i zatok\u0105 oma\u0144sk\u0105. graniczy ze zjednoczonymi emiratami arabskimi, arabi\u0105 saudyjsk\u0105 i jemenem. stolica mie\u015bci si\u0119 w mie\u015bcie maskat. oman nale\u017cy do ligi pa\u0144stw arabskich.\n\n\n== geografia ==\noman po\u0142o\u017cony jest w po\u0142udniowo-wschodniej cz\u0119\u015bci p\u00f3\u0142wyspu arabskiego, nad morzem arabskim.\nteren omanu jest w du\u017cej cz\u0119\u015bci p\u0142aski, w zachodniej cz\u0119\u015bci kraju znajduje si\u0119 pustynia ar-rab al-chali. w p\u00f3\u0142nocno-wschodniej cz\u0119\u015bci kraju znajduj\u0105 si\u0119 g\u00f3ry z najwy\u017cszym szczytem kraju \u2013 d\u017cabal szams o wysoko\u015bci 3018 m n.p.m. w omanie panuje klimat zwrotnikowy suchy \u2013 w styczniu temperatury wynosz\u0105 ok. 20 \u00b0c, a w lipcu najwy\u017csze temperatury si\u0119gaj\u0105 50 \u00b0c. opady s\u0105 niskie, szczeg\u00f3lnie w p\u00f3\u0142nocnej cz\u0119\u015bci kraju, gdzie \u015brednie warto\u015bci nie przekraczaj\u0105 100 mm rocznie. dominuj\u0105 pustynie i p\u00f3\u0142pustynie z dolinami ued\u00f3w. charakterystycznymi ro\u015blinami tego regionu jest pustynna ro\u015blinno\u015b\u0107 kserofilna, miejscami rosn\u0105 palmy i niskie akacje. fauna typowa dla pustynnych i p\u00f3\u0142pustynnych obszar\u00f3w, gdzie \u017cyj\u0105 szakale, mangusty i liczne gady, scynki. charakterystyczne ptaki to: kuropatewka pustynna i g\u00f3ropatwa arabska\u2009.\n\n\n== historia ==\noman by\u0142 po\u0142o\u017cony na wa\u017cnych szlakach handlowych, dlatego ju\u017c w drugim tysi\u0105cleciu p.n.e. produkowano kadzid\u0142a, wtedy te\u017c by\u0142 bogatym i wa\u017cnym pa\u0144stwem. znajdowa\u0142o si\u0119 tam miasto irem. przed islamizacj\u0105 w vii wieku kraj by\u0142 cz\u0119sto niszczony przez wojny plemienne i perskie najazdy. w viii wieku mieszka\u0144cy omanu przyj\u0119li doktryn\u0119 ibadyck\u0105 islamu i pod rz\u0105dami wybranego przez siebie imama uniezale\u017cnili si\u0119 od kalifatu abbasyd\u00f3w. w x wieku kraj zosta\u0142 podbity przez seld\u017cuk\u00f3w. obieralni imamowie rz\u0105dzili omanem do xviii wieku. w 1507 do portu zacz\u0119li przyp\u0142ywa\u0107 portugalczycy i osiedla\u0107 si\u0119. w 1515 za\u0142o\u017cyli obecn\u0105 stolic\u0119 omanu \u2013 maskat. w 1650 portugalczycy zostali wyparci przez arab\u00f3w, jednak w czasach nowo\u017cytnych oman by\u0142 tak\u017ce kilkakrotnie kr\u00f3tkotrwale okupowany przez turcj\u0119 i persj\u0119. obecnie panuj\u0105ca dynastia dosz\u0142a do w\u0142adzy pod koniec xviii wieku. nast\u0119pnie oman popad\u0142 w zale\u017cno\u015b\u0107 od wielkiej brytanii, pozostaj\u0105c jednak\u017ce krajem formalnie niepodleg\u0142ym (traktaty o przyja\u017ani, handlu i nawigacji). bunty plemion z g\u0142\u0119bi kraju przeciwko w\u0142adzy su\u0142tana doprowadzi\u0142y do podpisania przy udziale brytyjczyk\u00f3w porozumienia, w wyniku kt\u00f3rego w okresie 1913-1957 istnia\u0142y de facto dwa pa\u0144stwa: su\u0142tanat maskatu i imamat omanu. w 1951, na mocy uk\u0142adu z su\u0142tanem, kt\u00f3rym by\u0142 w\u00f3wczas said iii ibn-taimur, wielka brytania potwierdzi\u0142a niepodleg\u0142o\u015b\u0107 omanu jako jednego pa\u0144stwa (su\u0142tanat maskatu i omanu). w latach 1783\u20131958 do omanu nale\u017ca\u0142 tak\u017ce port gwadar w belud\u017cystanie, sprzedany nast\u0119pnie przez su\u0142tana pakistanowi.\n\nlata 1962-1976 to okres walki wojsk rz\u0105dowych z popieran\u0105 przez jemen po\u0142udniowy lewicow\u0105 partyzantk\u0105 w regionie zufar. jako pierwszy do walki z rz\u0105dem stan\u0105\u0142 front wyzwolenia zufaru \u0142\u0105cz\u0105cy lewicowe pogl\u0105dy z panarabizmem, w 1968 roku front przeistoczy\u0142 si\u0119 w ludowy front wyzwolenia okupowanej zatoki perskiej. na pocz\u0105tku 1969 roku dzi\u0119ki wsparciu militarnemu po\u0142udniowego jemenu, partyzanci zaj\u0119li du\u017ce po\u0142acie zachodniej cz\u0119\u015bci zufaru. rebelia upad\u0142a w 1976 roku na skutek ira\u0144skiej i brytyjskiej interwencji zbrojnej.\nw 1970 po pa\u0142acowym zamachu stanu panuj\u0105cego su\u0142tana zast\u0105pi\u0142 jego syn \u2013 kabus ibn-said, kt\u00f3ry zmieni\u0142 oficjaln\u0105 nazw\u0119 pa\u0144stwa na su\u0142tanat omanu. w 1975 oman zosta\u0142 ostatecznie zjednoczony przez su\u0142tana. rewolucja w iranie, a tak\u017ce wojna ira\u0144sko-iracka przyczyni\u0142y si\u0119 do umocnienia stosunk\u00f3w omanu z usa, kt\u00f3re zainstalowa\u0142y swoje bazy w zamian za pomoc ekonomiczn\u0105, handlow\u0105 i wojskow\u0105.\nznaczne dochody pa\u0144stwa pochodz\u0105 z eksploatowanych od lat 50. xx wieku bogatych z\u0142\u00f3\u017c ropy naftowej. na podstawie rezolucji rady bezpiecze\u0144stwa onz nr 299 z 30 wrze\u015bnia 1971 oman zosta\u0142 cz\u0142onkiem onz.\n\n\n== ustr\u00f3j polityczny ==\nw omanie panuje monarchia dziedziczna. g\u0142ow\u0105 pa\u0144stwa jest obecnie su\u0142tan haitham bin tariq al said. w kraju nie ma (w zachodnim rozumieniu tych poj\u0119\u0107) parlamentu i konstytucji, ani partii politycznych, obowi\u0105zuje prawo muzu\u0142ma\u0144skie (szariat).\nw omanie istnieje bardzo silna tradycja nakazuj\u0105c\u0105 kierowa\u0107 si\u0119 konsensusem, zasi\u0119ga\u0107 rady i konsultowa\u0107 si\u0119 (szura) przed podj\u0119ciem decyzji. tradycja ta jest zakorzeniona w islamie, ale szczeg\u00f3lnie wyra\u017ana w omanie, prawdopodobnie ze wzgl\u0119du na stosunkowo egalitarny charakter dominuj\u0105cej tam szko\u0142y \u2013 ibadytyzmu. w historii omanu, mad\u017clis, czyli rady (plemienne, wioskowe itp.) pe\u0142ni\u0142y bardzo istotn\u0105 rol\u0119, i w spo\u0142ecze\u0144stwie oma\u0144skim wyra\u017ane jest podejmowanie decyzji kolektywnie, poprzez budowanie zgody w procesie w kt\u00f3rym uczestniczy wiele os\u00f3b. tworzy to struktur\u0119 trudn\u0105 do opisania w zachodnich kategoriach politologicznych \u2013 ma cechy szerokiego uczestnictwa w procesie politycznym (\u201edemokracja\u201d), niemniej formalnie (cho\u0107 nie w praktyce) su\u0142tan jest w\u0142adc\u0105 absolutnym.\n\n\n=== konstytucja ===\nrol\u0119 konstytucji pe\u0142ni tzw. prawo podstawowe, ustanowione dekretem kr\u00f3lewskim nr 101/96 przez su\u0142tana kabusa ibn sa\u2019ida w listopadzie 1996 roku. pierwsze poprawki zosta\u0142y wniesione dekretem kr\u00f3lewskim nr 99/2011, 19 pa\u017adziernika 2011. ustanawia ono islam jako religi\u0119 pa\u0144stwow\u0105, zasady sukcesji w obr\u0119bie rodu kr\u00f3lewskiego wywodz\u0105cego si\u0119 od saida turki ibn sa\u2019ida, gwarantuje podstawowe wolno\u015bci obywatelskie, reguluje zasady funkcjonowania rz\u0105du i aparatu pa\u0144stwowego w oparciu o prawo, rozdzielno\u015b\u0107 funkcji w administracji i biznesie, wprowadza niezale\u017cne s\u0105downictwo oraz dwuizbowy parlament.\n\n\n=== rz\u0105d ===\ncz\u0142onkowie gabinetu s\u0105 mianowani przez su\u0142tana. istniej\u0105 osobne stanowiska g\u0142owy pa\u0144stwa (monarchy \u2013 su\u0142tana) i premiera, aczkolwiek obydwie pe\u0142ni haitham bin tariq al said. w sk\u0142ad rz\u0105du wchodz\u0105, opr\u00f3cz ministr\u00f3w, tak\u017ce specjalni doradcy su\u0142tana, ambasador omanu w usa i sta\u0142y przedstawiciel w onz.\n\n\n=== parlament ===\ndwuizbowy parlament o charakterze g\u0142\u00f3wnie doradczym i regulacyjnym, z ograniczon\u0105 mo\u017cliwo\u015bci\u0105 inicjatywy ustawodawczej\n\nw sk\u0142ad kt\u00f3rego wchodzi:\nmianowana przez su\u0142tana izba wy\u017csza, o charakterze doradczym, 83 cz\u0142onk\u00f3w.\n\nwybierana w wyborach powszechnych izba ni\u017csza, o charakterze doradczo-legislacyjnym, 84 cz\u0142onk\u00f3w.\n\n\n== podzia\u0142 administracyjny ==\nw 2011 roku dekretem su\u0142ta\u0144skim nr 114/2011 z 26 pa\u017adziernika 2011 oman podzielony zosta\u0142 na 11 prowincji (muhafaz); dalszy podzia\u0142 obejmuje 61 wilajet\u00f3w.\n\ng\u0142\u00f3wne miasta omanu to maskat (stolica pa\u0144stwa), suhar, ar-rustak, nizwa, sur, al-burajmi, al-chabura, al-mudajbi, al-masna\u2019a, as-sib, as-suwajk, bauszar.\n\n\n== si\u0142y zbrojne ==\noman dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych omanu sk\u0142ada\u0142o si\u0119 w 2014 roku z: 215 czo\u0142g\u00f3w, 1040 opancerzonych pojazd\u00f3w bojowych, 24 dzia\u0142 samobie\u017cnych oraz 135 zestaw\u00f3w artylerii holowanej. marynarka wojenna omanu dysponowa\u0142a w 2014 roku 8 okr\u0119tami obrony przybrze\u017ca oraz pi\u0119cioma korwetami. oma\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. 8 my\u015bliwc\u00f3w, 49 samolot\u00f3w transportowych, 25 samolot\u00f3w szkolno-bojowych oraz 42 \u015bmig\u0142owc\u00f3w.\nwojska oma\u0144skie w 2014 roku liczy\u0142y 72 tys. \u017co\u0142nierzy zawodowych oraz 20 tys. rezerwist\u00f3w. wed\u0142ug rankingu global firepower (2014) oma\u0144skie si\u0142y zbrojne stanowi\u0105 69. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 6,7 mld dolar\u00f3w (usd).\n\n\n== kultura ==\nw kraju dominuj\u0105c\u0105 religi\u0105 jest islam, szczeg\u00f3lnie popularny jest od\u0142am charyd\u017cyzmu, ibadytyzm.\n\n\n=== zabytki wpisane na list\u0119 unesco ===\n1987 \u2013 fort bahla\n1988 \u2013 stanowiska archeologiczne bat, al-chutm i al-ajn\n2000 \u2013 szlak kadzid\u0142a\n2006 \u2013 systemy nawadniania typu aflad\u017cwpisany w 1994 na list\u0119 rezerwat antylopy arabskiej oryks, zosta\u0142 w 2007 wykre\u015blony ze wzgl\u0119du na ograniczenie powierzchni rezerwatu o 90% przez w\u0142adze oma\u0144skie.\n\n\n== ludno\u015b\u0107 ==\nsk\u0142ad etniczny: arabowie oma\u0144scy (74%), hindusi, pakista\u0144czycy i filipi\u0144czycy (21%), arabowie nie pochodz\u0105cy z omanu, persowie, imigranci z kraj\u00f3w afryki wschodniej.\nw kraju jest wysoki przyrost naturalny 33,2\u2030 rocznie, lecz powoli spada (w 1998 by\u0142 r\u00f3wny 34\u2030). najwi\u0119cej ludno\u015bci skupia si\u0119 na wybrze\u017cu zatoki oma\u0144skiej. w miastach w 2018 mieszka\u0142o 84,5% ludno\u015bci omanu.\nprzewidywana d\u0142ugo\u015b\u0107 \u017cycia w 2018 wynosi\u0142a: m\u0119\u017cczy\u017ani 74 lata, kobiet 78 lat, przy \u015bredniej d\u0142ugo\u015bci \u017cycia w 1998 dla m\u0119\u017cczyzn 69 lat, kobiet 73 lata.\nj\u0119zykiem urz\u0119dowym jest arabski, inne j\u0119zyki to mi\u0119dzy innymi: belud\u017ci, urdu.\nreligie:\n\nislam \u2013 85,9%\nibadytyzm \u2013 72,6%\nchrze\u015bcija\u0144stwo \u2013 6,5%\nkatolicyzm \u2013 4,1%\nprotestantyzm \u2013 1,3%\nprawos\u0142awie \u2013 1,1%\nhinduizm \u2013 5,5%\nbuddyzm \u2013 0,8%\nbrak religii \u2013 0,2%\ninne religie \u2013 1,1%.\n\n\n== gospodarka ==\nnajwi\u0119cej zysku przynosi omanowi eksport ropy naftowej. wa\u017cn\u0105 rol\u0119 odgrywa przemys\u0142. produkt krajowy brutto na jednego mieszka\u0144ca wynosi 15 672 usd. w latach 1996\u20132000 rozpocz\u0119to prywatyzacj\u0119 sektora pa\u0144stwowego i otwarcie gospodarki dla zagranicznych inwestor\u00f3w (porozumienia z 2005 przewiduj\u0105 rozbudow\u0119 sektora energetycznego i sieci telefonii kom\u00f3rkowej) oraz program rozwoju lokalnego rynku pracy (g\u0142\u00f3wnie szkolenia zawodowe) celem ograniczenia zatrudnienia cudzoziemc\u00f3w. w 2000 roku oman zosta\u0142 cz\u0142onkiem wto, a w 2006 zniesiono c\u0142a w handlu z usa.\n\n\n=== przemys\u0142 ===\npodstaw\u0105 gospodarki jest przemys\u0142 naftowy. z\u0142o\u017ca ropy wyst\u0119puj\u0105 w p\u00f3\u0142nocnej cz\u0119\u015bci kraju, na po\u0142udnie od g\u00f3r al-d\u017cabal al-achdar oraz na po\u0142udniowy zach\u00f3d od maskatu. wydobywa si\u0119 r\u00f3wnie\u017c gaz ziemny. do pozosta\u0142ych surowc\u00f3w, wydobywanych w omanie nale\u017c\u0105: rudy miedzi (w pobli\u017cu miasta suhar) oraz marmur i gips. przemys\u0142 przetw\u00f3rczy jest stopniowo rozwijany, a w rozbudowie jest przemys\u0142 rafineryjny (rafineria w porcie mina al-fahl), hutnictwo miedzi (kombinat miedziowy w suhar) oraz przemys\u0142 energetyczny, cementowy i odsalania wody morskiej. w ma\u0142ych prywatnych zak\u0142adach wytwarza si\u0119 materia\u0142y budowlane i artyku\u0142y spo\u017cywcze. du\u017c\u0105 rol\u0119 odgrywa rzemios\u0142o, zw\u0142aszcza tkactwo i budowa \u0142odzi.\n\n\n=== rolnictwo ===\nrolnictwo w omanie jest s\u0142abo rozwini\u0119te, bo u\u017cytki rolne zajmuj\u0105 tylko 5% terenu kraju. rolnicy najcz\u0119\u015bciej uprawiaj\u0105 palm\u0119 daktylow\u0105, lucern\u0119, banany, trzcin\u0119 cukrow\u0105 oraz warzywa, tyto\u0144 i niewielkie ilo\u015bci zb\u00f3\u017c. do zwierz\u0105t chownych w omanie nale\u017c\u0105: kozy, owce, byd\u0142o, dr\u00f3b i wielb\u0142\u0105dy. w wodach przybrze\u017cnych po\u0142awiane s\u0105 ryby, skorupiaki i g\u0105bki. ze wzgl\u0119du na islamskie normy religijne nie hoduje si\u0119 trzody chlewnej.\n\n\n=== handel zagraniczny ===\noman handluje g\u0142\u00f3wnie rop\u0105 naftow\u0105, miedzi\u0105, rybami, owocami i tytoniem. g\u0142\u00f3wni partnerzy handlowi to: japonia, wielka brytania, singapur, usa i zjednoczone emiraty arabskie.\n\n\n=== transport i \u0142\u0105czno\u015b\u0107 ===\nsie\u0107 transportowa w omanie jest w rozbudowie. g\u0142\u00f3wny szlak stanowi droga mi\u0119dzy maskatem a salal\u0105. mi\u0119dzynarodowe lotniska znajduj\u0105 si\u0119 w maskacie i salala. sie\u0107 kolejowa nie istnieje. w omanie istnieje nowoczesny system \u0142\u0105czno\u015bci, rozbudowywana sie\u0107 telefoniczna. 265 tys. abonent\u00f3w posiada telefony stacjonarne (2005), w u\u017cytkowaniu jest 1,3 mln telefon\u00f3w kom\u00f3rkowych.\n\n\n== nauka ==\nw omanie dzia\u0142a kilkadziesi\u0105t uczelni wy\u017cszych, z kt\u00f3rych najwy\u017csze notowania ma uniwersytet su\u0142tana kabusa.\n\n\n== dane statystyczne ==\ndane statystyczne na rok 2018\n\u017ar\u00f3d\u0142o danych: bank \u015bwiatowy\nludno\u015b\u0107: 4 613 241\ntempo wzrostu liczby ludno\u015bci: 2% na rok\nd\u0142ugo\u015b\u0107 \u017cycia: 75,9 lat\nwska\u017anik p\u0142odno\u015bci: 2,8 urodze\u0144 na kobiet\u0119\nwsp\u00f3\u0142czynnik umieralno\u015bci poni\u017cej 5 roku \u017cycia: 9,3\n\n\n== uwagi ==\n\n\n== przypisy ==\n\n\n== bibliografia ==\nmohamed bin khalfan al busaidi; badar bin yahya al rashdi; hassan bin ali al wahaibi; mahmoud bin khalifa al baimani; rab\u2019a bint hamoud al riamia; rosemary hector: oman 2016. maskat: ministry of information sultanate of oman, mazoon press. isbn 978-99969-0-840-8."