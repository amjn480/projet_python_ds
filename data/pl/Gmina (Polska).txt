"gmina (od niem. gemeinde \u2013 komuna, spo\u0142eczno\u015b\u0107) \u2013 jednostka podzia\u0142u administracyjnego w polsce.\nokre\u015blenie \u201egmina\u201d mo\u017ce odnosi\u0107 si\u0119 tak\u017ce do innych wsp\u00f3lnot, np. \u201egmina wyznaniowa\u201d (por.: kaha\u0142), \u201egmina szkolna\u201d itp.\n\n\n== regulacje prawne ==\nw latach 1954\u20131972 w miejsce gmin powo\u0142ano gromady. od 1990 r. w polsce gmina jest podstawow\u0105 jednostk\u0105 samorz\u0105du terytorialnego. status samorz\u0105du gminnego reguluje w polsce ustawa z dnia 8 marca 1990 r. o samorz\u0105dzie gminnym (dz.u. z 2023 r. poz. 40) obowi\u0105zuj\u0105ca od 27 maja 1990 r..\ngmina mo\u017ce by\u0107 gmin\u0105 wiejsk\u0105, gmin\u0105 miejsko-wiejsk\u0105 lub gmin\u0105 miejsk\u0105. w polsce niekt\u00f3re gminy wykonuj\u0105 tak\u017ce zadania powiat\u00f3w (zob. miasto na prawach powiatu).\ngmina mo\u017ce tworzy\u0107 jednostki pomocnicze: so\u0142ectwa, dzielnice, osiedla i inne. o ustroju gminy stanowi jej statut.\n\n\n=== organy gminy ===\nw\u0142adza uchwa\u0142odawcza i kontrolna:\nrada gminy\nkomisje sta\u0142e i dora\u017ane (powo\u0142ywane przez rad\u0119 gminy spo\u015br\u00f3d radnych)\nw\u0142adza wykonawcza:\nw\u00f3jt (gmina wiejska)\nburmistrz (gmina miejska, gmina miejsko-wiejska)\nprezydent miasta (gmina miejska, gmina miejska na prawach powiatu)w miastach na prawach powiatu funkcjonuje ponadto komisja bezpiecze\u0144stwa i porz\u0105dku. jest ona oddzielnym organem administracji (nieb\u0119d\u0105cym komisj\u0105 rady miasta na prawach powiatu), z\u0142o\u017conym mi\u0119dzy innymi z przedstawicieli w\u0142adz samorz\u0105dowych.\n\n\n=== zadania gminy ===\ndo zakresu dzia\u0142ania gminy nale\u017c\u0105 wszystkie sprawy publiczne o znaczeniu lokalnym,\nniezastrze\u017cone ustawami na rzecz innych podmiot\u00f3w. zadania te dzieli si\u0119 na w\u0142asne \u2013 nadane ustawowo i zlecone \u2013 przydzielane przez w\u0142adze pa\u0144stwowe.\ngmina realizuje wszystkie zadania niezastrze\u017cone do kompetencji innych jednostek samorz\u0105du terytorialnego (powiat, wojew\u00f3dztwo samorz\u0105dowe).\nmieszka\u0144cy uczestnicz\u0105 w sprawowaniu w\u0142adzy na terenie swojej gminy poprzez g\u0142osowanie: w wyborach samorz\u0105dowych oraz referendum lokalnym lub za po\u015brednictwem organ\u00f3w gminy.\ngmina realizuje dwa rodzaje zada\u0144: w\u0142asne i zlecone.\n\n\n==== zadania w\u0142asne ====\ns\u0105 to zadania publiczne wykonywane przez jednostk\u0119 samorz\u0105du terytorialnego, kt\u00f3re s\u0142u\u017c\u0105 zaspokojeniu potrzeb wsp\u00f3lnoty samorz\u0105dowej. mog\u0105 one by\u0107:\n\nobowi\u0105zkowe \u2013 gmina nie mo\u017ce zrezygnowa\u0107 z ich realizacji, musi zapewni\u0107 w bud\u017cecie \u015brodki na ich realizowanie; przyczyna: d\u0105\u017cenie do zapewnienia mieszka\u0144com \u015bwiadcze\u0144 publicznych o charakterze elementarnym;\nfakultatywne \u2013 gmina realizuje je w takim zakresie, w jakim jest to mo\u017cliwe ze wzgl\u0119du na \u015brodki posiadane w bud\u017cecie oraz lokalne potrzeby (samodzielnie na w\u0142asn\u0105 odpowiedzialno\u015b\u0107 z w\u0142asnego bud\u017cetu).zadania w\u0142asne obejmuj\u0105 sprawy:\n\n\u0142adu przestrzennego, gospodarki nieruchomo\u015bciami, ochrony \u015brodowiska i przyrody oraz gospodarki wodnej,\ngminnych dr\u00f3g, ulic, most\u00f3w, plac\u00f3w oraz organizacji ruchu drogowego,\nwodoci\u0105g\u00f3w i zaopatrzenia w wod\u0119, kanalizacji, usuwania i oczyszczania \u015bciek\u00f3w komunalnych, utrzymaniu czysto\u015bci i porz\u0105dku oraz urz\u0105dze\u0144 sanitarnych, wysypisk i unieszkodliwiania odpadk\u00f3w komunalnych, zaopatrzenia w energi\u0119 elektryczn\u0105 i ciepln\u0105 oraz gaz,\nplanowania i finansowania o\u015bwietlenia dr\u00f3g i miejsc publicznych znajduj\u0105cych si\u0119 na terenie gminy,\nlokalnego transportu zbiorowego,\nochrony zdrowia,\npomocy spo\u0142ecznej, w tym o\u015brodk\u00f3w i zak\u0142ad\u00f3w opieku\u0144czych,\ngminnego budownictwa mieszkaniowego,\nedukacji publicznej,\nkultury, w tym bibliotek gminnych i innych instytucji kultury oraz ochrony zabytk\u00f3w i opieki nad zabytkami,\nkultury fizycznej i turystyki, w tym teren\u00f3w rekreacyjnych i urz\u0105dze\u0144 sportowych,\ntargowisk i hal targowych,\nzieleni gminnej i zadrzewie\u0144,\ncmentarzy gminnych,\nporz\u0105dku publicznego i bezpiecze\u0144stwa obywateli oraz ochrony przeciwpo\u017carowej i przeciwpowodziowej, w tym wyposa\u017cenia i utrzymania gminnego magazynu przeciwpowodziowego,\nutrzymania gminnych obiekt\u00f3w i urz\u0105dze\u0144 u\u017cyteczno\u015bci publicznej oraz obiekt\u00f3w administracyjnych,\npolityki prorodzinnej, w tym zapewnienia kobietom w ci\u0105\u017cy opieki socjalnej, medycznej i prawnej,\nwspierania i upowszechniania idei samorz\u0105dowej,\npromocji gminy,\nwsp\u00f3\u0142pracy z organizacjami pozarz\u0105dowymi,\nwsp\u00f3\u0142pracy ze spo\u0142eczno\u015bciami lokalnymi i regionalnymi innych pa\u0144stw.\n\n\n==== zadania zlecone ====\ns\u0105 to inne zadania publiczne wynikaj\u0105ce z uzasadnionych potrzeb pa\u0144stwa ustawowo zlecone do wykonania jednostkom samorz\u0105du terytorialnego. s\u0105:\n\nprzekazywane na mocy regulacji ustawowej;\nprzekazywane w drodze porozumie\u0144 mi\u0119dzy jednostk\u0105 samorz\u0105du terytorialnego a administracj\u0105 rz\u0105dow\u0105.\n\n\n== lista gmin ==\n\n\n== statystyki ==\nna terenie polski 1 stycznia 2021 r. by\u0142o 2477 gmin trzech rodzaj\u00f3w:\n\n1523 gminy wiejskie,\n652 gminy miejsko-wiejskie,\n302 gminy miejskie.og\u00f3\u0142em liczba wsi wynosi ponad 43000, natomiast miast (w gminach miejskich i miejsko-wiejskich \u0142\u0105cznie) wynosi (stan z 1 stycznia 2020 r.) 954.\n\n\n=== powierzchnia ===\n(stan 1 stycznia 2007, gus)\nog\u00f3lnie:\n\nnajwi\u0119ksza: gmina pisz (powiat piski) \u2013 633,69 km\u00b2\nnajmniejsza: g\u00f3rowo i\u0142aweckie (powiat bartoszycki) \u2013 3,32 km\u00b2gminy miejskie:\n\nnajwi\u0119ksza: warszawa (miasto na prawach powiatu) \u2013 517,22 km\u00b2\nnajmniejsza: g\u00f3rowo i\u0142aweckie (powiat bartoszycki) \u2013 3,32 km\u00b2gminy miejsko-wiejskie:\n\nnajwi\u0119ksza: gmina pisz (powiat piski) \u2013 633,69 km\u00b2\nnajwi\u0119ksze miasto na terenie gminy miejsko-wiejskiej: szczytna (powiat k\u0142odzki) \u2013 80,38 km\u00b2\nnajwi\u0119kszy obszar wiejski na terenie gminy miejsko-wiejskiej: gmina pisz (powiat piski) \u2013 623,61 km\u00b2\nnajmniejsza: gmina \u015bwi\u0105tniki g\u00f3rne (powiat krakowski) \u2013 20,35 km\u00b2\nnajmniejsze miasto na terenie gminy miejsko-wiejskiej: stawiszyn (powiat kaliski) \u2013 0,99 km\u00b2\nnajmniejszy obszar wiejski na terenie gminy miejsko-wiejskiej: gmina suchedni\u00f3w (powiat skar\u017cyski) \u2013 15,54 km\u00b2gminy wiejskie:\n\nnajwi\u0119ksza: gmina wa\u0142cz (powiat wa\u0142ecki) \u2013 574,89 km\u00b2\nnajmniejsza: gmina jejkowice (powiat rybnicki) \u2013 7,59 km\u00b2miasta:\n\nnajwi\u0119ksze: warszawa (miasto na prawach powiatu) \u2013 517,22 km\u00b2\nnajmniejsze: stawiszyn (powiat kaliski) \u2013 0,99 km\u00b2\n\n\n=== liczba mieszka\u0144c\u00f3w ===\n(stan 1 stycznia 2007, gus)\nog\u00f3lnie oraz gminy miejskie:\n\nnajwi\u0119ksza: warszawa (miasto na prawach powiatu) \u2013 1 702 139 mieszk.\nnajmniejsza: krynica morska (powiat nowodworski) \u2013 1390 mieszk.gminy miejsko-wiejskie:\n\nnajwi\u0119ksza: gmina piaseczno (powiat piaseczy\u0144ski) \u2013 63 828 mieszk.\nnajwi\u0119ksze miasto na terenie gminy miejsko-wiejskiej: nysa (powiat nyski) \u2013 47 333 mieszk.\nnajwi\u0119kszy obszar wiejski na terenie gminy miejsko-wiejskiej: gmina wieliczka (powiat wielicki) \u2013 29 439 mieszk.\nnajmniejsza: gmina nowe warpno (powiat policki) \u2013 1563 mieszk.\nnajmniejsze miasto na terenie gminy miejsko-wiejskiej: opatowiec (powiat kazimierski) \u2013 330 mieszk.\nnajmniejszy obszar wiejski na terenie gminy miejsko-wiejskiej: gmina nowe warpno (powiat policki) \u2013 379 mieszk.gminy wiejskie:\n\nnajwi\u0119ksza: gmina d\u0142ugo\u0142\u0119ka (powiat wroc\u0142awski) \u2013 33 838 mieszk.\nnajmniejsza: gmina cisna (powiat leski) \u2013 1676 mieszk.miasta:\n\nnajwi\u0119ksze: warszawa (miasto na prawach powiatu) \u2013 1 702 139 mieszk.\nnajmniejsze: opatowiec (powiat kazimierski) \u2013 330 mieszk.\n\n\n== pr\u00f3by secesji ==\nna obszarze polski jest szereg gmin, kt\u00f3rych cz\u0119\u015bci z r\u00f3\u017cnych powod\u00f3w chc\u0105 si\u0119 usamodzielni\u0107, tworz\u0105c oddzielne gminy, np.\n\nutworzenie gminy szczawa z miejscowo\u015bci szczawa w gminie kamienica.utworzenie miasta i gminy komor\u00f3w z miejscowo\u015bci komor\u00f3w, komor\u00f3w-wie\u015b i granica w gminie micha\u0142owicereaktywacja gminy che\u0142msko \u015bl\u0105skie, obecnie w granicach gmin lubawka i kamienna g\u00f3ra.reaktywacja gminy kamyk, obecnie w granicach gminy k\u0142obuck.utworzenie gminy o nazwie miasto \u015bl\u0105skie z obszar\u00f3w po\u0142udniowych osiedli mys\u0142owic: brzezinka, dzie\u0107kowice, kosztowy, krasowy, larysz-hajdowizna, morgi i weso\u0142a (de facto by\u0142aby to reaktywacja odpowiednika dawnej gminy weso\u0142a z weso\u0142\u0105).utworzenie gminy huta-d\u0105browa z miejscowo\u015bci huta-d\u0105browa w gminie krzywdautworzenie gminy majdan stary z siedzib\u0105 w miejscowo\u015bci majdan stary (majdan stary, majdan nowy, stary lipowiec, nowy lipowiec, rogale, kulasze, cz\u0119\u015b\u0107 so\u0142ectw zanie i markowicze) w gminie ksi\u0119\u017cpolutworzenie gminy jankowice z miejscowo\u015bci jankowice rybnickie w gminie \u015bwierklanyutworzenie gminy grab\u00f3wka z miejscowo\u015bci grab\u00f3wka. za\u015bcianki, sobolewo, sowlany i henrykowo, obecnie w gminie supra\u015blutworzenie gminy \u0142agiewniki z miejscowo\u015bci \u0142agiewniki i siedmiu innych so\u0142ectw, nale\u017c\u0105cych obecnie do \u0142odziostatnia zako\u0144czona pomy\u015blnie pr\u00f3ba secesji dotyczy\u0142a gminy ja\u015bliska w 2010 roku (z gminy dukla).\n\n\n== zobacz te\u017c ==\npodzia\u0142 administracyjny polski (1975\u20131998)\nteryt\nzwi\u0105zek mi\u0119dzygminny\n\n\n== przypisy ==\n\n\n== linki zewn\u0119trzne ==\ninteraktywna mapa szacunkowych dochod\u00f3w podatkowych gmin w 2014 roku (forsal.pl)\ns\u0142ownik geograficzny kr\u00f3lestwa polskiego i innych kraj\u00f3w s\u0142owia\u0144skich, tom ii: gmina, [w:] s\u0142ownik geograficzny kr\u00f3lestwa polskiego, t. ii: derenek \u2013 g\u017cack, warszawa 1881, s. 618 ."