"francja (fr. france, ipa: /f\u0281\u0251\u0303s/), republika francuska (fr. r\u00e9publique fran\u00e7aise /\u0281e.py.blik f\u0281\u0251\u0303.s\u025bz/) \u2013 pa\u0144stwo, kt\u00f3rego cz\u0119\u015b\u0107 metropolitalna znajduje si\u0119 w europie zachodniej oraz cz\u0119\u015bciowo w europie po\u0142udniowej (oksytania, korsyka), posiadaj\u0105ce tak\u017ce zamorskie terytoria na innych kontynentach: \n\nw ameryce p\u00f3\u0142nocnej: saint-pierre i miquelon\nw ameryce \u015brodkowej - na karaibach: gwadelupa, saint-barth\u00e9lemy, saint-barth\u00e9lemy, saint-martin; wyspa clippertona\nw ameryce po\u0142udniowej - gujana francuska\nw afryce - na oceanie indyjskim: reunion, majotta\nw oceanii - na oceanie spokojnym: polinezja francuska, nowa kaledonia, wallis i futuna\nna anktartydzie: francuskie terytoria po\u0142udniowe i antarktycznejest obecnie wraz z wielk\u0105 brytani\u0105 jedynym \"imperium, nad kt\u00f3rym nigdy nie zachodzi s\u0142o\u0144ce\".\nfrancja metropolitalna rozci\u0105ga si\u0119 od morza \u015br\u00f3dziemnego na po\u0142udniu do kana\u0142u la manche i morza p\u00f3\u0142nocnego na p\u00f3\u0142nocy, oraz od renu na wschodzie do oceanu atlantyckiego na zachodzie. francuzi cz\u0119sto nazywaj\u0105 sw\u00f3j kraj l\u2019hexagone (sze\u015bciok\u0105t) \u2013 pochodzi to od kszta\u0142tu francji metropolitalnej. \nfrancja graniczy z belgi\u0105, luksemburgiem, niemcami, szwajcari\u0105, w\u0142ochami, monako, andor\u0105 i hiszpani\u0105. terytoria zamorskie granicz\u0105 r\u00f3wnie\u017c z brazyli\u0105, surinamem i holandi\u0105. kraj jest po\u0142\u0105czony z wielk\u0105 brytani\u0105 przez eurotunel przebiegaj\u0105cy pod kana\u0142em la manche.\nrepublika francuska jest unitarnym pa\u0144stwem demokratycznym, w kt\u00f3rym wa\u017cn\u0105 rol\u0119 odgrywa prezydent. jest r\u00f3wnie\u017c pi\u0105tym spo\u015br\u00f3d najlepiej rozwini\u0119tych kraj\u00f3w \u015bwiata i dziewi\u0105tym w rankingu warunk\u00f3w \u017cycia. najwa\u017cniejsze idea\u0142y francji sformu\u0142owane zosta\u0142y w deklaracji praw cz\u0142owieka i obywatela i w wyst\u0119puj\u0105cym na drukach urz\u0119dowych i monetach ha\u015ble rewolucji francuskiej libert\u00e9, \u00e9galit\u00e9, fraternit\u00e9 (\u201ewolno\u015b\u0107, r\u00f3wno\u015b\u0107, braterstwo\u201d). kraj nale\u017cy do grona za\u0142o\u017cycieli unii europejskiej. ma najwi\u0119ksz\u0105 powierzchni\u0119 spo\u015br\u00f3d pa\u0144stw wsp\u00f3lnoty. francja jest tak\u017ce cz\u0142onkiem za\u0142o\u017cycielem organizacji narod\u00f3w zjednoczonych oraz wchodzi w sk\u0142ad m.in. frankofonii, g7 oraz unii \u0142aci\u0144skiej. jest sta\u0142ym cz\u0142onkiem rady bezpiecze\u0144stwa onz, w kt\u00f3rej posiada prawo weta, a tak\u017ce grupy g20.\nfrancja ze wzgl\u0119du na swoj\u0105 liczb\u0119 ludno\u015bci, potencja\u0142 gospodarczy, pozycj\u0119 w europie, wp\u0142ywy w dawnych koloniach, siln\u0105 armi\u0119 (trzeci po rosji i usa arsena\u0142 nuklearny), uchodzi za jedno z najpot\u0119\u017cniejszych pa\u0144stw \u015bwiata.\n\n\n== pochodzenie nazwy kraju ==\nnazwa \u201efrancja\u201d pochodzi od germa\u0144skiego plemienia frank\u00f3w, kt\u00f3re zajmowa\u0142o region po upadku cesarstwa zachodniorzymskiego. region \u00eele-de-france, w kt\u00f3rym le\u017cy pary\u017c, jest kolebk\u0105 pa\u0144stwa francuskiego\n\n\n== geografia ==\nfrancja jest krajem le\u017c\u0105cym w wi\u0119kszo\u015bci w europie zachodniej, jednak posiadaj\u0105cym terytoria zale\u017cne i departamenty zamorskie na innych kontynentach. powierzchnia metropolitarnej cz\u0119\u015bci francji wynosi 551,5 tys. km\u00b2, wskutek czego zajmuje czterdzieste \u00f3sme miejsce na \u015bwiecie pod wzgl\u0119dem wielko\u015bci powierzchni, natomiast powierzchnia wraz z terytoriami zale\u017cnymi i departamentami zamorskimi 643 801 km\u00b2.\n\nca\u0142kowita granica l\u0105dowa francji to 2 892,4 km, w tym:\n\ngranice francji metropolitarnej z:\nandor\u0105 \u2013 56,6 km,\nbelgi\u0105 \u2013 620 km,\nhiszpani\u0105 \u2013 623 km,\nluksemburgiem \u2013 73 km,\nmonako \u2013 4,4 km,\nniemcami \u2013 451 km,\nszwajcari\u0105 \u2013 573 km,\nw\u0142ochami \u2013 488 km.\ngranice terytori\u00f3w zale\u017cnych i departament\u00f3w zamorskich z:\nbrazyli\u0105 \u2013 673 km,\nsurinamem \u2013 510 km,\nsint maarten (holandi\u0105) \u2013 10,2 km\n\n\n=== akweny otaczaj\u0105ce francj\u0119 ===\nfrancj\u0119 oblewaj\u0105 nast\u0119puj\u0105ce morza i oceany: od p\u00f3\u0142nocy morze p\u00f3\u0142nocne, od p\u00f3\u0142nocnego zachodu kana\u0142 la manche, od zachodu ocean atlantycki i zatoka biskajska oraz od po\u0142udnia morze \u015br\u00f3dziemne (z kt\u00f3rego na wybrze\u017cu francji wyr\u00f3\u017cnia si\u0119 tak\u017ce zatok\u0119 lwi\u0105 i morze liguryjskie). najwi\u0119ksz\u0105 francusk\u0105 wysp\u0119 \u2013 korsyk\u0119, oblewa tak\u017ce morze tyrre\u0144skie. terytoria zamorskie po\u0142o\u017cone s\u0105 nad oceanami: atlantyckim, indyjskim, po\u0142udniowym i spokojnym oraz nad morzem karaibskim. ca\u0142kowita d\u0142ugo\u015b\u0107 wybrze\u017ca wynosi 3427 km, z kt\u00f3rego wyr\u00f3\u017cnia si\u0119 inne wybrze\u017ca o w\u0142asnych nazwach: wybrze\u017ce lazurowe (riwiera francuska), c\u00f4te d'am\u00e9thyste, c\u00f4te d\u2019argent, c\u00f4te de jade, c\u00f4te d\u2019amour, c\u00f4te sauvage, c\u00f4te d'emeraude, c\u00f4te d'alb\u00e2tre.\n\n\n=== ukszta\u0142towanie powierzchni ===\nfrancja jest w wi\u0119kszo\u015bci krajem nizinnym \u2013 ponad po\u0142owa jej powierzchni le\u017cy na wysoko\u015bci poni\u017cej 200 m n.p.m. g\u0142\u00f3wnymi obszarami nizinnymi s\u0105: na p\u00f3\u0142nocnym wschodzie nizina flandryjska z licznymi bagnami b\u0119d\u0105ca cz\u0119\u015bci\u0105 niziny \u015brodkowoeuropejskiej, na p\u00f3\u0142nocy r\u00f3wninny basen paryski i basen akwita\u0144ski na po\u0142udniowym zachodzie. na p\u00f3\u0142nocnym zachodzie, na obszarze bretanii i normandii, rozci\u0105ga si\u0119 stary masyw armoryka\u0144ski z wysoko\u015bciami do 417 m n.p.m., wykszta\u0142cony w orogenezie hercy\u0144skiej. w po\u0142udniowo-\u015brodkowej cz\u0119\u015bci po\u0142o\u017cony jest masyw centralny, wykszta\u0142cony r\u00f3wnie\u017c w orogenezie hercy\u0144skiej, o wy\u017cynno-g\u00f3rzystej rze\u017abie terenu, podzielony na mniejsze masywy zr\u0119bowe i kotliny. charakterystyczn\u0105 cech\u0105 tego pasma jest wyst\u0119powanie wielu sto\u017ck\u00f3w wygas\u0142ych wulkan\u00f3w. najwy\u017cszy z nich to puy de sancy (1885 m n.p.m.). masyw centralny opada stromo do doliny rodanu oraz \u0142agodnie, przez wy\u017cyn\u0119 limousin, do basenu akwita\u0144skiego. hercy\u0144skimi przed\u0142u\u017ceniami masywu centralnego s\u0105: na p\u00f3\u0142nocnym wschodzie ardeny, a na wschodzie wogezy. wzd\u0142u\u017c granicy z w\u0142ochami, szwajcari\u0105, hiszpani\u0105 i andor\u0105 wznosz\u0105 si\u0119 stosunkowo m\u0142ode g\u00f3ry fa\u0142dowe: na po\u0142udniowym wschodzie alpy z najwy\u017cszym szczytem francji i jednocze\u015bnie ca\u0142ej europy \u2013 mont blanc (4807 m n.p.m.) oraz zbudowane z fliszu prealpy, a tak\u017ce wapienne g\u00f3ry jura b\u0119d\u0105ce p\u00f3\u0142nocnym przed\u0142u\u017ceniem alp (najwy\u017cszy punkt: cr\u00eat de la neige \u2013 1723 m n.p.m.), z kolei na po\u0142udniowym zachodzie pireneje z najwy\u017cszym szczytem na terenie francji \u2013 vignemale (3298 m n.p.m.).\n\nnajwy\u017cszy punkt: mont blanc 4807 m n.p.m.\nnajni\u017cszy punkt: delta rodanu 2 m p.p.m.\nj\u0119zyk urz\u0119dowy: francuski\ninne j\u0119zyki w u\u017cyciu: niemiecki, w\u0142oski, breto\u0144ski, baskijski, katalo\u0144ski, niderlandzki, polski, arabski, berberyjski, romski oraz afryka\u0144skie itd.\n\n\n== klimat ==\nna p\u00f3\u0142nocy kraju wilgotny klimat umiarkowany (ch\u0142odne lata, do\u015b\u0107 ciep\u0142e zimy). wiosna to najlepsza pora na zwiedzanie pary\u017ca, trzeba by\u0107 jednak przygotowanym na deszcze. jesieni\u0105 ranki bywaj\u0105 raczej zimne i nieprzyjemne, ale przed po\u0142udniem si\u0119 wypogadza.\nna po\u0142udniu lata s\u0105 suche, a temperatura cz\u0119sto przekracza 30 \u00b0c. sporadycznie wyst\u0119puj\u0105 silne burze i grad. zimy s\u0105 \u0142agodne (temperatury na wybrze\u017cu morza \u015br\u00f3dziemnego rzadko spadaj\u0105 poni\u017cej 10 \u00b0c) i cz\u0119sto deszczowe. jeszcze wi\u0119cej opad\u00f3w mo\u017cna si\u0119 spodziewa\u0107 wiosn\u0105.\nwiele obszar\u00f3w francji ma odr\u0119bny mikroklimat. utrapieniem po\u0142udnia sta\u0142 si\u0119 porywisty, ch\u0142odny mistral. wiatr ten wieje g\u0142\u00f3wnie zim\u0105 i wiosn\u0105, przynosz\u0105c s\u0142oneczn\u0105 pogod\u0119 i jasne, bezchmurne niebo.\n\n\n== historia ==\ngranice wsp\u00f3\u0142czesnej francji pokrywaj\u0105 si\u0119 mniej wi\u0119cej z granicami staro\u017cytnej galii, kt\u00f3ra by\u0142a zamieszkana przez celtyckich gal\u00f3w. galowie zostali podbici przez rzymian w i wieku p.n.e. ostatecznie galowie przej\u0119li kultur\u0119 oraz mow\u0119 naje\u017ad\u017ac\u00f3w. podobnie by\u0142o z chrze\u015bcija\u0144stwem, kt\u00f3re zosta\u0142o przyj\u0119te na tych terenach w ii wieku n.e. i iii wieku n.e.\nw iv wieku n.e. germa\u0144skie plemiona, g\u0142\u00f3wnie frankowie (od kt\u00f3rych to pochodzi staro\u017cytna nazwa \u201efrancie\u201d), przekroczy\u0142y ren i zaj\u0119\u0142y gali\u0119. wsp\u00f3\u0142czesna nazwa \u201efrance\u201d pochodzi od nazwy feudalnych d\u00f3br kr\u00f3l\u00f3w francji z dynastii kapetyng\u00f3w wok\u00f3\u0142 pary\u017ca. jako samodzielne pa\u0144stwo francja istnieje od 843 wraz z podzia\u0142em imperium karoli\u0144skiego na cz\u0119\u015bci wschodni\u0105, centraln\u0105 i zachodni\u0105. zachodnia cz\u0119\u015b\u0107 w przybli\u017ceniu odpowiada\u0142a terytorium wsp\u00f3\u0142czesnej francji.\n\npotomkowie karola wielkiego rz\u0105dzili we francji a\u017c do 20 sierpnia 987, kiedy to hugo kapet zosta\u0142 koronowany na kr\u00f3la francji. jego potomkowie z dynastii kapetyng\u00f3w, walezjusz\u00f3w oraz burbon\u00f3w stopniowo zjednoczyli kraj w wyniku serii wojen oraz dynastycznego dziedziczenia tronu. od czas\u00f3w filipa ii augusta pa\u0144stwo nazywane jest oficjalnie francj\u0105 (dotychczas znane jako kr\u00f3lestwo frank\u00f3w). szczyt rozwoju monarchia francuska osi\u0105gn\u0119\u0142a w xvii wieku pod rz\u0105dami ludwika xiv. w tym czasie francja mia\u0142a ogromny wp\u0142yw na europejsk\u0105 polityk\u0119, gospodark\u0119 i kultur\u0119, staj\u0105c si\u0119 w\u00f3wczas najludniejszym krajem w europie.\nw tym samym czasie burbonowie zaj\u0119li miejsce habsburg\u00f3w w hiszpanii w nast\u0119pstwie wojny hiszpa\u0144skiej.\n\nfrancja by\u0142a monarchi\u0105 do 1792, kiedy to w wyniku rewolucji francuskiej zosta\u0142a utworzona i republika francuska. napoleon bonaparte przej\u0105\u0142 kontrol\u0119 w republice w 1799 przyjmuj\u0105c tytu\u0142 i konsula. w maju 1804 roku francja zosta\u0142a proklamowana cesarstwem. w wyniku kilku wojen jego armie podbi\u0142y wiele kraj\u00f3w, ustanawiaj\u0105c w nich w\u0142adc\u00f3w wywodz\u0105cych si\u0119 z rodziny bonaparte. w nast\u0119pstwie upadku napoleona w 1815 we francji zosta\u0142a przywr\u00f3cona monarchia. w 1830 w wyniku tzw. rewolucji lipcowej powsta\u0142a konstytucyjna monarchia lipcowa, zast\u0105piona w 1848 przez ii republik\u0119. kr\u00f3tki okres tej formy rz\u0105d\u00f3w zako\u0144czy\u0142 si\u0119 w 1852, kiedy to ludwik napoleon (napoleon iii) og\u0142osi\u0142 powstanie ii cesarstwa. ludwik napoleon zosta\u0142 obalony w wyniku wojny francusko-pruskiej w 1870 i cesarstwo zosta\u0142o zast\u0105pione przez iii republik\u0119.\nw xx w. zaznacza\u0142 si\u0119 powolny schy\u0142ek imperialnej pozycji francji. w i wojnie \u015bwiatowej francja by\u0142a jeszcze aktywnym i znacz\u0105cym elementem koalicji zwyci\u0119zc\u00f3w. dekretem 11 marca 1922 papie\u017c pius xi ustanowi\u0142 patronki francji: naj\u015bwi\u0119tsz\u0105 mari\u0119 pann\u0119 wniebowzi\u0119t\u0105 jako pierwszorz\u0119dn\u0105, a \u015bw. joann\u0119 d\u2019arc jako drugorz\u0119dn\u0105. ii wojna \u015bwiatowa jednak okaza\u0142a si\u0119 militarn\u0105 kl\u0119sk\u0105. zaj\u0119cie i okupowanie kraju przez wojska niemieckie, kolaboracja z niemcami by\u0142y pocz\u0105tkami zmierzchu roli francji w \u015bwiecie, chocia\u017c nadal francja zachowuje znacz\u0105c\u0105 pozycj\u0119 w europie. bardzo niekorzystnie odbi\u0142o si\u0119 to r\u00f3wnie\u017c na francuskiej gospodarce, liczebno\u015bci populacji oraz w efekcie przyczyni\u0142o si\u0119 do straty pozycji pa\u0144stwa dominuj\u0105cego w \u015bwiecie. iv republika zosta\u0142a ustanowiona po ii wojnie \u015bwiatowej, aby ostatecznie w 1958 ulec przekszta\u0142ceniu w obecn\u0105 p\u00f3\u0142prezydenck\u0105 v republik\u0119.\n\n\n== demografia ==\n\n\n=== statystyki demograficzne ===\n\n\n=== struktura etniczna ===\n\n\n=== urbanizacja ===\n9% terytorium francji jest zurbanizowane, 52% wykorzystywane rolniczo, na pozosta\u0142ych 39% dominuj\u0105 krajobrazy naturalne. corocznie 82 tys. hektar\u00f3w zmienia przeznaczenie z u\u017cytku rolniczego pod zabudow\u0119 miejsk\u0105. w ci\u0105gu 50 lat (mi\u0119dzy 1960 i 2010) grunty rolnicze zmniejszy\u0142y si\u0119 o 20% z 36 mln ha do 28 mln ha.\n\n\n=== miasta ===\n\n\n=== religia ===\nnajwi\u0119ksz\u0105 wsp\u00f3lnot\u0119 religijn\u0105 stanowi ko\u015bci\u00f3\u0142 katolicki, g\u0142\u00f3wnie rzymscy katolicy, istnieje te\u017c grupa 15 tysi\u0119cy wiernych obrz\u0105dku bizantyjsko-ukrai\u0144skiego.\ns\u0105 te\u017c we francji niewielkie grupy, pos\u0142uguj\u0105ce si\u0119 w nazwie s\u0142owem \"katolicki\" (ko\u015bcio\u0142a katolickiego mariawit\u00f3w, misja starokatolicka we francji i prowincja francuska ko\u015bcio\u0142a starokatolickiego mariawit\u00f3w i ko\u015bci\u00f3\u0142 liberalnokatolicki) lub uznawane za do nich (ko\u015bci\u00f3\u0142 \u015bwi\u0119tej marii).\nna terenie francji dzia\u0142aj\u0105 r\u00f3wnie\u017c ko\u015bcio\u0142y prawos\u0142awne: patriarchat konstantynopolita\u0144ski (grecka metropolia francji), rosyjski ko\u015bci\u00f3\u0142 prawos\u0142awny, rumu\u0144ski ko\u015bci\u00f3\u0142 prawos\u0142awny, serbski ko\u015bci\u00f3\u0142 prawos\u0142awny, patriarchat antioche\u0144ski i licz\u0105ca 40 tysi\u0119cy wiernych wsp\u00f3lnota koptyjska.\nwe francji dzia\u0142aj\u0105 r\u00f3wnie\u017c wsp\u00f3lnoty protestanckie. francuska federacja protestancka obecnie zrzesza wi\u0119kszo\u015b\u0107 francuskich wyzna\u0144 identyfikuj\u0105cych si\u0119 z reformacj\u0105 i jej spu\u015bcizn\u0105, przede wszystkim francuskich: luteran, ewangelik\u00f3w reformowanych, baptyst\u00f3w, adwentyst\u00f3w dnia si\u00f3dmego, ewangelikalnych chrze\u015bcijan oraz zielono\u015bwi\u0105tkowc\u00f3w.\nwe francji dzia\u0142a r\u00f3wnie\u017c 136 tysi\u0105ce g\u0142osicieli \u015bwiadk\u00f3w jehowy.\ninne g\u0142\u00f3wne wyznania to islam i judaizm.\nstruktura religijna w 2020 roku, wed\u0142ug the arda:\n\nchrze\u015bcija\u0144stwo \u2013 65,1%:\nkatolicyzm \u2013 59%\nniestowarzyszeni \u2013 2,7%\nprotestantyzm \u2013 1,5%\nprawos\u0142awie i ko\u015bcio\u0142y wschodnie \u2013 1,2%\n\u201cniezale\u017cni\u201d \u2013 1,2% (w tym \u015bwiadkowie jehowy, mormoni, niezale\u017cne ko\u015bcio\u0142y afryka\u0144skie i inni)\nniereligijni \u2013 23,8%\nislam \u2013 8,7% (97,8% to sunnici)\nbuddyzm \u2013 0,76%\njudaizm \u2013 0,68%\nreligie chi\u0144skie \u2013 0,36%\nnowe religie \u2013 0,25%\ntradycyjne religie etniczne \u2013 0,18%\nhinduizm \u2013 0,08%\nspirytyzm \u2013 0,04%.\n\n\n== j\u0119zyk ==\nj\u0119zykiem urz\u0119dowym we francji jest francuski, pos\u0142uguje si\u0119 nim znaczna wi\u0119kszo\u015b\u0107 mieszka\u0144c\u00f3w tego kraju, jednak poza nim istnieje wiele j\u0119zyk\u00f3w regionalnych:\n\nbaskijski \u2013 j\u0119zyk regionalny w  b\u00e9arn\nbreto\u0144ski \u2013 j\u0119zyk regionalny w  dolnej bretanii\nburgundzki \u2013 j\u0119zyk regionalny (delfinat, jura, lyonnais i sabaudia)\nholenderski \u2013 j\u0119zyk regionalny we  flandrii\nkatalo\u0144ski \u2013 j\u0119zyk regionalny w  roussillonie\nniemiecki \u2013 j\u0119zyk regionalny w  alzacji i lotaryngii\nprowansalski \u2013 j\u0119zyk regionalny w  oksytanii (gaskonia, langwedocja, limousin, owernii i prowansja)\nw\u0142oski \u2013 j\u0119zyk regionalny na  korsyce\n\n\n== ustr\u00f3j polityczny ==\nprezydenci francji\npremierzy francji\nprecedencja we francji\n\n\n== system prawny ==\nwe francji obowi\u0105zuje system prawa typu kontynentalnego. jest on, obok prawa niemieckiego, najbardziej wp\u0142ywowym systemem prawnym europy kontynentalnej. francuski kodeks napoleona z 1804 r. sta\u0142 si\u0119 modelow\u0105 regulacj\u0105 cywilnoprawn\u0105 w xix w. rozprzestrzeni\u0142 si\u0119 pocz\u0105tkowo wraz z podbojami napoleo\u0144skimi. sta\u0142 si\u0119 r\u00f3wnie\u017c wzorem dla wielu kodeks\u00f3w cywilnych kraj\u00f3w po\u0142udniowoameryka\u0144skich, blisko- i dalekowschodnich, oraz p\u00f3\u0142nocnoafryka\u0144skich.\n\n\n== podzia\u0142 administracyjny ==\nfrancja, jej cz\u0119\u015b\u0107 metropolitalna dzieli si\u0119 obecnie na 13 region\u00f3w, 96 departament\u00f3w oraz ok. 36 300 gmin. ponadto wyr\u00f3\u017cnia si\u0119 departamenty i terytoria zamorskie oraz zamorskie zbiorowo\u015bci terytorialne. wi\u0119cej informacji na temat jednostek podzia\u0142u administracyjnego wraz z danymi statystycznymi znajduje si\u0119 w artykule: regiony i departamenty francji.\n\n\n=== regiony ===\npodzia\u0142 europejskiej cz\u0119\u015bci francji obowi\u0105zuj\u0105cy od 1 stycznia 2016:\n\nnowa akwitania\ngrand est\nbretania\nburgundia-franche-comt\u00e9\n\u00eele-de-france\nkorsyka\nkraj loary\noksytania\nhauts-de-france\nnormandia\nowernia-rodan-alpy\nprowansja-alpy-lazurowe wybrze\u017ce\nregion centralny-dolina loary\n\n\n=== departamenty ===\nobecny podzia\u0142 na departamenty zosta\u0142 wprowadzony w 1789 \u2013 podczas rewolucji francuskiej. stworzono w\u00f3wczas departamenty jako jednostki terytorialne na tyle ma\u0142e, aby by\u0142o mo\u017cliwe w ci\u0105gu jednego dnia dotarcie na koniu z najdalszego kra\u0144ca departamentu do siedziby w\u0142adz departamentu, za\u0142atwienie sprawy w administracji i powr\u00f3t do miejsca zamieszkania. podzia\u0142 na departamenty zosta\u0142 skonstruowany w oderwaniu od wcze\u015bniej istniej\u0105cego podzia\u0142u na prowincje r\u00f3wnie\u017c po to, aby zniszczy\u0107 poprzednie struktury w\u0142adzy.\npo ii wojnie \u015bwiatowej okaza\u0142o si\u0119, \u017ce departamenty s\u0105 zbyt s\u0142abe gospodarczo i wymuszaj\u0105 nadmiern\u0105 centralizacj\u0119 w\u0142adzy publicznej. dlatego w latach 70. xx wieku stworzono dodatkowy szczebel administracji, tzw. regions des programmes, sk\u0142adaj\u0105ce si\u0119 z kilku departament\u00f3w. ich zadaniem by\u0142a koordynacja polityki regionalnej. na pocz\u0105tku lat 80. xx wieku rozpocz\u0119to proces decentralizacji administracji publicznej i m.in. w 1982 powo\u0142ano samorz\u0105d terytorialny na szczeblu region\u00f3w oraz departament\u00f3w wyposa\u017cony w szerokie kompetencje.\n\n\n=== terytoria zale\u017cne ===\nfrancja ma z\u0142o\u017cony system administracji swoich terytori\u00f3w zale\u017cnych. cz\u0119\u015b\u0107 z nich nale\u017cy do unii europejskiej jako regiony peryferyjne.\n\n\n==== departamenty zamorskie ====\n971 \u2013 gwadelupa\n972 \u2013 martynika\n973 \u2013 gujana francuska\n974 \u2013 reunion\n975 \u2013 majotta (od 2011 roku)\n\n\n==== wsp\u00f3lnoty zamorskie ====\npolinezja francuska pays d\u2019outre mer\nsaint-barth\u00e9lemy\nsaint-martin\nsaint-pierre i miquelon collectivit\u00e9s territoriales\nwallis i futuna\n\n\n==== wsp\u00f3lnota ====\nnowa kaledonia sui generis\n\n\n==== terytorium zamorskie ====\nfrancuskie terytoria po\u0142udniowe i antarktyczne\n\n\n==== posiad\u0142o\u015b\u0107 pa\u0144stwa ====\nwyspa clippertona\n\n\n=== gminy ===\ngminy s\u0105 podstawowymi jednostkami samorz\u0105du terytorialnego we francji (jednostki stopnia podstawowego). wi\u0119kszo\u015b\u0107 z nich wywodzi si\u0119 jeszcze z czas\u00f3w rzymskich, za\u015b nieliczne powsta\u0142y p\u00f3\u017aniej ni\u017c w \u015bredniowieczu. obecnie istnieje ok. 36 300 gmin, a ich liczba ulega nieznacznym wahaniom w ci\u0105gu wielu lat. typowa francuska gmina jest ma\u0142a \u2013 ok. 22 500 gmin liczy co najwy\u017cej 500 mieszka\u0144c\u00f3w, a ok. 200 gmin ma nie wi\u0119cej ni\u017c 100 mieszka\u0144c\u00f3w. zdarzaj\u0105 si\u0119 r\u00f3wnie\u017c gminy mniejsze. z drugiej strony, w zwi\u0105zku z przyznaniem wszystkim miastom takiego samego statusu w strukturze terytorialnej pa\u0144stwa, 40 gmin liczy ponad 100 000 mieszka\u0144c\u00f3w. dopiero ustawa z 1971 r. nada\u0142a szczeg\u00f3lny status trzem najwi\u0119kszym miastom: pary\u017cowi, marsylii i lyonowi (miasta te s\u0105 podzielone na dzielnice).\n\n\n== polityka zagraniczna ==\n\n\n=== wsp\u00f3\u0142praca francji z chinami ===\nwsp\u00f3\u0142praca francji z chinami jest bardzo wa\u017cna z wielu przyczyn. s\u0105 to wzgl\u0119dy gospodarcze, technologiczne, a tak\u017ce strategiczne. w 2019 roku francusko-chi\u0144skie obroty handlowe wynios\u0142y ponad 73 mld euro. w marcu 2019 roku podpisano mi\u0119dzy pa\u0144stwami 15 kontrakt\u00f3w, kt\u00f3rych suma wynios\u0142a oko\u0142o 40 mld euro. chiny w ramach tych kontrakt\u00f3w zam\u00f3wi\u0142y francji 300 samolot\u00f3w airbusa i budow\u0119 farmy wiatrowej.\nfrancja od dawna funkcjonuje w chinach na wielu p\u0142aszczyznach: rolniczo-spo\u017cywczym, transportowym, przemys\u0142owym, urbanistycznym, a tak\u017ce us\u0142ugach detalicznych i finansowych. w chinach znaduje si\u0119 a\u017c 1100 francuskich firm. inwestycje chi\u0144skie we francji obejmuj\u0105 ponad 700 filii. \nw listopadzie 2019 roku prezydent francji emmanuel macron i przewodnicz\u0105cy chi\u0144skiej republiki ludowej xi jinping podpisali porozumienie, na mocy kt\u00f3rego zadeklarowano ch\u0119\u0107 rozwoju porozumienia mi\u0119dzy francj\u0105 a chinami. dla chin wsp\u00f3\u0142praca z francj\u0105 by\u0142aby lukratywny przede wszystkim ze wzgl\u0119du na pomoc w przyspieszeniu transformacji ekologicznej z pomoc\u0105 francuskiej technologii.\nstosunki francusko-chi\u0144skie uleg\u0142y zmianie w czasie pandemii covid-19, w tym okresie zacz\u0119to spostrzega\u0107 coraz wi\u0119cej negatywnych stron w zwi\u0105zku z wsp\u00f3\u0142prac\u0105 z chinami. g\u0142\u00f3wnie przyczyni\u0142o si\u0119 do tego zatajanie informacji o epidemii przez chiny. trzeba jednak doda\u0107, \u017ce chiny w 2020 roku g\u0142\u00f3wnym partnerem handlowym unii europejskiej. ich pozycja finansowa i gospodarcza zapewnia intensyfikacj\u0119 wsp\u00f3\u0142pracy pomimo chwilowego pogorszenia porozumienia z francj\u0105. . \n\n\n== si\u0142y zbrojne ==\nfrancja zalicza si\u0119 do g\u0142\u00f3wnych mocarstw atomowych. jej arsena\u0142 to oko\u0142o 300 g\u0142owic atomowych, kt\u00f3re mog\u0105 by\u0107 przenoszone na odleg\u0142o\u015b\u0107 do 6 tysi\u0119cy kilometr\u00f3w. si\u0142y zbrojne licz\u0105 259 tys. \u017co\u0142nierzy (2002 r.) w tym wojska l\u0105dowe 137 tys. francja, mimo \u017ce jest cz\u0142onkiem nato (od 1949 r.), od 1966 nie uczestniczy\u0142a w wojskowych strukturach paktu \u2013 stan ten ma si\u0119 jednak zmieni\u0107, poniewa\u017c powr\u00f3t do struktur wojskowych sojuszu zapowiedzia\u0142 prezydent sarkozy.\nwojska francuskie stacjonuj\u0105 w wielu krajach \u015bwiata, g\u0142\u00f3wnie w afryce. cztery najwi\u0119ksze francuskie sta\u0142e garnizony poza francj\u0105 znajduj\u0105 si\u0119 na kontynencie afryka\u0144skim. najwi\u0119kszy zlokalizowany jest w d\u017cibuti (w tym jednostka zamorska legii cudzoziemskiej), pozosta\u0142e na wyspie reunion na oceanie indyjskim, w senegalu i gabonie w afryce zachodniej. francuskie wojska stacjonuj\u0105 r\u00f3wnie\u017c w wybrze\u017cu ko\u015bci s\u0142oniowej, w czadzie oraz w republice afryki \u015brodkowej. ponadto w gujanie francuskiej (ameryka p\u0142d.), w d\u017cibuti, na wyspie majotta (ocean indyjski) i w archipelagu wysp mururoa w polinezji francuskiej na pacyfiku znajduj\u0105 si\u0119 jednostki zamorskie legii cudzoziemskiej.\n\n\n== gospodarka ==\nfrancuska gospodarka oparta jest na dominuj\u0105cym sektorze prywatnym (prawie 2,5 mln zarejestrowanych przedsi\u0119biorstw) po\u0142\u0105czonym ze znaczn\u0105 (cho\u0107 zmniejszaj\u0105c\u0105 si\u0119) ingerencj\u0105 pa\u0144stwa w gospodark\u0119 (zob. interwencjonizm) i sektorem publicznym. rz\u0105d posiada znaczny wp\u0142yw na kluczowe segmenty gospodarki, szczeg\u00f3lnie infrastruktur\u0119, posiada wi\u0119kszo\u015bciowe udzia\u0142y w przedsi\u0119biorstwach kolejowych, lotniczych, energetycznych oraz telekomunikacyjnych. od roku 1990 rz\u0105d stopniowo pozbywa\u0142 si\u0119 udzia\u0142\u00f3w w przedsi\u0119biorstwach. obecnie nast\u0119puje powolna prywatyzacja france t\u00e9l\u00e9com i air france, jak r\u00f3wnie\u017c firm ubezpieczeniowych, bank\u00f3w i firm zbrojeniowych.\nfrancja jest cz\u0142onkiem grupy g7, najbardziej uprzemys\u0142owionych pa\u0144stw \u015bwiata. wed\u0142ug wielko\u015bci pkb (nominalnego) gospodarka francji by\u0142a pi\u0105t\u0105 na \u015bwiecie (po ameryka\u0144skiej, chi\u0144skiej, japo\u0144skiej, niemieckiej). francja wraz z innymi 11 krajami unii europejskiej wprowadzi\u0142a 1 stycznia 2002, wed\u0142ug kurs\u00f3w zamro\u017conych 1 stycznia 1999, walut\u0119 euro, kt\u00f3ra ca\u0142kowicie zast\u0105pi\u0142a franka po kursie 6,55957. wymiana monet by\u0142a mo\u017cliwa do 17 lutego 2005, a banknot\u00f3w do 17 lutego 2012.\nwed\u0142ug oecd, francja by\u0142a w roku 2004 pi\u0105tym eksporterem i czwartym importerem d\u00f3br przemys\u0142owych. w roku 2003 francja by\u0142a drugim pod wzgl\u0119dem skali beneficjentem inwestycji zagranicznych spo\u015br\u00f3d kraj\u00f3w oecd, z 47 mld dol. bezpo\u015brednich inwestycji, wyprzedzana jedynie przez luksemburg (w kt\u00f3rym inwestycje bezpo\u015brednie wynika\u0142y g\u0142\u00f3wnie z transfer\u00f3w \u015brodk\u00f3w pieni\u0119\u017cnych do bank\u00f3w w tym kraju) i wyprzedzaj\u0105c stany zjednoczone (39,9 mld). w tym samym roku francuskie przedsi\u0119biorstwa zainwestowa\u0142y za granic\u0105 57,3 mld dol., co stanowi drugi wynik w\u015br\u00f3d kraj\u00f3w oecd, po stanach zjednoczonych (173,8 mld) i przed wielk\u0105 brytani\u0105 (55,3 mld) oraz japoni\u0105 (28,8 mld).\nwed\u0142ug publikacji oecd in figures, francja zajmuje pierwsze miejsce w\u015br\u00f3d kraj\u00f3w g8 pod wzgl\u0119dem wydajno\u015bci pracy (mierzonej jako stosunek pkb per capita do liczby przepracowanych godzin).\nw roku 2004 pkb na przepracowan\u0105 godzin\u0119 wynosi\u0142 47,7 dol. (usa \u2013 46,3; niemcy 42,1; wielka brytania 39,6; japonia 32.5).\npomimo wy\u017cszej ni\u017c w stanach zjednoczonych wydajno\u015bci pracy, francuski pkb na mieszka\u0144ca jest znacznie ni\u017cszy (ok. 30%) od ameryka\u0144skiego i jest por\u00f3wnywalny do innych kraj\u00f3w europejskich. jest to spowodowane znacznie mniejsz\u0105 ni\u017c w usa cz\u0119\u015bci\u0105 populacji czynnej zawodowo.\nw\u015br\u00f3d kraj\u00f3w oecd francja ma jeden z najni\u017cszych odsetk\u00f3w ludno\u015bci w wieku 15\u201364 lat czynnej zawodowo. w roku 2004 pracowa\u0142o 68,8% francuz\u00f3w w wieku 15 \u2013 64 lat (japonia 80%, wielka brytania 78,9%, usa 77,2%, niemcy 71,0%).\nzjawisko to jest wynikiem blisko trzydziestoletniego masowego bezrobocia we francji, kt\u00f3re doprowadzi\u0142o do trzech problem\u00f3w: ok. 8% aktywnej zawodowo populacji pozostaje bez pracy, absolwenci odwlekaj\u0105 wej\u015bcie na rynek pracy tak d\u0142ugo, jak to mo\u017cliwe, oraz powroty pracownik\u00f3w, kt\u00f3rzy odeszli na przedwczesne emerytury.\n\nfrancja posiada znaczny przemys\u0142 lotniczy, na czele z europejskim konsorcjum airbus. jest te\u017c jedynym krajem w europie (opr\u00f3cz rosji) posiadaj\u0105cym w\u0142asny kosmodrom. jest r\u00f3wnie\u017c najbardziej niezale\u017cnym energetycznie krajem zachodu dzi\u0119ki wielkim inwestycjom w energetyk\u0119 nuklearn\u0105, co powoduje r\u00f3wnie\u017c, \u017ce emituje najmniej gaz\u00f3w cieplarnianych spo\u015br\u00f3d kraj\u00f3w g8. elektrownie atomowe zapewnia\u0142y 86,9% energii elektrycznej w roku 2005. francja przyj\u0119\u0142a i realizuje program obni\u017cenia udzia\u0142u energetyki j\u0105drowej w produkcji energii elektrycznej z poziomu 75% (2014 r.) do 50% w 2025 r., dzi\u0119ki podnoszeniu efektywno\u015bci energetycznej oraz rozwojowi odnawialnych \u017ar\u00f3de\u0142 energii.\ndu\u017ce obszary \u017cyznej ziemi, zastosowanie nowoczesnych technologii oraz dop\u0142aty z ue, przyczyni\u0142y si\u0119 do uczynienia z francji drugiego pod wzgl\u0119dem skali producenta i eksportera \u017cywno\u015bci. g\u0142\u00f3wnymi towarami eksportowymi s\u0105 zbo\u017ca, dr\u00f3b, przetwory mleczne, wieprzowina i wo\u0142owina oraz s\u0142ynne francuskie wina. dop\u0142aty z unii europejskiej do francuskiego rolnictwa wynosz\u0105 prawie 14 mld dol. przeci\u0119tny area\u0142 gospodarstwa rolnego we francji wynosi 55 hektar\u00f3w.\nod zako\u0144czenia ii wojny \u015bwiatowej rz\u0105d czyni\u0142 wiele wysi\u0142k\u00f3w w celu integracji z niemcami, zar\u00f3wno politycznej, jak i gospodarczej. dzi\u015b te dwa kraje tworz\u0105 tzw. twardy rdze\u0144 kraj\u00f3w promuj\u0105cych \u015bci\u015blejsz\u0105 integracj\u0119 kraj\u00f3w unii europejskiej.\n\n\n=== podatki ===\nw 2012 roku parlament francji uchwali\u0142 symboliczny podatek w wysoko\u015bci 75 proc. od najwy\u017cszych dochod\u00f3w (zapowiadany w kampanii wyborczej przez by\u0142ego prezydenta francji fran\u00e7ois hollande\u2019a.). ma obowi\u0105zywa\u0107 przez dwa lata. w planach zap\u0142aci go ok. 1500 os\u00f3b i do bud\u017cetu wp\u0142ynie ~840 mln pln rocznie. jest to o tyle istotne, \u017ce wywo\u0142a\u0142o dyskusje w mediach (w wielu krajach) nad sensem i zyskiem z takiego podatku. samo opuszczenie francji mimo dotychczasowego op\u0142acania podatku dochodowego tam zapowiedzia\u0142o/dokona\u0142o wielu znanych m.in. najlepiej op\u0142acany aktor we francji g\u00e9rard depardieu. \u201eucieczka\u201d przed tym podatkiem nie nast\u0105pi\u0142a do wy\u0142\u0105cznie tzw. \u201eraj\u00f3w podatkowych\u201d (jak np. hongkong, belize, man, cypr, szwajcaria), ale do kraj\u00f3w ze stosunkowo wysokimi podatkami na poziomie nawet podobnym do poprzednich we francji (np. belgia). sam podatek, na kilka dni przed wprowadzeniem, francuski trybuna\u0142 konstytucyjny uniewa\u017cni\u0142 jako niesprawiedliwy.\n\n\n=== turystyka ===\nw 2015 roku francja by\u0142a najch\u0119tniej odwiedzanym pa\u0144stwem na \u015bwiecie; kraj ten odwiedzi\u0142o 84,452 mln turyst\u00f3w (0,9% wi\u0119cej ni\u017c w roku poprzednim). pod wzgl\u0119dem przychod\u00f3w z turystyki, w 2015 francja zaj\u0119\u0142a czwarte miejsce na \u015bwiecie z wynikiem 45,920 mld dolar\u00f3w. osoby pozostaj\u0105ce poni\u017cej 24 godzin na terytorium kraju (np. mieszka\u0144cy europy p\u00f3\u0142nocnej podr\u00f3\u017cuj\u0105cy na urlopy do w\u0142och czy hiszpanii) nie s\u0105 uwzgl\u0119dnione w tej statystyce. na terytorium francji znajduje si\u0119 wiele miast o wysokiej warto\u015bci kulturalnej, na czele z pary\u017cem, a tak\u017ce licznych pla\u017c, kurort\u00f3w nadmorskich, o\u015brodk\u00f3w sport\u00f3w zimowych oraz region\u00f3w wiejskich o wysokich walorach krajobrazowych. poza tradycyjn\u0105 turystyk\u0105 francja przyci\u0105ga r\u00f3wnie\u017c pielgrzym\u00f3w do lourdes, sanktuarium odwiedzanego rocznie przez kilka milion\u00f3w os\u00f3b.\nfrancja posiada 42 obiekty wpisane na list\u0119 \u015bwiatowego dziedzictwa unesco (w tym 1 na nowej kaledonii i 1 na reunionie) \u2013 jest to w rankingu drugie miejsce na \u015bwiecie po w\u0142oszech.\n\n\n== transport ==\n\n\n=== transport drogowy ===\nca\u0142kowita d\u0142ugo\u015b\u0107 sieci drogowej we francji wynosi 893 300 km, w ca\u0142o\u015bci posiadaj\u0105cych nawierzchni\u0119 asfaltow\u0105. d\u0142ugo\u015b\u0107 autostrad i dr\u00f3g ekspresowych wynosi ok. 12 000 km.\ntransport samochodowy jest podstaw\u0105 transportu we francji, zar\u00f3wno pasa\u017cerskiego (86,2% og\u00f3lnej pracy przewozowej w 2004), jak i towarowego (80,5% og\u00f3lnej pracy przewozowej w 2005).\nrynek nowych samochod\u00f3w osobowych jest opanowany przez krajowych producent\u00f3w. w 2003 roku najwi\u0119kszy udzia\u0142 w sprzeda\u017cy mia\u0142y samochody renault (27%), peugeot (20,1%) i citro\u00ebn (13,5%). najpopularniejszym rodzajem nap\u0119du samochod\u00f3w pozostaje silnik diesla (ok. 70% samochod\u00f3w sprzedanych w 2004 r.).\n\n\n=== transport kolejowy ===\nca\u0142kowita d\u0142ugo\u015b\u0107 sieci kolejowej we francji wynosi 31 939 km (w tym 31 840 km eksploatowanych przez pa\u0144stwowe przedsi\u0119biorstwo sncf) i zarz\u0105dzanych przez rff. zelektryfikowana jest blisko po\u0142owa sieci kolejowej (14 176 km), 12 132 km linii posiada dwa lub wi\u0119cej tor\u00f3w.\nszczeg\u00f3ln\u0105 cech\u0105 francuskiej sieci kolejowej jest wyst\u0119powanie dw\u00f3ch r\u00f3\u017cnych system\u00f3w zasilania energi\u0105 elektryczn\u0105: napi\u0119cie sta\u0142e 1,5 kv wyst\u0119puje g\u0142\u00f3wnie na liniach na po\u0142udniu kraju (elektryfikowanych jako pierwsze); napi\u0119cie przemienne 25 kv o cz\u0119stotliwo\u015bci 50 hz wyst\u0119puje na liniach na p\u00f3\u0142nocy kraju oraz na wszystkich liniach du\u017cej pr\u0119dko\u015bci. ruch poci\u0105g\u00f3w jest lewostronny z wyj\u0105tkiem obszar\u00f3w na zachodzie kraju.\ntransport kolejowy odgrywa we francji niewielk\u0105 rol\u0119. udzia\u0142 kolei w og\u00f3lnej pracy przewozowej wynosi 8,6% w przewozie pasa\u017cer\u00f3w (2002) oraz 16% w przewozie towar\u00f3w.\npo\u0142\u0105czenia pasa\u017cerskie mi\u0119dzy pary\u017cem a najwi\u0119kszymi miastami kraju s\u0105 obs\u0142ugiwane przez poci\u0105gi tgv, osi\u0105gaj\u0105ce pr\u0119dko\u015bci maksymalne rz\u0119du 300 km/h i handlowe powy\u017cej 200 km/h. w chwili obecnej poci\u0105gi tgv \u0142\u0105cz\u0105 pary\u017c z o\u015brodkami le\u017c\u0105cymi na czterech kierunkach: p\u00f3\u0142nocnym, zachodnim, po\u0142udniowo-zachodnim i po\u0142udniowo-wschodnim. w 2007 r. uko\u0144czono budow\u0119 linii du\u017cych pr\u0119dko\u015bci \u0142\u0105cz\u0105cej pary\u017c ze wschodni\u0105 cz\u0119\u015bci\u0105 kraju.\nniewielki odsetek pasa\u017cer\u00f3w podr\u00f3\u017cuje poci\u0105gami tgv mi\u0119dzy najwi\u0119kszymi miastami kraju, na kierunkach pokrywaj\u0105cych si\u0119 z po\u0142\u0105czeniami do pary\u017ca (g\u0142\u00f3wnie na osi marsylia \u2013 lyon \u2013 lille).\nregionalny transport kolejowy pozostaje w gestii region\u00f3w, kt\u00f3re zlecaj\u0105 prowadzenie przewoz\u00f3w przedsi\u0119biorstwu sncf pod mark\u0105 ter. rentowno\u015b\u0107 tych przewoz\u00f3w oscyluje wok\u00f3\u0142 30%, co poci\u0105ga za sob\u0105 du\u017ce dotacje ze strony w\u0142adz regionalnych. w ostatnich latach poczyni\u0142y one r\u00f3wnie\u017c du\u017ce wydatki zwi\u0105zane z wymian\u0105 taboru i zwi\u0119kszeniem cz\u0119stotliwo\u015bci kursowania poci\u0105g\u00f3w.\n\n\n=== publiczny transport zbiorowy ===\nw wielu miastach takich, jak np. pary\u017c, nicea, lille czy grenoble, mocno rozwin\u0119\u0142a si\u0119 sie\u0107 tramwajowa. w wielu miastach jest ona obecna od niedawna, poniewa\u017c linie by\u0142y likwidowane i przywracane, b\u0119d\u0105c ta\u0144sze w utrzymaniu ni\u017c metro.\n\n\n=== transport lotniczy ===\ntransport lotniczy jest do\u015b\u0107 rozwini\u0119t\u0105 dziedzin\u0105 gospodarki we francji. g\u0142\u00f3wn\u0105 francusk\u0105 lini\u0105 lotnicz\u0105 jest air france. w tuluzie znajduje si\u0119 fabryka airbus. najwa\u017cniejsze lotniska we francji to: pary\u017c charles de gaulle i orly, lyon saint exup\u00e9ry, nicea c\u00f4te d\u2019azur oraz marsylia provence.\n\n\n=== transport wodny ===\nfrancja ma drugi pod wzgl\u0119dem skali system \u017ceglowny w europie. jego d\u0142ugo\u015b\u0107 wynosi 8500 km. najwa\u017cniejszymi szlakami \u017ceglownymi s\u0105 rzeki sekwana, rodan, garonna, loara i ren oraz kana\u0142y po\u0142udniowy, burgundzki, briare, marna-saonna i marna-ren.\n\n\n== \u015bwi\u0119ta narodowe i dni wolne od pracy ==\nnowy rok (nouvel an) \u2013 1 stycznia\nwielkanoc (p\u00e2ques) \u2013 ruchome\nponiedzia\u0142ek wielkanocny (lundi de p\u00e2ques) \u2013 ruchome\n\u015bwi\u0119to pracy (f\u00eate du travail) \u2013 1 maja\ndzie\u0144 zwyci\u0119stwa (f\u00eate de la victoire) \u2013 8 maja\nwniebowst\u0105pienie (ascension) \u2013 ruchome\nzielone \u015bwi\u0105tki (lundi de pentec\u00f4te) \u2013 ruchome\n\u015bwi\u0119to narodowe francji (f\u00eate nationale fran\u00e7aise) \u2013 14 lipca\nwniebowzi\u0119cie nmp (assomption) \u2013 15 sierpnia\nuroczysto\u015b\u0107 wszystkich \u015bwi\u0119tych (toussaint) \u2013 1 listopada\ndzie\u0144 zawieszenia broni (jour d\u2019armistice) \u2013 11 listopada\nbo\u017ce narodzenie (no\u00ebl) \u2013 25 grudnia\n\n\n== kultura ==\n\n\n=== literatura ===\nznani pisarze francuscy to: fran\u00e7ois rabelais, aleksander dumas, michel de montaigne, jean racine, molier, alfred de musset, victor hugo, voltaire, honor\u00e9 de balzac, stendhal, gustave flaubert, charles baudelaire, marcel proust, andr\u00e9 gide, albert camus, jean-paul sartre, anatole france, andr\u00e9 malraux, antoine de saint-exup\u00e9ry, juliusz verne.\nfrancja ma te\u017c bardzo bogate tradycje komiksowe, komiks jest dziedzin\u0105 sztuki ciesz\u0105c\u0105 si\u0119 we francji ogromnym szacunkiem i powa\u017caniem. jednym z najpopularniejszych komiksowych bohater\u00f3w \u015bwiata jest asteriks, cz\u0119sto traktowany jako swoista wizyt\u00f3wka wsp\u00f3\u0142czesnej francuskiej kultury.\n\n\n=== filozofia ===\nznani filozofowie francuscy to: kartezjusz, wolter, denis diderot, charles de montesquieu, henri bergson, jean-paul sartre, maurice merleau-ponty, emmanuel levinas, michel foucault, gilles deleuze, jacques derrida, jean-luc nancy.\n\n\n=== muzyka ===\n\n\n==== muzyka \u015bredniowiecza i renesansu ====\nfrancja (obok w\u0142och i hiszpanii) jest kolebk\u0105 europejskiej muzyki artystycznej. ju\u017c w czasach karola wielkiego rozwija\u0142a si\u0119 muzyka \u015bwiecka (chansons de geste) i religijna (w cluny i innych klasztorach). w \u015bredniowiecznych klasztorach rozwija\u0142 si\u0119 chora\u0142, ale tak\u017ce muzyka nie s\u0142u\u017c\u0105ca liturgii. na dworach rozkwita\u0142a sztuka trubadur\u00f3w i truwer\u00f3w (najwa\u017cniejszy \u2013 adam de la halle). od ix w. na terenach dzisiejszej francji rozwin\u0119\u0142a si\u0119 muzyka wielog\u0142osowa; w pocz. xii w. klasztorze st. martial w limoges, pod koniec xii w. w pary\u017cu (notre dame). tam te\u017c zanotowano imiona dw\u00f3ch pierwszych, znanych dzi\u015b historykom muzyki kompozytor\u00f3w: leoninus i perotinus. francja sta\u0142a si\u0119 wtedy centrum nowej muzyki w europie, a najwa\u017cniejsze tego przejawy to roman de fauvel z muzyk\u0105 philippe\u2019a de vitry (1 po\u0142. xiv w.) i tw\u00f3rczo\u015b\u0107 guillaume\u2019a de machaut.\nw xv w. muzyka rozwija\u0142a si\u0119 przede wszystkim na dworze ksi\u0105\u017c\u0105t burgundzkich (tzw. szko\u0142a burgundzka i flamandzka).\nw xvi w. rozkwit\u0142a chanson, kt\u00f3rej najwybitniejszym przedstawicielem by\u0142 cl\u00e9ment jannequin. chanson, w kt\u00f3rej muzyka ilustruje i komentuje wyszukany tekst, od tego czasu mo\u017ce by\u0107 uwa\u017cana za reprezentatywny gatunek muzyki francuskiej. tendencj\u0119 t\u0119 rozwin\u0119\u0142a aktywno\u015b\u0107 poet\u00f3w plejady (pierre ronsard i in.), kt\u00f3rzy uk\u0142adali teksty chansons. najwybitniejsi kompozytorzy muzyki wokalnej w czasach renesansu to tak\u017ce: josquin des pr\u00e9s, jacob clemens non papa, claude le jeune.\nrozwija\u0142a si\u0119 ju\u017c wtedy r\u00f3wnie\u017c muzyka instrumentalna, przede wszystkim na lutni\u0119 i organy.\nw xvi w. na dworze najwa\u017cniejszym gatunkiem s\u0142u\u017c\u0105cym sztuce reprezentacyjnej sta\u0142 si\u0119 ballet de cour. by\u0142y wystawiane niezwykle efektownie, a uczestniczyli w nich arystokratyczni amatorzy oraz zawodowcy.\n\n\n==== okres klasyczny w muzyce francuskiej ====\nw odr\u00f3\u017cnieniu od innych kraj\u00f3w, okres od po\u0142. xvii w. do rewolucji w 1789 r. zwany jest przez historyk\u00f3w francuskiej sztuki, tak\u017ce muzyki, \u201eklasycznym\u201d (a nie barokowym). by\u0142 to okres wyj\u0105tkowego rozkwitu muzyki operowej i instrumentalnej. sprzyja\u0142 temu mecenat kr\u00f3lewski, zw\u0142aszcza ludwika xiv, kt\u00f3ry osobi\u015bcie ta\u0144czy\u0142 w wielu baletach. dla niego powsta\u0142a te\u017c pierwsza w europie sta\u0142a orkiestra, w kt\u00f3rej instrumenty by\u0142y zdwajane (le grande bande des 24 violons du roi). za czas\u00f3w ludwika xiv \u017cycie muzyczne koncentrowa\u0142o si\u0119 wok\u00f3\u0142 wersalu i tam kszta\u0142towano mody, kt\u00f3re potem na\u015bladowano na setkach pomniejszych dwor\u00f3w w ca\u0142ej europie. balety i opery komponowa\u0142 przede wszystkim jean-baptiste lully, a po nim jean-philippe rameau. fakt, i\u017c przedstawienia op\u0142aca\u0142 kr\u00f3l, pozwala\u0142 na to, by by\u0142y bardzo rozbudowanymi (5-aktowymi) i efektownie zrealizowanymi widowiskami z muzyk\u0105.\nw muzyce instrumentalnej najwi\u0119ksz\u0105 s\u0142aw\u0119 zyskali lutni\u015bci (denis gaultier, charles mouton), a nast\u0119pnie klawesyni\u015bci (jacques champion de chambonni\u00e8res, louis couperin, fran\u00e7ois couperin, jean-philippe rameau, louis-claude daquin, jean-henri d\u2019anglebert). rozwin\u0119li oni charakterystyczn\u0105 dla muzyki francuskiej suit\u0119, w kt\u00f3rej miniatury cz\u0119sto mia\u0142y charakter programowy albo nawet ilustracyjny.\nna potrzeby dworu powstawa\u0142y bardzo efektowne utwory wokalno-instrumentalne, takie jak najbardziej dzi\u015b znane te deum charpentiera.\npowstawa\u0142a te\u017c muzyka na wi\u0119ksze zespo\u0142y instrumentalne, a za najwa\u017cniejszego tw\u00f3rc\u0119 symfonii w xviii w. uwa\u017cany jest fran\u00e7ois-joseph gossec. w drugiej po\u0142owie xviii w. w pary\u017cu dzia\u0142a\u0142a najwi\u0119ksza orkiestra w europie.\nnajwa\u017cniejsze cechy wyr\u00f3\u017cniaj\u0105ce muzyk\u0119 francusk\u0105 od innych, a zw\u0142aszcza od w\u0142oskiej, tak podsumowuje danuta gwizdalanka:\n\npodstaw\u0119 stylu francuskiego tworzy\u0142a muzyka taneczna o przejrzystej formie. opera powsta\u0142a z utanecznionego dramatu muzycznego i scenicznej tragedii, tote\u017c g\u0142\u00f3wn\u0105 jej atrakcj\u0119 stanowi\u0142y ch\u00f3ry i sceny taneczne. muzyk\u0119 francusk\u0105 cechowa\u0142a wi\u0119ksza pow\u015bci\u0105gliwo\u015b\u0107 ni\u017c w\u0142osk\u0105 i to zar\u00f3wno w sferze emocjonalnej, jak r\u00f3wnie\u017c technicznej. francuzi cenili wyrafinowanie, a tak\u017ce zamierzon\u0105 \u201esztuczno\u015b\u0107\u201d. w stosowaniu \u015brodk\u00f3w wirtuozowskich zalecali umiar. patos francuskiej muzyki zespo\u0142owej z lat 1660\u20131720 wyra\u017anie r\u00f3\u017cni\u0142 si\u0119 od kameralno\u015bci muzyki instrumentalnej w italii (i niemczech). brzmienie pe\u0142ne blasku francuska muzyka dworska zawdzi\u0119cza\u0142a intensywnemu u\u017cyciu grupy d\u0119tych (obok smyczkowych). francuzi d\u0142ugo nie mieli powa\u017cania dla muzyki instrumentalnej, kt\u00f3ra ich zdaniem by\u0142a niejasna, gdy\u017c pozbawiona znaczenia, jakie w muzyce wokalnej nios\u0142y s\u0142owa.\n\n\n==== wiek xix i xx ====\nw wyniku rewolucji powstawa\u0142y utwory okoliczno\u015bciowe, ale szybko reprezentacyjny charakter odzyska\u0142a opera, zw\u0142aszcza \u017ce cieszy\u0142a si\u0119 osobistym zainteresowaniem napoleona. luigi cherubini pia\u0142 pierwsze opery, kt\u00f3re w nowej sytuacji \u2013 i dla nowej, szerszej publiczno\u015bci \u2013 zawiera\u0142y liczne w\u0105tki sensacyjne. w pierwszej po\u0142owie xix wieku rozwin\u0119\u0142a si\u0119 wielka opera historyczna, w kt\u00f3rej niezwykle istotna by\u0142a melodyjno\u015b\u0107 partii wokalnych oraz wystawno\u015b\u0107 inscenizacji; najwa\u017cniejszym z kompozytor\u00f3w takich oper by\u0142 giacomo meyerbeer. rewolucji w dziedzinie muzyki instrumentalnej dokona\u0142 hector berlioz, kt\u00f3ry w powa\u017cnym stopniu wp\u0142yn\u0105\u0142 na romantyczn\u0105 muzyk\u0119 orkiestrow\u0105 w ca\u0142ej europie. w drugiej po\u0142owie xix w. opera stawa\u0142a si\u0119 coraz bardziej liryczna (np. faust charles\u2019a gounoda), a obok niej \u2013 dla kontrastu \u2013 pojawi\u0142a si\u0119 operetka (jacques offenbach). najwa\u017cniejsi kompozytorzy dzia\u0142aj\u0105cy w tym czasie we francji to tak\u017ce georges bizet, c\u00e9sar franck, gabriel faur\u00e9 oraz camille saint-sa\u00ebns.\nw tym czasie styl francuski rywalizowa\u0142 przede wszystkim z niemieckim, od kt\u00f3rego r\u00f3\u017cni\u0142 si\u0119 paroma cechami.\n\nwe francji najwy\u017cej stawiano oper\u0119, za naturalne bowiem uwa\u017cano podporz\u0105dkowanie muzyki s\u0142owu. recenzuj\u0105c przedstawienia najpierw oceniano libretto, a dopiero potem muzyk\u0119. w niemczech hierarchia wa\u017cno\u015bci by\u0142a odwrotna i muzyk\u0119 najbardziej ceniono za to, \u017ce mo\u017ce oby\u0107 si\u0119 bez s\u0142\u00f3w i potrafi oddzia\u0142ywa\u0107 na s\u0142uchaczy bez po\u015brednictwa tekstu, jako \u201emowa duszy\u201d. niedookre\u015blono\u015b\u0107 muzyki dla francuz\u00f3w by\u0142a jej wad\u0105, a dla niemc\u00f3w \u2013 zalet\u0105.inne by\u0142o te\u017c we francji wyobra\u017cenie o pozycji artysty: artysta francuski pozostawa\u0142 \u201eobywatelem republiki\u201d. podobnie jak jego xviii-wieczni poprzednicy muzyk\u0119 cz\u0119sto jeszcze traktowa\u0142 jak rozrywk\u0119, a zarazem element spo\u0142ecznego ceremonia\u0142u. koncertu nie uto\u017csamia\u0142 z nabo\u017ce\u0144stwem (jak to czyniono w niemczech).\npod koniec xix wieku rewolucji w muzyce francuskiej dokona\u0142 claude debussy, kt\u00f3remu cz\u0119sto daje si\u0119 miano \u201eojca nowoczesnej muzyki\u201d. nawi\u0105zywa\u0142 on francuskiej tradycji, w kt\u00f3rej wa\u017cna by\u0142a barwa instrumentalna, ilustracyjno\u015b\u0107, subtelno\u015b\u0107 wyrazu \u2013 g\u0142\u00f3wne cechy muzyki nazwanej impresjonistyczn\u0105.\nw pierwszej po\u0142owie xx wieku pary\u017c, kt\u00f3ry by\u0142 uwa\u017cany nadal za centrum europejskiej kultury, skupia\u0142 wielu artyst\u00f3w. byli tu francuzi \u2013 jak maurice ravel lub darius milhaud i cudzoziemcy \u2013 jak igor strawinski, albo arthur honegger. st\u0105d upowszechni\u0142 si\u0119 w europie jazz. w latach mi\u0119dzywojennych rozwin\u0105\u0142 si\u0119 tutaj neoklasycyzm, kt\u00f3ry w znacznym stopniu oddzia\u0142ywa\u0142 r\u00f3wnie\u017c na polsk\u0119 \u2013 poprzez nadi\u0119 boulanger, u kt\u00f3rej studiowa\u0142o wielu polak\u00f3w. po wojnie najwa\u017cniejszym kompozytorem by\u0142 olivier messiaen oraz pierre boulez. w paryskim radiu powsta\u0142a muzyka konkretna.\nobecnie pary\u017c nie jest ju\u017c centrum \u015bwiatowej muzyki, lecz nadal stanowi bardzo wa\u017cny o\u015brodek. przyczynia si\u0119 do tego znakomita op\u00e9ra bastille, a w muzyce awangardowej \u2013 za\u0142o\u017cony w 1975 ircam (institut de recherche et coordination acoustique musique), gdzie muzycy i naukowcy wsp\u00f3\u0142pracuj\u0105 w poszukiwaniu nowych technik. tam w\u0142a\u015bnie narodzi\u0142 si\u0119 spektralizm.\n\n\n== sport ==\ndu\u017c\u0105 popularno\u015bci\u0105 cieszy si\u0119 pi\u0142ka no\u017cna. francja zdoby\u0142a tytu\u0142 mistrza \u015bwiata w pi\u0142ce no\u017cnej w 1998 i 2018 roku ,mistrza europy w 1984 i 2000 roku oraz wicemistrza w 2016. cz\u0119sto uprawianym sportem jest tak\u017ce rugby union i kolarstwo. dobrze rozwini\u0119te s\u0105 tradycje hippiczne. francja posiada 247 hipodromy, tzn. wi\u0119cej ni\u017c we wszystkich pozosta\u0142ych krajach ue razem wzi\u0119tych. rocznie organizuje si\u0119 na nich 16 500 wy\u015bcig\u00f3w.\nfrancja by\u0142a gospodarzem mistrzostw europy w pi\u0142ce no\u017cnej 2016. we francji popularna jest tak\u017ce pi\u0142ka r\u0119czna. francuzi s\u0105 mistrzami olimpijskimi z pekinu i londynu, mistrzami \u015bwiata (1995, 2001, 2009, 2011, 2015) i mistrzami europy (2006, 2010).\nsilna jest tak\u017ce reprezentacja francji w koszyk\u00f3wce kobiet, m.in. olimpijskie srebro w londynie.\nfrancuzi wiod\u0105 tak\u017ce prym w sportach zimowych, m.in. jason lamy chappuis w kombinacji norweskiej czy martin fourcade, alexis b\u0153uf, marie habert, marie-laure brunet, quentin fillon maillet, fabien claude, ana\u00efs chevalier-bouchet w biathlonie, alexis pinturault, tessa worley w narciartwie alpejskim, perrine laffont, oph\u00e9lie david w narciarstwie dowolnym. osi\u0105gaj\u0105 sukcesy w snowboardingu.\n\n\n== zobacz te\u017c ==\nfrancuska kolonizacja ameryki p\u00f3\u0142nocnej\ndolina loary\nkuchnia francuska\n\n\n== uwagi ==\n\n\n== przypisy ==\n\n\n== bibliografia ==\njan baszkiewicz: historia francji. wroc\u0142aw: zak\u0142ad narodowy im. ossoli\u0144skich, 1999. isbn 83-04-04397-1. (pol.).brak strony w ksi\u0105\u017cce\n\n\n== linki zewn\u0119trzne ==\n\npolski portal we francji\nfrancuski dla polak\u00f3w \u2013 portal o francji i j\u0119zyku francuskim"