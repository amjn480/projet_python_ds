"l'europa (afi: /eu\u02c8r\u0254pa/) \u00e8 una regione geografica del mondo, comunemente considerata un continente in base a fattori storico-culturali e geopolitici. come continente, \u00e8 l'unico situato interamente nell'emisfero settentrionale e costituisce l'estremit\u00e0 occidentale del supercontinente eurasia, o anche una delle tre parti (la nord-occidentale) del supercontinente eurafrasia, che \u00e8 detto pi\u00f9 comunemente \"continente antico\" o \"vecchio mondo\".\n\u00e8 stata la culla della civilt\u00e0 occidentale, assieme al medio oriente. la storia e la cultura europea hanno influenzato notevolmente quelle degli altri continenti, verso i quali, a partire dal xvi secolo, sono state frequenti e massicce le migrazioni, specialmente in america e in oceania, dove le popolazioni di origine europea sono diventate numericamente maggioritarie rispetto alle popolazioni locali.\n\n\n== etimologia ==\n\n\n=== il mito del ratto di europa ===\nnella mitologia greca, il termine geografico era fatto derivare da quello di europa, ninfa oceanina figlia di oceano o, secondo altri, principessa figlia di agenore re di tiro, antica citt\u00e0 fenicia. zeus, invaghitosi di lei, decise di rapirla e si trasform\u00f2 in uno splendido toro bianco. mentre coglieva i fiori in riva al mare, europa vide il toro che le si avvicinava. era un po' spaventata ma il toro si sdrai\u00f2 ai suoi piedi ed europa si tranquillizz\u00f2. vedendo che si lasciava accarezzare, europa sal\u00ec sulla groppa del toro, che si gett\u00f2 in mare e la condusse fino a creta. zeus si ritrasform\u00f2 in dio e le rivel\u00f2 il suo amore. ebbero tre figli: minosse, sarpedonte e radamanto. minosse divenne re di creta e con lui inizi\u00f2 la civilt\u00e0 cretese. il nome europa, da quel momento, indic\u00f2 le terre poste a nord del mar mediterraneo e ad est dell'anatolia.\n\n\n=== le ipotesi della derivazione dal greco antico o dal fenicio ===\nil termine \"europa\" deriva sicuramente dal latino europa, a sua volta derivato dal greco antico \u03b5\u1f50\u03c1\u03ce\u03c0\u03b7 (eur\u1e53p\u0113). l'etimologia del termine greco, per\u00f2, \u00e8 da sempre oggetto di dibattito tra gli studiosi: ogni ipotesi etimologica \u00e8 tutt'altro che sicura, e l'origine del nome \"europa\" \u00e8 da considerarsi tuttora ignota; questa incertezza \u00e8 peraltro un fenomeno comune anche nel caso di numerosissimi altri nomi geografici antichi.\nuna diffusa ipotesi etimologica fa derivare il termine dagli elementi \u03b5\u1f50\u03c1\u03cd\u03c2 (eurus), col significato di \"largo, ampio\" e \u1f64\u03c8 - \u1f60\u03c0- - \u1f40\u03c0\u03c4- (\u014dps / \u014dp- / opt-) col significato di \"occhio, sguardo, volto\" e dunque esso avrebbe il significato di \"ampio sguardo\", in riferimento alla vastit\u00e0 delle terre che si estendevano a nord dell'egeo e, in seguito, a nord dell'intero mediterraneo. furono anassimandro (vii-vi sec. a.c.) e poi ecateo di mileto (vi - v sec. a.c.) a usare il termine in questo senso, descrivendo la terra divisa in due continenti separati dal mediterraneo, considerato centro del mondo; secondo la loro descrizione, da una parte l'europa confinava a nord con le sconosciute regioni iperboree; dall'altra con l'asia, nella quale erano compresi anche l'egitto e la libia.\nun'etimologia alternativa fa derivare invece il termine \"europa\" dal termine semitico ereb, con il significato di \"occidente\", con cui i fenici indicavano tutti i territori a ovest della loro terra d'origine. secondo questa ipotesi etimologica, il termine \"europa\" sarebbe dunque contrapposto ad \"asia\", anch'esso derivante da una voce semitica significante \"oriente\", e che sarebbe stata usata dai fenici per indicare tutte le terre a est della loro. il termine \"europa\" indicherebbe quindi le terre poste verso il punto in cui tramonta il sole e \"asia\" le terre poste verso il punto in cui il sole sorge.\n\n\n=== allargamento del significato del termine ===\nin epoca greca antica, era chiamata \"europa\" una regione pianeggiante dell'egeo settentrionale, in contrapposizione al montuoso peloponneso; successivamente il termine fu esteso ad indicare una terra a nord del mediterraneo, della quale non si conoscevano con esattezza i confini settentrionali e il cui limite orientale era considerato il corso del tanai (don).\nnegli ultimi decenni dell'et\u00e0 classica greca, filippo il macedone, padre di alessandro magno, si defin\u00ec primo re d'europa, un'europa che andava dall'adriatico al danubio, corrispondendo quindi alla penisola balcanica. per teopompo \u00ab[\u2026] filippo [\u2026] deve regnare su tutta l'europa\u00bb. per strabone l'europa di teopompo ha come confini il danubio, l'adriatico e il mar nero: \u00abessa si trova a meridione dell'istro [danubio] ed \u00e8 circondata dal mare. inizia nella parte pi\u00f9 interna del mare adriatico e si estende [\u2026] fin a quello pontico [mar nero]\u00bb. ancora, livio racconta che filippo \u00abera stato preso dalla smania di salire fino alla vetta del monte emo, credendo alla comune diceria che da essa il panorama si slargasse dal ponto all'adriatico, dal danubio alle alpi\u00bb: \u00e8 lo stesso monte che salir\u00e0 filippo v cento anni dopo la morte del grande filippo, dal quale osserv\u00f2 l'ideale orizzonte delle sue conquiste.\nin epoca romana, i termini \"europa\" ed \"europei\" sono citati raramente dagli autori latini.\nnel medioevo, tra il vi e l'viii secolo, il termine fu ripreso; la prima testimonianza scritta risale alla fine del vi secolo: l'abate irlandese san colombano lo cit\u00f2 (tutius europae) in una delle lettere al papa gregorio magno . anche il monaco isidoro pacensis us\u00f2 il termine per indicare i soldati che sotto la guida di carlo martello avevano combattuto a poitiers (prospiciunt europenses arabum tentoria, nescientes cuncta esse pervacua). la battaglia aveva assunto infatti un grande valore simbolico: per europa  si intendeva l'occidente cristiano, che aveva fermato l'espansione araba. isidoro aveva quindi usato l'aggettivo \"europeo\" per attribuire un'identit\u00e0 collettiva ai guerrieri che avevano fermato gli invasori musulmani.\nsempre nel medioevo, ma all'inizio del ix secolo, nacque una nuova realt\u00e0 politica, dopo un trentennio di guerre; era l'impero di carlo magno, che fuse insieme la potenza dei popoli germanici e di quelli celtici con l'eredit\u00e0 di roma, sotto l'autorit\u00e0 spirituale del sommo pontefice. l'impero di carlo magno comprendeva gran parte dell'europa occidentale, ebbe una sola lingua scritta ufficiale (il latino), us\u00f2 una sola moneta e profess\u00f2 una sola religione; per questo, a volte, carlo magno \u00e8 considerato il \"padre d'europa\". altri storici divergono decisamente da ques'idea, considerata anacronistica: secondo essi, l'ideale europeo nascer\u00e0 molto pi\u00f9 tardi, con l'umanesimo e dunque intorno al xv secolo. in quegli anni papa pio ii scrisse il trattato de europa, in cui l'europa appare una realt\u00e0 presente e nello stesso tempo un ideale da raggiungere. carlo magno invece non pensava al futuro ma, al contrario, aveva il suo ideale nel passato, intendendo restaurare l'impero romano, sia pur illuminato dal cristianesimo.\nin et\u00e0 moderna, con il gi\u00e0 ricordato papa pio ii, il termine \"europa\" indic\u00f2 un territorio ancora pi\u00f9 esteso verso oriente, fino a comprendere tutti i territori abitati da popoli cristiani, compresi gli slavi orientali, includendo quindi anche le attuali ucraina e bielorussia e il nucleo storico della russia sino al fiume don.\ndal xviii secolo finalmente, furono considerate europee tutte le terre tra l'atlantico, il mediterraneo, il mar glaciale artico e la catena degli urali (linea di von strahlenberg), come si fa ancora oggi.\n\n\n=== vecchio continente ===\ndopo l'arrivo di cristoforo colombo in america, l'europa \u00e8 detta a volte anche vecchio continente, in contrapposizione al nuovo continente, ossia l'america. il termine vecchio continente, per\u00f2, \u00e8 anche sinonimo dell'espressione \"continente antico\", che comprende anche l'asia e l'africa. solo dal contesto si pu\u00f2 capire a quale zona geografica ci si riferisca.\n\n\n== storia ==\n\n\n=== preistoria ===\nil passaggio al neolitico (rivoluzione neolitica) si sarebbe verificato in europa dal 7000 a.c. il processo inizi\u00f2 dal medio oriente, arriv\u00f2 poi in grecia e quindi nel mediterraneo; risalendo il corso del danubio, invest\u00ec i balcani e quindi l'europa centrale.\nsuccessivamente, dal 5000 a.c. si sarebbe verificata l'invasione degli indoeuropei, che interess\u00f2 inizialmente la regione a nord del mar nero. queste popolazioni erano dedite principalmente all'allevamento di bovini e alla pastorizia, conosceva l'uso del carro trainato da buoi e parlavano la lingua proto-indoeuropea, antenata delle moderne lingue europee. la popolazione era divisa in tre classi sociali: guerrieri, sacerdoti e lavoratori; la struttura sociale era gerarchica e patriarcale, con a capo la figura del re. la mitologia indoeuropea era influenzata dal politeismo e dall'attivit\u00e0 bellica, ed era trasmessa da cantori di poemi epici.\nl'espansione indoeuropea in europa occidentale vide la fusione con la popolazione stanziale preesistente. dall'europa orientale, gli indoeuropei avrebbero anche introdotto la metallurgia del rame e successivamente del bronzo, e l'uso del cavallo. dopo l'invasione indoeuropea, in europa occidentale si svilupparono i protocelti e gli italici; in europa centrale e orientale nacquero invece i popoli proto-germani e balto-slavi.\n\n\n=== evo antico ===\nla rivoluzione urbana si diffuse in europa nel 1600 a.c. quando in grecia gli indoeuropei diedero vita a citt\u00e0-stato organizzate attorno a un centro politico-religioso dell'acropoli. questa civilt\u00e0 \u00e8 detta micenea e le sue vicende sono cantate nei poemi omerici. a seguito dell'invasione dei popoli del mare nelle coste mediterranee nel 1200 a.c. vi fu una decadenza delle citt\u00e0-stato.\ntrascorso il medioevo ellenico seguito alle invasioni dei popoli del mare, si ebbe una ripresa dei commerci tra le citt\u00e0 della grecia e dell'anatolia attraverso l'egeo, e la nascita delle poleis, non pi\u00f9 basate sulla monarchia e l'acropoli, bens\u00ec sulla democrazia e l'agor\u00e0, che diedero origine alla colonizzazione greca in occidente in competizione con i fenici, mentre nell'italia centrale fiorirono la civilt\u00e0 etrusca e quella romana. \nl'unificazione politica e culturale della parte occidentale del continente europeo fu dovuta all'espansione dell'impero romano, con la diffusione della lingua latina e del diritto romano fino al limes renano e danubiano, e la diffusione della cultura greca in campo artistico e filosofico. a partire dall'imperatore costantino, a queste due fonti si un\u00ec anche l'influenza della religione cristiana e, tramite essa, della tradizione giudaica.\n\n\n=== medioevo ===\na seguito dell'invasione di popoli indoeuropei quali germani, slavi e unni, l'impero romano ebbe una fase di crisi, che port\u00f2 alla caduta dell'impero romano d'occidente e al pesante ridimensionamento di quello d'oriente. questo periodo, caratterizzato dalla graduale integrazione tra la civilt\u00e0 europea classica (greco-romana e giudaico-cristiana) e gli usi dei nuovi invasori, fu indicato dagli storici moderni come medioevo.\nnacquero comunit\u00e0 monastiche, che si prefissero il compito di salvaguardare la cultura europea classica e cristiana, nonch\u00e9 di reinterpretarla creativamente attraverso l'evangelizzazione dei regni romano-barbarici sorti sulle rovine dell'impero romano. grazie a ci\u00f2 fu possibile la rinascenza carolingia con la ricostituzione dell'impero romano d'occidente come sacro romano impero e l'attribuzione al vescovo di roma del ruolo primaziale nella guida dei cristiani.\nil basso medioevo vide la nascita dei liberi comuni e delle repubbliche marinare, che riportarono nell'xi secolo di nuovo in europa il ruolo egemone nei commerci nel mediterraneo, perso dall'europa sin dall'epoca delle invasioni barbariche. la conseguente ripresa dei contatti tra europa, asia ed africa port\u00f2 anche importanti sviluppi culturali, tra cui, tramite i contatti con la cultura araba, la riscoperta dell'aristotelismo e un'attenzione maggiore allo studio del mondo della natura, favorita anche dalla nascita di un ceto borghese di mercanti e artigiani interessato all'acquisizione di un sapere tecnico-pratico che \u00e8 all'origine dei successivi sviluppi della civilt\u00e0 europea.\n\n\n=== evo moderno ===\nla diffusione dei viaggi dei mercanti verso ogni parte del mondo conosciuto caus\u00f2 la messa in discussione della supremazia religiosa su tutti i campi del sapere, dando vita all'umanesimo e rendendo pi\u00f9 forti le voci per una riforma della chiesa e del papato. gi\u00e0 alla fine del medioevo si era vista la formazione delle monarchie nazionali in francia, spagna e inghilterra, gravida di notevolissimi conseguenze sulla storia del continente.\nin italia, i liberi comuni furono assoggettati da un certo numero di signori, la cui competizione si avvaleva anche degli artisti, che attraverso le loro opere manifestassero la prosperit\u00e0 di ciascuna signoria. questo periodo fu noto in italia come rinascimento.\nla competizione tra le nuove monarchie nazionali per l'egemonia europea e per i commerci con il ricco oriente, ostacolata dall'interposizione dell'impero ottomano lungo la via della seta, caus\u00f2 anche l'inizio di un periodo di esplorazioni geografiche e l'apertura di nuove rotte commerciali\ncon l'arrivo di colombo in america, nel xv secolo, gli equilibri europei si modificarono: le potenze mediterranee vennero scalzate da quelle atlantiche: portogallo e spagna, presto imitati da paesi bassi, gran bretagna e francia, aprirono le prime rotte transoceaniche e furono le protagoniste della colonizzazione europea delle americhe.\nanche dal punto di vista scientifico ed economico l'et\u00e0 moderna fu un periodo di grande fermento, culminato con la rivoluzione scientifica e, al termine dell'evo, con la rivoluzione industriale.\nalla ribellione all'autorit\u00e0 papale dei riformatori religiosi, segu\u00ec presto la ribellione dei protestanti anche all'autorit\u00e0 regale con l'affermazione della democrazia in inghilterra nel 1689.\n\n\n=== evo contemporaneo ===\n\nnel xviii secolo, nella colonia britannica d'oltremare degli stati uniti d'america, scoppi\u00f2 la rivoluzione americana presto seguita dalla rivoluzione francese, esportata in tutta europa con le guerre napoleoniche e le societ\u00e0 segrete. ci\u00f2 port\u00f2 al completamento del processo di nascita degli stati nazionali: ad opera della prussia si ebbe l'unificazione della germania, mentre le lotte del risorgimento italiano, guidate infine dal regno di sardegna, condussero all'unit\u00e0 d'italia. culturalmente in questo periodo il sentimento nazionale si affianca alla fede religiosa e l'ideologia dominante \u00e8 il romanticismo.\nla prima et\u00e0 contemporanea fu un periodo di tensioni sociali caratterizzato dalla diffusione degli effetti della rivoluzione industriale e dalle politiche espansionistiche dei maggiori stati europei: dopo la colonizzazione europea delle americhe, gi\u00e0 compiuta in et\u00e0 moderna, il colonialismo si rivolse anche agli altri continenti, in cui vastissime aree passarono sotto il dominio europeo. oltre al controllo politico, nella seconda met\u00e0 del xix secolo gli stati europei stabilirono anche un dominio tecnologico, culturale ed economico sul resto del mondo. il periodo del \"grande gioco\" fu in europa ricordato come belle \u00e9poque per la classe borghese al potere, ma ci\u00f2 port\u00f2 anche alla luce le contraddizioni insite nel sistema economico capitalistico, lucidamente analizzate da karl marx e friedrich engels, che gettarono le basi del socialismo scientifico.\nnel 1914 tali tensioni sfociarono nella prima guerra mondiale che si concluse nel 1918 con la sconfitta degli imperi continentali tedesco e austro-ungarico e la vittoria di regno unito, francia, regno d'italia e stati uniti d'america. negli stessi anni, si ebbe la rivoluzione russa, che port\u00f2 al crollo dell'impero russo e alla nascita dell'unione sovietica socialista.\nle tensioni sociali e quelle fra gli stati europei crebbero nuovamente, soprattutto in germania, paese gravato dalle pesanti sanzioni post-belliche imposte dagli alleati su espressa richiesta della francia, e sfociarono nella seconda guerra mondiale, la quale fu principalmente provocata dall'aggressiva politica revanscistica messa in atto dalla germania nazista e successivamente dall'italia fascista, appoggiate in asia dall'impero giapponese.\nle due guerre spezzarono l'egemonia del continente sul resto del pianeta lasciando il posto di potenze mondiali agli stati uniti e all'unione sovietica.\ndal 1945 al 1991 l'europa si ritrov\u00f2 attraversata dalla cosiddetta cortina di ferro, ovvero la linea di confine fra il blocco occidentale-capitalista e quello orientale-comunista. questo periodo, detto della guerra fredda, ebbe termine con la dissoluzione dell'unione sovietica e la caduta degli stati socialisti suoi alleati.\nil crollo del muro di berlino e la fine della guerra fredda, la nascita e il graduale allargamento dell'unione europea caratterizzano gli ultimi decenni della storia continentale.\n\n\n== geografia ==\n\nl'europa comprende una parte continentale e una parte peninsulare, separate dall'istmo ponto-baltico, una lunghissima linea (1200 km) che va da odessa, sul mar nero, a danzica, sul baltico. a sua volta, la parte peninsulare d'europa si articola in numerose penisole, di cui le principali sono la penisola italiana, quella balcanica, quella iberica, quella finno-scandinava, quella danese, a loro volta spesso comprendenti altre penisole minori; una caratteristica fondamentale d'europa \u00e8 infatti il suo frastagliatissimo profilo marittimo. le isole europee sono numerose, tra cui due che rientrano tra le prime venti della terra per estensione: la gran bretagna e l'islanda.\nl'europa \u00e8 uno dei continenti pi\u00f9 piccoli: la sua superficie si estende per soli 10000000 km\u00b2 circa, estensione poco superiore a quella dell'oceania, il continente pi\u00f9 piccolo della terra; nello stesso tempo, il continente europeo \u00e8 il secondo per densit\u00e0 di popolazione; il fatto si spiega notando che la stragrande maggioranza dei territori europei gode di clima temperato; un altro fattore che favorisce il popolamento \u00e8 l'assenza di zone inabitabili come deserti o calotte glaciali, caratteristica unica tra tutti i continenti. con i suoi 747 747 395 abitanti risulta invece al quarto posto, ossia penultima tra tutti i continenti abitati.\nl'europa si trova al centro dell'emisfero continentale, cosa che ha sempre favorito gli scambi con gli altri continenti. il centro esatto dell'emisfero (coordinate 47\u00b013\u2032n 1\u00b032\u2032w) si trova a nantes, in francia).\n\n\n=== clima ===\n\nl'europa si trova principalmente nelle zone a clima temperato, essendo soggetta a prevalenti venti occidentali. il clima \u00e8 pi\u00f9 mite rispetto ad altre aree della stessa latitudine in tutto il mondo a causa dell'influenza della corrente del golfo. la corrente del golfo \u00e8 soprannominata \"il riscaldamento centralizzato d'europa\", perch\u00e9 rende il clima europeo pi\u00f9 caldo e umido di quanto non sarebbe altrimenti. la corrente del golfo non solo trasporta acqua calda verso la costa europea, ma riscalda anche i venti occidentali prevalenti che soffiano attraverso il continente dall'oceano atlantico. la presenza del mar mediterraneo, inotre, mitiga il clima di tutte le coste merdionali del continente e uniformano le temperature su una media sia annuale, sia giornaliera.\npertanto, la temperatura media durante tutto l'anno a napoli \u00e8 di 21,9 \u00b0c, mentre \u00e8 di soli 13 \u00b0c a new york, che si trova quasi alla stessa latitudine, confinante con lo stesso oceano. berlino, calgary (canada) e irkutsk nell'estremo sud-est della russia), si trovano all'incirca alla stessa latitudine ma le temperature di gennaio a berlino sono in media di circa 8 \u00b0c pi\u00f9 alte di quelle di calgary e sono quasi 22 \u00b0c (40 \u00b0f) pi\u00f9 alte delle temperature medie di irkutsk.in generale, l'europa non \u00e8 solo pi\u00f9 fredda verso nord rispetto al sud, come \u00e8 normale, ma diventa anche pi\u00f9 fredda anche andando da ovest verso est, a causa della progressiva e sempre maggiore lontananza del mare.\n\n\n=== confini ===\nil confine naturale d'europa \u00e8 in gran parte costituito da mare: essa \u00e8 delimitata a nord dal mar glaciale artico, ad ovest dall'oceano atlantico e a sud dal mar mediterraneo e dal mar nero. ad est, invece, il concetto di europa sfuma gradatamente nell'asia ed \u00e8 definito solo attraverso linee convenzionali, molte delle quali ricadenti in territorio russo e nel caucaso.\n\n\n==== confine orientale ====\n\nad est l'europa ha continuit\u00e0 territoriale con l'asia. il confine terrestre tra i due continenti \u00e8 convenzionale e ricade per la maggior parte in russia e per un tratto pi\u00f9 breve in kazakistan.\nla linea di demarcazione parte dal mar glaciale artico, segue poi i monti urali, il corso del fiume ural, la costa nord-occidentale del mar caspio, la depressione del kuma-many\u010d e arriva infine alla foce del fiume don, nel mar d'azov (linea b nella carta a fianco). in russia e in kazakistan ci sono decine di monumenti che segnalano il confine europa-asia lungo lo spartiacque degli urali, il fiume ural e la depressione del kuma-many\u010d; i primi furono eretti negli anni trenta dell'ottocento.\nin linea di massima, questo confine deriva dalla linea di von strahlenberg (linea a nella carta a fianco), definita ufficialmente fin dal 1730 dalla zarina di russia anna i, sulla base dei lavori geografici dello svedese philip johan von strahlenberg. il suo parere fu poi convalidato dagli eminenti studiosi tedeschi peter simon pallas, biologo, e carl ritter, geografo.\nl'unica differenza tra la linea di von strahlenberg e quella comunemente accettata riguarda il tratto che va dalle pendici meridionali degli urali al mar caspio: il geografo svedese, in quest'area, faceva coincidere il confine euro-asiatico con il fiume emba e non con il fiume ural come generalmente si fa oggi.un'altra convenzione comunemente accettata (linea c nella carta a fianco), nel tratto tra il mar caspio e il mar nero, pone il confine euroasiatico nello spartiacque del caucaso.alla met\u00e0 del xix secolo, c'erano tre convenzioni principali: una che seguiva il don, il canale volga-don e il volga, un'altra che seguiva la depressione di kuma-many\u010d fino al fiume caspio e poi seguiva gli urali, e la terza che seguiva lo spartiacque del grande caucaso fino al caspio e poi ancora gli urali. la questione era ancora trattata come una controversia nella letteratura geografica del 1860; l'alpinista douglas william freshfield intervenne nella disputa, sostenendo che il confine della cresta del caucaso fosse il migliore possibile, citando il supporto di vari geografi moderni. il confine tra i due continenti sul caucaso si \u00e8 affermato negli stati uniti dopo il 1994, in seguito alla sua approvazione da parte del dipartimento di stato, organo politico e non geografico.la societ\u00e0 geografica sovietica seguiva integralmente la convenzione indicata da philip johan von strahlenberg. anche nei libri di testo russi, sin dal 1958, il confine tra europa e asia \u00e8 disegnato secondo le raccomandazioni espresse formalmente dalla societ\u00e0 geografica sovietica; tale confine segue la linea che inizia dal mar glaciale artico (precisamente dalla baia della bajdarata nel mar di kara), prosegue lungo il piede orientale dei monti urali, quindi sulle colline mugod\u017eary, sul corso del fiume emba e sulla depressione del kuma-many\u010d e termina infine nel mar d'azov, nei pressi di rostov sul don (passando pertanto a nord del caucaso). tuttavia, la maggior parte dei geografi dell'unione sovietica favoriva il confine lungo la cresta del caucaso e questa divenne la convenzione standard alla fine del xx secolo, sebbene il confine kuma-manych rimase in uso in alcune mappe del xx secolo. se la linea di confine che inizia seguendo il bordo orientale degli urali debba terminare lungo lo spartiacque del caucaso oppure lungo la depressione kuma-many\u010d \u00e8 argomento di dibattito anche in tempi recenti, secondo la societ\u00e0 geografica russa.l'autore della voce europa dell'enciclopedia treccani, avvisa del fatto che \"nessun criterio fondato su elementi fisici \u00e8 soddisfacente\", e che quindi \"l'europa pu\u00f2 essere individuata soltanto come area culturale\".\nle frontiere orientali d'europa rappresentano dunque un'eccezione nel campo dei confini tra i continenti, non coincidendo completamente con mari od oceani e quindi mancando di quella precisa definizione che si accompagna quasi sempre ai confini continentali. i limiti tra europa e asia sono definiti perci\u00f2 in base a criteri storici e culturali, ai quali si affiancano considerazioni di geografia fisica. le diverse convenzioni esistenti in merito indicano che, procedendo verso est, i caratteri europei sfumano gradatamente verso quelli asiatici.\n\n\n==== confine meridionale ====\nil mar nero, lo stretto del bosforo, il mar di marmara e lo stretto dei dardanelli sono universalmente riconosciuti come confine meridionale tra europa e asia. il mar mediterraneo separa l'europa dall'africa.\nle isole dell'egeo prospicienti la penisola anatolica (le sporadi orientali e il dodecaneso), anche se dal punto di vista della geografia fisica ricadrebbero in asia, sono considerate appartenenti all'europa per motivi storico-culturali.\n\n\n==== confine occidentale ====\nad ovest il confine \u00e8 dato dall'oceano atlantico, includendo l'islanda all'interno dell'europa.\n\n\n==== confine settentrionale ====\nil mar glaciale artico \u00e8 il limite settentrionale del continente europeo, nel quale sono incluse anche tutte le isole artiche situate tra la costa e il polo nord.\n\n\n==== punti estremi ====\n\n\n==== il centro del continente ====\nesiste un dibattito riguardante la localizzazione del centro dell'europa; ci\u00f2 dipende da come vengono effettuate le misurazioni, da quali punti estremi vengono considerati, nonch\u00e9 dai differenti modi di ottenere il risultato finale. gli stati che, a vario titolo, ospitano uno degli ipotetici centri del continente ci sono: lituania, estonia, slovacchia, ucraina, polonia, bielorussia e repubblica ceca. come si vede, sono tutti stati dell'europa orientale, nella sua accezione pi\u00f9 ampia.\n\n\n=== orografia ===\ni rilievi europei danno luogo a grandi dislivelli in aree relativamente piccole.\nsi pu\u00f2 descrivere il rilievo europeo in base alla longitudine. le regioni meridionali sono prevalentemente montuose; le montagne pi\u00f9 alte del continente si trovano in questa zona: la sierra nevada raggiunge i 3478 m, i pirenei i 3.404 m, le alpi i 4.807 m, gli appennini i 2.912 m, i carpazi i 2.655 m, i balcani i 2.376 m, le alpi dinariche i 2.764 m, le alpi albanesi i 2.694 m, il pindo i 2.637 m e la catena dell'olimpo, i 2.917 m, con il monte che le d\u00e0 il nome. nelle alpi si erge la vetta pi\u00f9 alta d'europa, il monte bianco (4.807 m).\nprocedendo verso nord, i rilievi si fanno meno elevati: non raggiungono in nessun caso i 2000 metri; si tratta dei vosgi, del giura, della foresta nera, dei monti metalliferi, della selva boema, dei sudeti.\nspostandosi ancora verso nord, il paesaggio \u00e8 caratterizzato da altopiani collinosi e poi da ampie e basse pianure, che hanno il loro centro nel bassopiano germanico e che si estendono verso oriente con il vastissimo bassopiano sarmatico. circondata dai rilievi, si estende la grande pianura ungherese. in alcuni casi, le pianure si trovano sotto il livello del mare, originando vaste depressioni: verso occidente quella dei paesi bassi, verso oriente, al confine con l'asia, la depressione caspica e la depressione del kuma-many\u010d.\narrivando infine nelle terre pi\u00f9 settentrionali d'europa, si trovano di nuovo catene montuose; si tratta dei monti pennini e dei monti grampiani, in gran bretagna (massima altezza 1.345 m) e delle alpi scandinave, tra norvegia e svezia, solcate a nord da profondi fiordi (massima altezza 2.452 m). il pi\u00f9 alto monte d'islanda arriva a 2.110 metri.\n\n\n=== idrografia ===\nil principale spartiacque europeo \u00e8 quello che separa il continente in due vastissime aree:\n\nuna settentrionale, che comprende i bacini dei fiumi che sfociano nell'oceano atlantico, nel mare del nord, nel mar baltico e nel mar glaciale artico;\nuna meridionale, che comprende i bacini dei fiumi che sfociano nel mar mediterraneo e nel mar nero e nel bacino endoreico del mar caspio.questa linea, detta anche semplicemente \"spartiacque europeo\", si estende da ovest ad est, andando da gibilterra fino alla costa nord-occidentale del mar caspio.\nla distribuzione delle risorse idriche in europa \u00e8 irregolare. l'europa \u00e8 tuttavia un continente con buona disponibilit\u00e0 di risorse idriche in rapporto alla popolazione, sia pur in misura inferiore all'america, all'oceania e all'asia settentrionale.\nnon tutti i territori europei, comunque, hanno della stessa abbondanza d'acqua, anzi in alcune zone esiste il rischio, durante l'estate, della scarsit\u00e0 di acqua rispetto alle esigenze domestiche ed industriali. non sono solo i paesi a clima mediterraneo, caratterizzato da estati calde e siccitose, a presentare questo problema, ma anche zone dell'europa centrale. in particolare, la disponibilit\u00e0 varia tra un massimo di 5.000 e gli 8.000 litri in gran bretagna, francia, italia, spagna, portogallo e grecia e un minimo sotto i 5.000 litri in germania, polonia e romania. anche in questi paesi, comunque, la situazione non \u00e8 omogenea; in italia e in germania, ad esempio, sono favorite le aree alpine e quelle circostanti.\n\n\n=== regioni dell'europa ===\ngli stati d'europa sono spesso raggruppati in regioni, in base a fattori geografici, culturali o storici. poich\u00e9 non esiste un accordo universale sulla composizione regionale dell'europa, la collocazione dei singoli paesi pu\u00f2 variare in base ai criteri utilizzati.\nla prima carta a fianco raffigura uno dei vari criteri di raggruppamento in cui le regioni europee sono pi\u00f9 di dieci (spesso dodici) e non sono identificate in base ai punti cardinali, ma seguendo considerazioni storico-geografiche. questi criteri sono diffusi soprattutto nei testi didattici.\nla seconda, la terza e la quarta carta a fianco, invece, illustrano vari criteri di raggruppamento dei paesi europei molto diffusi a livello generale, accomunati da regioni identificate in base ai punti cardinali. in particolare: nella prima carta l'europa \u00e8 suddivisa in due sole grandi parti (occidentale e orientale); nella seconda carta le regioni sono invece cinque (settentrionale, meridionale, occidentale, orientale, centrale), mentre nella seconda sono quattro (\u00e8 assente la regione centrale).\ni raggruppamenti per direzioni cardinali sono i pi\u00f9 ardui da definire in europa, poich\u00e9 i puri criteri geografici di \"est\" e \"ovest\" si sovrappongono al significato politico di tali termini acquisiti durante il periodo della guerra fredda.\n\n\n==== suddivisioni didattiche ====\nspecialmente nei testi didattici, si utilizza raggruppare i paesi europei in circa una dozzina di regioni; alcune di esse hanno i confini variabili a seconda del testo in cui vengono presentate. si fornisce di seguito un esempio di comune suddivisione didattica del continente europeo in dodici regioni.\n\nregione iberica (spagna, portogallo, andorra, gibilterra);\nregione francese (francia, principato di monaco);\nregione del benelux (belgio, paesi bassi, lussemburgo);\nregione britannica o di gran bretagna e irlanda (regno unito, repubblica d'irlanda);\nregione finno-scandinava o dei paesi nordici (danimarca, norvegia, svezia, finlandia, islanda);\nregione germanica (germania);\nregione alpina (svizzera, liechtenstein, austria);\nregione italiana (italia, san marino, vaticano, malta);\nregione balcanica o greco-balcanica (slovenia, croazia, bosnia-erzegovina, serbia, macedonia del nord, kosovo, albania, bulgaria, grecia, turchia europea);\nregione carpatico-danubiana o centro-orientale (polonia, repubblica ceca, slovacchia, ungheria, romania, moldavia);\nregione baltica (estonia, lettonia, lituania);\nregione sarmatica (bielorussia, ucraina, russia europea, kazakistan europeo).i vari elenchi differiscono soprattutto per i seguenti punti:\n\na volte la regione carpatico-danubiana non \u00e8 chiamata con questo nome, ma \"regione centro-orientale\", in cui si inserisce anche la bulgaria;\na volte dalla regione balcanica si escludono la grecia, posta in una regione a parte (regione ellenica), e la bulgaria, inserita nella regione centro-orientale;\na volte il benelux non \u00e8 considerato una regione autonoma, ma \u00e8 unito alla regione francese in una nuova entit\u00e0 detta \"francia e benelux\", oppure \u00e8 smembrato, ponendo il belgio nella regione francese, il lussemburgo e i paesi bassi in quella germanica;\na volte la regione alpina non \u00e8 considerata una regione autonoma: la svizzera e l'austria sono inserite nella regione germanica;\na volte la regione baltica non \u00e8 considerata una regione autonoma: l'estonia, la lettonia e la lituania sono inserite nella regione sarmatica;\na volte la moldavia \u00e8 inserita nella regione sarmatica.\n\n\n==== europa occidentale ====\n\nsecondo il senso pi\u00f9 ampio il concetto di europa occidentale si riferisce all'intera met\u00e0 occidentale dell'europa, includendo dunque in essa la penisola iberica (spagna, portogallo, andorra), la penisola italiana (italia, san marino, citt\u00e0 del vaticano), i paesi nordici (norvegia, svezia, finlandia, islanda, danimarca), i paesi alpini (svizzera, liechtenstein, austria), il regno unito, l'irlanda, la germania, la francia, il principato di monaco, i paesi bassi, il belgio, il lussemburgo. spesso l'espressione \"europa occidentale\" si usa riferendosi alle divisioni della guerra fredda; in questo caso, si includono in questa regione anche la grecia e la turchia europea.\nsecondo il criterio pi\u00f9 ristretto rappresentato nella terza carta, l'europa occidentale (indicata con il colore rosso) include gran bretagna, irlanda, francia, belgio, paesi bassi, liechtenstein, lussemburgo e svizzera.\nsecondo il criterio adottato dall'onu, rappresentato nella quarta carta, fanno parte dell'europa occidentale (indicata con il colore azzurro) francia, belgio, paesi bassi, lussemburgo, germania, austria, svizzera (in colore celeste nella terza carta).\n\n\n==== europa orientale ====\n\nsecondo il criterio pi\u00f9 ampio l'europa orientale comprende la russia europea e le seguenti repubbliche dell'ex unione sovietica, ora stati indipendenti: armenia, azerbaigian, bielorussia, georgia, bielorussia, moldavia, ucraina, estonia, lettonia, lituania, la parte europea del kazakistan, i paesi i cui territori ricadevano dell'ex patto di varsavia (polonia, repubblica ceca, slovacchia, ungheria, bulgaria, romania), i paesi dell'ex jugoslavia (bosnia-erzegovina, croazia, kosovo, macedonia del nord, serbia, montenegro) l'albania e la parte europea della turchia. durante la guerra fredda, l'espressione \"europa orientale\" era molto usata ed era sinonimo di blocco comunista.\nse non ci riferisce alle divisioni della guerra fredda, ma si segue un criterio storico-religioso, a volte si inserisce in questa regione anche la grecia, altrimenti considerata invece parte dell'europa occidentale.\nsecondo il criterio pi\u00f9 ristretto rappresentato nella terza carta l'europa orientale (indicata con il colore arancione) include russia, estonia, lituania, lettonia, bielorussia, ucraina, moldavia, romania e la parte europea del kazakistan.\nsecondo il criterio adottato dall'onu, nell'europa orientale, (in colore rosa scuro nella quarta carta), sono compresi la russia (compresi i suoi territori asiatici) e tutti i paesi dell'ex patto di varsavia tranne i paesi baltici.\n\n\n==== europa centrale ====\n\nil criterio di europa centrale \u00e8 uno dei pi\u00f9 variabili, in base ai criteri adottati. solitamente, i suoi confini sono considerati a nord il mare del nord e il mar baltico, a ovest il reno, a sud le alpi, a est l'istmo ponto-baltico, ossia la linea che va da odessa, sul mar nero, a danzica, sul balticosecondo il criterio rappresentato nella terza carta si includono nell'europa centrale (indicata con il colore azzurro) polonia, repubblica ceca, slovacchia, ungheria, austria, slovenia, germania.\nil criterio adottato dall'onu, rappresentato nella quarta carta, non prevede la regione dell'europa centrale.\n\n\n==== europa settentrionale ====\n\nl'europa settentrionale comprende i paesi nordici, ossia la scandinavia nel suo senso pi\u00f9 ampio: norvegia, svezia, finlandia, islanda e danimarca.\nnella terza carta l'europa settentrionale \u00e8 indicata con il colore viola. a volte anche l'estonia \u00e8 considerata come un paese dell'europa settentrionale, per la sua localizzazione e per i forti legami culturali con la finlandia.\nsecondo il criterio adottato dall'onu, rappresentato nella quarta carta, l'europa settentrionale comprende, oltre ai paesi nordici, anche i tre paesi baltici (estonia, lettonia e lituania), irlanda e regno unito.\n\n\n==== europa meridionale ====\n\nsecondo il senso pi\u00f9 ampio, sono compresi nell'europa meridionale tutti i territori del bacino mediterraneo; essa include quindi la penisola iberica (spagna, portogallo, gibilterra e andorra), la penisola italiana (italia, san marino, citt\u00e0 del vaticano), la penisola balcanica (albania, bosnia-erzegovina, bulgaria, croazia, grecia, macedonia del nord, serbia, montenegro, kosovo e turchia europea), l'arcipelago maltese, l'isola di cipro, il sud della francia (con la corsica) e il principato di monaco.\nsecondo il criterio pi\u00f9 restrittivo rappresentato nella terza carta l'europa meridionale (indicata con il colore verde) comprende solo gli stati delle penisole iberica, italiana e balcanica.\nsecondo il criterio adottato dall'onu, rappresentato nella quarta carta, l'europa meridionale include gli stati delle penisole iberica, italiana e balcanica, esclusa la bulgaria (nella terza carta in colore verde intenso).\n\n\n==== a cavallo tra europa e asia ====\n\nalcuni stati si estendono, oltre che in europa, anche in asia. i territori asiatici di questi paesi sono:\n\nrussia - territori ad est degli urali e territori a sud della depressione del kuma-many\u010d o dello spartiacque caucasico.\nkazakistan - territori ad est del corso del fiume ural;\nturchia - territori a sud del mar di marmara e degli stretti del bosforo e dei dardanelli.\ngeorgia e azerbaigian - sono transcontinentali secondo la convenzione che pone i confini euro-asiatici sullo spartiacque del caucaso, avendo alcuni territori a nord di tale linea, sono altrimenti considerati geograficamente asiatici. situazione analoga presenta l'exclave azera di nakhchivan.\n\n\n== ambiente ==\n\n\n=== flora e fauna ===\navendo vissuto fianco a fianco con la civilt\u00e0 agricola e industriale per millenni, animali e piante europei sono profondamente segnati dalla presenza e attivit\u00e0 dell'uomo. con l'eccezione della scandinavia, della russia, e delle alpi svizzere, si possono trovare poche aree incontaminate e selvatiche in europa, eccetto i parchi naturali.\nla principale vegetazione naturale che ricopre l'europa \u00e8 la foresta. le condizioni per la sua crescita sono molto favorevoli. a nord, la corrente del golfo e la corrente del nord atlantico riscaldano il continente, a sud il clima \u00e8 mediterraneo, e ci sono frequenti siccit\u00e0 estive in questa regione. le creste delle montagne hanno spesso molta influenza sulle condizioni climatiche, alcune (alpi, pirenei), sono orientate dall'est all'ovest e permettono al vento di portare grandi masse d'acqua dall'oceano verso l'interno. altre sono orientate da sud a nord (montagne scandinave, alpi dinariche, carpazi, appennini) e siccome la pioggia cade prima dal lato delle montagne orientato verso il mare, le foreste crescono meglio da questa parte, mentre dall'altro lato, le condizioni sono molto meno favorevoli. pochi sono i luoghi del continente sui quali nei millenni non ha pascolato il bestiame e a ci\u00f2 si aggiunge la massiccia deforestazione che ha causato danni incalcolabili all'ecosistema originario.\n\nun tempo l'europa era coperta tra l'80% e il 90% dalle foreste, che si estendevano dal mediterraneo all'artico. sebbene pi\u00f9 della met\u00e0 delle foreste originarie sia scomparsa nei secoli di colonizzazione, l'europa ha ancora pi\u00f9 di un quarto delle foreste mondiali, abeti nelle foreste della scandinavia, vaste foreste di pini in russia, castagno nel caucaso, e la quercia nel mediterraneo. recentemente, la deforestazione si \u00e8 arrestata e sono stati piantati molti alberi. tuttavia, spesso, le conifere sono state preferite agli originali alberi decidui per via della loro rapidit\u00e0 di crescita. le piantagioni e le monocolture coprono oggi vaste aree di terra e ci\u00f2 lascia pochi habitat alle specie animali originarie delle foreste europee. l'estensione delle foreste originarie \u00e8 ormai ridotta al 2-3% nell'europa occidentale e al 5-10% nella russia europea. il paese meno coperto da foreste \u00e8 l'irlanda (8%), quello pi\u00f9 coperto \u00e8 la finlandia (72%).\nnella terraferma, prevalgono le foreste decidue. le specie pi\u00f9 importanti sono il faggio, la betulla e la quercia. nel nord, dove cresce la taiga, la betulla \u00e8 molto comune. nell'area mediterranea sono stati piantati un gran numero di ulivi che si adattano molto bene all'arido clima estivo. un'altra specie comune nell'europa meridionale sono i cipressi. le foreste di conifere prevalgono ad altitudini elevate, sopra il confine delle foreste, mentre nel nord della russia e in scandinavia, all'avvicinarsi dell'artico, predomina la tundra. le regioni semi-aride del mediterraneo ospitano anche piante del sottobosco. una stretta lingua della prateria euroasiatica, la steppa, si estende dalla russia meridionale e dall'ucraina verso l'ungheria nonch\u00e9, attraverso la taiga, nel nord.\nsono endemiche europee due specie di palme, la chamaerops humilis, detta anche palma nana o di san pietro del mediterraneo meridionale, e la phoenix theophrasti o dattero di creta, dell'isola omonima.\nla pi\u00f9 recente glaciazione e la presenza dell'uomo, hanno influenzato la distribuzione della fauna europea. in molte parti dell'europa, predatori e grandi animali sono stati cacciati fino all'estinzione. il mammut e l'uro si sono estinti, e oggi, lupi (carnivori) e orsi (onnivori), un tempo diffusi ovunque nel continente, sono a rischio di estinzione anche a causa della deforestazione che li ha costretti a ritirarsi sempre di pi\u00f9. gi\u00e0 nel medioevo l'habitat degli orsi era limitato a montagne pi\u00f9 o meno inaccessibili con sufficiente copertura boschiva. oggi l'orso bruno vive principalmente nella penisola balcanica, nel nord e in russia; altre regioni (austria, pirenei ecc.) sono ancora abitate da un numero minore di esemplari ma in queste aree la presenza \u00e8 frammentaria e gli esemplari vivono emarginati a causa della distruzione del loro habitat. nell'estremo nord dell'europa si pu\u00f2 trovare l'orso polare. il lupo, il secondo pi\u00f9 grande predatore in europa dopo l'orso bruno, si pu\u00f2 trovare principalmente nell'europa orientale e nei balcani.\naltri carnivori importanti sono la lince eurasiatica, il gatto selvatico, le volpi (specialmente la volpe rossa), gli sciacalli, le martore. diffusi sono anche ricci, serpenti (vipere, bisce, ecc.), diversi uccelli e mammiferi, come roditori, cervi, caprioli e cinghiali. le zone montuose sono popolate, tra gli altri, da marmotte, stambecchi e camosci. anche le creature marine sono importanti per la flora e la fauna europee. la flora marina \u00e8 principalmente costituita da fitoplancton mentre tra le specie animali che popolano i mari europei vanno ricordati lo zooplancton, i molluschi, gli echinodermi, i crostacei, i calamari, i polpi, i pesci, i delfini e le balene. alcuni animali, come i protei e i pipistrelli, vivono in grotte.\n\n\n== demografia ==\n\n\n=== popolazione ===\nla popolazione dell'europa \u00e8 di circa 723 000 000 abitanti. comprendendo le regioni del versante settentrionale del caucaso, non unanimemente considerate europee, gli abitanti sono invece circa 740 000 000, distribuiti su 10091000 km\u00b2. la densit\u00e0 media \u00e8 pari a circa 70,6 abitanti/km\u00b2.\nl'europa, se da un lato \u00e8 uno dei continenti pi\u00f9 piccoli, dall'altro ha un'elevata densit\u00e0 di popolazione, seconda solo a quella dell'asia.\nle cause di tale concentrazione sono da ricercarsi in molteplici fattori, in primo luogo la posizione geografica: l'europa \u00e8 infatti quasi del tutto compresa nella fascia temperata e l'80% del territorio \u00e8 utilizzabile per l'agricoltura e le attivit\u00e0 umane.\nnel corso dei secoli, il continente ha subito forti incrementi e decrementi di popolazione, legati agli avvenimenti storici. i primi dati attendibili risalgono all'era cristiana, quando si ritiene che in europa vivessero 40 milioni di persone, concentrate sulle sponde del mar mediterraneo. in seguito alle invasioni barbariche provenienti da oriente ci fu un forte calo dovuto alle guerre continue, alle carestie e alle epidemie. intorno all'anno 1000, grazie alla rinascita dell'agricoltura e alla conseguente ripresa economica, la popolazione si era nuovamente assestata sulle cifre dei secoli precedenti. a partire dall'xi secolo e fino agli inizi del xiv ci fu un costante aumento: dai circa 35 milioni di abitanti nell'anno 1000, si arriv\u00f2 a 80 milioni nel 1330. poco pi\u00f9 tardi, per\u00f2, questa crescita sub\u00ec una battuta d'arresto a causa di diverse epidemie di peste, la pi\u00f9 terribile quella del 1347, che fecero 20 milioni di vittime.\nnel quattrocento la popolazione torn\u00f2 ad aumentare e tale tendenza continu\u00f2 ininterrottamente con la sola eccezione di una fase di stagnazione nella prima met\u00e0 del xvii secolo.\nagli inizi del settecento la popolazione era salita a 110-125 milioni. a permettere tale incremento era stato il forte calo del tasso di mortalit\u00e0 infantile, conseguenza a sua volta del miglioramento delle condizioni igieniche e sanitarie di gran parte della popolazione e del progresso economico conseguente alla rivoluzione industriale e alla rivoluzione agricola.\nda quella data in poi l'incremento demografico fu continuo nonostante l'emigrazione in altri continenti in seguito al quale, gi\u00e0 nel 1800, avevano lasciato l'europa 180 milioni di persone che divennero 390 milioni nel 1900, 500 milioni nel 1930, 540 milioni nel 1950 e 700 milioni nel 2000.\ndopo una fase di crescita zero, dal 2000 in poi in europa \u00e8 iniziato un declino demografico causato dalla diminuzione della natalit\u00e0, caso unico al mondo in quanto tutti gli altri continenti registrano ritmi di crescita decisamente elevati.\n\n\n=== lingue ===\n\ni dialetti e le lingue romanze, parlate in europa da quasi 300 milioni di persone, sono tutte scritte usando l'alfabeto latino e dovrebbero corrispondere a quello di tutte le variet\u00e0 neolatine (dette dialetti romanzi) parlati all'interno della rom\u00e0nia. alcune di queste lingue per\u00f2 hanno subito nel corso del tempo delle normalizzazioni (per il lungo uso, l'opera delle accademie e dei grammatici nonch\u00e9 il peso della tradizione letteraria) e godono di uno status di ufficialit\u00e0: il portoghese (con oltre 11 milioni di parlanti), lo spagnolo (con quasi 50 milioni di parlanti), il francese (con quasi 75 milioni di parlanti), l'italiano (con oltre 65 milioni di parlanti), il romeno (con quasi 25 milioni di parlanti) e il catalano (con quasi 10 milioni di parlanti).\na queste possiamo aggiungere le lingue alle quali \u00e8 stato riconosciuto uno status di ufficialit\u00e0 in ambito locale, sebbene non abbiano ricevuto una normalizzazione o l'abbiano ricevuta incompleta o non unanimemente accettata dai locutori: il galiziano, il mirandese, l'occitano, il francoprovenzale o arpitano, l'aromeno, il sardo, il corso, il friulano, il ladino dolomitico, il romancio, l'asturiano, l'aragonese, il leonese, il limosino, il piccardo, il vallone, il normanno, il gallo, il ligure, il piemontese, il veneto, il lombardo, l'emiliano, il romagnolo, il napoletano, il siciliano, l'istrioto, il morlacco, l'istroromeno, il meglenoromeno e il giudeo-spagnolo. ci sono anche dialetti che non hanno avuto alcuna normalizzazione, perch\u00e9 sono parlate da un numero molto ristretto di persone, per esempio la lingua moesorumena.\nle lingue germaniche, parlate da oltre 300 milioni di persone, usano l'alfabeto latino, a volte leggermente modificato. l'unica lingua germanica scritta con un alfabeto diverso dal latino \u00e8 lo yiddish, che impiega l'alfabeto ebraico. le lingue germaniche pi\u00f9 diffuse in europa sono l'inglese (parlato da oltre 70 milioni di persone) e il tedesco (con quasi 100 milioni di locutori). altre lingue di rilevante importanza sono il nederlandese (con oltre 23 milioni di locutori) e le lingue scandinave, soprattutto danese (con oltre 5 milioni di parlanti), norvegese (con quasi 5 milioni di parlanti) e svedese (con quasi 10 milioni di parlanti). sono stimate, inoltre, altre 53 lingue germaniche.\nle lingue slave sono parlate da oltre 315 milioni di persone abitanti in europa centro-orientale e balcanica. alcune lingue slave usano l'alfabeto latino con alcuni segni diacritici (bosniaco, ceco, croato, polacco, slovacco, sloveno), altre quello cirillico (bielorusso, bulgaro, macedone, russo, serbo, ucraino), con variazioni minime tra una lingua e l'altra.\naltre lingue indoeuropee al di fuori dei tre gruppi principali includono le lingue baltiche (lettone e lituano), le lingue celtiche (irlandese, gaelico scozzese, mannese, gallese, cornico e bretone), greco, armeno e albanese.\nuna distinta famiglia non indoeuropea di lingue uraliche (estone, finlandese, ungherese, erza, komi, mari, mok\u0161a e udmurto) \u00e8 parlata principalmente in estonia, finlandia, ungheria e parti della russia. le lingue turche includono l'azero, il kazako e il turco, oltre alle lingue pi\u00f9 minoritarie nell'europa orientale e sud-orientale (gagauzo, turco, baschiro, ciuvascio, tataro di crimea, caraciai-balcara, calmucco, nogai e tataro). le lingue cartveliche (georgiano, mingrelio e svan) sono parlate principalmente in georgia. altre due famiglie linguistiche risiedono nel caucaso settentrionale (nel quale si parlano il ceceno, l'avaro e lesgo e l'adigh\u00e9). il maltese \u00e8 l'unica lingua semitica ufficiale all'interno dell'ue, mentre il basco \u00e8 l'unica lingua europea isolata.\n\n\n== politica ==\nla mappa politica dell'europa deriva sostanzialmente dalla riorganizzazione dell'europa successiva alle guerre napoleoniche del 1815. la forma di governo prevalente in europa \u00e8 la democrazia parlamentare, nella maggior parte dei casi sotto forma di repubblica; nel 1815 la forma di governo prevalente era ancora la monarchia. le restanti undici monarchie europee sono costituzionali.\nl'integrazione europea \u00e8 il processo di integrazione politica, giuridica, economica (e in alcuni casi sociale e culturale) degli stati europei cos\u00ec come \u00e8 stato perseguito dalle potenze promotrici del consiglio d'europa dalla fine della seconda guerra mondiale. l'unione europea \u00e8 stata il fulcro dell'integrazione economica nel continente sin dalla sua fondazione. pi\u00f9 recentemente, l'unione economica eurasiatica \u00e8 stata istituita come controparte comprendente alcuni ex stati sovietici.\n27 stati sono membri dell'unione europea, 26 fanno parte dello spazio schengen senza frontiere e 20 nella zona euro. tra le organizzazioni europee minori ci sono il consiglio nordico, il benelux, l'assemblea baltica, l'euromed e il gruppo di visegr\u00e1d.\n\n\n=== organizzazioni sovranazionali ===\nue: unione europea (27 membri):\n\u2192 paesi membri della zona euro (20 membri):\n\n\u2192 paesi non appartenenti alla zona euro (7 membri):\n\n\u2192 paesi che non sono membri dell'unione europea, ma che hanno firmato accordi specifici con essa all'interno dell'unione doganale dell'ue:\n\naels: associazione europea di libero scambio\n\nconsiglio d'europa e corte europea dei diritti dell'uomo (46 membri). tutti quelli sopra elencati pi\u00f9 i seguenti 11 paesi:\nv4: gruppo di visegr\u00e1d\n\nconsiglio nordico:\n\neuromed (9 membri)\n\nassemblea baltica:\n\n estonia\n lettonia\n lituaniabenelux:\n\n belgio\n paesi bassi\n lussemburgola bielorussia e il vaticano non sono membri di alcuna organizzazione sovranazionale europea. tuttavia, il vaticano ha lo status di osservatore nel comitato dei ministri del consiglio d'europa e fa anche parte della zona euro, mentre la bielorussia \u00e8 candidata a far parte del consiglio d'europa dal 1993. la russia \u00e8 stata espulsa dal consiglio d'europa nel 2022.\n\nefta: accordo centroeuropeo di libero scambio\nccre: consiglio dei comuni e delle regioni d'europa\nceca: comunit\u00e0 europea del carbone e dell'acciaio\nce: comunit\u00e0 europea\nocse: organizzazione per la cooperazione economica europea\nsee: spazio economico europeo\n\n\n=== citt\u00e0 principali e aree urbane ===\nle quattro aree urbane pi\u00f9 grandi d'europa sono istanbul, mosca, parigi e londra, ciascuna con oltre 10 milioni di residenti, e come tali sono state descritte come megalopoli. istanbul ha la popolazione totale pi\u00f9 alta ma trovandosi in parte in asia rende mosca la citt\u00e0 pi\u00f9 popolosa dell'intera europa. in ordine di popolazione, seguono san pietroburgo, madrid, berlino e roma.\n\n\n== economia ==\n\nl'economia d'europa comprende pi\u00f9 di 732 milioni di persone in 48 diversi stati. come in altri continenti la ricchezza degli stati in europa varia, anche se gli stati pi\u00f9 poveri sono ben al di sopra dei pi\u00f9 poveri stati di altri continenti in termini di prodotto interno lordo e qualit\u00e0 di vita. la differenza di ricchezza in europa pu\u00f2 essere visto grossomodo durante la guerra fredda, dove si pu\u00f2 notare il divario tra paesi come: portogallo, slovenia e repubblica ceca. mentre gran parte degli stati europei hanno un pil pro capite superiore alla media del mondo e sono molto sviluppate (liechtenstein, lussemburgo, principato di monaco, andorra, norvegia, svezia, paesi bassi, svizzera), alcune economie europee, nonostante la loro posizione superiore alla media mondiale (tranne per la turchia) hanno un indice di sviluppo umano (armenia, kosovo, macedonia del nord, ucraina, azerbaigian, georgia, bosnia-erzegovina, albania, kazakistan) al di sotto dei paesi europei pi\u00f9 ricchi.\nl'europa \u00e8 una delle zone pi\u00f9 ricche del globo: troviamo infatti grandi potenze dal punto di vista economico, quali germania, italia, francia, regno unito, russia e spagna, che detengono un prodotto interno lordo nominale molto alto. l'economia europea pu\u00f2 essere geograficamente divisa in due grandi zone: quella occidentale, caratterizzata da economie fortissime e valori di sviluppo alti, e quella orientale, in cui la ricchezza decresce verso est, pur essendovi economie caratterizzate da un forte tasso di crescita. grazie alla sua variet\u00e0 di luoghi e di storia, l'europa ha tutti i settori economici molto sviluppati: l'agricoltura, con il bassopiano sarmatico, il bassopiano francese, la pianura padana, il bassopiano germanico e le pianure spagnole, l'industria, con le aree di parigi, berlino, della renania settentrionale-vestfalia, londra, mosca, istanbul (in parte in territorio asiatico), barcellona, dell'italia del centro-nord e molte altre, e il settore terziario, in cui, oltre alle attivit\u00e0 finanziarie, assicurative e bancarie, spicca il turismo: infatti in europa vi sono 3 delle nazioni pi\u00f9 visitate al mondo: italia, spagna e francia. il turismo \u00e8 uno dei settori pi\u00f9 sviluppati dell'economia del continente. l'europa \u00e8 infatti il continente che concentra le pi\u00f9 svariate e visitate attrazioni turistiche al mondo, potendo contare sui suoi millenni di storia che le hanno tramandato innumerevoli vestigia monumentali, citt\u00e0 d'arte, ma vanta anche attrazioni paesaggistiche, naturalistiche, parchi di divertimento.\n\n\n=== trasporti ===\n\ni trasporti dell'europa sono un insieme di principali linee di mezzi di trasporto che prevedono per il movimento di oltre 700 milioni di persone e le relative merci. la geografia politica dell'europa divide il continente in pi\u00f9 di 50 (cinquanta) stati sovrani e territori. questa frammentazione, con maggiore movimento di persone a partire dalla rivoluzione industriale, ha portato ad un elevato livello di cooperazione tra i paesi europei in via di sviluppo e manutenzione di reti di trasporto. organizzazioni sovranazionali e intergovernative, come l'unione europea (ue), il consiglio d'europa e l'organizzazione per la sicurezza e la cooperazione in europa hanno portato allo sviluppo di norme internazionali e di accordi che permettono alle persone e alle merci di attraversare le frontiere d'europa, in gran parte con livelli unici di libert\u00e0 e semplicit\u00e0.\nil continente europeo \u00e8 ricco di importanti e trafficate vie di comunicazione stradali, ferroviarie e marittime. l'europa \u00e8 stata infatti il primo continente a fare dei progressi nel campo dei trasporti, in quanto le prime ferrovie e le prime autostrade sono nate proprio nei paesi dell'europa occidentale. ad oggi inoltre nel vecchio continente si trovano molti tra i pi\u00f9 importanti porti e aeroporti mondiali. con l'istituzione dell'area schengen, dal 1990 in 25 paesi europei oggi \u00e8 possibile viaggiare liberamente senza controlli doganali. il trasporto di merci ha un alto livello di compatibilit\u00e0 intermodale e lo spazio economico europeo consente la libera circolazione delle merci in 30 stati.\n\n\n== cultura ==\n\nla cultura dell'europa potrebbe essere meglio descritta come una serie di molteplici culture, spesso in competizione; regioni geografiche opposte l'un l'altro, ortodossia in contrapposizione al cattolicesimo al protestantesimo in contrapposizione rispetto al giudaismo al contrario di laicit\u00e0 in contrasto con l'islam, molti hanno affermato di individuare le linee di faglie culturali in tutto il continente. andreas kaplan descrive europa come un continente che \"possiede una massima diversit\u00e0 culturale in distanze geografiche minime\". ci sono molte innovazioni culturali e movimenti, spesso in contrasto tra loro, come ad esempio proselitismo cristiano o umanesimo. cos\u00ec la questione della \"cultura comune\" o \"valori comuni\" \u00e8 molto pi\u00f9 complessa di quanto sembra essere.\ndopo le culture pagane di aborigeni in europa, le fondamenta delle moderne culture europee sono state poste dai greci, rafforzate in seguito dai romani, stabilizzate dal cristianesimo, aggiunte dal resto d'europa, rinnovate e modernizzate verso il xiv secolo da rinascimento, umanesimo e protestantesimo e in seguito, nel xviii secolo, dall'illuminismo, e globalizzata dai successivi imperi europei tra il xvi e il xx secolo. cos\u00ec la cultura europea trasformata in un fenomeno molto complesso di una pi\u00f9 ampia gamma di filosofia, l'umanesimo giudaico-cristiana e laica, modi razionali di vita e di pensiero logico sviluppata attraverso una lunga et\u00e0 di cambiamento e di formazione con gli esperimenti di illuminismo, naturalismo, romanticismo; la scienza, la democrazia, il fascismo, il comunismo, e il socialismo. a causa della sua connessione globale, la cultura europea \u00e8 cresciuta con un'urgenza di adottare, adattare e, in definitiva influenzare altre tendenze della cultura. \u00e8 un dato di fatto, quindi, a partire dalla met\u00e0 del xix secolo con l'espansione dell'istruzione europea e la diffusione del colonialismo, la cultura europea e il modo di vita, in gran parte, si \u00e8 trasformata in cultura globale, se cos\u00ec si pu\u00f2 chiamare.\n\n\n=== religione ===\n\nla religione in europa \u00e8 stata determinante per la grande influenza avuta su arte, cultura, filosofia e diritto. la pi\u00f9 grande religione in europa per almeno un millennio e mezzo \u00e8 stato il cristianesimo. una serie di paesi dell'europa meridionale e orientale hanno maggioranze musulmane. comunit\u00e0 minori includono l'ebraismo, il buddhismo, il sikhismo, l'induismo, soprattutto in gran bretagna e francia.\ninsieme ai 555 milioni di cristiani (di cui 269 cattolici, 170 ortodossi, 80 protestanti, 30 anglicani) vivono in europa 32 milioni di musulmani; 3,4 milioni di ebrei; 1,6 milioni di induisti; 1,5 milioni di buddisti e 500 000 sikh.\n\n\n== stati europei ==\n\n\n=== superficie, popolazione e densit\u00e0 degli stati europei ===\nl'elenco che segue include tutti i paesi sovrani riconosciuti a livello internazionale che rientrano anche parzialmente in qualsiasi definizione geografica o politica comune dell'europa.\n\n     fondo bianco: paesi europei e territori europei di paesi transcontinentali\n     fondo verde chiaro: dati complessivi dei paesi transcontinentali (russia e turchia)\n     fondo grigio: paesi geograficamente asiatici che sono membri del consiglio d'europa o dell'unione europea (armenia e cipro)\n     fondo celeste: paesi che hanno una piccola parte dei loro territori in europa, ma solo secondo la convenzione che pone il confine europa-asia sullo spartiacque del gran caucaso\n\n\n=== dipendenze o territori con status speciali ===\n\n\n=== superficie, popolazione e densit\u00e0 degli stati transcontinentali unanimemente riconosciuti ===\n\n\n=== superficie, popolazione e densit\u00e0 degli stati del caucaso ===\n\n\n=== superficie, popolazione e densit\u00e0 degli stati a riconoscimento limitato ===\nall'interno degli stati sopra menzionati ci sono diversi paesi de facto indipendenti con riconoscimento internazionale limitato o nullo. nessuno di essi \u00e8 membro delle nazioni unite:\n\n\n== santo patrono ==\nsecondo la fede cattolica, il santo patrono dell'europa e protettore degli europei \u00e8 san benedetto da norcia.\n\n\n== sport ==\nin europa gli sport pi\u00f9 praticati e seguiti sono diversi. sicuramente fra i pi\u00f9 popolari vi sono il calcio, la pallacanestro, l'automobilismo, il motociclismo, la pallavolo, il tennis, il ciclismo.\nil calcio rappresenta sia a livello dilettantistico che a livello professionistico lo sport europeo per eccellenza. sono infatti famose le competizioni nazionali ed internazionali per club, come la uefa champions league, e per nazione, come il campionato europeo di calcio. per la pallacanestro sono invece famose le competizioni internazionali come l'euroleague basketball. sono inoltre numerosi gli stati del vecchio continente che ospitano gran premi automobilistici e motociclistici.\n\n\n== note ==\nannotazioni\nfonti\n\n\n== bibliografia ==\nstanislaw grygiel, dove nasce l'europa?, ne il nuovo areopago, n. 2/2004, pp. 10\u201318.\n achille e adolfo boroli (a cura di), il milione - enciclopedia di tutti i paesi del mondo, vol. 1, novara, istituto geografico de agostini, 1974.\nalan siaroff, comparative european party systems: an analysis of parliamentary elections since 1945, 081532930x, 9780815329305, 9780203900307, routledge, 2000\n\n\n== voci correlate ==\nunione europea\nzona euro\nrussia europea\nreligioni in europa\ncultura dell'europa\ngruppo di visegr\u00e1d\neuromed\nconsiglio nordico\nbenelux\n\n\n== altri progetti ==\n\n wikiquote contiene citazioni sull'europa\n wikizionario contiene il lemma di dizionario \u00abeuropa\u00bb\n wikinotizie contiene notizie di attualit\u00e0 sull'europa\n wikimedia commons contiene immagini o altri file sull'europa\n wikivoyage contiene informazioni turistiche sull'europa\n\n\n== collegamenti esterni ==\n\n europa, su treccani.it \u2013 enciclopedie on line, istituto dell'enciclopedia italiana. \n europa, in dizionario di storia, istituto dell'enciclopedia italiana, 2010. \n(it, de, fr) europa, su hls-dhs-dss.ch, dizionario storico della svizzera. \n(en) thomas m. poulsen, brian frederick windley, william h. berentsen e w. gordon east, europe, su enciclopedia britannica, encyclop\u00e6dia britannica, inc. \n(en) opere riguardanti europa, su open library, internet archive. \n(en) europa, in catholic encyclopedia, robert appleton company. \n consiglio dei comuni e delle regioni d'europa (ccre), su ccre.org."