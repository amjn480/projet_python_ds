"ortodoxa kyrkor, ocks\u00e5 kallat \u00f6stortodoxa kyrkor eller bysantinskt ortodoxa kyrkor, officiellt den ortodoxa katolska kyrkan, \u00e4r den n\u00e4st st\u00f6rsta kristna kyrkan/inriktningen i v\u00e4rlden, med uppemot 225-300 miljoner anh\u00e4ngare. tillsammans med de \u00f6stkatolska och orientaliska kyrkorna utg\u00f6r de tillsammans \u00f6stkyrkan.\nkyrkorna som ing\u00e5r i den \u00f6stortodoxa kyrkan har samma l\u00e4ra, liturgi och kyrkor\u00e4tt. kyrkan \u00e4r \u00e4ven en apostolisk kyrka.den \u00f6stortodoxa kyrkan ser sig sj\u00e4lv som den ursprungliga kyrkan, det vill s\u00e4ga den kyrkan som grundades av jesus kristus och hans apostlar sj\u00e4lva, som b\u00f6rjade p\u00e5 pingstdagen med den helige andes nedstigning \u00e5r 33.\n\n\n== namn ==\n\nordet ortodox kommer fr\u00e5n de tv\u00e5 grekiska orden orthos (''r\u00e4tt'') och doxa (''tro'' eller ''l\u00e4ra'').inte alla ortodoxa kyrkor \u00e4r \u00f6stortodoxa. de orientaliskt ortodoxa kyrkorna har teologiska skillnader j\u00e4mf\u00f6rt med de \u00f6stortodoxa och utg\u00f6r en separat grupp, medan n\u00e5gra ortodoxa kyrkor inte \u00e4r i gemenskap med de andra (se kyrkor i gemenskap och kyrkor utanf\u00f6r gemenskap med ovanst\u00e5ende nedan).\n\n\n== historia ==\ndet romerska rikets huvudstad flyttades fr\u00e5n rom till konstantinopel \u00e5r 330, d\u00e5 staden \u00e4ven fick den officiella beteckningen nya rom. d\u00e4rf\u00f6r kallar sig \u00e4ven den \u00f6stortodoxa kyrkan \"romersk\", en terminologi som kan verka s\u00e4rskilt f\u00f6rvirrande d\u00e5 \u00f6stortodoxa kyrkan \u00e4ven kallar sig \"katolsk\". i det heliga landet har detta symbolspr\u00e5k f\u00e5tt s\u00e4rskilt tydliga uttryck, inte minst genom att det \u00e4r de ortodoxa (\"grekerna\", \"katolikerna\" eller \"romarna\") som sedan sekler har huvudansvaret f\u00f6r till exempel heliga gravens kyrka i jerusalem och f\u00f6delsekyrkan i betlehem. romersk-katolska kyrkan ben\u00e4mns d\u00e4r av m\u00e5nga som \"latinarna\".[k\u00e4lla beh\u00f6vs]\n\n\n=== bitter kamp mellan \u00f6st och v\u00e4st ===\n\"du har gjort din kyrka till satans synagoga.\" s\u00e5 skrev p\u00e5ven i ett brev till den ortodoxa patriarken i konstantinopel f\u00f6r omkring tusen \u00e5r sedan. genom historien har det varit mots\u00e4ttningar och fiendskap mellan de ortodoxa och katolska kyrkorna. \np\u00e5 ett stort kyrkom\u00f6te \u00e5r 451 best\u00e4mdes det att biskopen i rom och patriarken i konstantinopel skulle ha samma st\u00e4llning. f\u00f6rst p\u00e5 500-talet blev biskopen i rom erk\u00e4nd som \"den fr\u00e4mste bland alla kristna biskopar\". hundra \u00e5r senare kallades han allm\u00e4nt f\u00f6r p\u00e5ve och var katolska kyrkans sj\u00e4lvklare ledare. men de \u00f6stortodoxa ville absolut inte acceptera p\u00e5ven som sin ledare. patriarken i konstantinopel var sj\u00e4lv en m\u00e4ktig man och ans\u00e5g att hans kyrka var den enda sanna kyrkan. patriarken tyckte att p\u00e5ven borde \u00e4ndra katolska kyrkans l\u00e4ra.\n\n\n=== \u00f6stliga schismen ===\n\nfram till 1054 var den \u00f6stortodoxa och romersk-katolska kyrkan en och samma kyrka (den enda, heliga, katolska och apostoliska kyrkan).trots att kristna i \u00f6st och v\u00e4st ursprungligen delade samma tro, b\u00f6rjade de tv\u00e5 sidorna separera efter det sjunde ekumeniska konciliet 787. \n1054 skedde den stora schismen d\u00e5 \u00f6st och v\u00e4st splittrades fr\u00e5n varandra.\n\n\n=== de sju ekumeniska koncilierna ===\nunder den tidiga kyrkan uppstod det m\u00e5nga l\u00e4ror som st\u00e4mplades som villol\u00e4ror. f\u00f6r att dessa l\u00e4ror skulle bek\u00e4mpas sammakallades det mellan \u00e5ren 325 och 787 olika kyrkom\u00f6ten som kallas f\u00f6r ''de sju ekumeniska koncilierna''.de sju ekumeniska koncilierna:\n\nf\u00f6rsta konciliet i nicaea\nandra konciliet i konstantinopel\nkonciliet i efesus\nkonciliet i chalkedon\nandra konciliet i konstantinopel\ntredje konciliet i konstantinopel\nandra konciliet i nicaeaden \u00f6stortodoxa kyrkan erk\u00e4nner, liksom romersk-katolska kyrkan, de sju ekumeniska koncilierna och dessutom quinisextum (konstantinopel 691).\n\n\n=== osmanska riket ===\nunder det osmanska riket var v\u00e5ld mot icke-muslimer vanligt. en av de v\u00e4rsta s\u00e5dana h\u00e4ndelser intr\u00e4ffade under styret av selim i. dessa h\u00e4ndelser inkluderar v\u00e5ld mot bland annat serber, greker och bulgarer.det h\u00e4nde bland annat f\u00f6r att de uttryckte sin kristna tro eller talade negativt om islam.\n\n\n=== kommunismen ===\nefter andra v\u00e4rldskriget hamnade alla \u00f6stortodoxa l\u00e4nder, f\u00f6rutom grekland, under sovjetunionens makt och p\u00e5verkan. religionspolitiken varierade fr\u00e5n land till land och f\u00f6r\u00e4ndrades \u00f6ver tid.f\u00f6rtrycket av \u00f6stortodoxa kristna var starkast i sovjetunionen och albanien, men n\u00e5got mildare i bulgarien.\n\n\n== l\u00e4ror ==\n\n\n=== ikoner ===\n\n\u00f6stortodox kristendom \u00e4r f\u00f6r m\u00e5nga k\u00e4nd f\u00f6r sitt ikonm\u00e5leri. ikonm\u00e5leriet ses som en helig handling d\u00e4r jesus, jungfru maria (ben\u00e4mnd theotokos, gudaf\u00f6derskan) och olika helgon avbildas. stilen \u00e4r starkt stiliserad och bibeh\u00e5llen genom \u00e5rhundraden.\n\n\n=== jesus kristus ===\njesus \u00e4r den andra personen i treenigheten (guds son). han \u00e4r helt gudomlig och fullt m\u00e4nsklig. han blev k\u00f6tt genom hans mor, jungfru maria och var syndfri. han dog p\u00e5 korset som m\u00e4nniskans fr\u00e4lsare. han uppstod och steg upp till himlen. han kommer ocks\u00e5 att \u00e5terv\u00e4nda f\u00f6r att d\u00f6ma alla m\u00e4nniskor.\n\n\n=== helige ande ===\nden helige ande tillh\u00f6r ocks\u00e5 treenigheten. \u00f6stortodoxa kyrkan l\u00e4r ut att den helige ande utg\u00e5r fr\u00e5n fadern enbart, och inte fr\u00e5n b\u00e5de fadern och sonen (se filioque).\n\n\n=== jungfru maria ===\njesus mor, jungfru maria, har den h\u00f6gsta n\u00e5den och blir h\u00f6gt hedrad. dock f\u00f6rkastar de den katolska l\u00e4ran om den obefl\u00e4ckade avlelsen.\n\n\n== mysterier (sakrament) ==\nf\u00f6ljande sju mysterier/sakrament ing\u00e5r i den \u00f6stortodoxa kyrkan:\ndop och krismation\neukaristin\nkyrkligt \u00e4mbete\nbot\nde sjukas sm\u00f6rjelse\n\u00e4ktenskap\n\n\n== liturgi ==\nkyrkorummet ska gestalta och vara en f\u00f6rsmak av himlens prakt och d\u00e4rf\u00f6r l\u00e4ggs stor vikt vid ritualens och inredningens estetiska former. m\u00e4ssorna \u00e4r mycket l\u00e5nga och bundna till gamla ritualer.\n\n\n== kalender och h\u00f6gtider ==\ninom flera \u00f6stortodoxa kyrkor anv\u00e4nds den julianska kalendern ist\u00e4llet f\u00f6r den gregorianska, som anv\u00e4nds inom v\u00e4stkyrkan.\n\n\n=== jul ===\natt den julianska kalendern anv\u00e4nds inom de \u00f6stortodoxa kyrkorna inneb\u00e4r till exempel att julen firas 13 dagar senare (det vill s\u00e4ga att julaftonen innfaller den 6 januari och juldagen den 7) och att \u00f6stortodoxa kristna som \u00e4r bosatta i v\u00e4st kan f\u00e5 fira jul tv\u00e5 g\u00e5nger.dock har den ortodoxa kyrkan i ukraina bytt till det v\u00e4stliga datumet p\u00e5 grund av rysslands invasion av landet.\n\n\n=== p\u00e5sk ===\ninom den \u00f6stortodoxa kristendomen b\u00f6rjar f\u00f6rberedelserna inf\u00f6r p\u00e5sken med den stora fastan som p\u00e5g\u00e5r i 40 dagar. den b\u00f6rjar p\u00e5 den rena m\u00e5ndagen och slutar p\u00e5 lazarusl\u00f6rdagen.rena m\u00e5ndagen inneb\u00e4r att kristna renas fr\u00e5n sina synder under fastan. lazarus l\u00f6rdag infaller \u00e5tta dagar f\u00f6re p\u00e5skdagen och betecknar slutet p\u00e5 den stora fastan, \u00e4ven att fastan forts\u00e4tter in i stilla veckan.efter det kommer palms\u00f6ndagen, en vecka f\u00f6re p\u00e5sk, till minne av jesu int\u00e5g i jerusalem, f\u00f6ljt av stilla veckan, som slutar p\u00e5 p\u00e5skdagen.\n\n\n==== traditioner ====\ndet \u00e4r vanligt bland \u00f6stortodoxa kristna att h\u00e4lsa p\u00e5 varandra under p\u00e5sken med en fras som lyder \"kristus \u00e4r uppst\u00e5nden!\". svaret blir \"han \u00e4r sannerligen uppst\u00e5nden!\"kristus \u00e4r uppst\u00e5nden-frasen \u00e4r ocks\u00e5 titeln p\u00e5 en traditionell \u00f6stortodox p\u00e5skpsalm som sjungs under p\u00e5skgudstj\u00e4nster f\u00f6r att fira jesu uppst\u00e5ndelse. psalmen sjungs bland annat p\u00e5 grekiska och ryska:\n\ngrekisk version\nrysk versioni den \u00f6stortodoxa traditionen \u00e4r \u00e4gg en symbol f\u00f6r nytt liv. de f\u00f6rsta kristna anv\u00e4nde \u00e4gg f\u00f6r att symbolisera jesu kristi uppst\u00e5ndelse och p\u00e5nyttf\u00f6delse av troende. vid p\u00e5sken f\u00e4rgas \u00e4ggen r\u00f6da f\u00f6r att representera jesu blod.\n\n\n==== p\u00e5skmat ====\ngrekisk-ortodoxa kristna bryter traditionellt fastan efter midnattsgudstj\u00e4nsten. vanlig mat \u00e4r lamm, tsoureki paschalino och ett s\u00f6tt p\u00e5skdessertbr\u00f6d.serbisk-ortodoxa kristna b\u00f6rjar traditionellt festen efter p\u00e5skdagens gudstj\u00e4nster. d\u00e5 brukar det f\u00f6rekomma aptitretare med r\u00f6kt k\u00f6tt, ost, kokta \u00e4gg och r\u00f6tt vin. m\u00e5ltiden best\u00e5r av kycklingnudlar eller lammgr\u00f6nsakssoppa f\u00f6ljt av grillat lamm.p\u00e5skafton \u00e4r en strikt fastedag f\u00f6r rysk-ortodoxa kristna, medan familjerna \u00e4r upptagna med att f\u00f6rbereda p\u00e5skm\u00e5ltiden. vanligtvis bryts fastan efter midnattsm\u00e4ssan med traditionell p\u00e5skbr\u00f6dkaka.\n\n\n=== fasta ===\ninom den \u00f6stortodoxa kyrkan finns det fyra fasteperioder:\nden stora fastan eller enbart fastan.\napostlarnas fasta (\u00e5tta dagar efter pingst till den 28 juni. den avslutas med petri och pauli dag).\ns\u00f6mnfastan (1 augusti - 14 augusti).\njulfastan (15 november - 24 december).\u00f6stortodoxa kristna brukar \u00e4ven fasta p\u00e5 onsdagar och fredagar.\n\n\n== utbredning ==\n\n\n=== sverige ===\ni sverige har ortodoxa samfund historiskt varit sm\u00e5. genom freden i stolbova 1617 gavs ryssland r\u00e4tt att uppr\u00e4tta ett handelshus i stockholm med tillh\u00f6rande kyrkof\u00f6rsamling. kristi f\u00f6rklarings ortodoxa kyrka i stockholm r\u00e4knar detta som sitt upphov. det var b\u00e5de den f\u00f6rsta f\u00f6rsamlingen i sverige som stod utanf\u00f6r svenska kyrkan och den f\u00f6rsta utl\u00e4ndska grenen av rysk-ortodoxa kyrkan. p\u00e5 1930-talet r\u00e4knar man med att det fanns ca 500 ortodoxa bek\u00e4nnare i sverige.\ntill f\u00f6ljd av invandring, fr\u00e5n 1960-talet och fram\u00e5t, \u00e4r l\u00e4get annorlunda idag. ortodoxa kyrkor tillh\u00f6r de st\u00f6rsta frikyrkorna i landet. vid 1980-talets mitt fanns det runt 90 000 medlemmar och samfunden f\u00f6r inte l\u00e4ngre en anonym tillvaro i sverige. \nolika kyrkor bedriver sin verksamhet i form av f\u00f6rsamlingar och kloster. f\u00f6rsamlingar finns bland annat i stockholm, s\u00f6dert\u00e4lje, g\u00f6teborg, malm\u00f6, uppsala, v\u00e4ster\u00e5s, link\u00f6ping och ume\u00e5. kloster finns bland annat i bredared utanf\u00f6r bor\u00e5s och i grillby utanf\u00f6r enk\u00f6ping. \n\n\n==== \u00f6stortodoxa kyrkobyggnader i sverige (urval) ====\nv\u00e5rfrukyrkan i kortedala, g\u00f6teborg\nsankt sava serbisk-ortodoxa kyrka i enskede g\u00e5rd, stockholm.\ngrekisk-ortodoxa kyrkan i uppsala.\nheliga guds moderns av kazan rysk-ortodoxa kyrka i v\u00e4ster\u00e5s.\n\n\n=== finland ===\nden ortodoxa kyrkan i finland \u00e4r sj\u00e4lvst\u00e4ndig, och \u00e4r en av finlands tv\u00e5 folkkyrkor. finlands ortodoxa kyrka har cirka 60 000 medlemmar och \u00e4r liten j\u00e4mf\u00f6rt med den protestantiska evangelisk-lutherska kyrkan, som har cirka 3,8 miljoner medlemmar (2019). det finns tv\u00e5 ortodoxa kloster i finland, valamo nya kloster (f\u00f6r m\u00e4n) i hein\u00e4vesi kommun i savolax \u2013 och lintula kloster (f\u00f6r kvinnor), som ocks\u00e5 ligger i hein\u00e4vesi kommun, 18 km fr\u00e5n valamo kloster.\n\u00f6stortodoxa kyrkobyggnader i finland (urval)\n\nuspenskijkatedralen, helsingfors.\napostlarna petrus och paulus kyrka, torne\u00e5.\ntammerfors ortodoxa kyrka, tammerfors.\nvalamo nya kloster, savolax.\nhelige nikolaus katedral, kuopio.\nheliga treenighetens katedral, ule\u00e5borg.\n\n\n=== andra l\u00e4nder ===\n\ni f\u00f6ljande l\u00e4nder bek\u00e4nner sig majoriteten av befolkningen till n\u00e5gon form av ortodox kristendom: serbien, ryssland, belarus, bulgarien, ukraina, rum\u00e4nien, moldavien, nordmakedonien, montenegro, armenien, georgien, grekland, eritrea, etiopien och cypern. \ni andra l\u00e4nder med betydande andel ortodoxt kristna \u00e4r\u02d0 estland, lettland, litauen, albanien, serbiska republiken (bosnien och hercegovina), kazakstan, kirgizistan, egypten, syrien, libanon och indien.\u00f6stortodoxa kyrkobyggnader i andra l\u00e4nder (urval)\n\nsankt savas kyrka i belgrad, serbien.\nkatedralen i podgorica, montenegro.\nostrog kloster i danilovgrad, montenegro.\nkatedralen i banja luka i serbiska republiken, bosnien och hercegovina.huvudkatedralen f\u00f6r de ryska v\u00e4pnade styrkorna i kubinka, ryssland.\nkristus fr\u00e4lsarens katedral i moskva, ryssland.\nvasilijkatedralen i moskva, ryssland.\nalexander nevskij-katedralen i \u0142\u00f3d\u017a, polen.\nsveta nedelja-kyrkan i sofia, bulgarien.\nalexander nevskij-katedralen i sofia, bulgarien.\nrilaklostret i rilabergen, bulgarien.\nsankt michaelskatedralen i kiev, ukraina.\nsankt andreas kyrka i kiev, ukraina.\nsofiakatedralen i kiev, ukraina.\nsankt georgios kyrka i istanbul, turkiet.\nheliga beb\u00e5delsens kyrka i dubrovnik, kroatien.\nuppst\u00e5ndelsekatedralen i tirana, albanien.\nardenica i fier distrikt, albanien.\nsankt georgs kapell i neiden, norge.\n\n\n== \u00f6stortodoxa kyrkosamfund ==\n\n\n=== kyrkor i gemenskap ===\nrysk-ortodoxa kyrkan\nserbisk-ortodoxa kyrkan\nbulgarisk-ortodoxa kyrkan\nrum\u00e4nsk-ortodoxa kyrkan\nortodoxa kyrkan i finland\nortodoxa kyrkan i ukraina\nukrainska autokefala ortodoxa kyrkan\npolsk-ortodoxa kyrkan\nsyrisk-ortodoxa kyrkan\nalbansk-ortodoxa kyrkan\nortodoxa kyrkan av alexandria\nortodoxa kyrkan i amerika\ngrekisk-ortodoxa kyrkan i antiokia\ncyperns kyrka\nestlands apostoliska ortodoxa kyrka\ngeorgiska apostoliska, autokefala och ortodoxa kyrkan\ngreklands kyrka\nkonstantinopels ekumeniska patriarkat\ngrekisk-ortodoxa kyrkan av jerusalem\nsinais ortodoxa kyrka\ntjeckiska och slovakiska ortodoxa kyrkan\nmakedoniska ortodoxa kyrkan\n\n\n=== kyrkor utanf\u00f6r gemenskap med ovanst\u00e5ende ===\ngammaltroende\nryska gammal-ortodoxa kyrkan\ngammal-ortodoxa kyrkan i ryssland\nrysk-ortodoxa gammalrituella kyrkan\nslavo-georgiska gammal-ortodoxa kyrkan\nortodoxa gammalrituella kyrkan\nabchazisk-ortodoxa kyrkan\nmontenegrinsk-ortodoxa kyrkan\nden sanna grekisk-ortodoxa kyrkan\n\n\n== \u00f6vrigt ==\nmellan koret och f\u00f6rsamlingen i en \u00f6stortodox kyrka finns ikonostasen, som \u00e4r en sk\u00e4rmliknande v\u00e4gg som \u00e4r t\u00e4ckt med ikoner. f\u00f6rutom i \u00f6stortodoxa kyrkor f\u00f6rekommer den ocks\u00e5 i \u00f6stkyrkan generellt.\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nsvenska ortodoxa prosteriet\nakathistos\nkyrkslaviska\npatriark\njesusb\u00f6nen\nrysk ortodoxi\n\n\n== k\u00e4llor ==\nwhat is the eastern orthodox church? its history &amp; beliefs (christianity.com)\nbbc - religions - christianity: eastern orthodox church\nhistory of the eastern orthodox church (slife.org)\northodox christianity under pressure: ottoman, communist and post-communist contexts in: politics, society and culture in orthodox theology in a global age (brill.com)\neastern orthodox church beliefs and practices (learnreligions.com)\nnu \u00e4r det jul igen - f\u00f6r ortodoxa kristna | svd\nn\u00e4r firas ortodox jul? | h\u00f6gtider och traditioner (svenskahogtider.com)\northodox easter customs, traditions, and foods (learnreligions.com)\n\n\n=== referenser ===\n\n\n== externa l\u00e4nkar ==\n\n wikimedia commons har media som r\u00f6r ortodoxa kyrkor.\ngrekisk-ortodoxa kyrkan som f\u00f6ljer \"f\u00e4dernas kalender\" (svenska)\nortodoxa och \u00f6sterl\u00e4ndska kyrkors ekumeniska r\u00e5d (svenska)\nsveriges kristna r\u00e5d (svenska)ortodox hymn: (bulgariska): megaloschemos ii (bulgarian orthodox hymn) - youtube\nortodox hymn (serbiska): srpska velika crkva (serbian orthodox chant) - youtube\nortodox liturgi (ryska): \u0431\u043e\u0436\u0435\u0441\u0442\u0432\u0435\u043d\u043d\u0430\u044f \u043b\u0438\u0442\u0443\u0440\u0433\u0438\u044f \u0432 \u0447\u0435\u0441\u0442\u044c \u043f\u0435\u0440\u0432\u043e\u0439 \u0433\u043e\u0434\u043e\u0432\u0449\u0438\u043d\u044b \u043e\u0441\u0432\u044f\u0449\u0435\u043d\u0438\u044f \u0433\u043b\u0430\u0432\u043d\u043e\u0433\u043e \u0445\u0440\u0430\u043c\u0430 \u0432\u0441 \u0440\u0444 - youtube"