"londyn (ang. london) \u2013 stolica i najwi\u0119ksze miasto anglii i wielkiej brytanii, po\u0142o\u017cone w po\u0142udniowo-wschodniej cz\u0119\u015bci kraju, nad tamiz\u0105. jest trzecim co do wielko\u015bci miastem europy, po moskwie i stambule, a jednocze\u015bnie jednym z wi\u0119kszych miast \u015bwiata zar\u00f3wno w skali samego miasta, jak i ca\u0142ej aglomeracji. liczba mieszka\u0144c\u00f3w londynu (w granicach tzw. wielkiego londynu) wynosi ok. 8,982 mln. (2019) na obszarze 1572 km\u00b2; ca\u0142a za\u015b aglomeracja londy\u0144ska, \u0142\u0105cznie ze wszystkimi przyleg\u0142ymi miejscowo\u015bciami w 2015 liczy\u0142a prawie 14 milion\u00f3w mieszka\u0144c\u00f3w. oko\u0142o 20% mieszka\u0144c\u00f3w pochodzi z azji, afryki i karaib\u00f3w.\nwsp\u00f3\u0142czesny londyn jest drugim pod wzgl\u0119dem wielko\u015bci centrum finansowym \u015bwiata. dokonuje si\u0119 tam 30% \u015bwiatowego obrotu walutami i 40% \u015bwiatowego obrotu euroobligacjami. swoje g\u0142\u00f3wne siedziby ma tam kilkaset bank\u00f3w oraz wielkie towarzystwa ubezpieczeniowe i inwestycyjne. jest tak\u017ce ogromnym o\u015brodkiem medialnym.\nw 2018 londyn odwiedzi\u0142o 20,42 mln turyst\u00f3w z ca\u0142ego \u015bwiata \u2013 by\u0142 na drugim miejscu w\u015br\u00f3d najcz\u0119\u015bciej odwiedzanych miast \u015bwiata po bangkoku w tajlandii.\n\n\n== definicje londynu ==\nprzede wszystkim jest to region administracyjny, zwany r\u00f3wnie\u017c wielkim londynem (ang. greater london), zarz\u0105dzany przez autonomiczne w\u0142adze zwane greater london authority (gla). aglomeracja londy\u0144ska obejmuje obszar zbli\u017cony do wielkiego londynu i o troch\u0119 wi\u0119kszej populacji. rdzeniem londynu jest ma\u0142a, historyczna dzielnica city of london zwana te\u017c the city lub \u201emil\u0105 kwadratow\u0105\u201d (ang. square mile). dzielnica city of london posiada status  city, jak r\u00f3wnie\u017c jest hrabstwem ceremonialnym. obecny obszar wielkiego londynu obejmuje historyczne hrabstwa middlesex oraz fragmenty hrabstw kent, surrey, essex i hertfordshire.\nobszar metropolitalny londynu (ang. the metropolis) najbardziej dynamiczny wzrost osi\u0105gn\u0105\u0142 w epoce wiktoria\u0144skiej oraz latach mi\u0119dzywojennych. rozw\u00f3j zosta\u0142 zatrzymany w latach 40. xx wieku, z powodu ii wojny \u015bwiatowej oraz uchwalenia pas\u00f3w zieleni wok\u00f3\u0142 miast. obszar dzia\u0142ania policji metropolitalnej (ang. the metropolitan police district), obszar dzia\u0142ania w\u0142adz lokalnych wielkiego londynu oraz obszar transportu londy\u0144skiego (ang. london transport area) zmienia\u0142y si\u0119 cz\u0119sto, ale zazwyczaj odpowiada\u0142y granicom wielkiego londynu.\n\n\n== nazwa ==\npochodzenie nazwy miasta nie jest jasne i jest przedmiotem wielu teorii i domys\u0142\u00f3w.\nwed\u0142ug jednej z legend nazwa mia\u0142aby pochodzi\u0107 od kr\u00f3la luda, mitycznego w\u0142adcy celtyckiego plemienia trinovantes, kt\u00f3ry mia\u0142 za\u0142o\u017cy\u0107 miasto w i wieku p.n.e. lub znacz\u0105co rozbudowa\u0107 istniej\u0105ce miasto. po jego \u015bmierci osad\u0119 nazwano kaerlud lub kaerlundein (miasto luda), kt\u00f3ra to nazwa mia\u0142a zosta\u0107 przekszta\u0142cona w rzymskie londinium.\nw 1998 roku richard coates zaproponowa\u0142 pochodzenie nazwy od przedceltyckiego staroeuropejskiego s\u0142owa (p)lowonida, oznaczaj\u0105cego rzek\u0119 zbyt szerok\u0105, by pokona\u0107 j\u0105 w br\u00f3d, nawi\u0105zuj\u0105cego do tamizy. nowsze badania wi\u0105\u017c\u0105 nazw\u0119 z praindoeuropejskim *lendh, oznaczaj\u0105cym \u201eton\u0105\u0107, topi\u0107\u201d, oraz cz\u0142onem *-injo- lub *-onjo-, u\u017cywanym do tworzenia nazw miejsc. nazwa mia\u0142aby wi\u0119c oznacza\u0107 \u201emiejsce, w kt\u00f3rym wyst\u0119puj\u0105 powodzie\u201d.\ninne teorie wi\u0105\u017c\u0105 nazw\u0119 londyn z celtyckim s\u0142owem maj\u0105cym dzi\u015b posta\u0107 llon lub lon, oznaczaj\u0105cym jedzenie, posi\u0142ek lub miejsce posi\u0142ku, oraz din, czyli \u201emi\u0142y, budz\u0105cy uczucie akceptacji\u201d, a ca\u0142a nazwa mia\u0142aby oznacza\u0107 miejsce obfite w jedzenie, na przyk\u0142ad du\u017c\u0105 liczb\u0119 ryb przy uj\u015bciu rzeki.\n\n\n== historia londynu ==\npierwszymi \u015bladami dzia\u0142alno\u015bci osadniczej na terenie londynu s\u0105 odkryte pozosta\u0142o\u015bci po rzymskiej osadzie za\u0142o\u017conej najprawdopodobniej w 43 roku naszej ery, czyli w czasie inwazji wojsk cesarza rzymskiego klaudiusza na brytani\u0119. odnaleziono tak\u017ce pozosta\u0142o\u015bci po obozie warownym datowanym na lata 70\u201380 n.e. na wzg\u00f3rzach cornhill i ludgate hill. rzymianie oznaczyli centrum londinium kamieniem londy\u0144skim, kt\u00f3ry jest do tej pory widoczny na cannon street. niemniej prawdopodobne jest, \u017ce osady miejscowej ludno\u015bci istnia\u0142y tu jeszcze przed przybyciem rzymian na wyspy brytyjskie. londyn g\u0142\u00f3wnie dzi\u0119ki rozwojowi handlu z krajami kontynentu europejskiego (rzymska nazwa londinium) sta\u0142 si\u0119 jednym z najbogatszych miast imperium. za czas\u00f3w rzymskich miasto liczy\u0142o ok. 30 tysi\u0119cy mieszka\u0144c\u00f3w.\nw roku 313 za\u0142o\u017cono tu biskupstwo, a na pocz\u0105tku vii wieku stolic\u0119 kr\u00f3lestwa esseksu. w xi wieku londyn zacz\u0105\u0142 pe\u0142ni\u0107 funkcj\u0119 faktycznej stolicy kraju.\nprzez kilka wiek\u00f3w niewielki, licz\u0105cy 133 ha obszar rzymskiego londinium odpowiada\u0142 w zasadzie \u015bredniowiecznemu londynowi. dopiero w xii wieku rozpocz\u0105\u0142 si\u0119 dynamiczny rozw\u00f3j wykraczaj\u0105cy poza mury miejskie, g\u0142\u00f3wnie wzd\u0142u\u017c dr\u00f3g komunikacyjnych w kierunku zachodnim.\nstolica anglii zosta\u0142a przeniesiona do londynu z winchesteru w xii i xiii wieku po zbudowaniu pa\u0142acu westminsterskiego i uczynieniu go siedzib\u0105 dworu kr\u00f3lewskiego, a tym samym polityczn\u0105 stolic\u0105 ca\u0142ego narodu angielskiego.\nw roku 1666 wielki po\u017car strawi\u0142 wi\u0119ksz\u0105 cz\u0119\u015b\u0107 miasta. w ci\u0105gu kilku dni sp\u0142on\u0119\u0142o ponad 13 tys. dom\u00f3w i niemal 90 ko\u015bcio\u0142\u00f3w. wydarzenie to pog\u0142\u0119bi\u0142o szkody zapocz\u0105tkowane w poprzednim roku przez epidemi\u0119 d\u017cumy, w wyniku kt\u00f3rej \u015bmier\u0107 ponios\u0142o a\u017c 100 tysi\u0119cy mieszka\u0144c\u00f3w.\nw okresie odbudowy miasta starano si\u0119 kontrolowa\u0107 rozw\u00f3j stolicy, m.in. poprzez wprowadzenie przepis\u00f3w budowlanych, zaniechanie budowy drewnianej itp. niekt\u00f3rym po\u017car przyni\u00f3s\u0142 jednak korzy\u015bci, zw\u0142aszcza sir christopherowi wrenowi, kt\u00f3remu zlecono zadanie odbudowania spalonej stolicy. dzi\u0119ki temu powsta\u0142y takie arcydzie\u0142a, jak royal naval hospital w greenwich i katedra \u015bw. paw\u0142a.\nw latach 60. xviii wieku zburzono \u015bredniowieczne mury obronne, co spowodowa\u0142o rozrost miasta.\nw xviii wieku londyn sta\u0142 si\u0119 najwi\u0119kszym miastem europy, prze\u015bcigaj\u0105c pary\u017c (dotychczasowego lidera). ju\u017c oko\u0142o 1700 roku londyn liczy\u0142 niemal 700 tysi\u0119cy mieszka\u0144c\u00f3w. w pierwszej dekadzie wieku xix liczba londy\u0144czyk\u00f3w przekroczy\u0142a milion. wszystkie dane dotycz\u0105ce ich liczby na pocz\u0105tku xviii stulecia s\u0105 jedynie danymi szacunkowymi, gdy\u017c pierwszy spis mieszka\u0144c\u00f3w przeprowadzono dopiero w 1801. wiadomo jednak, \u017ce w 1732 londyn liczy\u0142 sobie 5099 du\u017cych ulic, uliczek i plac\u00f3w. wszystkich razem dom\u00f3w by\u0142o 95 968. xviii-wieczny londyn by\u0142 miastem kontrast\u00f3w, z\u0142o\u017conym w\u0142a\u015bciwie z trzech po\u0142\u0105czonych miast: londynu w\u0142a\u015bciwego na p\u00f3\u0142nocnym wschodzie (wok\u00f3\u0142 kupieckiej dzielnicy city z w\u0142asnym do dzi\u015b istniej\u0105cym samorz\u0105dem), westminsteru na p\u00f3\u0142nocnym zachodzie (z siedzib\u0105 parlamentu) i po\u0142o\u017conego na po\u0142udniowym brzegu tamizy southwark; nie by\u0142o wi\u0119c i nie ma dzi\u015b czego\u015b takiego jak centrum londynu. w czasach defoe i burke\u2019a londyn, westminster i southwark mia\u0142y w\u0142asnych reprezentant\u00f3w w parlamencie, lecz nawet razem ich wp\u0142yw na postanowienia tego cia\u0142a by\u0142 niewielki; w skali kraju przewa\u017ca\u0142y wiejskie okr\u0119gi wyborcze. londyn czas\u00f3w o\u015bwiecenia by\u0142 celem podr\u00f3\u017cy wielu libera\u0142\u00f3w europejskich.\ndalszemu rozwojowi przestrzennemu miasta towarzyszy\u0142a wzrastaj\u0105ca liczba populacji, szczeg\u00f3lnie dynamicznie w okresie rewolucji przemys\u0142owej w xix wieku. w stuleciu tym zanotowano siedmiokrotny wzrost liczby ludno\u015bci.\nw 1851 londyn go\u015bci\u0142 wystaw\u0119 przemys\u0142u wszystkich narod\u00f3w, b\u0119d\u0105c\u0105 de facto protoplast\u0105 dzisiejszego expo. kilka lat p\u00f3\u017aniej w mie\u015bcie nast\u0105pi\u0142o otwarcie pierwszej na \u015bwiecie linii kolei podziemnej, w ceremonii otwarcia uczestniczy\u0142a kr\u00f3lowa wiktoria.\nw 1908 w londynie odby\u0142y si\u0119 letnie igrzyska olimpijskie, jedne z pierwszych nowo\u017cytnych igrzysk na \u015bwiecie.\nw okresie i wojny \u015bwiatowej miasto by\u0142o atakowane przez niemieckie bombowce i zeppeliny. bombardowa\u0144 stolicy by\u0142o 27, ostatnie wiosn\u0105 1918, najpowa\u017cniejsze za\u015b 13 czerwca 1917. dwadzie\u015bcia samolot\u00f3w gotha g.iv razem ze sterowcami lz zrzuci\u0142o wtedy na miasto prawie 4,5 tony bomb. w sumie lotnictwo ii rzeszy zrzuci\u0142o ich a\u017c 115 ton, kt\u00f3re zabi\u0142y 835 londy\u0144czyk\u00f3w, a 1972 zrani\u0142y.\npodczas ii wojny \u015bwiatowej miasto by\u0142o bombardowane pocz\u0105tkowo przez samoloty niemieckie, p\u00f3\u017aniej przez rakiety. luftwaffe u\u017cywa\u0142o przewa\u017cnie bombowc\u00f3w strategicznych dornier do 17 i heinkel he 111. od po\u0142owy 1944 a\u017c do ko\u0144ca wojny niemcy u\u017cywali ju\u017c tylko pocisk\u00f3w v1 oraz v2. wszystkie te naloty spowodowa\u0142y zniszczenie dzielnicy portowej oraz cz\u0119\u015bciowo city.\npo zako\u0144czeniu wojny rozpocz\u0119to realizacj\u0119 planu przestrzennego rozwoju stolicy, obejmuj\u0105cego m.in. wyeliminowanie slums\u00f3w (co nie do ko\u0144ca si\u0119 uda\u0142o, gdy\u017c r\u00f3\u017cnice mi\u0119dzy najbogatszymi i najbiedniejszymi mieszka\u0144cami londynu jedynie si\u0119 pog\u0142\u0119bi\u0142y), konsolidacj\u0119 pasa zieleni otaczaj\u0105cego miasto (london\u2019s green belt) oraz budow\u0119, w promieniu kilkudziesi\u0119ciu kilometr\u00f3w od jego centrum, kilku miast-ogrod\u00f3w (w tym basildon, harlow, hemel, hempstead i crawley). podj\u0119to tak\u017ce wysi\u0142ki zmierzaj\u0105ce do likwidacji londy\u0144skiego \u201esmogu\u201d (pono\u0107 problem ten istnia\u0142 ju\u017c w xiv wieku, za\u015b kulminacj\u0119 osi\u0105gn\u0105\u0142 w 1952, podczas \u201ewielkiego smogu londy\u0144skiego\u201d) oraz oczyszczenia w\u00f3d tamizy.\n\n\n== demografia ==\n\n\n=== populacja ===\nlondyn w 2011 mia\u0142 8 173 941 mieszka\u0144c\u00f3w. stanowi to oko\u0142o 13% og\u00f3\u0142u populacji wielkiej brytanii, kt\u00f3ra obejmuje tylko 0,6% powierzchni kraju. \u015brednia g\u0119sto\u015b\u0107 zaludnienia wynosi 5200/km\u00b2. w tym roku londyn pod wzgl\u0119dem liczby mieszka\u0144c\u00f3w zajmowa\u0142 22. miejsce na \u015bwiecie. najwi\u0119cej os\u00f3b mieszka w barnet i croydon, najmniej w city i kensington and chelsea. m\u0119\u017cczy\u017ani stanowi\u0105 49,3% populacji, kobiety za\u015b 50,7%.\npodzia\u0142 mieszka\u0144c\u00f3w ze wzgl\u0119du na wiek w 2011 roku:\n\npodzia\u0142 mieszka\u0144c\u00f3w wed\u0142ug miejsca urodzenia na podstawie spisu powszechnego z 2011 roku:\n\n\n=== grupy etniczne ===\nlondyn jest najbardziej zr\u00f3\u017cnicowanym etnicznie miastem wielkiej brytanii. biali stanowi\u0105 oko\u0142o 60% ludno\u015bci, najwi\u0119kszy ich odsetek jest w havering i richmond upon thames, tj. ponad 85% mieszka\u0144c\u00f3w, najmniej za\u015b w newham \u2013 29%. drug\u0105 co do wielko\u015bci grup\u0105 etniczn\u0105 s\u0105 czarni afrykanie \u2013 7%. najwi\u0119kszy ich odsetek mieszka w southwark i barking and dagenham \u2013 ponad 15% mieszka\u0144c\u00f3w. niewiele mniejsz\u0105 grup\u0105 s\u0105 hindusi kt\u00f3rzy stanowi\u0105 6,6% ludno\u015bci londynu. najwi\u0119ksze ich skupisko jest w harrow \u2013 26% mieszka\u0144c\u00f3w.\npodzia\u0142 mieszka\u0144c\u00f3w wed\u0142ug grup etnicznych na podstawie spisu powszechnego z 2011 roku:\n\n\n=== religia ===\nnajwi\u0119ksz\u0105 grup\u0119 religijn\u0105 wed\u0142ug spisu powszechnego z 2011 stanowili chrze\u015bcijanie \u2013 48,4% mieszka\u0144c\u00f3w londynu. kolejnymi religiami pod wzgl\u0119dem liczby wyznawc\u00f3w by\u0142y: islam \u2013 12,4%, hinduizm \u2013 5,0%, judaizm \u2013 1,8%, sikhizm \u2013 1,5%, buddyzm \u2013 1%. inne religie wybra\u0142o 0,6% respondent\u00f3w, za\u015b niewierz\u0105cych by\u0142o 20,7%. 8,5% respondent\u00f3w nie poda\u0142o swojej religii.\nw londynie swoje siedziby maj\u0105: w pa\u0142acu lambeth arcybiskup canterbury, duchowny zwierzchnik ko\u015bcio\u0142a anglii (anglika\u0144skiego), za\u015b w domu biskupim w westminsterze zwierzchnik ko\u015bcio\u0142a rzymskokatolickiego w anglii i walii \u2013 arcybiskup westminsteru. najbardziej znane ko\u015bcio\u0142y znajduj\u0105ce si\u0119 w londynie to: katedra \u015bw. paw\u0142a w londynie, opactwo westminsterskie i katedra westminsterska. znajduj\u0105 si\u0119 tutaj tak\u017ce: najwi\u0119kszy w europie meczet baitul futuh i \u015bwi\u0105tynia sikhijska gurdwara sri guru singh sabha, druga co do wielko\u015bci \u015bwi\u0105tynia hinduistyczna w europie \u2013 baps shri swaminarayan mandir, a tak\u017ce najstarsza w wielkiej brytanii synagoga \u2013 bevis marks synagogue.\nliczba os\u00f3b udaj\u0105cych si\u0119 do ko\u015bcio\u0142a co niedziel\u0119 w londynie wzros\u0142a w latach 2005\u20132012 o 16%. w 2012 720 000 os\u00f3b chodzi\u0142o do ko\u015bcio\u0142a co niedziel\u0119, prawie 100 tysi\u0119cy wi\u0119cej ni\u017c w 2005. zjawisko to t\u0142umaczy si\u0119 nap\u0142ywem ciemnosk\u00f3rych imigrant\u00f3w, g\u0142\u00f3wnie nale\u017c\u0105cych do ko\u015bcio\u0142\u00f3w zielono\u015bwi\u0105tkowych.\n\n\n== podzia\u0142 administracyjny ==\nadministracyjnie wielki londyn (greater london) jest podzielony na 32 gminy (london boroughs) oraz autonomiczne city, z czego 12 oraz city of london tworz\u0105 londyn wewn\u0119trzny (inner london), a pozosta\u0142e \u2013 londyn zewn\u0119trzny (outer london). najwa\u017cniejsze (r\u00f3wnie\u017c ze wzgl\u0119d\u00f3w historycznych) dzielnice to city of london i city of westminster po\u0142o\u017cone na p\u00f3\u0142nocnym brzegu tamizy oraz southwark i lambeth na po\u0142udniowym brzegu.\n40% wielkiego londynu jest pokryte londy\u0144skim obszarem pocztowym (ang. london postal area). kod londy\u0144skiego obszaru telefonicznego (ang. london telephone area code) obejmuje obszar zbli\u017cony do wielkiego londynu, aczkolwiek nie obejmuje niekt\u00f3rych dzielnic zewn\u0119trznych, a obejmuje gminy znajduj\u0105ce si\u0119 poza granicami wielkiego londynu.\n\n\n== geografia i klimat ==\n\n\n=== topografia ===\nwielki londyn pokrywa obszar 1579 km\u00b2 (609 mil kwadratowych), b\u0119d\u0105c tym samym jednym z najwi\u0119kszych miast \u015bwiata. przejechanie wszerz przez miasto wi\u0105\u017ce si\u0119 z pokonaniem przesz\u0142o stu kilometr\u00f3w. g\u0142\u00f3wn\u0105 cech\u0105 topografii londy\u0144skiej jest rzeka tamiza, kt\u00f3ra przecina miasto od po\u0142udniowego zachodu do wschodu. dolina tamizy to tereny wylewowe otoczone delikatnie pofa\u0142dowanymi wzg\u00f3rzami (np. parliament hill, addington hills czy primrose hill). wzg\u00f3rza te nie stanowi\u0142y znacz\u0105cej przeszkody dla rozwoju londynu, od jego pocz\u0105tk\u00f3w, jako portu rzecznego, na p\u00f3\u0142nocnym brzegu tamizy, st\u0105d te\u017c obszar londynu rozwija\u0142 si\u0119 na bazie okr\u0119gu.\nw przesz\u0142o\u015bci tamiza by\u0142a o wiele szersz\u0105 i p\u0142ytsz\u0105 rzek\u0105 z rozleg\u0142ymi terenami bagiennymi; w czasie przyp\u0142yw\u00f3w jej brzegi osi\u0105ga\u0142y pi\u0119ciokrotn\u0105 szeroko\u015b\u0107 obecnych. by\u0142y intensywnie niwelowane i regulowane, st\u0105d wiele jej londy\u0144skich dop\u0142yw\u00f3w zasila j\u0105 pod ziemi\u0105. tamiza jest rzek\u0105 przyp\u0142ywow\u0105, a tym samym podatn\u0105 na wylewanie z brzeg\u00f3w. w 1974, po dziesi\u0119ciu latach prac zako\u0144czono budow\u0119 tamy londy\u0144skiej w woolwich, kt\u00f3rej dzia\u0142alno\u015b\u0107 za\u017cegna\u0142a niebezpiecze\u0144stwo powodzi. tama londy\u0144ska zosta\u0142a zaprojektowana, aby pracowa\u0107 do roku 2030, obecnie trwaj\u0105 prace projektowe maj\u0105ce na celu rozbudow\u0119 tamy, \u0142\u0105cznie ze zmian\u0105 jej stylistyki.\n\n\n=== klimat ===\nw londynie panuje klimat umiarkowany morski. miasto jest pod wp\u0142ywem ciep\u0142ego pr\u0105du zatokowego.\nnajcieplejszym miesi\u0105cem jest lipiec, ze \u015brednimi temperaturami mierzonymi w greenwich pomi\u0119dzy +13,6 \u00b0c do +22,8 \u00b0c. rekordowa temperatura +38,1 \u00b0c zosta\u0142a zarejestrowana w innej cz\u0119\u015bci londynu 10 sierpnia 2003. najzimniejszym miesi\u0105cem jest stycze\u0144, ze \u015brednimi temperaturami pomi\u0119dzy +2,3 \u00b0c a +8,1 \u00b0c. \u015bredni roczny opad atmosferyczny wynosi 601,7 mm \u2013 najwy\u017csze opady wyst\u0119puj\u0105 w pa\u017adzierniku, najni\u017csze w lutym. opady \u015bniegu s\u0105 rzadkie \u2013 w wyniku ciep\u0142a wytwarzanego w obszarach zurbanizowanych \u2013 tzw. miejska wyspa ciep\u0142a, temperatura zim\u0105 w londynie mo\u017ce by\u0107 wy\u017csza nawet o 5 \u00b0c od obszar\u00f3w otaczaj\u0105cych aglomeracj\u0119.\n\n\n== g\u0142\u00f3wne atrakcje turystyczne ==\ntower of london jest budowl\u0105 pe\u0142ni\u0105c\u0105 niegdy\u015b funkcje obronne, jak i pa\u0142acowe. budynek by\u0142 tak\u017ce wi\u0119zieniem, miejscem egzekucji, mennic\u0105, arsena\u0142em i skarbcem. ostatnim w\u0142adc\u0105 anglii, kt\u00f3ry wykorzystywa\u0142 j\u0105 w celach obronnych, by\u0142 jakub i (1566-1625). tower of london za\u0142o\u017cona zosta\u0142a przez wilhelma zdobywc\u0119 w 1078, by dzi\u015b sta\u0107 si\u0119 jednym z popularniejszych fort\u00f3w \u015bwiata. obecnie ulokowane s\u0105 tu klejnoty koronne o bezcennej warto\u015bci. tower of london znajduje si\u0119 niedaleko ciesz\u0105cej si\u0119 z\u0142\u0105 s\u0142aw\u0105 bloody tower oraz beauchamp tower wraz z ponad 90 napisami wyrytymi przez jej wi\u0119\u017ani\u00f3w. w martin tower znajduje si\u0119 wystawa \u201ekorony i diamenty\u201d, kt\u00f3ra po\u015bwi\u0119cona jest ewolucji kr\u00f3lewskich koron w wielkiej brytanii i niezwyk\u0142ej roli, jak\u0105 odegra\u0142y w niej diamenty.pocz\u0105tkowo nazwa big ben odnosi\u0142a si\u0119 do dzwonu z wie\u017cy \u015bw. szczepana (ang. st stephen tower), zwanej r\u00f3wnie\u017c wie\u017c\u0105 zegarow\u0105 (ang. clock tower), nale\u017c\u0105cej do pa\u0142acu westminsterskiego. dzi\u015b nazwa big ben odnosi si\u0119 cz\u0119sto zar\u00f3wno do dzwonu, jak i zegara i samej wie\u017cy. budow\u0119 tej neogotyckiej wie\u017cy podj\u0119to po po\u017carze pa\u0142acu w 1834. inauguracja otwarcia odby\u0142a si\u0119 31 maja 1859. dzwon wa\u017cy 13 ton. zegar jest najwi\u0119kszym zegarem w wielkiej brytanii. \u015brednica ka\u017cdej tarczy wynosi 7,5 m, wskaz\u00f3wki maj\u0105 d\u0142ugo\u015b\u0107 4,25 m. co kwadrans wybijana jest melodia wzorowana na tej z dzwonu st mary\u2019s church (university church) w cambridge \u2013 jest to wariacja na temat kilku takt\u00f3w z \u201emesjasza\u201d haendla. o p\u00f3\u0142nocy 31 grudnia 1923 d\u017awi\u0119k zegara mo\u017cna by\u0142o po raz pierwszy us\u0142ysze\u0107 w radio bbc.katedra \u015bwi\u0119tego paw\u0142a w londynie znajduje si\u0119 w centrum londynu nazywanym the city. jej budowa trwa\u0142a w latach 1675\u20131710. katedra charakteryzuje si\u0119 monumentaln\u0105 kopu\u0142\u0105 o \u015brednicy 50 metr\u00f3w i wadze 700 ton. wysoko\u015b\u0107 budowli mierzona od posadzki do krzy\u017ca znajduj\u0105cego si\u0119 na szczycie kopu\u0142y wynosi 108 metr\u00f3w, d\u0142ugo\u015b\u0107 158 metr\u00f3w. we wn\u0119trzu katedry znajduje si\u0119 kilka galerii sztuki.most tower bridge przecinaj\u0105cy tamiz\u0119 sta\u0142 si\u0119 symbolem londynu. \u015brodkowa cz\u0119\u015b\u0107 sk\u0142ada si\u0119 z dw\u00f3ch wa\u017c\u0105cych po 1100 ton zwodzonych prz\u0119se\u0142 mostu podnosz\u0105cych si\u0119 w ci\u0105gu 90 sekund. zwie\u0144czone pinaklami wie\u017ce oraz pomost kryj\u0105 mechanizm s\u0142u\u017c\u0105cy do podnoszenia ruchomych prz\u0119se\u0142. s\u0105 one unoszone by umo\u017cliwi\u0107 przep\u0142yni\u0119cie du\u017cych statk\u00f3w lub z powodu specjalnych okoliczno\u015bci. w wie\u017cach mostu znajduje si\u0119 muzeum jego historii, a z g\u00f3rnego pomostu, obecnie otwartego dla turyst\u00f3w roztacza si\u0119 pi\u0119kny widok na rzek\u0119 tamiz\u0119. most jest szeroki na 60 metr\u00f3w, a wysoko\u015b\u0107 przy podniesionych prz\u0119s\u0142ach \u2013 40 metr\u00f3w. w swych czasach \u015bwietno\u015bci by\u0142 otwierany pi\u0119\u0107 razy dziennie.opactwo westminsterskie jest kompleksem budowli po\u0142o\u017conych nad tamiz\u0105. znajduj\u0105 si\u0119 tu neogotycki pa\u0142ac westminsterski, b\u0119d\u0105cy siedzib\u0105 parlamentu, wie\u017ca ze s\u0142ynnym zegarem big ben, \u015bredniowieczny ko\u015bci\u00f3\u0142 \u015bw. ma\u0142gorzaty oraz s\u0142ynne opactwo. kompleks ten do xvi wieku by\u0142 rezydencj\u0105 kr\u00f3lewsk\u0105, kiedy to umiejscowiono w nim izb\u0119 lord\u00f3w i izb\u0119 gmin. najstarszym budynkiem parlamentu jest westminster hall. pierwsze posiedzenie angielskiego parlamentu odby\u0142o si\u0119 w 1265. opactwo \u015bci\u015ble zwi\u0105zane jest z histori\u0105 anglii: od czas\u00f3w wilhelma zdobywcy (1065) koronuje si\u0119 tu w\u0142adc\u00f3w kraju, u\u017cywaj\u0105c tronu koronacyjnego z 1307. znajduj\u0105 si\u0119 tu groby kr\u00f3lewskie oraz groby i tablice pami\u0105tkowe najwybitniejszych angielskich tw\u00f3rc\u00f3w, uczonych i polityk\u00f3w. \u0142\u0105cznie na terenie opactwa spoczywa oko\u0142o 3300 zmar\u0142ych.pa\u0142ac buckingham jest od 1837 oficjaln\u0105 siedzib\u0105 monarch\u00f3w brytyjskich oraz najwi\u0119kszym na \u015bwiecie pa\u0142acem kr\u00f3lewskim wci\u0105\u017c pe\u0142ni\u0105cym sw\u0105 pierwotn\u0105 funkcj\u0119. zosta\u0142 oddany do u\u017cytku w 1703 jako rezydencja miejska ksi\u0119cia buckingham. w 1762 kr\u00f3l anglii jerzy iii wszed\u0142 w posiadanie pa\u0142acu, kt\u00f3ry przekszta\u0142cono w jego prywatn\u0105 rezydencj\u0119. obecnie pa\u0142ac buckingham jest r\u00f3wnie\u017c miejscem uroczysto\u015bci pa\u0144stwowych oraz oficjalnych spotka\u0144 g\u0142\u00f3w pa\u0144stw. dla brytyjczyk\u00f3w pa\u0142ac stanowi jeden z symboli wielkiej brytanii; tutaj londy\u0144czycy sk\u0142adali kwiaty po \u015bmierci ksi\u0119\u017cnej walii, diany. obecnie pewna cz\u0119\u015b\u0107 pa\u0142acu jest udost\u0119pniona zwiedzaj\u0105cym. na placu przed pa\u0142acem stoi pomnik kr\u00f3lowej wiktorii.hyde park po\u0142o\u017cony na obszarze 2,5 km\u00b2 jest jednym z kilku park\u00f3w kr\u00f3lewskich w londynie. jezioro serpentine dzieli park na dwie cz\u0119\u015bci. hyde park za\u0142o\u017cony zosta\u0142 w 1536 r. przez henryka viii, kt\u00f3ry pozyska\u0142 tutejsze grunty od mnich\u00f3w z opactwa westminsterskiego. wi\u0119ksza cz\u0119\u015b\u0107 obiekt\u00f3w architektonicznych w parku zaprojektowana zosta\u0142a w latach 20. xix wieku przez decimusa burtona. w hyde park znajduje si\u0119 miejsce, w kt\u00f3rym ka\u017cdy mo\u017ce wyrazi\u0107 swe pogl\u0105dy, niezale\u017cnie od ich znaczenia, przemawiali tam m.in. karl marx i w\u0142odzimierz lenin.galeria tate modern mie\u015bci si\u0119 w po\u0142o\u017conym nad tamiz\u0105 dawnym budynku elektrowni bankside i obecnie jest narodowym muzeum sztuki wsp\u00f3\u0142czesnej w wielkiej brytanii. wystawiane s\u0105 tam kolekcje sztuki wsp\u00f3\u0142czesnej i nowoczesnej, m.in. obrazy autorstwa matisse\u2019a, picassa i rothko oraz bardziej wsp\u00f3\u0142czesne dzie\u0142a stworzone przez matthew barneya, chrisa ofiliego i gerharda richtera.muzeum brytyjskie powo\u0142ane zosta\u0142o w 1753 r. na mocy ustawy. pocz\u0105tkowo wystawiane by\u0142y tam kolekcje hansa sloane\u2019a, dzi\u015b prezentowane s\u0105 eksponaty z przekroju ludzkiej cywilizacji od czas\u00f3w prehistorycznych po wsp\u00f3\u0142czesno\u015b\u0107. do najpopularniejszych zaliczany s\u0105: kamie\u0144 z rosetty, rze\u017aby z partenonu, skarb sutton hoo, skarb z mildenhall i waza portlandzka.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== k\u0105pieliska ===\nw londynie w 2018 znajdowa\u0142y si\u0119 cztery k\u0105pieliska wyznaczone zgodnie z unijn\u0105 dyrektyw\u0105 k\u0105pieliskow\u0105, co stanowi\u0142o \u00bc \u015br\u00f3dl\u0105dowych k\u0105pielisk zjednoczonego kr\u00f3lestwa (tyle samo znajdowa\u0142o si\u0119 na jeziorze windermere). funkcjonuj\u0105 one nieprzerwanie od 1998. trzy z nich le\u017c\u0105 na stawach w parku hampstead heath, a jedno na zbiorniku serpentine w hyde parku. w okresie 1998\u20132018 ich jako\u015b\u0107 wody oceniano zwykle jako co najmniej dostateczn\u0105. roczn\u0105 klas\u0119 niedostateczn\u0105 stwierdzono jedynie w 1999 w serpentine i w 2006 w stawie ladies pond w hampstead heath, natomiast wod\u0119 w k\u0105pielisku w stawie mens pond w tym samym parku w wi\u0119kszo\u015bci lat oceniano jako doskona\u0142\u0105. jako\u015b\u0107 wody w serpentine klasyfikowano zwykle jako dostateczn\u0105.\n\n\n== kultura ==\nlondyn jest wielkim o\u015brodkiem kulturalnym o \u015bwiatowym znaczeniu, istniej\u0105 lub maj\u0105 tu swoje siedziby m.in.:\n\nopera kr\u00f3lewska covent garden i angielska opera narodowa w london coliseum,\n5 orkiestr symfonicznych, w tym london symphony orchestra, bbc symphony orchestra i london philharmonic orchestra\nmonumentalne sale koncertowe, w tym royal albert hall\nponad 40 teatr\u00f3w, zgrupowanych g\u0142\u00f3wnie w okolicy west endlondyn jest tak\u017ce kojarzony z ogromn\u0105 liczb\u0105 historycznych park\u00f3w, m.in. hyde park, st. james\u2019s park, kew gardens, green park, czy regent\u2019s park.\n\n\n=== muzea ===\nlondyn zaliczany jest do najwi\u0119kszych na \u015bwiecie o\u015brodk\u00f3w obrotu dzie\u0142ami sztuki i pozostaje jednym z najwi\u0119kszych centr\u00f3w muzealnych europy. ponad 60 muze\u00f3w i sta\u0142ych galerii przyci\u0105ga turyst\u00f3w z ca\u0142ego \u015bwiata. najbardziej znane z nich to:\n\nmuzeum brytyjskie\nnational gallery\ntate britain\nmuzeum wiktorii i alberta\nmuzeum figur woskowych madame tussaud\nmuzeum historii naturalnej.godne podkre\u015blenia jest muzeum brytyjskie (ang. british museum \u2013 najwi\u0119kszy kompleks muzealny na \u015bwiecie) z du\u017cymi zbiorami staro\u017cytnych kultur egipskiej, greckiej, rzymskiej, prekolumbijskiej, indyjskiej i dalekiego wschodu (m.in. chi\u0144skiej, japo\u0144skiej) oraz numizmatyki.\nnational gallery posiada kolekcj\u0119 malarstwa europejskiego od xiii do ko\u0144ca xix wieku, natomiast tate britain mo\u017ce pochwali\u0107 si\u0119 bogatymi zbiorami sztuki angielskiej pocz\u0105wszy od xvi a\u017c do xx wieku oraz wsp\u00f3\u0142czesnej sztuki \u015bwiatowej, z dobudowan\u0105 clore gallery, w kt\u00f3rej ulokowana jest spu\u015bcizna malarza j.m.w. turnera.\nna drugim brzegu tamizy znajduje si\u0119 galeria sztuki tate modern, gdzie obok sta\u0142ych zbior\u00f3w s\u0105 prezentowane wystawy czasowe sztuki najnowszej, m.in. wallace collection, czyli prywatna kolekcja ze zbiorami malarstwa europejskiego, rze\u017aby, broni i porcelany.\nmuzeum wiktorii i alberta ma bogate zbiory rze\u017aby, ceramiki, mebli, wyrob\u00f3w z metalu (kolekcja sreber), ubior\u00f3w oraz sztuki z indii i dalekiego wschodu (m.in. chi\u0144skiej, japo\u0144skiej i korea\u0144skiej), a tak\u017ce malarstwa angielskiego z lat 1700\u20131900.\nprzy siedzibie maso\u0144skiej zjednoczonej wielkiej lo\u017cy anglii dzia\u0142a bezp\u0142atne muzeum maso\u0144skie i istnieje mo\u017cliwo\u015b\u0107 zwiedzenia cz\u0119\u015bci budynku z przewodnikiem.\n\n\n== edukacja i nauka ==\nlondyn jest jednym z najwi\u0119kszych o\u015brodk\u00f3w akademickich w wielkiej brytanii. znajduj\u0105 si\u0119 tam siedziby kr\u00f3lewskiego towarzystwa geograficznego, uniwersytetu londy\u0144skiego, polskiego uniwersytetu na obczy\u017anie oraz wielu innych uczelni. pa\u0144stwowy uniwersytet londy\u0144ski, mog\u0105cy pochwali\u0107 si\u0119 d\u0142ugimi tradycjami kszta\u0142cenia, jest obecnie jednym z najwi\u0119kszych uniwersytet\u00f3w w europie (oko\u0142o 240 000 os\u00f3b ucz\u0105cych si\u0119 i 45 000 student\u00f3w).\nw londynie zlokalizowanych jest oko\u0142o 50 college\u2019\u00f3w, kt\u00f3re zazwyczaj stoj\u0105 na wysokim poziomie. uznawanymi za najbardziej presti\u017cowe pozostaj\u0105 imperial college london, university college london, king\u2019s college i london school of economics. cz\u0119\u015b\u0107 uczelni kszta\u0142ci swych student\u00f3w w bardzo w\u0105skich dziedzinach wiedzy, mi\u0119dzy innymi school of oriental and african studies, birkbeck college.\nw londynie dzia\u0142a r\u00f3wnie\u017c wiele szk\u00f3\u0142 muzycznych, wyszczeg\u00f3lni\u0107 tu nale\u017cy przede wszystkim royal college of music, royal academy of music, trinity college of music i guildhall school of music and drama. central saint martins college of art and design, chelsea school of art i camberwell school of art specjalizuj\u0105 si\u0119 w nauczaniu sztuki.\n\n\n=== w\u0119ze\u0142 wiedzy i innowacji eit w londynie ===\nrada europejskiego instytutu technologii i innowacji (eit) 16 grudnia 2009 wyznaczy\u0142a centra pierwszych trzech w\u0119z\u0142\u00f3w wiedzy i innowacji. uczelnie z londynu b\u0119d\u0105 bra\u0107 udzia\u0142 w pracach w\u0119z\u0142a klimatycznego.\nlokalizacje w\u0119z\u0142\u00f3w:\n\nzr\u00f3wnowa\u017cona energia: karlsruhe, krak\u00f3w, grenoble, eindhoven/leuven, barcelona, sztokholm\nzmiany klimatyczne: londyn, zurych, berlin, pary\u017c, randstad\ninformatyka i spo\u0142ecze\u0144stwo informacyjne: berlin, eindhoven, helsinki, pary\u017c i sztokholm.\n\n\n== gospodarka ==\nlondyn jest wielkim o\u015brodkiem handlowym, w kt\u00f3rym znajduj\u0105 si\u0119 siedziby wielu bank\u00f3w, dom\u00f3w maklerskich, firm konsultingowych oraz ponad 100 filii bank\u00f3w zagranicznych, m.in. ze stan\u00f3w zjednoczonych (merrill lynch), szwajcarii (ubs) i hiszpanii (banco santander). londyn jest tak\u017ce najwa\u017cniejszym na \u015bwiecie rynkiem us\u0142ug ubezpieczeniowych, w tym siedzib\u0105 korporacji lloyd\u2019s of london, jedynej na \u015bwiecie firmy ubezpieczaj\u0105cej statki i inwestycje morskie.\ndzia\u0142aj\u0105 tam liczne instytucje naukowo-badawcze, redakcje brytyjskich pism o mi\u0119dzynarodowym zasi\u0119gu (w tym gazety the times, the guardian, the observer) oraz wielkie domy wydawnicze (longman group). opr\u00f3cz ksi\u0105\u017cek i czasopism produkuje si\u0119 w nim ponad po\u0142ow\u0119 u\u017cywanych na \u015bwiecie banknot\u00f3w i czek\u00f3w.\nlondyn jest najwi\u0119kszym o\u015brodkiem przemys\u0142owym wielkiej brytanii, zlokalizowane s\u0105 tam centrale wielkich koncern\u00f3w przemys\u0142owych, takich jak shell i british petroleum, a tak\u017ce dziesi\u0105tki filii i przedstawicielstw firm ze stan\u00f3w zjednoczonych, kraj\u00f3w unii europejskiej i dalekiego wschodu.\nprzemys\u0142 w londynie charakteryzuje si\u0119 zr\u00f3\u017cnicowan\u0105 struktur\u0105 ga\u0142\u0119ziow\u0105, z dominacj\u0105 przemys\u0142u wysokich technologii, w tym zak\u0142ady elektroniczne i elektrotechniczne nale\u017c\u0105ce do wielkich korporacji mi\u0119dzynarodowych (epson, ibm, apple). usytuowane s\u0105 one na pn.-wsch. przedmie\u015bciach enfield i ilford oraz na po\u0142udniowych peryferiach, w croydon i hayes. na p\u00f3\u0142nocnych kra\u0144cach aglomeracji, w hatfield i radlett, umiejscowione s\u0105 zak\u0142ady przemys\u0142u lotniczego british aircraft co. i hawker siddeley, w po\u0142udniowo-zachodniej dzielnicy weybridge \u2013 zak\u0142ady rolls-royce. w dagenham, we wschodniej cz\u0119\u015bci aglomeracji, znajduje si\u0119 wielka fabryka samochod\u00f3w nale\u017c\u0105ca do brytyjskiej filii forda. bli\u017cej centrum mieszcz\u0105 si\u0119 liczne ma\u0142e zak\u0142ady przemys\u0142u odzie\u017cowego, spo\u017cywczego (cadbury, carlsberg-tetley), papierniczego, a tak\u017ce poligraficznego.\n\n\n== transport ==\nlondyn jest wielkim w\u0119z\u0142em komunikacji drogowej, krzy\u017cuje si\u0119 tam dziewi\u0119\u0107 autostrad oraz pi\u0119\u0107 innych wa\u017cnych dr\u00f3g krajowych. wszystkie po\u0142\u0105czone s\u0105 z autostrad\u0105 m25, kt\u00f3ra tworzy pier\u015bcie\u0144 wok\u00f3\u0142 miasta.\nw londynie znajduje si\u0119 10 du\u017cych dworc\u00f3w kolejowych. pomimo uruchomienia bezpo\u015bredniego po\u0142\u0105czenia do pary\u017ca i brukseli w 1994 przez tunel pod kana\u0142em la manche, znaczenie transportu kolejowego wci\u0105\u017c spada, g\u0142\u00f3wnie z powodu wysokich cen bilet\u00f3w.\n\n\n=== transport miejski ===\nprzewozy pasa\u017cerskie wewn\u0105trz aglomeracji odbywaj\u0105 si\u0119 p\u0142ynnie dzi\u0119ki systemowi metra, b\u0119d\u0105cemu najstarszym na \u015bwiecie, o \u0142\u0105cznej d\u0142ugo\u015bci wszystkich linii 392 km (w tym 171 km pod ziemi\u0105), z liczb\u0105 268 stacji. rocznie przewozi ono oko\u0142o 800 mln pasa\u017cer\u00f3w. dojazdy do pracy umo\u017cliwia szybka kolej podmiejska. brzegi tamizy spi\u0119te s\u0105 28 mostami drogowymi i kolejowymi oraz trzema tunelami pod jej korytem.\n\n\n=== transport lotniczy ===\nlondyn jest najwi\u0119kszym mi\u0119dzynarodowym w\u0119z\u0142em transportu lotniczego, londy\u0144skie lotniska przyj\u0119\u0142y w 2013 ponad 117 mln pasa\u017cer\u00f3w, najwi\u0119kszymi s\u0105 kolejno:\n\nlondyn-heathrow, obs\u0142uguj\u0105cy oko\u0142o 72 mln pasa\u017cer\u00f3w,\nlondyn-gatwick, oko\u0142o 35 mln,\nlondyn-stansted, oko\u0142o 18 mln,\nlondyn-luton oko\u0142o 10 mln,\nlondyn-city, oko\u0142o 3 mln pasa\u017cer\u00f3w rocznie,\nlondyn-southend \u2013 przebudowane i oddane do u\u017cytku w 2011.\n\n\n=== transport wodny ===\nw dzielnicy woolwich (cz\u0119\u015b\u0107 greenwich), oko\u0142o 10 km w d\u00f3\u0142 rzeki od tower, zlokalizowany jest du\u017cy port handlowy. dzi\u0119ki p\u0142ywom morskim w estuarium tamizy, port londy\u0144ski jest przystosowany do obs\u0142ugi jednostek o zanurzeniu 11,2 m. wi\u0119kszo\u015b\u0107 \u0142adunk\u00f3w jest prze\u0142adowywana ze statk\u00f3w na barki, kt\u00f3re dostarczaj\u0105 towary do zak\u0142ad\u00f3w przemys\u0142owych po obu brzegach tamizy, docieraj\u0105c do 225 km w g\u0142\u0105b wyspy. prze\u0142adunki w porcie w 2000 wynios\u0142y 62 mln ton, z czego najwi\u0119cej przypada na surowce dla przemys\u0142u spo\u017cywczego, w\u0142\u00f3kienniczego, papierniczego i paliwowego.\nporty kontenerowy i pasa\u017cerski obs\u0142uguj\u0105ce stolic\u0119 znajduj\u0105 si\u0119 w tilbury, poza obr\u0119bem aglomeracji.\n\n\n== sport ==\nlondyn posiada bogat\u0105 infrastruktur\u0119 sportow\u0105, w postaci stadion\u00f3w, kort\u00f3w tenisowych (wimbledon) oraz licznych teren\u00f3w rekreacyjnych (green park, hyde park itd.). ka\u017cdego roku na terenie miasta odbywaj\u0105 si\u0119 dziesi\u0105tki rozmaitych imprez sportowych, trzy razy rozgrywane by\u0142y tam letnie igrzyska olimpijskie (w 1908, 1948 i 2012).\ndu\u017c\u0105 popularno\u015bci\u0105 cieszy si\u0119 w londynie pi\u0142ka no\u017cna; znajduje si\u0119 tam a\u017c 7 stadion\u00f3w nale\u017c\u0105cych do pierwszoligowych klub\u00f3w pi\u0142karskich:\n\narsenal, 13-krotny mistrz anglii i 14-krotny zdobywca pucharu anglii, zdobywca pucharu zdobywc\u00f3w puchar\u00f3w (1994)\nchelsea, 6-krotny mistrz anglii, 8-krotny zdobywca pucharu anglii, zwyci\u0119zca ligi mistrz\u00f3w (2012, 2021) oraz ligi europy (2013, 2019) i pucharu zdobywc\u00f3w puchar\u00f3w (1971, 1998)\ntottenham hotspur, 2-krotny mistrz anglii, 8-krotny zdobywca pucharu anglii, zdobywca pucharu zdobywc\u00f3w puchar\u00f3w (1963) i pucharu uefa (1972, 1984)\nfulham, zdobywca pucharu intertoto w 2002 roku\nwest ham united, zdobywca pucharu zdobywc\u00f3w puchar\u00f3w (1965), pucharu intertoto uefa (1999), pucharu anglii (1964, 1975, 1980)ponadto w mie\u015bcie maj\u0105 swoj\u0105 siedzib\u0119 takie kluby jak: crystal palace, queens park rangers, charlton athletic, leyton orient, millwall, brentford f.c., barnet, czy afc wimbledon. najwi\u0119kszym stadionem pozostaje wembley, kt\u00f3ry jest w stanie pomie\u015bci\u0107 90 000 os\u00f3b.\npopularny jest r\u00f3wnie\u017c tenis. na po\u0142udniu miasta, w dzielnicy wimbledon znajduj\u0105 si\u0119 s\u0142ynne korty. rokrocznie rozgrywany jest tam wielkoszlemowy turniej tenisowy odbywaj\u0105cy si\u0119 na prze\u0142omie czerwca i lipca uznawany za nieoficjalne mistrzostwa \u015bwiata na kortach trawiastych.\nna stadionie lord\u2019s cricket ground, kt\u00f3ry mo\u017ce pomie\u015bci\u0107 30 tysi\u0119cy widz\u00f3w odbywaj\u0105 si\u0119 zawody w krykieta.\ninnym wa\u017cnym wydarzeniem jest londy\u0144ski maraton, odbywaj\u0105cy si\u0119 w kwietniu.\npozosta\u0142e popularne w\u015br\u00f3d londy\u0144czyk\u00f3w dyscypliny sportu to golf, koszyk\u00f3wka, rugby, \u0142y\u017cwiarstwo oraz kajakarstwo.\nstadion hackney wick stadium specjalnie przystosowany do organizacji imprez \u017cu\u017clowych go\u015bci\u0142 w latach 1995\u20131996 2 rundy grand prix wielkiej brytanii.\n\n\n== przypisy ==\n\n\n== bibliografia ==\nbohdan o. je\u017cewski: polski londyn \u2013 polish guide to london. skorowidz rzeczowy.\n\n\n== linki zewn\u0119trzne ==\noficjalna strona miasta (ang.)\noficjalna strona w\u0142adz miasta (ang.)\nmetro w londynie. tfl.gov.uk. [zarchiwizowane z tego adresu (2008-10-13)]. (ang.)."