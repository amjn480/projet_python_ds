"hayao miyazaki (\u5bae\u5d0e \u99ff miyazaki hayao?; tokyo, 5 gennaio 1941) \u00e8 un regista, sceneggiatore, animatore, fumettista e produttore cinematografico giapponese.\ncon una carriera durata cinquant'anni, miyazaki \u00e8 col tempo divenuto l'esponente dell'animazione giapponese pi\u00f9 conosciuto all'estero. il suo nome \u00e8 inoltre intimamente legato a quello dello studio ghibli, studio cinematografico d'animazione da lui fondato nel 1985 insieme al collega e mentore isao takahata, oggi ritenuto uno dei pi\u00f9 importanti del settore.\n\u00e8 considerato uno dei pi\u00f9 influenti animatori della storia del cinema e secondo molti il pi\u00f9 grande regista d'animazione vivente: la sua figura \u00e8 stata paragonata pi\u00f9 volte a quella di walt disney per l'importanza dei suoi contributi nel settore dell'animazione e ad akira kurosawa per la centralit\u00e0 nella storia del cinema giapponese. a miyazaki secondo molti critici \u00e8 da attribuire il merito, insieme ad altri colleghi del calibro del gi\u00e0 citato isao takahata, hideaki anno, katsuhiro \u014dtomo, satoshi kon e mamoru oshii, di aver contribuito a eliminare lo stereotipo dell'animazione giapponese come di una realt\u00e0 cinematografica e televisiva inferiore o addirittura di valore artistico nullo.\nla sua fama internazionale \u00e8 aumentata dopo le vittorie dell'orso d'oro e del premio oscar per la citt\u00e0 incantata, primo e finora unico anime ad aggiudicarsi tali premi. alcuni dei suoi undici lungometraggi hanno detenuto, o detengono tuttora, record d'incassi in patria: principessa mononoke fu il film di maggiore incasso nella storia del giappone prima del colossal titanic, a sua volta battuto tre anni dopo da la citt\u00e0 incantata, la quale rimane la pellicola che ha incassato di pi\u00f9 nelle sale nipponiche fino al 2020. al 2014, quattro suoi film (oltre ai due gi\u00e0 citati, anche il castello errante di howl e ponyo sulla scogliera) sono inclusi nella classifica dei 10 pi\u00f9 alti incassi della storia in giappone. la sua lunga attivit\u00e0 \u00e8 stata insignita con il winsor mccay award nel 1998, il leone d'oro al festival di venezia del 2005 e con l'oscar onorario conferitogli dall'academy nel novembre 2014.\noltre che nel mondo del cinema e dell'animazione in generale, miyazaki \u00e8 apprezzato anche per la sua produzione fumettistica: la sua pi\u00f9 importante opera in questo campo \u00e8 il manga nausica\u00e4 della valle del vento, dalla quale \u00e8 liberamente tratto l'omonimo film del 1984, diretto dallo stesso miyazaki.\n\n\n== biografia ==\nhayao miyazaki nacque a bunky\u014d, uno dei 23 quartieri speciali di tokyo, il 5 gennaio 1941, secondo dei quattro figli dell'ingegnere aeronautico katsuji miyazaki (1915-1993) e di sua moglie dola (1909-1980). nonostante il conflitto bellico trascorse la sua infanzia tranquilla insieme ai fratelli arita (1939), yutaka (1944) e shirou. miyazaki visse infatti in condizioni agiate poich\u00e9 suo padre katsuji era direttore della miyazaki airplane, azienda di famiglia che produceva componenti aeronautici. tra queste produzioni figuravano anche parti per i famosi e temutissimi caccia zero, aerei centrali nella trama di uno dei sui film si alza il vento. nel dopoguerra il padre pass\u00f2 poi a lavorare, sempre in qualit\u00e0 di ingegnere, per conto della toyo radiator company. il lavoro del padre e l'azienda di famiglia contribuirono alla grande passione che miyazaki svilupp\u00f2 fin da piccolo per il volo e per le macchine volanti e che divenne in seguito uno degli elementi ricorrenti nella sua produzione artistica. tra il 1947 e il 1955, quando miyazaki aveva tra i 6 e i 14 anni, sua madre dola fu ricoverata quasi ininterrottamente in ospedale per una tubercolosi spinale dalla quale si riprese, fino alla morte avvenuta nel luglio 1980. a questo evento il regista fece poi un esplicito riferimento nei film il mio vicino totoro e si alza il vento.\n\n\n=== l'inizio del percorso artistico ===\ndurante l'adolescenza negli anni cinquanta miyazaki, da sempre appassionato disegnatore, fu conquistato dalla scoperta dei manga e degli anime. dopo la laurea in scienze politiche ed economia conseguita nel 1963 all'universit\u00e0 gakush\u016bin, entr\u00f2 a far parte dello staff dei disegnatori nell'importante societ\u00e0 della toei (all'interno della quale incontr\u00f2 la sua futura moglie). il suo primo importante contributo lo diede proponendo un miglior finale per il film garibaa no uchu ryoko, (1965), conosciuto anche come gulliver's travels beyond the moon.\nalcuni anni pi\u00f9 tardi partecip\u00f2, sotto la direzione del suo maestro yasuo \u014dtsuka, come animatore chiave e scenografo a taiy\u014d no \u014dji - horusu no daiboken (edito in italia dapprima con il titolo la grande avventura del piccolo principe valiant, quindi con quello de il segreto della spada del sole), lungometraggio d'animazione diretto da isao takahata: era l'inizio di una collaborazione che sarebbe durata nel tempo. nel frattempo pubblic\u00f2 il manga sabaku no tami, negli anni 1969-70.\n\n\n=== le serie animate e il primo film ===\nnel 1971 miyazaki, insieme ai colleghi isao takahata e y\u014dichi kotabe, segu\u00ec yasuo \u014dtsuka alla a production; per questo studio, insieme a takahata diresse alcuni episodi (7, 8, 10, 11, 13~23) della prima serie di lupin iii.\nsempre al 1971 risale il progetto di nagagutsushita no pippi (pippi calzelunghe), mai portato a termine visto che astrid lindgren aveva rifiutato di concedergli i diritti, nonostante miyazaki e yutaka fujioka si fossero recati personalmente in svezia.nel 1972 fu realizzato il mediometraggio panda! go, panda! composto da due episodi, panda! go, panda! (panda kopanda) e il circo sotto la pioggia (amefuri s\u0101kasu no maki), dove compariva anche una buffa bambina con le treccine, probabilmente recuperata dagli schizzi preparatori del mai realizzato nagagutsushita no pippi.\nnel 1973, miyazaki e takahata iniziarono la collaborazione con la zuiyo pictures, poi nippon animation, lavorando ad alcune serie animate relative al famoso progetto world masterpiece theater, che consisteva nel produrre una serie animata ogni anno traendo spunto dai pi\u00f9 famosi libri per ragazzi di tutto il mondo. furono affidati a lui il progetto e l'organizzazione di scena (sovente con takahata quale regista) in heidi (arupusu no sh\u014djo heidi) del 1974 (tratto dall'omonimo romanzo di johanna spyri); marco (haha o tazunete sanzen-ri) del 1975 (da dagli appennini alle ande, una delle storie narrate nel libro cuore); anna dai capelli rossi (akage no anne) del 1979 (tratto dall'omonimo romanzo di lucy maud montgomery). fu anche animatore chiave di rascal, il mio amico orsetto (araiguma rasukaru) del 1977 (tratto da un romanzo di sterling north).\nnel 1978 fu prodotta la serie animata conan il ragazzo del futuro (mirai sh\u014dnen konan), molto famosa in italia, tratta dal romanzo per ragazzi conan, il ragazzo del futuro di alexander key. miyazaki ne fu regista e character designer (assieme a yasuo \u014dtsuka), nonch\u00e9 curatore delle scenografie e degli storyboard. nel 1979 diresse il suo primo lungometraggio, lupin iii - il castello di cagliostro (rupan sansei - kariosutoro no shiro), il secondo tra i film dedicati all'omonimo personaggio di monkey punch, affiancato ancora una volta da \u014dtsuka e takahata.\nnel 1980 diresse ancora due episodi della seconda serie tv di lupin iii, ovvero l'episodio 145 albatros, le ali della morte e l'episodio 155 i ladri amano la pace. in particolare in quest'ultimo, che \u00e8 anche l'episodio conclusivo della serie, miyazaki inserisce per la prima volta il personaggio del robot-soldato, utilizzato solo per l'aspetto ben 5 anni dopo anche in laputa - castello nel cielo. dalla rai venne cofinanziata la serie il fiuto di sherlock holmes (meitantei holmes) di cui diresse i primi sei episodi nel 1982.\n\n\n=== lo studio ghibli e il successo ===\nnel 1982 la rivista animage inizi\u00f2 la pubblicazione del manga nausica\u00e4 della valle del vento (\u98a8\u306e\u8c37\u306e\u30ca\u30a6\u30b7\u30ab kaze no tani no naushika?), disegnato esclusivamente da miyazaki, e riusc\u00ec a convincere l'artista a sceneggiare e dirigere un film tratto dal manga. prodotto da takahata per lo studio topcraft, l'anime nausica\u00e4 della valle del vento, usc\u00ec nelle sale nel 1984.\nil successo ottenuto dal film permise al regista di fare il grande salto: fondare uno studio di produzione proprio. nel 1985, da miyazaki e takahata nacque lo studio ghibli (il cui nome deriva da ghibli, vento caldo del sahara, ma anche un aereo italiano degli anni 30, dal momento che miyazaki \u00e8 un grande appassionato di storia dell'aviazione), in cui i due registi si sarebbero potuti esprimere con la libert\u00e0 che la loro creativit\u00e0 richiedeva e con le necessarie coperture finanziarie. miyazaki stabil\u00ec, inoltre, un proficuo sodalizio anche con joe hisaishi, il compositore di numerose colonne sonore (e degli album \"derivati\") dei suoi film.\nil primo lungometraggio dello studio vide la luce nel 1986: laputa - castello nel cielo (\u5929\u7a7a\u306e\u57ce\u30e9\u30d4\u30e5\u30bf, tenk\u016b no shiro laputa?), che narrava dell'avventura di due ragazzi, sulle tracce di una misteriosa e magica isola fluttuante nel cielo, (lo spunto fu la citt\u00e0 di laputa, descritta da jonathan swift ne i viaggi di gulliver) premiato miglior film di animazione in giappone.\nnel 1988, mentre takahata portava a termine una tomba per le lucciole miyazaki present\u00f2 il mio vicino totoro (\u3068\u306a\u308a\u306e\u30c8\u30c8\u30ed, tonari no totoro?), poetica favola moderna sull'incontro di due bambine con un essere magico chiamato totoro (la cui sagoma fu poi scelta come logo dello studio) premiata come miglior film dell'anno in giappone.\nnel 1989 con kiki - consegne a domicilio (\u9b54\u5973\u306e\u5b85\u6025\u4fbf, majo no takkyubin?) iniziarono i successi al botteghino, nel paese del sol levante. con essi arriv\u00f2 anche l'ingrandimento dello studio, la produzione di diversi film d'animazione, assunzioni permanenti di collaboratori, l'aumento dei costi e dei rischi: tutto questo ebbe come conseguenza un aumento delle politiche di marketing da parte dello studio ghibli.\nnel 1992 miyazaki port\u00f2 a termine porco rosso (\u7d05\u306e\u8c5a, kurenai no buta?), il cui titolo internazionale in italiano rimase intradotto nelle altre lingue: esso narrava le avventure di un pilota di caccia dal volto di maiale, leggenda dell'aviazione italiana all'inizio degli anni trenta.\nin questi anni il regista si dedic\u00f2 alla sceneggiatura e alla produzione di molti progetti, nei propri film e in altri prodotti da ghibli: produsse il film di takahata pioggia di ricordi (\u304a\u3082\u3072\u3067\u307d\u308d\u307d\u308d, omohide poro poro?) del 1991; collabor\u00f2 al soggetto di pom poko, di takahata, uscito nel 1994; l'anno successivo fu sceneggiatore e produttore di i sospiri del mio cuore (\u8033\u3092\u3059\u307e\u305b\u3070, mimi wo sumaseba?), la cui regia era affidata a yoshifumi kond\u014d, sempre all'interno dello studio.\ndopo alcuni anni di lavorazione usc\u00ec nel 1997, princess mononoke (\u3082\u306e\u306e\u3051\u59eb, mononoke-hime?) che batt\u00e9 ogni record di incassi in giappone e collezion\u00f2 numerosi premi. il film inscenava il difficile rapporto tra l'uomo e la natura (e tra gli uomini stessi), il suo lato violento e quello armonioso, all'interno di un'atmosfera mistica popolata di dei ed era ambientato in giappone nel periodo muromachi (1333-1568).\nin quest'occasione miyazaki afferm\u00f2 di volersi dedicare ad altri ruoli all'interno dello studio ghibli, lasciando la regia ai giovani autori nel frattempo cresciuti alla sua scuola. ritorn\u00f2 per\u00f2 presto dietro la macchina da presa e nel 2001 usc\u00ec la citt\u00e0 incantata (\u5343\u3068\u5343\u5c0b\u306e\u795e\u96a0\u3057, sen to chihiro no kamikakushi?) che in patria ripet\u00e9 l'ormai consueto rituale di successi presso la critica e il pubblico, ma lo stesso avvenne nel resto del mondo: tra i premi vinti l'orso d'oro al festival di berlino e l'oscar 2003 per il migliore lungometraggio di animazione, premio per altro non ritirato personalmente in segno di protesta contro la guerra in iraq; anni dopo, infatti, miyazaki dichiar\u00f2 di non aver voluto partecipare alla premiazione degli oscar perch\u00e9 \u00abnon volevo far visita a un paese che stava bombardando l'iraq\u00bb.nel 2004 miyazaki ha partecipato alla 61\u00aa mostra internazionale d'arte cinematografica di venezia con il film il castello errante di howl (\u30cf\u30a6\u30eb\u306e\u52d5\u304f\u57ce, hauru no ugoku shiro?), tratto dall'omonimo romanzo di diana wynne jones. nel 2005 \u00e8 stato premiato alla 62\u00aa mostra internazionale d'arte cinematografica di venezia con il leone d'oro alla carriera. nel 2008 ponyo sulla scogliera (\u5d16\u306e\u4e0a\u306e\u30dd\u30cb\u30e7  gake no ue no ponyo?) venne presentato in anteprima alla 65\u00aa mostra internazionale d'arte cinematografica di venezia.\n\n\n=== ritiro ===\nnel settembre 2013, durante la 70\u00aa mostra internazionale d'arte cinematografica di venezia in occasione della presentazione del film si alza il vento (\u98a8\u7acb\u3061\u306c kaze tachinu?) miyazaki annunci\u00f2, tramite il presidente dello studio ghibli koji hashino, il proprio ritiro dalle attivit\u00e0 cinematografiche legate ai lungometraggi. alcuni giorni dopo la decisione venne confermata dallo stesso miyazaki durante una conferenza stampa in cui il regista giapponese indicava i motivi del ritiro nel tempo impiegato per la realizzazione dei suoi film, non pi\u00f9 conciliabile con l'et\u00e0 avanzata. l'8 novembre 2014 l'academy gli confer\u00ec l'oscar onorario. nel luglio 2015, durante una conferenza dello studio ghibli a tokyo, coerentemente con quanto affermato precedentemente, annunci\u00f2 il suo impegno in un nuovo progetto relativo non a un lungometraggio, ma a un cortometraggio girato in cgi. ancora, nel marzo 2016 realizz\u00f2 il logo per un bus che promuove un progetto ecologista, la costruzione di riserve zoologiche nell'isola di kumejima.\n\n\n=== ritorno annunciato ===\ndurante lo special televisivo never-ending man: hayao miyazaki (\u7d42\u308f\u3089\u306a\u3044\u4eba \u5bae\u5d0e\u99ff owaranai hito: miyazaki hayao?) andato in onda su nhk il 13 novembre 2016 e distribuito anche in italia nei cinema il 14 novembre 2017 a cura di dynit e nexo digital, \u00e8 stato rivelato in esclusiva che hayao miyazaki, vista l'insoddisfazione provata per la produzione di kemushi no boro, un corto in cgi per il museo ghibli, sarebbe intenzionato a tornare a lavorare su un nuovo lungometraggio, la cui produzione potrebbe richiedere pi\u00f9 di cinque anni di lavorazione. l'opera cinematografica dal titolo kimi-tachi wa d\u014d ikiru ka (\u541b\u305f\u3061\u306f\u3069\u3046\u751f\u304d\u308b\u304b?), la cui traduzione in italiano sarebbe \"e voi come vivrete?\", \u00e8 ispirata al romanzo omonimo del 1937 di genzabur\u014d yoshino.\ntoshio suzuki ha dichiarato che miyazaki l'ha concepita come un ultimo dono che vuol fare a suo nipote, un modo per comunicargli: \u00abil nonno se ne andr\u00e0 presto all'altro mondo, ma sta lasciando questo film dietro di s\u00e9 perch\u00e9 ti ama\u00bb. la produzione \u00e8 cominciata nel luglio 2016 senza ricevere un'approvazione ufficiale con la previsione di completarlo entro il 2019, anche se a dicembre 2019 erano state completate il 15% delle scene. lo studio ghibli \u00e8 stato riaperto per l'occasione e sono stati richiamati molti degli ex dipendenti e collaboratori, con la previsione iniziale di lavorare per poco pi\u00f9 di tre anni. temendo inoltre di non poterlo vedere completato vista la sua et\u00e0 avanzata, il produttore ha affermato che il regista si sta concentrando esclusivamente sullo storyboard, da affidare eventualmente a chi lo sostituir\u00e0 nel completamento.\n\n\n== miyazaki e l'occidente ==\nregista, autore di numerosi cartoni animati e di manga, hayao miyazaki ha conosciuto con le proprie opere un enorme successo in patria, accolto con entusiasmo da pubblico e critica, ma in occidente \u00e8 rimasto a lungo poco conosciuto fuori dagli ambiti specializzati.\nl'orso d'oro per la citt\u00e0 incantata nel 2002 e il premio oscar per il miglior film d'animazione ottenuto con la stessa pellicola nel 2003 (questo non ritirato personalmente per protesta contro la guerra in iraq), hanno consacrato miyazaki tra i maestri assoluti dell'animazione mondiale. a conferma di ci\u00f2 anche il leone d'oro alla carriera assegnato durante la 62\u00aa mostra internazionale d'arte cinematografica di venezia.\n\n\n== influenze ==\n\nmiyazaki ha dichiarato di essere stato influenzato da numerosi autori e opere e che da ognuno di essi ha preso qualcosa, salvo per\u00f2 farlo proprio e usandolo per costruire qualcosa di diverso e di fortemente individuale.\ntra gli autori occidentali che hanno influenzato il suo lavoro sono da citare ursula k. le guin, lewis carroll e diana wynne jones. miyazaki stesso ha confidato a le guin che il ciclo di earthsea \u00e8 stata una grande influenza in tutte le sue opere e che tiene i libri dell'autrice sul comodino. in un'intervista trasmessa da bbc choice il 10 giugno 2002, miyazaki ha citato le autrici inglesi eleanor farjeon, rosemary sutcliff e philippa pearce come influenze. il regista ha anche espresso pubblicamente il suo apprezzamento per le storie di roald dahl a proposito di piloti e di aerei. come nei film di miyazaki, questi autori creano dei mondi immaginari, in cui \u00e8 fortemente presente l'allegoria e i loro personaggi hanno motivazioni complesse e spesso ambigue.\nmiyazaki e il fumettista francese jean giraud (meglio conosciuto con lo pseudonimo di moebius) si sono influenzati a vicenda e sono diventati amici in seguito alla loro ammirazione reciproca. l'h\u00f4tel des monnaies ha tenuto una mostra sui loro lavori intitolata miyazaki et moebius: deux artistes dont les dessins prennent vie che si \u00e8 tenuta dal 1\u00ba dicembre 2004 al 13 aprile 2005. entrambi gli artisti erano presenti all'inaugurazione. a testimonianza della grande stima reciproca tra i due artisti, jean giraud ha chiamato sua figlia nausicaa, come l'eroina di miyazaki. inoltre miyazaki \u00e8 stato influenzato profondamente anche da un altro scrittore francese, antoine de saint-exup\u00e9ry, del quale ha illustrato le copertine giapponesi di volo di notte e terre des hommes.\njurij borisovi\u010d nor\u0161tejn, noto regista russo, \u00e8 amico personale di miyazaki, il quale l'ha elogiato definendolo \"un grande artista\". il suo film il riccio nella nebbia \u00e8 spesso citato come uno dei film d'animazione preferiti da miyazaki. il cineasta giapponese ha anche dichiarato che la regina delle nevi, un film d'animazione sovietico, \u00e8 stata una delle sue prime ispirazioni, che lo motiv\u00f2 a rimanere nel mondo dell'animazione.\nper quanto riguarda le influenze del cinema giapponese, miyazaki ha detto che l'ispirazione per diventare animatore gli venne da la leggenda del serpente bianco nel 1958, considerato il primo anime moderno. \u00e8 stato anche influenzato da akira kurosawa, riconoscendo al regista nipponico il merito di aver portato l'attenzione mondiale sul cinema giapponese, con i successi dei suoi film rashomon, i sette samurai e la sfida del samurai. un'altra influenza \u00e8 stata osamu tezuka, che \u00e8 stato un pioniere di stile e tecniche nel mondo dei manga. miyazaki, riferendosi a princess mononoke, ha dichiarato: \u00abmi sarebbe piaciuto se osamu tezuka l'avesse potuto vedere\u00bb.\n\n\n== tematiche ==\n\nstando alle dichiarazioni di miyazaki, i suoi film non sono sviluppati seguendo uno schema prestabilito e sperimentato, o trattando un tema ricorrente. tuttavia molti dei suoi film presentano delle ricorrenze a livello di temi trattati, di scenari o di personaggi. il mondo di miyazaki \u00e8 fondato sull'educazione, sulla sensibilizzazione e la curiosit\u00e0, sull'animazione a scala d'infanzia, su valori universali ed ecologici.\n\n\n=== infanzia ===\n\nescludendo mononoke in princess mononoke, marco in porco rosso e lupin ne il castello di cagliostro, i protagonisti dei film di miyazaki sono sempre bambini o adolescenti. miyazaki ha dichiarato che quando immagina i suoi scenari e personaggi, spontaneamente li immagina come bambini. ad esempio, il mio vicino totoro ha come protagoniste due bambine che, a differenza degli adulti, sono in grado di vedere il mondo degli spiriti, e in ponyo sulla scogliera un ragazzo, s\u014dsuke, fa amicizia con una creatura magica marina. kiki - consegne a domicilio e la citt\u00e0 incantata trattano il tema della crescita e della maturit\u00e0.\nmiyazaki esprime una grande attenzione nei confronti dei bambini e degli anni in cui si \u00e8 giovani, dicendo che \u00abil paradiso risiede nei ricordi della nostra infanzia. in quei giorni eravamo protetti dai nostri genitori ed eravamo innocentemente incoscienti dei tanti problemi che ci circondavano\u00bb. la sua visione dell'infanzia nella societ\u00e0 contemporanea \u00e8 tuttavia pessimistica, valutando negativamente la dipendenza dei bambini dal \"mondo virtuale\" e la mancanza di contatto con la natura. proprio per questo, egli crea i suoi film ispirato dai bambini vicino a s\u00e9, con l'obiettivo di \u00abcapire il loro mondo\u00bb.\nanche se per natura ha una visione pessimista delle cose, miyazaki ha un grande rispetto e affetto nei confronti dei bambini e spera che possano crescere facendosi le proprie idee sul mondo che li circonda, senza che gli adulti impongano loro la propria visione delle cose. non vuole infatti caricarli con un cinismo prematuro.\n\n\n=== bene e male ===\nalcuni dei primi film di miyazaki presentavano dei \"cattivi\" effettivamente tali, come in lupin iii - il castello di cagliostro e laputa - castello nel cielo. altre sue produzioni successive, invece, sono caratterizzate per la totale assenza di personaggi negativi, come ne il mio vicino totoro e kiki - consegne a domicilio. generalmente, i personaggi di miyazaki sono dinamici, in grado di cambiare, e non facilmente classificabili in tradizionali dicotomie bene-male. infatti, molti suoi personaggi \"cattivi\" (se presenti) hanno comunque un fondo di bont\u00e0, e non sono saldamente definiti nel ruolo di antagonisti.\nin princess mononoke, lady eboshi distrugge la foresta per ottenere materie prime per scopi industriali, senza preoccuparsi per la vita degli animali, tuttavia i lebbrosi e le schiave che ospita nella citt\u00e0 del ferro hanno un grande rispetto per lei. lo stesso finale del film richiama alla riconciliazione, piuttosto che alla sconfitta di un male incurabile. questo tema \u00e8 insolito per un film d'animazione, dato che la maggior parte dei film di questo genere tende a dividere chiaramente il bene dal male. a proposito di la citt\u00e0 incantata, miyazaki ha affermato: \u00abl'eroina [\u00e8] gettata in un luogo in cui il bene e il male coabitano. [\u2026] riesce a uscirne non perch\u00e9 ha distrutto il \"male\", ma perch\u00e9 ha acquisito la capacit\u00e0 di sopravvivere\u00bb.\nmiyazaki ha spiegato che la mancanza di una distinzione netta tra bene e male \u00e8 dovuta alle sue opinioni sul ventunesimo secolo come un tempo complesso, in cui le vecchie norme non sono pi\u00f9 applicabili e devono essere riesaminate. stereotipi semplici come \"bene\" e \"male\" non possono pi\u00f9 essere utilizzati, anche in film per bambini.\n\n\n=== ruolo delle donne ===\nmiyazaki \u00e8 stato definito femminista dal presidente dello studio ghibli toshio suzuki, in riferimento alla sua visione nei confronti delle donne lavoratrici.\nle donne occupano una parte di rilievo nelle sue opere, trovandosi spesso in ruoli importanti, se non proprio nel ruolo di protagoniste: di fatto le protagoniste sono femmine in tutti i suoi film ad esclusione di lupin iii, porco rosso, ponyo sulla scogliera e si alza il vento e anche in questi ultimi le donne ricoprono ruoli importanti. sono spesso figure femminili forti che vanno contro i ruoli di genere comuni dell'animazione giapponese. per esempio sono donne a riparare l'aereo di marco in porco rosso, a lavorare nell'impianto termale ne la citt\u00e0 incantata, ad abitare la citt\u00e0 del ferro e a lavorare nella fornace in princess mononoke. anche in film pi\u00f9 leggeri come kiki - consegne a domicilio, tutti i personaggi principali sono donne che lavorano, come l'artista ursula, la panettiera orsono, la fashion-designer maki e le streghe kiki e kokiri.\n\n\n=== pacifismo ===\nsia nausica\u00e4 della valle del vento che princess mononoke presentano forti critiche alla guerra. porre fine all'odioso conflitto tra gli uomini e la natura diventa la forza trainante di ashitaka in princess mononoke. nella versione manga di nausica\u00e4, invece, miyazaki dedica molto spazio e cura a rappresentare la brutalit\u00e0 e la sofferenza della guerra. il mondo post-apocalittico che emerge \u00e8 pieno di resti di antiche civilt\u00e0 che si sono estinte con le guerre e la distruzione dell'ambiente. in laputa - castello nel cielo, l'esercito \u00e8 ritratto come stupidamente e inutilmente violento, avido e autoritario. ne il castello errante di howl, la visione negativa che ha howl nei confronti della guerra \u00e8 molto esplicita ed egli si rifiuta di unirsi alla lotta a qualsiasi titolo ufficiale. nonostante questo, per\u00f2, non pu\u00f2 esimersi dal partecipare al conflitto sfruttando la sua trasformazione in uccello demone, nella speranza che il suo contributo possa avere un impatto positivo e porre fine alla guerra.\nnel 2003, quando la citt\u00e0 incantata ha vinto l'oscar come miglior film d'animazione, miyazaki non ha partecipato personalmente alla premiazione. la sua assenza \u00e8 stata in seguito da lui stesso motivata: \u00abnon volevo visitare un paese che stava bombardando l'iraq\u00bb.\n\n\n=== ambientalismo ===\n\ni film di miyazaki sottolineano spesso il tema dell'ambientalismo e la fragilit\u00e0 del pianeta terra, in particolare nel contesto di criticare l'eccessivo sviluppo e la minaccia dell'inquinamento.\nne il mio vicino totoro, le sorelle satsuki e mei si trasferiscono dalla citt\u00e0 in campagna, imparando a vivere a contatto con la natura. a questa coscienza ecologica fa eco princess mononoke che presenta una foresta primordiale, piena di alberi, di fiori e popolata da animali. ne la citt\u00e0 incantata, le preoccupazioni ambientali di miyazaki sono incarnate dallo \"spirito del cattivo odore\", lo spirito di un fiume inquinato, che cerca sollievo nelle terme di yubaba. miyazaki ha dichiarato che l'ispirazione per la scena della sua pulizia \u00e8 stata una sua esperienza personale quando ha contribuito a pulire un fiume inquinato vicino a casa sua. questo tema si riflette anche nella storia dello spirito del fiume kohaku, il cui corso e relativo letto sono stati distrutti per far spazio a un progetto edilizio. da ultimo, in ponyo sulla scogliera, il padre della pesciolina mostra una forte antipatia per gli esseri umani e la loro sporcizia. ci\u00f2 \u00e8 dimostrato dalla condizione disgustosa della zona della baia dove vive sosuke e dal fatto che la rete non cattura altro che spazzatura.\nin un'intervista concessa a margaret talbot di the new york, miyazaki ha affermato che crescere nel periodo sh\u014dwa \u00e8 stato per lui un momento triste, perch\u00e9 l'intero periodo \u00e8 stato segnato da una massiccia distruzione della natura, di montagne e di fiumi in nome del progresso economico. inoltre, a suo parere, gran parte della cultura moderna \u00ab\u00e8 sottile e superficiale e falsa\u00bb, e non del tutto scherzosamente ha auspicato un futuro apocalittico in cui \u00abtokyo sar\u00e0 sommersa dall'oceano e la torre ntv diventer\u00e0 un'isola, quando la popolazione umana croller\u00e0 e non ci saranno pi\u00f9 grattacieli\u00bb.\n\n\n=== volo ===\nil volo, in particolare quello umano, \u00e8 un tema ricorrente nei film di miyazaki. suo padre era coproprietario di una fabbrica di parti per aerei e il suo amore per le macchine volanti gli deriva probabilmente dall'esserne a contatto fin dalla pi\u00f9 tenera et\u00e0. la sua idea di volo, ha dichiarato, \u00e8 legata a una forma di liberazione dalla gravit\u00e0.\noltre ai molti dispositivi aerei e ai disegni di laputa - castello nel cielo, che \u00e8 una citt\u00e0 volante, questo tema si ritrova in nausica\u00e4 della valle del vento, dove la protagonista pilota un dispositivo chiamato \"mehve\", in kiki - consegne a domicilio, dove kiki \u00e8 una giovane strega che vola a cavallo del suo manico di scopa, in il mio vicino totoro, dove totoro trasporta satsuki e mei nel cielo notturno, nel film la citt\u00e0 incantata, dove chihiro viene trasportata sulla schiena di haku mentre questi \u00e8 in volo trasformato nella sua forma di drago, nel film il castello errante di howl, dove howl e sophie camminano in cielo passando sulla loro citt\u00e0.\ntra le sue opere che mettono in primo piano il tema del volo sono da citare porco rosso, in cui il protagonista \u00e8 un aviatore e l'intera trama si basa sul volo, sui velivoli e sui combattimenti aerei. in questo film tra l'altro miyazaki cita famosi piloti italiani come francesco baracca, arturo ferrarin e adriano visconti, confermando la sua passione per l'italia, gli aerei italiani e la regia aeronautica.\nil cortometraggio dello studio ghibli k\u016bs\u014d no kikaitachi no naka no hakai no hatsumei, che \u00e8 completamente dedicato alle meraviglie del volo ed \u00e8 doppiato dallo stesso miyazaki. anche il film si alza il vento, uscito nel 2013, parla di uomini legati al volo: biografia romanzata di jir\u014d horikoshi, ingegnere aeronautico degli anni trenta e quaranta, il film ne narra la vita e gli aerei, rendendo omaggio in molte sequenze oniriche anche al pioniere dell'aviazione italiana e anch'esso ingegnere aeronautico giovanni battista caproni.\n\n\n=== amore ===\nmolti dei film di miyazaki hanno a che fare con il potere dell'amore. esso \u00e8 sufficiente a rompere maledizioni imposte sulle persone. nel film la citt\u00e0 incantata, kamajii racconta a haku che chihiro lo ha salvato dalla maledizione di zeniba utilizzando la forza del suo amore per lui. nel film il castello errante di howl la fiducia di sophie in se stessa e il suo amore per howl rompono la maledizione posta su di lei dalla strega delle lande. nella sceneggiatura di miyazaki del film i sospiri del mio cuore l'amore di shizuku per seiji la spinge a seguire la sua passione per la scrittura e a scrivere il libro mentre seiji \u00e8 a cremona. in ponyo sulla scogliera, se l'amore di s\u014dsuke per ponyo si fosse rivelato vero (come poi \u00e8 stato confermato), allora il mondo sarebbe stato salvato.\n\n\n=== politica ===\nmiyazaki ha partecipato, alla fine degli anni sessanta, ai movimenti di sinistra e alle lotte sindacali all'interno della toei. l'influenza dell'interesse giovanile di miyazaki nel marxismo \u00e8 ravvisabile, per certi versi, in film come laputa - castello nel cielo, in cui la classe operaia \u00e8 ritratta in termini idealizzati. paradigmatico delle credenze politiche del regista \u00e8 il caso della felice comune agricola di high harbor nella serie conan il ragazzo del futuro, contrapposta alla tecnocratica indastria.\nmiyazaki si \u00e8 distaccato dal marxismo in seguito alla creazione del suo manga nausicaa della valle del vento. tuttavia condivide ancora molte idee che si potrebbero definire socialiste ed \u00e8 critico nei confronti del capitalismo, della globalizzazione e del loro impatto sulla vita moderna. chiamato a commentare il film d'animazione del 1954 la fattoria degli animali, ha dichiarato che \u00ablo sfruttamento non si trova solo nel comunismo, il capitalismo \u00e8 un sistema che agisce allo stesso modo. credo che un'azienda debba essere propriet\u00e0 comune delle persone che ci lavorano, ma questa \u00e8 un'idea socialista\u00bb.\n\n\n== filmografia ==\n\n\n=== regia, sceneggiatura e storyboard ===\n\n\n==== lungometraggi ====\nlupin iii - il castello di cagliostro (rupan sansei - kariosutoro no shiro) (1979)\nnausica\u00e4 della valle del vento (kaze no tani no naushika) (1984)\nlaputa - castello nel cielo (tenk\u016b no shiro rapyuta) (1986)\nil mio vicino totoro (tonari no totoro) (1988)\nkiki - consegne a domicilio (majo no takky\u016bbin) (1989)\nporco rosso (kurenai no buta) (1992)\nprincess mononoke (mononoke-hime) (1997)\nla citt\u00e0 incantata (sen to chihiro no kamikakushi) (2001)\nil castello errante di howl (hauru no ugoku shiro) (2004)\nponyo sulla scogliera (gake no ue no ponyo) (2008)\nsi alza il vento (kaze tachinu) (2013)\nil ragazzo e l'airone (kimi-tachi wa d\u014d ikiru ka) (2023)\n\n\n==== serie televisive ====\nle avventure di lupin iii (rupan sansei) - serie animata, 15 episodi (1971-1972)\nconan il ragazzo del futuro (mirai sh\u014dnen konan) - serie animata, 26 episodi (1978)\nle nuove avventure di lupin iii (rupan sansei) - serie animata, 2 episodi (1980)\nil fiuto di sherlock holmes (meitantei h\u014dmuzu) - serie animata, 6 episodi (1981)\n\n\n==== spot televisivi ====\nsora iro no tane (1992)\nnandar\u014d (1992)\n\n\n==== videoclip ====\non your mark (1995)\n\n\n==== cortometraggi destinati al museo ghibli ====\nkoro no dai-sanpo (2001)\nkujiratori (2001)\nmei to konekobasu (2002)\nk\u016bs\u014d no sora tobu kikaitachi (2002)\nmizugumo monmon (2006)\nyadosagashi (2006)\nhoshi wo katta hi (2006)\nch\u016b zum\u014d (2010)\nkemushi no boro (2018)\n\n\n=== sceneggiatura e/o storyboard ===\npanda! go, panda! (panda kopanda), regia di isao takahata (1972) - mediometraggio\nakad\u014d suzunosuke - serie animata (1972) - storyboard\nil circo sotto la pioggia (panda kopanda amefuri s\u0101kasu no maki), regia di isao takahata (1973) - mediometraggio\ni sospiri del mio cuore (mimi wo sumaseba), regia di yoshifumi kond\u014d (1995)\narrietty - il mondo segreto sotto il pavimento (karigurashi no arrietty), regia di hiromasa yonebayashi (2010)\nla collina dei papaveri (kokuriko-zaka kara), regia di gor\u014d miyazaki (2011)\n\n\n=== manga ===\nnagagutsu o haita neko (1969)\nsabaku no tami (1969-1970)\nd\u014dbutsu takarajima (1971)\nnausica\u00e4 della valle del vento (1982-1994)\nil viaggio di shuna (1983)\nmiyazaki hayao no zass\u014d n\u014dto (1984-1994) - raccolta antologica\nhik\u014dtei jidai (1989)\nhansu no kikan (1994)\notto carius: doromamire no tora (1998-99)\nkaze tachinu (2009)\n\n\n=== animazione ===\nwanwan ch\u016bshingura (1963) (intercalazione)\n\u014dkami sh\u014dnen ken (1963) (intercalazione)\nsh\u014dnen ninja kaze no fujimaru (1964)\nhustle punch (1965)\ngulliver no uch\u016b ryok\u014d (1965) (intercalazione)\nrainbow sentai robin (1966)\nsally la maga (1966)\nla grande avventura del piccolo principe valiant (1968)\nil gatto con gli stivali (1969)\nsoratobu y\u016breisen (1969)\nlo specchio magico (1969)\nmoomin (1969)\ngli allegri pirati dell'isola del tesoro (1971)\nali bab\u00e0 e i 40 ladroni (1971)\nhela supergirl (1971)\nyuki no taiy\u014d (1972)\nsam il ragazzo del west (1973)\nsamurai giants (1973)\nil fedele patrash (1975)\nrascal, il mio amico orsetto (1977)\nspace adventure cobra (1982)\nnandar\u014d (1992) (spot televisivo animato)\n\n\n=== scenografia ===\nla grande avventura del piccolo principe valiant (1968)\nheidi (1974)\nmarco (1976)\nanna dai capelli rossi (1979)\n\n\n=== progetto e pianificazione ===\ngli allegri pirati dell'isola del tesoro (1971)\nheidi (1974)\nmarco (1976)\nanna dai capelli rossi (1979)\npom poko (1994)\narrietty - il mondo segreto sotto il pavimento (2010)\nch\u016b zum\u014d (2010) (proiettato al museo ghibli)\ntakara sagashi (2011) (proiettato al museo ghibli)\n\n\n=== produzione ===\nyanagawa horiwari monogatari (1987)\npioggia di ricordi (1991)\n\n\n== riconoscimenti ==\n\nperson of cultural merit in giappone (il 3 novembre 2012; il primo regista di anime ad aver ricevuto questo premio).\nscience fiction and fantasy hall of fame (introdotto nel 2014).\noscar onorario, presentato dall'ampas all'87\u00aa edizione il 22 febbraio 2015. \u00e8 il primo regista di anime ad essere insignito di tale premio, nonch\u00e9 il quarto di cartoni animati dopo walt disney, walter lantz e chuck jones.\n\n\n== note ==\n\n\n== bibliografia ==\n alessandro bencivenni, hayao miyazaki, il dio dell'anime, recco (ge), le mani, 2005, isbn 88-8012-251-7.\n alessia spagnoli, hayao miyazaki. le insospettabili contraddizioni di un cantastorie, roma, sovera edizioni, 2009, isbn 88-8124-800-x.\n valeria arnaldi, hayao miyazaki. un mondo incantato, roma, castelvecchi editore, 2014, isbn 978-88-6776-123-4.\n matteo boscarol (a cura di), i mondi di miyazaki hayao. percorsi filosofici negli universi dell'artista giapponese, milano-udine, mimesis, 2016, isbn 978-88-575-3225-7.\n enrico azzano e andrea fontana, studio ghibli. l'animazione utopica e meravigliosa di miyazaki e takahata, milano, bietti, 2015, isbn 978-88-8248-331-9.\n\n\n== voci correlate ==\nadriano visconti\ncaproni ca.309 detto ghibli\nfrancesco baracca\ngiovanni battista caproni\ngor\u014d miyazaki\nisao takahata\njoe hisaishi\nstudio ghibli\n\n\n== altri progetti ==\n\n wikiquote contiene citazioni di o su hayao miyazaki\n wikimedia commons contiene immagini o altri file su hayao miyazaki\n\n\n== collegamenti esterni ==\n\n(ja) sito ufficiale, su ghibli.jp. \n miyazaki, hayao, su treccani.it \u2013 enciclopedie on line, istituto dell'enciclopedia italiana. \n miyazaki hayao, su sapere.it, de agostini. \n miyazaki, hayao, in lessico del xxi secolo, istituto dell'enciclopedia italiana, 2012-2013. \n(en) michael ray, miyazaki hayao, su enciclopedia britannica, encyclop\u00e6dia britannica, inc. \n(en) hayao miyazaki, su the encyclopedia of science fiction. \n opere di hayao miyazaki, su openmlol, horizons unlimited srl. \n(en) opere di hayao miyazaki, su open library, internet archive. \n(en) bibliografia di hayao miyazaki, su internet speculative fiction database, al von ruff. \n(en) hayao miyazaki, su goodreads. \n bibliografia italiana di hayao miyazaki, su catalogo vegetti della letteratura fantastica, fantascienza.com. \n(en) hayao miyazaki (musica per videogiochi e anime), su vgmdb.net. \n hayao miyazaki, su last.fm, cbs interactive. \n(en) hayao miyazaki, su discogs, zink media. \n(en) hayao miyazaki, su musicbrainz, metabrainz foundation. \n(en) hayao miyazaki, su whosampled. \n(en) hayao miyazaki, su genius.com. \n hayao miyazaki, su animeclick.it. \n(en) hayao miyazaki, su anime news network. \n(en) hayao miyazaki, su myanimelist. \n hayao miyazaki, su movieplayer.it, netaddiction s.r.l.. \n hayao miyazaki, su filmtv.it, arnoldo mondadori editore. \n hayao miyazaki, su mymovies.it, mo-net srl. \n(en) hayao miyazaki, su imdb, imdb.com. \n(en) hayao miyazaki, su allmovie, all media network. \n(en) hayao miyazaki, su rotten tomatoes, fandango media, llc. \n(en) hayao miyazaki, su metacritic, red ventures. \n(en) hayao miyazaki, su tv.com, red ventures (archiviato dall'url originale il 1\u00ba gennaio 2012). \n(en) hayao miyazaki, su afi catalog of feature films, american film institute. \n(de, en) hayao miyazaki, su filmportal.de."