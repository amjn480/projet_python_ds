"xayoo, w\u0142a\u015bc. marcin majkut, znany r\u00f3wnie\u017c pod pseudonimem zeju pog (ur. 4 lipca 1997 w warszawie) \u2013 polski streamer, influencer, freak fighter, raper, a tak\u017ce by\u0142y zawodowy gracz e-sportowy w league of legends. za\u0142o\u017cyciel grupy xayoo industries.\n\n\n== biografia ==\ninspiracj\u0119 do nazwy \u201exayoo\u201d zaczerpn\u0105\u0142 z animowanych walk na youtube pod tytu\u0142em \u201exiao xiao\u201d i anime naruto. popularno\u015b\u0107 zawdzi\u0119cza wyst\u0119pom w profesjonalnych dru\u017cynach e-sportowych, wynikom osi\u0105ganym w grze league of legends, a tak\u017ce specyficznemu poczuciu humoru. wok\u00f3\u0142 jego postaci wyros\u0142o wiele kontrowersji, jedn\u0105 z wi\u0119kszych wzbudzi\u0142 konflikt rozpocz\u0119ty w 2016 r. z innym streamerem o pseudonimie disstream, kt\u00f3ry pod koniec 2018 r. zosta\u0142 oficjalnie zako\u0144czony. marcin by\u0142 wielokrotnie banowany w grze league of legends za \u201enienawistne zachowanie\u201d.\nxayoo nie ogranicza si\u0119 jedynie do platformy streamingowej twitch, w lutym 2017 r. za\u0142o\u017cy\u0142 kana\u0142 na youtube, gdzie pojawiaj\u0105 si\u0119 shoty, czyli kr\u00f3tkie filmiki wyci\u0119te z jego stream\u00f3w. w maju 2018 r. uzyska\u0142 rozg\u0142os dzi\u0119ki pomy\u015blnemu uko\u0144czeniu \u201e10 days challenge\u201d wraz z graczem o pseudonimie konektiv, z kt\u00f3rym awansowa\u0142 z pozycji unranked do pozycji challenger. uda\u0142o im si\u0119 to dokona\u0107 w 6 dni, podczas kt\u00f3rych rozegrali 100 gier, uzyskuj\u0105c przy tym 75% wsp\u00f3\u0142czynnik zwyci\u0119stw. wed\u0142ug platformy boop podczas jego trwania uda\u0142o mu si\u0119 zarobi\u0107 nawet do 21 tysi\u0119cy z\u0142otych.\njest pomys\u0142odawc\u0105 i za\u0142o\u017cycielem grupy streamer\u00f3w xayoo industries, najpopularniejszej grupy streamerskiej na polskim twitchu. w jej sk\u0142ad wchodz\u0105 m.in.: popo, vysotzky, lukisteve, mokrysuchar, mlodziutki7, matixoxo czy te\u017c dejvid. do pewnego momentu nale\u017celi do niej r\u00f3wnie\u017c japczan i holak.\nw 2020 r. zosta\u0142 ambasadorem marki lv bet prowadz\u0105cej dzia\u0142alno\u015b\u0107 bukmachersk\u0105.\n14 sierpnia 2021 roku osi\u0105gn\u0105\u0142 rekordow\u0105 liczb\u0119 widz\u00f3w podczas transmisji na \u017cywo na twitchu dla kana\u0142u indywidualnego u\u017cytkownika. uda\u0142o mu si\u0119 przyci\u0105gn\u0105\u0107 193 tysi\u0105ce widz\u00f3w, ustanawiaj\u0105c przy tym rekord polski i pobijaj\u0105c tym samym wynik piotra \u201eizaka\u201d skowyrskiego. by\u0142 on zwi\u0105zany g\u0142\u00f3wnie z jego powrotem, po p\u00f3\u0142rocznej przerwie od streamowania.\n\n\n== kariera e-sportowa ==\ngra\u0142 w kilku zespo\u0142ach, z kt\u00f3rych najbardziej znanym by\u0142 kappa team; gra\u0142 w tej dru\u017cynie wraz z innym e-sportowcem o pseudonimie czaru i jego by\u0142\u0105 dru\u017cyn\u0105, reason gaming w 2014 roku.\ndzi\u0119ki reason gaming xayoo wzi\u0105\u0142 udzia\u0142 w turnieju spring expansion i zakwalifikowa\u0142 si\u0119 do fazy offline turnieju po pokonaniu sk gaming prime i different dimension. w fazie offline przegrali sw\u00f3j pierwszy pojedynek z giants! gaming, ale nadal mieli szans\u0119 zakwalifikowa\u0107 si\u0119 do lcs. dru\u017cyna pokona\u0142a n!faculty w pierwszej rundzie drabinki przegranych, potem przegra\u0142a z giants! gaming w finale drabinek przegranych, co oznacza\u0142o zakwalifikowanie si\u0119 do nadchodz\u0105cego wiosennego sezonu challenger.\nxayoo rywalizowa\u0142 z reason gaming w sezonie wiosennym eucs 2015 po zakwalifikowaniu si\u0119 przez turniej rozszerzaj\u0105cy. zesp\u00f3\u0142 zaj\u0105\u0142 5. miejsce w splitcie, nie daj\u0105ce prawa do dalszej rywalizacji, jednak znajduj\u0105ce si\u0119 na czwartym miejscu team dignitas eu mia\u0142o dw\u00f3ch nieletnich graczy w swoim sk\u0142adzie. z tego powodu dignitas by\u0142o zmuszone zrezygnowa\u0107 z miejsca w play-offach, pozwalaj\u0105c reasonowi awansowa\u0107. \ndru\u017cyna zaj\u0119\u0142a czwarte miejsce, co poskutkowa\u0142o niezakwalifikowaniem si\u0119 do eu lcs 2015 summer promotion. zesp\u00f3\u0142 majkuta dosta\u0142 si\u0119 do sezonu letniego eucs, jednak przed rozpocz\u0119ciem tego sezonu, xayoo opu\u015bci\u0142 zesp\u00f3\u0142 i zosta\u0142 zast\u0105piony przez gracza tabasko.\n\n\n== dzia\u0142alno\u015b\u0107 muzyczna ==\njapczan i xayoo 3 marca 2022 roku jako raperzy pod pseudonimami \"gruby ak47\" i \"zeju pog\" zaprezentowali wsp\u00f3lny utw\u00f3r w ulicznym stylu \"\u017cycia schemat\". \np\u00f3\u017aniej xayoo, zn\u00f3w jako zeju pog, 11 maja 2022 roku razem z tromb\u0105, kt\u00f3ry przyj\u0105\u0142 ksywk\u0119 \"bomba krk\", wypu\u015bcili wsp\u00f3lny utw\u00f3r \"\u015bmieci wyw\u00f3z\". utw\u00f3r mia\u0142 charakter dissu na gimpera i nitro, przeciwnik\u00f3w kolejno tromby i xayoo na gali freak-fight fame 14, co zosta\u0142o skomentowane na instagramie przez malika montan\u0119.\nna swoim kanale na youtube 24 sierpnia 2022 roku opublikowa\u0142 utw\u00f3r pod tytu\u0142em \"32\".\n\n\n== walki freak show fight ==\nwsp\u00f3\u0142prac\u0119 z federacj\u0105 fame mma rozpocz\u0105\u0142 na pierwszej gali podczas lo\u017cy szyderc\u00f3w, od fame mma 1 do fame mma 3. \nw 2021 roku na fame 11: fight club powr\u00f3ci\u0142 na lo\u017c\u0119 szyderc\u00f3w i prowadzi\u0142 j\u0105 wraz z parisem platynovem.\n23 stycznia 2022 zosta\u0142 og\u0142oszonym nowym zawodnikiem federacji fame mma. 4 kwietnia 2022 roku na pierwszej konferencji przed gal\u0105 fame 14, kt\u00f3ra odby\u0142a si\u0119 na tauron arenie w krakowie og\u0142oszono jego pojedynek z sergiuszem \u201enitro\" g\u00f3rskim w formule kick-bokserskiej na zasadach k-1. majkut zwyci\u0119\u017cy\u0142 ju\u017c w pierwszej rundzie przez techniczny nokaut. \nw drugiej walce podczas gali fame 15: zemsta podj\u0105\u0142 r\u0119kawice w tej samej formule z miko\u0142ajem \u201ekonopskyy'm\u201d tylko. walk\u0119 mimo problem\u00f3w w pierwszej rundzie zwyci\u0119\u017cy\u0142 jednog\u0142o\u015bn\u0105 decyzj\u0105 s\u0119dziowsk\u0105.\n2 wrze\u015bnia 2023 podczas wydarzenia fame 19 stoczy\u0142 kolejn\u0105 walk\u0119 na zasadach k-1. jego rywalem by\u0142 popularny streamer franciszek rusiecki, znany szerzej jako \u201efranio\u201d. xayoo wygra\u0142 pojedynek w drugiej rundzie przez nokaut, wyprowadzaj\u0105c lewy sierpowy na szcz\u0119k\u0119 przeciwnika, doprowadzaj\u0105c go do niezdolno\u015bci prowadzenia dalszej walki.\njeszcze w tym samym miesi\u0105cu podczas gali fame friday arena 2 pokona\u0142 przez tko w pierwszej ods\u0142onie innego streamera, marcina \u201erafonixa\u201d krasuckiego.\n17 grudnia 2023 na drugiej amatorskiej gali bitej \u015bmietanki przegra\u0142 z micha\u0142em \u201eboxdelem\u201d baronem przez techniczny nokaut w pi\u0105tej rundzie.\n\n\n=== lista walk w kick-boxingu ===\n\n\n=== lista walk w kick-boxingu amatorskim ===\n\n\n=== lista walk w boksie amatorskim ===\n\n\n== wyniki turniej\u00f3w ==\n\n\n== przypisy ==\n\n\n== linki zewn\u0119trzne ==\nkana\u0142 na twitchu\nkana\u0142 na youtube"