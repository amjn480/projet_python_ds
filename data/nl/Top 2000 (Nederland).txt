"de npo radio 2 top 2000 is sinds december 1999 een jaarlijks radioprogramma van de nederlandse publieke radiozender npo radio 2. hierin worden de bij stemming tweeduizend populairst bevonden nummers aller tijden achter elkaar gedraaid. de stemvraag is niet welk lied beschouwd mag worden als het beste ooit, maar welke mogen niet in de lijst ontbreken. in 2008 was er geen 'top 2000 stemweek' en werd de lijst gebaseerd op die van alle voorgaande jaren.\nde npo radio 2 top 2000 wordt de gehele laatste week van elk kalenderjaar non-stop uitgezonden. de eerste editie werd een enorm succes. de radiozender, toen nog radio 2 geheten, besloot hierop het programma voortaan jaarlijks te herhalen. in de jaren na 1999 werd er gebruikgemaakt van een steeds uitgebreidere keuzelijst en kon er gestemd gaan worden via internet, waarbij meestal van de keuzelijst kon worden afgeweken. er moesten minstens vijf nummers worden ingevuld; het maximum werd in stappen verhoogd naar 35.\nde top 2000 werd met afstand het best beluisterde radioprogramma van nederland. de uitzending begint standaard op eerste kerstdag en gaat non-stop door tot middernacht oudejaarsavond. de uitzending wordt elk uur onderbroken door de ster-reclameblokken, de verkeersinformatie van de anwb en het nos journaal. dit nos journaal wordt voorgelezen in het top 2000 caf\u00e9.\nin de 25 edities tussen 1999 en 2023 eindigde bohemian rhapsody van queen twintig maal op nummer 1. in 2005 stond voor het eerst een ander bovenaan, namelijk avond van boudewijn de groot. in 2010 en 2014 was dat hotel california van de eagles, in 2015 imagine van john lennon en in 2020 roller coaster van danny vera.\n\n\n== geschiedenis ==\n\n\n=== 1999-2004 ===\nde top 2000 was oorspronkelijk bedoeld als een eenmalig initiatief rond de millenniumwisseling. het idee was om het jaar 1999 uit en 2000 in te luiden met de beste tweeduizend nummers ooit gemaakt. aan luisteraars werd gevraagd om een plaat waarbij ze een bepaalde herinnering hadden in te sturen via post of internet. vanaf januari van dat jaar mochten de luisteraars zodoende stemmen op het \"lied van de eeuw\". in de loop van 1999 werden op die manier tweeduizend zogenaamde millenniumnummers verzameld. begin november 1999 werden deze tweeduizend singles in alfabetische volgorde op internet en teletekst geplaatst. er mocht ook gestemd worden voor de volgorde.\nvoor de allereerste editie uit 1999 stond de eo zendtijd af. bijzonder was verder dat de top 2000 's nachts doorging, terwijl radio 2 indertijd 's nachts niet in de lucht was.stemmen kon alleen op nummers in een vooraf gegeven keuzelijst, waarbij het aantal elk jaar licht groeide. in 2000 werd er in de periode 1999-2004 slechts eenmalig gebruikgemaakt van een volledig vrije keuze. volgens kees toering werden in de beginjaren langere nummers die niemand kende en die hetzelfde aantal stemmen hadden als kortere nummers opzettelijk 's nachts geprogrammeerd. toering, oud-zenderco\u00f6rdinator van radio 2, gaf in 2021 de volgende reden: \"om die prime time te draaien vonden we onhandig, want dan gaan mensen weg. ook besloten we dat ieder uur met een uptempo nummer moest beginnen; dat was een van de radiowetten.\"\n\n\n=== 2005 ===\nde top 2000 kreeg in 2005, na zes jaar, een nieuwe nummer 1: avond van boudewijn de groot steeg toen, als gevolg van een promotieactie van radio 2, van plaats 5 naar de eerste plaats. ook de stemprocedure wijzigde: voorafgaand konden mensen hun favorieten die niet in de keuzelijst stonden, opgeven voor een tiplijst, die later werd toegevoegd aan de stemlijst. hierdoor kwamen enkele nieuwe, maar ook oude, nummers hoog binnen in de lijst. een andere opvallende nieuwkomer was nirvana met smells like teen spirit, dat binnenkwam op nummer 105. de hoogste nieuwe binnenkomer was katie melua met nine million bicycles op nummer 23.\n\n\n=== 2006 ===\nde top 10 werd deze keer bepaald in een belspelachtig televisieprogramma, hetgeen bij veel top 2000-fans in het verkeerde keelgat schoot. bohemian rhapsody van queen, dat na het internetstemmen de nummer 1-positie weer bleek te hebben ingenomen, hield deze positie gedurende de finale vast.\n\n\n=== 2007 ===\nvoor het eerst werden twee gekozen nummers geweigerd. het ging om de christelijke band hillsong united met tell the world en het nummer 't het nog nooit zo donker west, gezongen door ede staal. dit laatste nummer stond al jarenlang op nummer 1 van de vergelijkbare lijst van radio noord, waar radio 2-baas kees toering zijn carri\u00e8re begon. de twee nummers dreigden de top 10 te bereiken door lobbyacties. ard mostert ontketende via e-mail en hyves een grootschalige oproep om op hillsong united te stemmen. het dagblad van het noorden riep zijn lezers op om op het nummer van staal te stemmen, waardoor er volgens de organisatie oneerlijke concurrentie ontstond. volgens toering kregen de beide nummers het jaar ervoor respectievelijk nul en 'een paar' stemmen. de lobby van radio 2-dj's, zoals die waarin boudewijn de groot met avond in 2005 de nummer 1 werd, was wel acceptabel omdat dit als een lied van radio 2 werd gezien. ede staal en hillsong werden daarentegen zelden of nooit op de radio gedraaid.veel groepen waar al lang voor gepleit was door fans kwamen dit jaar ook op de lijst terecht. onder andere radiohead, joy division, pearl jam, visage en the clash verschenen in de lijst. ook kwamen er in verhouding veel nederlandstalige nummers binnen.\n\n\n=== 2008 ===\nvanwege het tienjarig jubileum werd deze editie anders samengesteld. alle aangedragen stemkeuzes van de eerste negen edities (volgens de organisatie 7,1 miljoen stemkeuzes in totaal) werden bij elkaar opgeteld, waarmee een nieuwe lijst werd samengesteld. de lijst van 2008 kende begrijpelijkerwijs geen nieuwe binnenkomers.\n\n\n=== 2009 ===\nde uitzendtijd werd uitgebreid van 144 uur naar 156 uur: de uitzending van de top 2000 begon vanaf nu op eerste kerstdag om 12 uur 's middags.\ndit jaar was de top 3 ongewijzigd en waren er 217 nieuwe binnenkomers, waarvan drie in de top 50: viva la vida van coldplay op plaats 11, dochters van marco borsato op 25 en make you feel my love van adele op 28.\ndit jaar kwamen er vanwege de dood van ramses shaffy, drie dagen voor het einde van het tellen van de stemmen, drie nummers van hem in de top 10. van de eveneens dit jaar overleden michael jackson stonden er drie keer zo veel nummers in de lijst als in 2008 (27 in 2009 tegen 9 in 2008).\n\n\n=== 2010 ===\ndit jaar was er een andere nummer 1: hotel california van de eagles. the beatles hadden de meeste noteringen: 52, met als hoogste hey jude op plaats 24. michael jackson viel, ruim een jaar na zijn overlijden, terug van 27 naar 14 platen. vanaf deze editie werd gestart met uitzenden vanuit het \"top 2000 caf\u00e9\" in beeld en geluid op het mediapark in hilversum. dj bert haandrikman trapte toen af.\n\n\n=== 2011 ===\nhoogste nieuwe binnenkomer was someone like you van adele op plaats 6: hiermee was zij tevens de hoogste nieuwe binnenkomer tot dan toe. de aftrap van deze editie vond plaats vanuit het internationale ruimtestation iss door astronaut andr\u00e9 kuipers, die nummer 2000, torn van natalie imbruglia, aankondigde. de lijst van 2011 bereikte 11,2 miljoen mensen via radio, televisie en internet.\n\n\n=== 2012 ===\ncliff richard was al jarenlang aan het verliezen: van de eerdere achttien solosingles in de top 2000 verdwenen de laatste drie in 2012. alleen living doll, dat hij samen met the young ones zong, bleef over op plaats 1574.\n\n\n=== 2013 ===\nde grootste stijgers van dit jaar waren redemption song van bob marley en mag ik dan bij jou van claudia de breij. de snelste dalers waren call me maybe van carly rae jepsen en the power of love van c\u00e9line dion.\n\n\n=== 2014 ===\nhotel california werd in 2014 het meest genoemd en stond dat jaar op nummer 1. een opvallende stijger was mag ik dan bij jou, dat van 472 naar 19 sprong. de grootste stijger was home again van kensington, dat 1680 plekken steeg naar nummer 180. de hoogste binnenkomer was home van dotan op plek 82. ook de twee daaropvolgende hoge binnenkomers waren van nederlandse bodem: de songfestivalinzending calm after the storm van the common linnets (145) en shoes of lightning van racoon (184). angel of death van slayer was na een jaar afwezigheid de hoogste niet-nederlandse binnenkomer op plek 210. in de top 10 stond pink floyd wederom met drie nummers genoteerd. piano man van billy joel kwam voor het eerst de top 10 binnen, op plek 7. the beatles verloren in \u00e9\u00e9n keer negen nummers ten opzichte van het jaar ervoor.\nde vaakst genoteerde artiesten waren dit jaar the beatles (41), the rolling stones (30), queen (26, waarvan \u00e9\u00e9n met david bowie en \u00e9\u00e9n met george michael), michael jackson (22), u2 (22, waarvan \u00e9\u00e9n met mary j. blige) en abba (21). er werd een recordaantal nummers aangedragen: 3,8 miljoen, vijftien procent meer dan in 2013. elke individuele stemmer kon twintig nummers aandragen.\n\n\n=== 2015 ===\nvoor het eerst stond imagine van john lennon op nummer 1. naar alle waarschijnlijkheid hing dit samen met de aanslagen in parijs eerder in november, waarbij de in duitsland wonende pianist davide martello ter nagedachtenis op verschillende plaatsen in parijs het nummer ten gehore bracht. voor en tijdens de stemweek werd dit nummer daarnaast vaak genoemd om als geste op te stemmen (om een statement te maken).\nmuse had de meeste nieuwe platen in deze editie en ging van vier naar negen noteringen. de pok\u00e9mon-intro gotta catch 'em all was ook een opvallende nieuwkomer. de uitzending begon dit jaar drie uur eerder dan in de voorgaande jaren sinds 2009.\n\n\n=== 2016 ===\nop 2 december sloot de stemweek af met de bekendmaking van de top 3. queen stond wederom op 1 met bohemian rhapsody, gevolgd door de eagles met hotel california, terwijl de derde plek was gereserveerd voor led zeppelin met stairway to heaven. een opvallende stijger was heroes van de eerder dat jaar overleden david bowie, dat van nummer 60 naar nummer 7 ging. purple rain van de eveneens in 2016 overleden prince steeg van 62 naar 13.\nhet top 2000 caf\u00e9 kreeg bij deze editie meer bezoekers dan ooit. het record van 25.000 bezoekers uit 2013 werd op de voorlaatste dag (30 december) overtroffen.\n\n\n=== 2017 ===\nin 2017 liep de stemweek van 1 tot en met 8 december. met een stembus werden verschillende locaties in nederland aangedaan. er kwam kritiek omdat op de laatste dag al vanaf 20.00 uur niet meer gestemd kon worden. volgens de critici was dat door de organisatie niet goed gecommuniceerd. deelnemers waren verplicht om minimaal vijf nummers op te geven. het maximum was 35. op de slotdag werd de top 10 bekendgemaakt. de top 5 was gelijk aan die van 2016. avond van boudewijn de groot werd het hoogst genoteerde nederlandstalige nummer op plaats 9. the beatles hadden de meeste nummers in de lijst (37), gevolgd door the rolling stones (28), queen (27 nummers, waarvan twee in duet, met david bowie en george michael), coldplay (25). van de nederlandstalige bands had bl\u00f8f de meeste noteringen (achttien, waarvan twee in duet).\nde volledige lijst werd op 19 december bekendgemaakt.\n\n\n=== 2018 ===\nin 2018 kon er gestemd worden van 1 tot en met 7 december. er mochten minimaal vijf en maximaal 35 nummers genomineerd worden. de stemmers zijn vanaf 2018 volledig vrij in hun keuze. de gekozen nummers hoefden niet meer naderhand per e-mail bevestigd te worden.\nde stembus reed naar twaalf locaties in nederland, evenals naar het top 2000 caf\u00e9. op de laatste dag kon er tot 19:00 uur gestemd worden. tien minuten later werd de top 10 bekendgemaakt. de nummers 1 en 2 bleven hetzelfde, maar piano man van billy joel steeg naar nummer 3. ook wish you were here van pink floyd kwam voor het eerst de top 5 binnen. een opvallende stijger was africa van toto, dat van 25 naar 8 ging. avond van boudewijn de groot was wederom de hoogste nederlandse notering op nummer 10. de hoogste nieuwe binnenkomer was de in april van dat jaar overleden avicii, wiens nummer levels op 260 stond. davina michelle was met haar nummer duurt te lang de hoogste nederlandse binnenkomer in de lijst, ze eindigde op nummer 477. daarmee was ze de eerste winnaar van de nieuwe top 2000 award, de prijs voor de hoogste nieuwe nederlandse binnenkomer.the beatles hadden de meeste in de lijst (38). ze werden op de voet gevolgd door queen, waarvan het aantal nummers dit jaar met 7 toenam tot 35 (waarvan twee in duet). hierna kwamen coldplay (28, waarvan twee duetten), the rolling stones (26) en u2 (ook 26, waarvan drie duetten). van de nederlandstalige bands had bl\u00f8f de meeste noteringen (19, waarvan twee in duet).\n\n\n=== 2019 ===\nin 2019 kon er wederom gestemd worden van 1 tot en met 7 december. de reglementen voor het stemmen waren hetzelfde als in 2018. in de top 3 waren geen verschuivingen, maar op de vierde plaats was roller coaster van danny vera de hoogste nieuwe binnenkomer in de geschiedenis van de top 2000. ook op de negende plaats stond een nieuwe binnenkomer, namelijk de boer dat is de keerl van normaal. er was opgeroepen om dit nummer op de eerste plaats te krijgen ter ondersteuning van de boerenprotesten. child in time van deep purple was voor het eerst sinds het begin van de top 2000 uit de top 10 verdwenen.\nbij deze top 2000-editie had queen de meeste noteringen, te weten 37, en stootte daarmee the beatles van de troon.\n\n\n=== 2020 ===\nin 2020 liep de stemweek van 1 tot en met 7 december. de stemprocedure bleef ongewijzigd. roller coaster van danny vera, dat een jaar eerder was binnengekomen op de vierde plaats, steeg naar de eerste plaats. bohemian rhapsody van queen en hotel california van de eagles stonden op de tweede en derde plaats en zakten zo allebei een positie. een opvallende binnenkomer in de top 10 was heroes van bowie, dat in 2019 nog op plaats 27 stond.\nde uitzending van de lijst duurde in 2020 acht uur langer dan in de voorgaande jaren. waar de vorige edities op 25 december om 8:00 uur startten, begon de uitzending dit jaar op dezelfde dag om 0:00 uur. volgens npo radio 2 was hiervoor gekozen zodat er meer albumversies van nummers konden worden gedraaid, in plaats van de kortere singleversies.in verband met de coronapandemie was er dit jaar geen bezoek toegestaan in het top 2000 caf\u00e9, tijdens de uitzending was nederland in lockdown. in plaats daarvan kon men via zoom videobellen. verschillende bellers verschenen op televisieschermen in het caf\u00e9.\n\n\n=== 2021 ===\nin 2021 liep de stemweek van 27 november 11.30 uur tot 3 december 16.00 uur. gevraagd werd welke nummers niet mochten ontbreken. het publiek kon opnieuw minimaal vijf en maximaal 35 nummers aandragen. de gekozen nummers konden niet gerangschikt worden. er kon gekozen worden uit een reeks voorbeelden, maar men kon ook een geheel eigen keuze maken. binnen een uur na het afsluiten van de stemweek werd de top 10 bekendgemaakt. bohemian rhapsody van queen was het meest genoemd en kwam daardoor na twee jaar weer op de eerste plaats. roller coaster van danny vera zakte naar de tweede, terwijl a whiter shade of pale van procol harum op de derde plaats stond, en daarmee voor het eerst sinds 1999 in de top 10 was te vinden. de aanleiding was de moord in juli op de in nederland bekende misdaadverslaggever peter r. de vries, die het bestempeld had als zijn favoriete nummer. radar love van golden earring stond op de zesde plaats en kwam daarmee ook voor het eerst de top 10 binnen, nadat medeoprichter george kooymans eerder dat jaar wegens de progressieve ziekte als gedwongen werd te stoppen met het maken van muziek. la boh\u00e8me van charles aznavour was de hoogste nieuwe binnenkomer op 278; de laagste klassering ooit voor de hoogste nieuwe plaat. op 16 december volgde de bekendmaking van de gehele top 2000.\nnet als een jaar eerder bleef het top 2000 caf\u00e9 dicht wegens de coronapandemie, want net als een jaar eerder bevond nederland zich ten tijde van de uitzending in een lockdown. in plaats daarvan kon men ook dat jaar via zoom videobellen en verschenen verschillende bellers op televisieschermen in het caf\u00e9.\ndit jaar werd een deel van de nummers uitgebeeld door een gebarentolk, die elke dag een uur lang te zien was in de livestream.\n\n\n=== 2022 ===\nin 2022 liep de stemweek van 1 december 08.30 uur tot 7 december 15.00 uur. het publiek kon opnieuw op minimaal vijf en maximaal 35 nummers stemmen. er werd op de virtuele stempagina een rits voorbeelden gegeven waarop gestemd kon worden, maar men kon ook een gedeeltelijke of geheel eigen keuze maken. ondanks dat het bevestigen per e-mail in 2018 was afgeschaft, werd het dit jaar weer ingevoerd om fraude te bemoeilijken.de top 10 werd twee uur na het eind van de stemweek aangekondigd in het programma de wild in de middag, voor deze gelegenheid rechtstreeks vanuit het top 2000 caf\u00e9 in beeld en geluid. de nummers 1 en 2 bleven hetzelfde, terwijl hotel california de derde plaats bezette. verder stond fix you van coldplay voor het eerst in de top 5, en had queen twee nummers in de top 10; naast bohemian rhapsody is dit love of my life op plaats 10.het top 2000 caf\u00e9 was na twee jaar coronabeperkingen weer voor het publiek geopend. voor het eerst was het caf\u00e9 24 uur per dag te bezoeken. ook kon men nog altijd op televisieschermen in het caf\u00e9 verschijnen.de drie hoogste nieuwe binnenkomers dit jaar zijn alle van nederlandse bodem: bankzitters met je blik richting mij (370), son mieux met multicolor (179) en goldband met noodgeval (55).\n\n\n=== 2023 ===\nin 2023 liep de stemweek van 1 december 08.30 uur tot 8 december 15.00 uur. de stemregels waren hetzelfde als in 2022. in vergelijking met een jaar eerder bleef de top 10 gelijk. ter gelegenheid van de 25e editie werd van 11 tot en met 15 december voor het eerst \"de extra 500\" uitgezonden, een lijst met nummers die op de plaatsen 2001 tot en met 2500 staan.de nederlandse parlementari\u00ebr en boegbeeld van de politieke partij boerburgerbeweging caroline van der plas voerde actie om het lied sweet caroline van neil diamond in de top 10 te krijgen. zij deed daartoe een persoonlijke oproep in het radioprogramma top 2000 stemweek. het nummer werd 71e, een stijging van bijna honderd plaatsen vergeleken met een jaar eerder, toen het op plek 169 stond. tot dan was de hoogste notering 144, in 2021.\n\n\n== tune ==\nde vaste tune van het programma is sinds het begin een cover van het nummer overture van de britse rockband the who en afkomstig van de rockopera tommy uit 1969. de tune werd voor het eerst in 1999 opgenomen door het metropole orkest onder leiding van dick bakker. in 2016 werd de muziek in een ander jasje gestoken.\n\n\n== presentatie ==\n\n\n== overzicht per jaar ==\n\n\n== prijzen ==\nin 2003 won het programma de marconi award voor beste amusementsprogramma van het jaar. in 2007 won het programma het gouden radio-oortje, als beste radio-evenement van het jaar. in 2015 won het programma de gouden roos, een belangrijke europese prijs voor radio- en televisieprogramma's.\n\n\n== spin-offs ==\neen aantal boeken, cd's, televisieprogramma's en andere muzikale evenementen zijn gebaseerd op de top 2000. zo wordt sinds 2000 nagenoeg ieder jaar een cd-box uitgegeven met daarop een selectie uit de top 2000. tussen 2011 en 2014 werd er jaarlijks een top 2000-magazine uitgebracht, met daarin de complete lijst en feiten over de top 2000.\n\n\n=== top 2000 in belgi\u00eb ===\nin belgi\u00eb begon men in 1992 met een top 2000, die werd uitgezonden op het toenmalige radio donna. toen in 2008 werd besloten de zender op te doeken zond men eenmalig een top 5000 uit. de opvolger van radio donna, mnm, zendt echter jaarlijks een top 1000 uit in de maanden november/december. in 2009 begon de commerci\u00eble zender joe, tot dan 4fm, met een joe top 2000. bij zowel donna als joe kwam ook daar bohemian rhapsody vaak bovenaan te staan. de top 2000 van joe wordt echter niet aan het eind van het jaar, maar in oktober (van 2005 t/m 2009 begin september) uitgezonden. de stemweek vindt in belgi\u00eb eind september plaats. \nin 2021 begon de belgische variant van radio 2 met een top 2000 die wel in de laatste week van het jaar wordt uitgezonden, tegelijk met de nederlandse top 2000. in de jaren ervoor was dit bekend als de '1000 klassiekers'. de lijst wordt in belgi\u00eb niet uitgezonden vanuit een \"top 2000 caf\u00e9\", maar vanuit een studio die gebouwd wordt op een plein, ergens in een stad.\n\n\n=== top 2000 \u00e0 go-go ===\nde nps (sinds 2010 bij de ntr) begon in december 2002 met het uitzenden van het televisieprogramma top 2000 \u00e0 go-go op nederland 3 (sinds 19 augustus 2014 npo 3 geheten), gepresenteerd door matthijs van nieuwkerk met leo blokhuis. top 2000 \u00e0 go-go belicht elke top 2000-avond een deel van de lijst met clips, reportages en interviews, een quiz en een muziekles van \"pop-professor\" blokhuis.\nin 2022 werd van nieuwkerk als presentator vervangen door herman van der zandt. het programma werd dat jaar uitgezonden op npo 1. in 2023 zal het programma worden gepresenteerd door diederik ebbinge.\n\n\n=== top 2000 vinyl voorpret/top 2000 pick-up tour ===\nvanaf 2017 zendt npo 2 extra deze serie uit waarin npo radio 2-djs als wouter van der goes, frank van 't hof, jan-willem roodbeen, jeroen kijk in de vegte, annemieke schollaardt, leo blokhuis, gijs staverman, ruud de wild en artiesten als ruben hein en jennie lena in de lijst duiken en zijn of haar favoriete 12 inch-vinylsingles behandelen en toelichten waarom deze favoriet zijn, ondersteund met fragmenten uit het archief van fenno werkman. in 2019 en 2020 werd dit programma tijdens de npo radio 2 top 2000 dagelijks op televisie uitgezonden op npo 1 onder de titel top 2000 pick-up tour.\n\n\n=== concerten ===\nsinds 2003 organiseren npo radio 2 en de nps (ntr) ook elk jaar een concert, waar een aantal nederlandse artiesten een eigen nummer en een nummer van een andere artiest uit de top 2000 speelt. het concert werd begin december opgenomen en op oudejaarsavond, direct na de top 2000 op televisie uitgezonden. in 2008 was er geen nieuw concert, maar werd een compilatie uitgezonden van de vorige edities. in 2013 werd top 2000 in concert eenmalig vervangen door de \"top 2000 sing a long\". sinds 2015 heet het programma \"helden van de top 2000\".\ndaarnaast vindt sinds 2012 rond de jaarwisseling een theatertournee onder de naam top 2000 live plaats. tijdens de show voeren gerenommeerde zangers, met ondersteuning van een blaasorkest, een selectie van de top 2000 uit.\ntevens worden er sinds 2012 top 2000-kerkdiensten georganiseerd door zeven protestantse kerken onder leiding van ds. fred omvlee om met de top 2000-nummers (christelijk) geloof en (pop)muziek dichter bij elkaar te brengen. in 2020 en 2021 waren er geen concerten en kerkdiensten tijdens de top 2000 vanwege de coronapandemie die in 2020 uitbrak en nederland beide jaren rond kerstmis stillegde. in 2023 bestaat top 2000-kerkdiensten 10 jaar.\n\n\n=== subtop 2000 / top 2000 afkickdag/net niet top 2000/top 2000 afterparty ===\nin 2003 werd begonnen met een zogenoemde subtop 2000: platen die de top 2000 n\u00e9t niet gehaald hebben. deze uitzending vond plaats op 1 januari, in sommige jaren ook op 2 januari. vanaf 2012 heette het de \"top 2000 afkickdag\". op 1 januari 2017 werd hiermee gestopt en begon de reguliere programmering na afloop van de lijst. op 1 januari 2021 werd deze traditie nieuw leven ingeblazen met de \"net niet top 2000\". op 1 januari 2023 werd dit vervangen door de \"top 2000 afterparty\". daarnaast was er vanaf 1 januari 2017 de mogelijkheid de top 2000 per uur terug te luisteren via de website van npo radio 2. dit kon in 2019 via de optie \"gemist\" op deze site met behulp van videofragmenten. in 2020 kon dit met de optie \"terugkijken\" op de site van de top 2000. \n\n\n=== top 2000 quiz ===\njaarlijks wordt in november, voorafgaand aan de stemperiode voor de top 2000 een top 2000 quiz uitgezonden, waarin zes bekende nederlanders aan de hand van fragmenten en muzikale vragen worden getest op hun kennis van de top 2000. vanaf 2020 zijn er vier uitzendingen met in totaal achttien zogenaamde bekende nederlanders. van de eerste drie afleveringen plaatsen de winnaars zich voor de laatste (finale-)aflevering.\nin november 2022 verviel dit onderdeel. een deel was al opgenomen, maar verdere opnamen werden afgelast. reden was dat presentator matthijs van nieuwkerk negatief in het nieuws was gekomen vanwege grensoverschrijdend gedrag achter de coulissen van de wereld draait door.in 2023 keerde de quiz weer terug met thomas van luyn als presentator. die wordt dat jaar niet voorafgaand aan de stemweek, maar in december uitgezonden.\n\n\n=== top 2000-boeken ===\nde top 2000 is de inspiratiebron geweest voor een aantal verschillende boeken. een over de lijst zoals die de eerste vijf jaar was, drie over de nummers in de lijst en eentje vanuit wetenschappelijk oogpunt.\n\n\n=== digitaal kanaal ===\nde publieke omroep begon in 2005 een digitaal kanaal met alleen repertoire uit de top 2000.\n\n\n=== npo cultura/npo 1 extra ===\ntussen kerst en oud en nieuw wordt de top 2000 naast de jaarlijkse uitzending op npo radio 2 ook non-stop rechtstreeks uitgezonden op npo cultura met beelden van de radio-uitzending vanuit het top 2000 caf\u00e9 in het nederlands instituut voor beeld en geluid. vanaf 2018 is dit op npo 1 extra. deze uitzending is ook te zien op de site en in de app van radio 2.\n\n\n=== top 2000 caf\u00e9 ===\nsinds december 2010 wordt in het nederlands instituut voor beeld en geluid in hilversum een top 2000 caf\u00e9 opgebouwd, van waaruit de npo radio 2 top 2000 en het telvisieprogramma top 2000 \u00e0 go-go worden uitgezonden. dit caf\u00e9 is vrij toegankelijk voor publiek, zodat mensen tijdens de top 2000 een kijkje kunnen nemen achter de schermen van de uitzending. het decor van het caf\u00e9 werd in 2002 bedacht door regisseur theo uittenbogaard voor het televisieprogramma zaal hollandia.\n\n\n==== 2020-2021 ====\nde top 2000-edities van 2020 en 2021 werden vanwege de coronacrisis zonder publiek uitgezonden, nederland zat beide jaren rond kerstmis in een lockdown. het top 2000 caf\u00e9 kon deze jaren wel dag en nacht virtueel worden bezocht via de website van npo radio 2. hiervoor diende tijdens de uitzending van de top 2000 via de website te worden ingelogd.\n\n\n==== 2022 ====\nbij de editie van 2022 was het caf\u00e9 weer fysiek toegankelijk en werden de openingstijden verruimd. was het caf\u00e9 eerder van 3 tot 5 uur 's nachts gesloten, werd dit in 2022 voor het eerst dag en nacht geopend. belangstellenden konden voor 6,50 euro een ticket kopen dat maximaal vijftig minuten toegang gaf. het caf\u00e9 bleef ook virtueel toegankelijk.\nop 29 december werd bekend dat de drie lichtgevende letters die voor het gebouw van beeld en geluid samen met het woord \"top\" vormen, waren verdwenen. de oudejaarsverenging de geitefok uit oldeberkoop heeft toegegeven de letters weggehaald te hebben. dit deden ze naar eigen zeggen om aandacht te vragen voor het platteland. de geitefok is berucht vanwege hun jaarlijks terugkerende stunts rond de jaarwisseling, zoals het stelen van een lego-beeld van andr\u00e9 hazes op de dam in amsterdam in 2021.\n\n\n=== de extra 500 ===\nin 2023 is de 25e editie van de top 2000. om dit jubileum te vieren werd de lijst eenmalig uitgebreid met 500 nummers. deze lijst werd 'de extra 500' genoemd en werd van maandag 11 december t/m vrijdag 15 december uitgezonden en is volgens npo radio 2 een cadeautje voor de luisteraars. in deze lijst stond als de rook om je hoofd is verdwenen van boudewijn de groot op de eerste plaats, dus feitelijk op plek 2001.\n\n\n== alltime-wetenswaardigheden ==\nonderstaande wetenswaardigheden zijn gebaseerd op een systematiek van puntentoedeling, waarin de positie van een nummer in een jaargang punten oplevert: aflopend van 2.000 punten naar 1 punt.\nde all-time nummer 1 is bohemian rhapsody en de opvolgende nummers zijn hotel california, stairway to heaven, child in time en brothers in arms. de top 5 van de nederlandse all-time nummers begint met radar love van de golden earring op nummer 1. avond van boudewijn de groot, het dorp van wim sonneveld, over de muur van het klein orkest en pastorale van ramses shaffy en liesbeth list zijn resp. de nummers 2 t/m 5.\ndoor alle punten van alle nummers per artiest op te tellen kan een klassement gemaakt worden van artiesten. the beatles zijn op punten de all-time artiesten bij uitstek. maar per jaargang zijn ze echter in 2020 voorbijgestreefd door queen. op hun hoogtepunt (de periode 2004 t/m 2008) stonden the beatles met 55 nummers in de top 2000. in 2019 beleefde queen zijn hoogtepunt met 37 nummers in de top 2000 (inclusief 2 duetten). het bijzondere is overigens dat the beatles nog nooit in de top 5 hebben gestaan. de hoogste notering was plaats 6 met yesterday en hey jude in de jaargangen 1999 en 2000.\nboudewijn de groot is op punten de all-time nummer 1 van de nederlandse artiesten. maar per jaargang is bl\u00f8f van 2011 t/m 2021 op punten de nummer 1. tot en met 2006 was het boudewijn de groot en in de jaren 2007 en 2009 was het marco borsato die de eerste positie innam. op zijn hoogtepunt (de periode 2005 t/m 2008) stond boudewijn de groot met 15 nummers in de top 2000. in 2020 stond bl\u00f8f met 19 nummers in de top 2000 en dat was ook in 2014, 2015 en 2018 het geval. in 2022 heeft de dijk de nummer 1 positie overgenomen van bl\u00f8f. het bijzondere is dat de dijk nog nooit in de top 10 heeft gestaan met een nummer. de hoogste notering was in 2003 met het nummer als ze er niet is op positie 92.\nde jaren 70 zijn all-time de hofleveranciers van de top 2000. dit was tot 2017 ook voor elke jaargang het geval. maar in 2018 en 2019 kwam de ommekeer en werd het overtroffen door de jaren 80 in het aantal geleverde nummers (2018) als het aantal punten (2019).\nhet jaar 1969 is op punten de all-time hofleverancier van de top 2000. voor wat betreft het aantal nummers heeft het jaar 1979 all-time (1.616 nrs) het stokje in 2022 overgenomen van het jaar 1969 en in 2023 heeft 1977 de koppositie overgenomen (1.672 nrs).\nhet jaar 1969 is voor wat betreft het aantal nummers de hofleverancier: gedurende 9 jaargangen de nummer 1. zeven keer was het jaar 1979 de nummer 1. maar sinds jaargang 2019 is het jaar 1984 de nummer 1.\nhet jaar 1969 is voor wat betreft het aantal punten de hofleverancier bij uitstek: gedurende 13 jaargangen de nummer 1. zes keer was het jaar 1977 de nummer 1. en drie keer was het jaar 1984 de nummer 1.\nin 2023 zijn er nog 560 nummers die in alle jaargangen voorkomen en de jaren 1977 en 1984 zijn hiervan met 32 nummers de hofleverancier. in 2023 zijn 13 nummers uit de harde kern gevallen.\ndrie nummers stonden in elke editie maar nooit bij de bovenste 1000 genoteerd: midnight train to georgia van gladys knight & the pips (hoogste plaats ooit: 1030), gute nacht, freunde van reinhard mey (1032) en skandal im sperrbezirk van spider murphy gang (1077).\nall-time zijn het verenigd koninkrijk en de verenigde staten de landen waar de meeste artiesten vandaan komen (beide gedurende 12 jaargangen). vanaf 2014 zijn de verenigde staten de hofleverancier. nederland is goede derde, maar op behoorlijke afstand (gemiddeld 340 titels en verenigd koninkrijk en verenigde staten 685 titels).\n\n\n== varia ==\n\nin totaal hebben 4793 liedjes een notering gehad in de top 2000 (2023). sommige bronnen hebben het over 4792, dat verschil wordt veroorzaakt door het lied popcorn, dat in de huidige opgave van npo radio 2 enkel in de uitvoering van hot butter in de lijst gestaan zou hebben. in 1999, 2000 en 2001 stond op de site van de top 2000 the popcorn makers als uitvoerende. de versies van deze uitvoerenden verschillen heel weinig van elkaar. wanneer je dit als twee verschillende liedjes telt, dan kom je op 4793.\nalle top 2000's tezamen (2023) bevatten 2086 unieke artiesten, waarvan er 1332 met slechts \u00e9\u00e9n uitvoering.\nde artiesten met de meeste liedjes tot en met editie 2023 zijn the beatles (60), the rolling stones (48), queen (40), coldplay (36), u2 (32), michael jackson (31), abba (29), bruce springsteen (27), elvis presley (27), david bowie (26), bl\u00f8f (26), bee gees (24), marco borsato (24), golden earring(s) (23), ed sheeran (23) en fleetwood mac (23). duetten zijn hierbij meegerekend.\nhet oudste lied dat tot nu toe in de lijst heeft gestaan is rhapsody in blue van george gershwin uit 1924. deze compositie bereikte haar hoogste notering in 1999 en stond toen op de 599e plaats. in de jaren 2002 en 2003 was het lied afwezig om terug te komen in de edities van 2004 en 2005. in 2006 verdween het lied (vooralsnog definitief) uit de lijst. de eer van oudste lied bleef in 2006 bij gershwin. zijn summertime (uit de opera porgy and bess), vertolkt door billie holiday uit 1936, was tot en met 2013 het oudste lied. in 2014 verdween het uit de lijst. holidays strange fruit uit 1939 was sindsdien, tot en met 2015 samen met we'll meet again van vera lynn, de oudste plaat in de lijst. in 2016 stond we'll meet again er niet meer in, waarmee strange fruit de oudste notering was in de top 2000 van 2016. in 2017 was ook dit lied uit de lijst verdwenen, waardoor er voor het eerst geen vooroorlogse plaat in de top 2000 stond. de drie oudste liedjes uit de lijst werden toen heartbreak hotel, love me tender (beide van elvis presley) en i've got you under my skin (van frank sinatra). deze zijn alle drie uit 1956. in 2018 kwam blue suede shoes van elvis presley nieuw binnen in de top 2000. ook dit lied komt uit 1956, waardoor de lijst toen vier liedjes uit dit jaartal kende. in 2019 verdween i've got you under my skin uit de lijst en in 2020 heartbreak hotel, waardoor de twee oudste liedjes uit de lijst nu (2023) van elvis presley zijn.\nde oudste melodie die in de top 2000 heeft gestaan is in dulci jubilo van mike oldfield, van 1999 tot en met 2013 genoteerd in de top 2000. het is een duits kerstlied uit 1328.\nde oudste liedtekst is rivers of babylon van boney m., wat een bewerking is van psalmen 137 en 19 uit de bijbel, psalm 137 is mogelijk al geschreven tijdens de babylonische ballingschap (597-539 v chr.) van de joden door de babyloni\u00ebrs onder nebukadnezar ii. rivers of babylon heeft in alle lijsten gestaan, behalve die van 2015.\n560 liedjes hebben in alle 25 edities (tot en met editie 2023) genoteerd gestaan, van in totaal 320 verschillende artiesten. hieronder zijn nummers van beatles (21 keer), abba (13), rolling stones (12) en queen (11, waarvan een in duet met david bowie).\n164 liedjes die pas na 1999 zijn uitgebracht staan sinds het jaar van uitkomen ook onafgebroken in de lijst. ze hebben daarmee dus niet alle 25 edities gehaald maar wel alle lijsten sinds het moment dat het nummer uitkwam. hieronder vallen ook 13 liedjes die in 2023 zijn uitgekomen en meteen in de top 2000 terecht zijn gekomen.\nhet langstdurende lied dat tot de editie van 2022 in de lijst heeft gestaan is tubular bells (part: i) van mike oldfield (25 minuten en 31 seconden), dat in 2021 pink floyd met echoes (23 minuten en 30 seconden) van de troon heeft gestoten nadat werd besloten de albumversie van tubular bells te gaan draaien.\nhet kortste lied dat tot nu toe in de lijst heeft gestaan is 36-24-36 van the shadows (1961), met een duur van 1 minuut en 39 seconden.\nramses shaffy en pink floyd zijn de enige artiesten die met drie liedjes tegelijk in de top 10 stonden. shaffy deed dit in 2009, het jaar waarin hij overleed, pink floyd deed het in 2012, 2013 en 2014.\ntussen 1999 en 2006 steeg het gemiddelde jaar dat de liedjes uitgekomen zijn slechts langzaam (van 1975 naar 1977), waarmee de gemiddelde leeftijd van de liedjes steeg van bijna 24 jaar tot iets boven de 28 jaar. vanaf 2006 bleef de gemiddelde leeftijd rond de 28, met een maximum van 28,8 in 2017 en minimum van 28 in 2011. in 2018 nam de gemiddelde leeftijd toe tot 30,1 jaar, in 2019 waren de liedjes gemiddeld 30,8 jaar oud. in 2020 nam de gemiddelde leeftijd weer iets af, naar 30,54 jaar, waarna de liedjes in 2021 gemiddeld genomen weer iets ouder waren, namelijk exact 31 jaar. in 2022 steeg de gemiddelde leeftijd van de liedjes zelfs naar 31,6 jaar en in 2023 naar 31,8 jaar.\nminister van onderwijs, cultuur en wetenschap jet bussemaker had in 2015 commentaar op de samenstelling van het presentatieteam van de top 2000, omdat alle presentatoren blanke mannen bleken te zijn van ongeveer dezelfde leeftijd.\neen groep actievoerders begon in de aanloop naar de top 2000-editie van 2018 het initiatief \"top 2000 vrouwenstemmen\", met als doel het aandeel van vrouwelijke artiesten in de top 2000 te bevorderen. geconstateerd werd dat in het vorige jaar maar 16% van de noteringen een vrouwelijke artiest betrof, waarbij deze 16% bovendien ook de bands met zowel mannen als vrouwen erin omvatte. dit werd door de actievoerders gezien als een duidelijk teken van seksisme in de muziekindustrie.\n\n\n== zie ook ==\nlijst van radio 2-top 2000's\ntop 2000 \u00e0 go-go\n\n\n== externe link ==\noffici\u00eble website van de top 2000\nspotify-lijst met alle nummers die ooit een notering in de top 2000 hebben gehad\n\n\n== voetnoten en referenties =="