"kaapverdi\u00eb (portugees: cabo verde; ipa: [\u02c8kabu \u02c8ve\u027ed\u0268]) of de kaapverdische eilanden, officieel de republiek kaapverdi\u00eb, is een land bestaande uit een eilandengroep van vulkanische oorsprong voor de westkust van afrika in de atlantische oceaan.\n\n\n== naam ==\nde archipel heette ilhas de cabo verde (eilanden van de groene kaap) en is zo genoemd vanwege de ligging van de eilanden ten opzichte van de kaap verde (groene kaap), het westelijkste punt van het afrikaanse vasteland in senegal. de nederlandse naam is daarvan een gedeeltelijke vertaling.\nde regering van kaapverdi\u00eb heeft de verenigde naties verzocht het land in alle talen te benoemen met de portugese benaming cabo verde. deze benaming is in veel talen, waaronder het nederlands, echter niet ingeburgerd.\n\n\n== geografie ==\nkaapverdi\u00eb is onderverdeeld in twee regi\u00f5es geogr\u00e1ficas (geografische regio's). in het noorden de bovenwindse eilanden barlavento en in het zuiden de benedenwindse eilanden sotavento.\n\n\n=== klimaat ===\nde kaapverdische eilanden kennen een tropisch klimaat, dat volgens het klimaatclassificatie van k\u00f6ppen varieert tussen af (tropisch regenwoudklimaat), aw (tropisch savanneklimaat) en bwh (woestijnklimaat). het klimaat is milder dan het afrikaanse vasteland op dezelfde breedte, doordat de omringende atlantische oceaan het gehele jaar de temperatuur matigt. de gemiddelde temperatuur bedraagt 26 \u00b0c in de winter en 30 \u00b0c in de zomer.de variaties in klimaat zijn een gevolg van de orografische kenmerken van de specifieke eilanden. voor kaapverdi\u00eb geldt: hoe platter het eiland, hoe woestijnachtiger (zoals sal, boa vista en maio) en hoe meer bergen, hoe tropischer. de eilanden met bergen (santo ant\u00e3o, s\u00e3o nicolau, santiago, fogo en brava) cre\u00ebren hun eigen microklimaat waarbij de wolken en nevels tegen de hellingen condenseren en zo vegetatie van water voorzien. hierdoor ontstaan groene hellingen en valleien van weelderige tropische en loofbossen.er valt weinig regen (6 tot 19 dagen per jaar). tussen augustus en oktober is het regenseizoen, waarbij het meeste in september valt. de regen valt onregelmatig, maar als hij valt, is het vaak in korte hevige buien. op de eilanden sal, boa vista en maio valt niet meer dan 130 millimeter regen per jaar en die worden om die reden dan ook geclassificeerd als woestijn. op de eilanden met hoge bergen als santo ant\u00e3o, s\u00e3o nicolau, santiago en fogo valt op de noordoostelijke flanken van de bergen tot wel 1000 mm regen per jaar, terwijl de zuidoostelijke flanken kurkdroog zijn. dit zorgt voor tropische vegetatie en watervalletjes aan de ene kant van de bergen en een maanlandschap aan de andere.kaapverdi\u00eb is onder de invloed van de noordoostpassaat. dit betekent dat de wind bijna altijd uit het noordoosten komt. de noordoostpassaat is het sterkst vanaf oktober tot en met februari en blaast dan gemiddeld met windkracht 5 beaufort (20 knopen). vanaf juni tot en met september is de kalme periode. dan is het of windstil of blaast de passaat met hooguit windkracht 3 tot 4. vanwege de betrouwbare en constante wind (van oktober tot en met februari) en de aangename temperaturen, zijn de kaapverdische eilanden geliefd bij wind- en kitesurfers.\n\n\n=== overig ===\nhoofdstad: praia\nlengte van de kustlijn: 965 km\nhoogste punt: mount fogo, 2829 m.\nlandbouw: voornamelijk suikerriet (santo ant\u00e3o) voor de productie van groqe (groqe de santo ant\u00e3o, een soort rum), ook cassave, yam, bananen, papaja, mango, ervilia (soort bonen).\n\n\n== geschiedenis ==\n\nkaapverdi\u00eb was onbewoond toen in 1460 de portugezen diego gomes en antonio nolas de eilanden bereikten en ze deel van het portugese rijk maakten.\nde portugezen vestigden zich in 1462 in santiago en in 1587 werd de eilandengroep een portugese kolonie. de eilanden vormden onder andere een belangrijke locatie voor de slavenhandel. de bevolking van kaapverdi\u00eb is dan ook ontstaan uit een mix van portugese kolonisten en afrikaanse slaven.\nschepen op weg vanuit europa naar alle windstreken die hier afmeerden, sloegen water, gevogelte en fruit in. in ruil gaven de zeevaarders aan de kaapverdi\u00ebrs meestal rookartikelen zoals pijpen, tabak maar ook kleding. dit blijkt uit de reisverhalen van de zuid-nederlandse reiziger jan frans michel. zijn kronieken zijn een belangrijke bron in verband met de geschiedenis van dit land. hij was in 1752 op doorvaart naar china en verbleef 11 dagen in kaapverdi\u00eb. ook de britse piraat woodes rogers berichtte uitgebreid over de staat van het land in het begin van de 18e eeuw.\nop 5 juli 1975 werd kaapverdi\u00eb uiteindelijk onafhankelijk van portugal; de socialist aristides pereira werd de eerste president. hij werd nog tweemaal herkozen voordat het land in 1990 een meerpartijenstelsel kreeg. pereira werd opgevolgd door de democraat ant\u00f3nio mascarenhas monteiro, die op zijn beurt in 2001 werd opgevolgd door pedro pires. tussen 2011 en 2021 werd het presidentschap bekleed door jorge carlos fonseca. de huidige president is jos\u00e9 maria neves.\n\n\n== bevolking ==\n\n\n=== demografische kenmerken ===\nde meerderheid van de bevolking is creools (gemengd afrikaanse en europese afkomst). een genetische studie heeft uitgewezen dat de afkomst van de bevolking in kaapverdi\u00eb in de mannelijke lijn overwegend europees is en in de vrouwelijke lijn west-afrikaans.\nde bevolking neemt sinds 1950 toe:\nvandaag de dag wonen meer kaapverdianen in het buitenland dan in kaapverdi\u00eb zelf. er zijn kaapverdische gemeenschappen in:\n\n verenigde staten (100.000 kaapverdianen), vooral aan de kust van new england, van de stad providence tot de stad new bedford.\n europese unie (circa 232.000), als volgt verdeeld:\n portugal (150.000), in de steden lisboa, set\u00fabal, porto en faro\n nederland (31.234), waarvan 21.494 geboren buiten nederland en 9.740 geboren binnen nederland. de meeste kaapverdianen wonen in rotterdam, deelgemeente delfshaven.\n frankrijk (25.000), waarvan vele in fameck,\n spanje (12.500)\n itali\u00eb (10.000),\n luxemburg (7.000)\n duitsland (3.000 ?)\n angola (45.000),\n senegal (25.000),\n sao tom\u00e9 en principe (25.000),\n argentini\u00eb (8.000),\nscandinavi\u00eb (7.000)de meeste kaapverdianen in belgi\u00eb wonen in antwerpen.een groot aantal kaapverdianen en mensen van kaapverdische afkomst die emigreerden v\u00f3\u00f3r 1975 zijn niet opgenomen in deze statistieken, omdat kaapverdianen v\u00f3\u00f3r 1975 (de onafhankelijkheid van kaapverdi\u00eb) over portugese paspoorten beschikten.\n\n\n=== talen ===\nhet portugees is de offici\u00eble taal op kaapverdi\u00eb. daarnaast wordt kaapverdisch-creools (crioulo) gesproken, een mengtaal van portugees en afrikaanse talen.\nhet creools, dat eigenlijk vaak wordt beschouwd als een dialect van het portugees terwijl dat niet het geval is, verschilt per eiland. er is literatuur in het crioulo, vooral in het santiago-creools en het s\u00e3o vicente-creools. crioulo verkreeg prestige sinds de onafhankelijkheid van kaapverdi\u00eb (1975). maar de verschillen in het crioulo van de verschillende eilanden vormen een belangrijke belemmering voor de standaardisering van de taal. er zijn wel pogingen ondernomen om via alupec (alfabeto unificado para a escrita do caboverdiano) de taal te standaardiseren.\n\n\n=== religie ===\nde meeste kaapverdi\u00ebrs zijn rooms-katholiek (93%). er wonen ook protestanten (7%), meestal behorend tot de kerk van de nazarener, zevendedagsadventisten of mormonen.\n\n\n== bestuur en instellingen ==\n\n\n=== landelijk ===\nstaatshoofd: president jos\u00e9 maria neves, sinds 9 november 2021\nregeringsleider: premier jos\u00e9 ulisses correia e silva, sinds 22 april 2016\nparlement: nationale assemblee, vijfjarige termijn\n\n\n=== gemeentelijk ===\nkaapverdi\u00eb is onderverdeeld in 22 gemeentes (in het portugees: concelhos).\nmet de wet nr. 77/vii/2010 beschikt kaapverdi\u00eb sinds 2010 over 24 plaatsen die de titel stad (cidade) mogen gebruiken. dit is de hoofdplaats van elke gemeente (dit zijn er 22). daarnaast de plaatsen ribeira grande op het eiland santo ant\u00e3o en santa maria op het eiland sal. de overige plaats is vila.\n\n\n=== rechtspraak ===\nsupremo tribunal de justi\u00e7a (stj) is het hoogste gerechtshof en zetelt in de hoofdstad praia.\n\n\n=== buitenlandse betrekkingen en defensie ===\nkaapverdi\u00eb neemt deel aan vele internationale organisaties:\n\n\n== cultuur ==\n\n\n=== muziek ===\nkaapverdi\u00eb kent verschillende muziekstijlen. bekende stijlen zijn de 'morna', de 'funan\u00e1', de 'coladeira' en de 'batuque'. de funan\u00e1 is swingende dansmuziek terwijl de morna een stuk langzamer en melancholieker is. een bekende zangeres in de laatste stijl was ces\u00e1ria \u00e9vora.\nin nederland woont een grote kaapverdische gemeenschap, met name in rotterdam. in kaapverdi\u00eb en binnen de kaapverdische gemeenschappen in de verenigde staten en europa, is de kaapverdische gemeenschap in nederland vooral bekend door haar bijdrage aan de kaapverdische popmuziek.\n\n\n=== literatuur ===\ngermano almeida is een bekende auteur. zijn 'o testamento do sr. napumoceno da silva araujo' (1991) werd vertaald in het nederlands als 'het testament van senhor araujo' (2000).\n\n\n=== keuken ===\nhet nationale gerecht is cachupa, een ma\u00efsgerecht met verschillende soorten bonen. er zijn meerdere soorten zoals cachupa rica met vis en vlees, maniok, aardappelen en andere groenten.\ncanja is een soep met rijst, kip en groenten.\n\n\n=== sport ===\n\n\n==== voetbal ====\nsinds 1976 wordt gespeeld om het kaapverdisch voetbalkampioenschap. de meeste kampioenschapstitels zijn gewonnen door sporting clube da praia uit praia en cs mindelense uit\nmindelo.\nhet voetballand kaapverdi\u00eb bereikte in 2012 voor de eerste keer de eindronde van de afrika cup. tijdens de eindronde in zuid-afrika werd kaapverdi\u00eb op 27 januari 2013 verrassend tweede in de poule waardoor kaapverdi\u00eb verder mocht spelen in de kwartfinale. de kwartfinale werd met 2-0 verloren van ghana.\nde kaapverdische nationale voetbalploeg heeft de bijnaam tubar\u00f5es azuis (blauwe haaien).\n\n\n==== windsurfen ====\nkaapverdi\u00eb is vanwege de goede surf-omstandigheden bekend om wavesailing en kiteboarden, beide wedstrijdvormen binnen het windsurfen.\n\n\n==== zeilen ====\nkaapverdi\u00eb is een populaire stop voor zeilers die de atlantische oceaan over zeilen. vanwege het venturi effect tussen de eilanden zijn de zeilomstandigheden doorgaans matig tot zwaar met gemiddeld windkracht 5 - 6 beaufort tussen de eilanden in het passaatseizoen. op de eilanden is in beperkte mate zeiljachtverhuur beschikbaar.\n\n\n==== olympische spelen ====\nsinds 1996 doet kaapverdi\u00eb mee aan de olympische spelen.\n\n\n== economie ==\n\n\n=== algemeen ===\nde kaapverdische escudo is de munteenheid van kaapverdi\u00eb. de kaapverdische escudo is aan de euro gekoppeld (1 euro = 110,265 escudo).\n\n\n=== ontwikkeling ===\nvolgens het ontwikkelingsprogramma van de verenigde naties leeft in kaapverdi\u00eb 20,6% van de bevolking van minder dan usd 1,25 per dag. het cia world factbook schatte dat in 2000 30% van de bevolking onder de armoedegrens leefde. daarmee is kaapverdi\u00eb na sierra leone het armste land van afrika. kijkt men echter naar het bruto nationaal product per hoofd van de bevolking, dan zien we een gunstiger beeld. met een bnp van 3700 dollar per hoofd, komt kaapverdi\u00eb uit op een 161e plek van 230 landen.\nkaapverdi\u00eb behoort tot de armste landen ter wereld. de werkloosheid onder de beroepsbevolking bedraagt circa 25%; evenveel heeft te weinig werk. door de grote droogte gingen vele oogsten verloren. met voedselimport verbruikt men waardevolle valuta. om buitenlands geld te verkrijgen is kaapverdi\u00eb afhankelijk van de emigranten die overzee leven en van ontwikkelingshulp. hiermee worden grote werkgelegenheidsprogramma's gefinancierd: herbebossing, het maken van terrassen van de voor de landbouw bestemde berghellingen en wegenbouw.\nalhoewel bijna 50% van de bevolking werkzaam is in de landbouw, draagt deze sector maar voor 12% bij in het bruto nationaal product (bnp). op de lange duur zou kaapverdi\u00eb zijn afhankelijkheid van de landbouw kunnen verkleinen door zich meer te richten op de visserij, die zich gunstig ontwikkelt, en vooral op de dienstverlening en op de gespecialiseerde industrie. in 1989 werd een wet aangenomen, die investeringen ten behoeve van exportproducten en daarmee het scheppen van arbeidsplaatsen aanmoedigt, alsmede in een tien jaar lange vrijstelling van belasting, een tolvrije in- en uitvoer en in vrije winstovermakingen voorziet. voor energie is men afhankelijk van ge\u00efmporteerde aardolie en bijproducten.\ner is een mogelijkheid voor hydro-elektriciteit. de mijnbouw en industrie beperken zich tot de winning van zout en vulkanisch materiaal, en een conservenfabriek. het bankwezen, dat verrassend effici\u00ebnt werkt, wordt nog verder uitgebreid. de centrale bank is de banco de cabo verde, die tevens de commerci\u00eble bank is. op sal, praia, boa vista en s\u00e3o vicente is een internationale luchthaven. portugal is zowel voor de import (voedingsmiddelen en transportmateriaal) als voor de export (vis en visconserven) veruit de belangrijkste handelspartner.\nop 1 januari 2008 promoveerde kaapverdi\u00eb van de lijst van minst ontwikkeld landen (mol) naar de lijst van laag middeninkomen landen. dit omdat het gemiddelde inkomen omhoog was gegaan en men gestegen was op de human development index van de undp. ook wil de regering de economie moderniseren en het macro-economisch beleid beter monitoren en een anticyclisch beleid voeren. er zijn via overheidsinvesteringen stappen gezet naar een betere dienstensector die vooral gericht is geweest in het eerste decennium van de 21e eeuw op toerisme alsmede maritiem en luchttransport door de gunstige strategische ligging op de verbindingsroutes tussen europa en latijns-amerika en tussen afrika en de vs. in de editie 2011 van \u201cdoing business\u201d riep de wereldbank kaapverdi\u00eb uit tot een van de meest succesvolle hervormers met betrekking tot het bedrijfslevenklimaat.\n\n\n=== toerisme ===\ntoerisme is een van de belangrijkste sectoren voor de ontwikkeling van de kaapverdische economie, en voor de groei van het bruto nationaal product van kaapverdi\u00eb. in totaal draagt de toerisme- en reisindustrie voor 17,2% bij aan het bruto binnenlands product van kaapverdi\u00eb. het droeg aanzienlijk bij aan de opbrengsten (winsten) en werkgelegenheid. het aantal toeristen per jaar is gegroeid van 45.000 in 1997 naar 716.775 in 2017.sal en boa vista zijn de populairste bestemmingen met 76,7% van alle bezoekers. samen zijn ze verantwoordelijk voor 90,8% van de overnachtingen in kaapverdi\u00eb. sal heeft daarbij een aandeel van 54,8% van de overnachtingen, gevolgd door boa vista met 36,0% en santiago met 3,5%.bezoekers per nationaliteit:\n\n\n== externe link ==\n(pt)  regering van kaapverdi\u00eb"