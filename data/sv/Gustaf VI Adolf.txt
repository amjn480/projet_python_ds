"gustaf vi adolf, oscar fredrik wilhelm olaf gustaf adolf, f\u00f6dd 11 november 1882 p\u00e5 stockholms slott i stockholm, d\u00f6d 15 september 1973 p\u00e5 helsingborgs lasarett i helsingborg, malm\u00f6hus l\u00e4n, var sveriges kung fr\u00e5n den 29 oktober 1950 och fram till sin d\u00f6d. han var son till gustaf v och victoria av baden och farfar till carl xvi gustaf. han ingick \u00e4ktenskap 1905 med den brittiska prinsessan margaret (1882\u20131920) och gifte sig f\u00f6r andra g\u00e5ngen 1923 med louise mountbatten (1889\u20131965).\nhan f\u00f6ddes som prins av sverige och norge samt hertig av sk\u00e5ne (efter unionsuppl\u00f6sningen 1905 var han inte l\u00e4ngre prins av norge) och var sveriges kronprins 1907\u20131950 efter faderns tronbestigning. gustaf vi adolf var den siste svenske kungen som brukade titeln \u201dmed guds n\u00e5de sveriges, g\u00f6tes och vendes konung\u201d.\n\n\n== uppv\u00e4xt ==\n\n\n=== barndom ===\nl\u00f6rdagen den 11 november 1882 kl. 16.25 nedkom kronprinsessan victoria av baden med kronprins gustafs \u00e4ldste son. vittnen var statsministern greve arvid posse och utrikesministern friherre carl fredrik hochschild med respektive fruar. strax d\u00e4refter meddelades prinsf\u00f6dseln p\u00e5 artilleriplan och salut avlossades med 42 skott. hertigen av sk\u00e5ne, prins oscar fredrik wilhelm olaf gustaf adolf, d\u00f6ptes i vita havet p\u00e5 stockholms slott den 25 november samma \u00e5r av \u00e4rkebiskop anton niklas sundberg, i vatten som p\u00e5stods vara h\u00e4mtat fr\u00e5n floden jordan men i sj\u00e4lva verket kom fr\u00e5n slottets brunn. vid altaret deltog \u00e4ven biskopen i karlstads stift, claes herman rundgren och ordensbiskopen frithiof grafstr\u00f6m. som paradvagga \u00e5t den nyd\u00f6pte fungerade karl xii:s vagga.louise rinman var kronprinsbarnens sk\u00f6terska, och kallades av dessa f\u00f6r \"vass\". den f\u00f6rsta guvernanten var mamsell ida borin, men hon avl\u00f6stes 1890 av informatorn doktor carl svedelius. i tr\u00e4sl\u00f6jd hade prinsarna undervisningsr\u00e5det hjalmar berg.\nen stor del av barndomens somrar tillbringades antingen p\u00e5 tullgarns slott eller p\u00e5 slottet mainau hos morf\u00f6r\u00e4ldrarna. farmor drottning sofia l\u00e4t ofta skicka efter prinsarna till ulriksdals slott som var hennes favoritresidens.\n\n\n=== utbildning ===\ngustaf adolf \u00e5tnj\u00f6t privat undervisning och avlade studentexamen 1900. v\u00e5rterminen 1901 skrevs arvfursten in vid uppsala universitet och vid stockholms nation den 8 februari 1901. hans lektorer var historikern harald hj\u00e4rne, statsvetaren simon bo\u00ebthius, nationalekonomen david davidsson och arkeologen oscar almgren. fr\u00e5n denna tid kommer de omtalade brons\u00e5ldersfynd som hertigen av sk\u00e5ne fann i utgr\u00e4vningen av h\u00e5gah\u00f6gen, numera p\u00e5 statens historiska museum. i uppsala hann gustaf adolf \u00e4ven med studentlivet p\u00e5 sin fritid och var med i studentf\u00f6reningen philochorus som vurmade f\u00f6r folkmusik och folkdans.   \nunder sin utbildning i uppsala erh\u00f6ll han samtidigt milit\u00e4r utbildning och tog officersexamen 1902. efter genomg\u00e5ngen kurs vid krigsh\u00f6gskolan blev han 1909 kapten (ryttm\u00e4stare), 1913 major, 1916 \u00f6verstel\u00f6jtnant, 1918 \u00f6verste, 1923 generalmajor och 1928 generall\u00f6jtnant.gustaf vi adolf talade, f\u00f6rutom sitt modersm\u00e5l, engelska, franska och tyska flytande. han l\u00e4ste \u00e4ven italienska helt obehindrat och f\u00f6rstod latin. 10 maj 1906 invaldes han som hedersledamot i kungliga vetenskapsakademien.\n\n\n== familj ==\nden 26 januari 1905 befann sig gustaf adolf i kairo, egypten, och d\u00e4r m\u00f6tte han brittiske prins arthurs \u00e4ldsta dotter margaret p\u00e5 en f\u00f6delsedagsbankett f\u00f6r khediven abb\u0101s hilmi pascha av egypten. till bordet skulle prinsen egentligen ha haft margarets yngre syster patricia, som ryktades vara hans blivande gem\u00e5l, men i st\u00e4llet tog han margaret som sin bordsdam. de f\u00f6rlovade sig den 26 februari 1905 i kairo och gifte sig 15 juni i saint georges chapel i windsor castle.\nsom br\u00f6llopsg\u00e5va fick prinsparet sofiero slott av gustaf adolfs farfar, oscar ii. gustaf vi adolf beh\u00f6ll sofiero slott livet ut som rekreations- och sommarbostad och bodde st\u00f6rre delen av sitt liv i kansliflygeln p\u00e5 stockholms slott.\n\n\n=== barn ===\nmed kronprinsessan margareta:\n\ngustaf adolf (1906\u20131947), hertig av v\u00e4sterbotten, kung carl xvi gustafs far\nsigvard (1907\u20132002), hertig av uppland till 1934, greve af wisborg\ningrid (1910\u20132000), drottning av danmark fr\u00e5n 1947, danska drottningen margrethe ii:s mor\nbertil (1912\u20131997), hertig av halland\ncarl johan (1916\u20132012), hertig av dalarna till 1946, greve af wisborgkronprinsessan margareta insjuknade och avled v\u00e5ren 1920 i akut blodf\u00f6rgiftning, gravid i \u00e5ttonde m\u00e5naden. kronprins gustaf adolf reste mycket under sin \u00e4nklingstid, bland annat till england 1923 d\u00e4r han bland v\u00e4nner m\u00f6tte sin andra gem\u00e5l, louise mountbatten, p\u00e5 en middagsbjudning.\nf\u00f6rlovningen med lady louise mountbatten eklaterades den 1 juli 1923, och paret vigdes den 3 november samma \u00e5r i chapel royal i st. james's palace i london av \u00e4rkebiskopen av canterbury. makarna fick tillsammans ett d\u00f6df\u00f6tt flickebarn 1925.\nlouise mountbatten tillh\u00f6rde genom drottning victoria av storbritannien samma familjekrets som margareta. (louises farbror var gift med margaretas faster, och en annan faster till margareta var mormor till louise.)\ndrottning louise avled i mars 1965 p\u00e5 sankt g\u00f6rans sjukhus.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== regentskap och intressen ==\nefter fadern gustaf v:s bortg\u00e5ng den 29 oktober 1950 svor kung gustaf vi adolf den kungliga eden och h\u00f6ll minnestal \u00f6ver den d\u00f6de monarken i rikssalen den 30 oktober.\ngustaf vi adolf var k\u00e4nd som en ivrig och \u00e4ven kunnig amat\u00f6rarkeolog, som vid flera tillf\u00e4llen begav sig till bland annat italien f\u00f6r att delta i utgr\u00e4vningar, och d\u00e5 inte minst fr\u00e5n etruskernas gamla samh\u00e4llen runt viterbo utanf\u00f6r rom. han bes\u00f6kte \u00e4ven grekland och fr\u00e4mre orienten. sin f\u00f6rsta utgr\u00e4vning var han med om som sexton\u00e5ring, under riksantikvarien hans hildebrand vid tullgarns slott. bland hans utm\u00e4rkelser kan n\u00e4mnas att han invaldes som hedersmedlem av british academy 1953. han blev hedersdoktor vid kungliga tekniska h\u00f6gskolan 1944 och vid londons universitet den 22 juli 1960, samt hedersledamot av den p\u00e5vliga arkeologiska akademin i juli 1960.\nett annat intresse var kinesisk konst och hans samling av ostindiskt porslin finns nu p\u00e5 \u00f6stasiatiska museet i stockholm.\nhan reste som kronprins till usa p\u00e5 \"den stora resan\" 1926\u20131927, var ordf\u00f6rande i riksidrottsf\u00f6rbundet, reste till svenskborna i estland 1931, f\u00f6retog \u00e5rliga stora man\u00f6vrar med arm\u00e9n. det har sagts att han skrev 7 000 namnteckningar per \u00e5r, och var v\u00e4rd f\u00f6r 3 000 g\u00e4ster per \u00e5r. han var beskyddare f\u00f6r cirka 200, huvudsakligen ideella, vetenskapliga och idrottsliga sammanslutningar samt konstf\u00f6reningar.gustaf vi adolf var den f\u00f6rste svenske monarken efter frihetstiden som inte i n\u00e5gon h\u00f6gre grad brukade sin politiska makt. enda egentliga undantaget var regeringskrisen 1957. detta f\u00f6rsta och enda elddop inom politiken sk\u00f6tte han ur parlamentarisk synvinkel korrekt. det har p\u00e5st\u00e5tts att han liksom fadern varit \"sina r\u00e5dgivares r\u00e5dgivare\", men det har inte bekr\u00e4ftats. han hade \u00e4nd\u00e5 en s\u00e5 stark st\u00e4llning, att riksdagen trots de starka v\u00e4nstervindar som bl\u00e5ste i b\u00f6rjan av 1970-talet inte ville l\u00e5ta den nya regeringsformen tr\u00e4da ikraft f\u00f6rr\u00e4n efter gustaf adolfs fr\u00e5nf\u00e4lle.\n\u00e5r 1962 medverkade kungen i filmen nils holgerssons underbara resa som sig sj\u00e4lv.\nredan 1907 hade gustaf adolf blivit \"aik:s beskyddare och f\u00f6rste hedersledamot\", en roll som \u00f6vertogs av sveriges nuvarande kung, hans sonson, carl xvi gustaf 1974. \n\n\n== slutet ==\nden 18 augusti 1973 insjuknade gustaf vi adolf i bl\u00f6dande mags\u00e5r i sitt sommarresidens, sofiero slott strax norr om helsingborg. han opererades den 21 augusti av albert broom\u00e9. efter operationen drabbades kungen av lunginflammation, hj\u00e4rtflimmer, f\u00f6rs\u00e4mrad njurfunktion och \u00e5terkommande mags\u00e5r. han avled stilla klockan 20:35 den 15 september 1973 p\u00e5 helsingborgs lasarett i kretsen av de n\u00e4rmaste. den direkta d\u00f6dsorsaken var lunginflammation. han hade valt att inte l\u00e5ta sig begravas i riddarholmskyrkan, utan gravsattes p\u00e5 kungliga begravningsplatsen i solna. det var f\u00f6rsta g\u00e5ngen sedan 1689 som en svensk monark inte gravsattes p\u00e5 riddarholmen i stockholm.\n\n\n=== mediebevakning ===\ni j\u00e4mna steg med kungens tillst\u00e5nd i b\u00f6rjan av hans sjukdomsperiod (23\u201328 augusti) \u00e4gnades intensiv svensk massmediebevakning \u00e4ven \u00e5t norrmalmstorgsdramat i stockholm; direkts\u00e4ndningar i televisionen v\u00e4xlade d\u00e5 mellan kungens tillst\u00e5nd och l\u00e4get vid norrmalmstorg. i sverige p\u00e5gick \u00e4ven under kungens sjukdomstid valkampanjen inf\u00f6r riksdagsvalet; den kom n\u00e5got i skymundan i mediebevakningen. valet \u00e4gde rum den 16 september, dagen efter kungens bortg\u00e5ng. kungens begravning (utom sj\u00e4lva gravs\u00e4ttningen) direkts\u00e4ndes 25 september samtidigt i b\u00e5da sveriges televisions kanaler som var landets enda tv-kanaler p\u00e5 den tiden.\n\n\n== titlar och heraldiskt vapen ==\ngustaf vi adolf bar under sin tid som kung f\u00f6ljande titel:hans majest\u00e4t gustaf vi adolf med guds n\u00e5de sveriges, g\u00f6tes och vendes konungfr\u00e5n sin f\u00f6dsel till och med 1905 var gustaf vi adolf prins av sverige och norge med titeln sveriges arvfurste. vid f\u00f6dseln utn\u00e4mndes han till hertig av sk\u00e5ne, en titel han brukade fram till trontilltr\u00e4det.hans kunglig h\u00f6ghet gustaf adolf, sveriges och norges arvfurste, hertig av sk\u00e5nefr\u00e5n 1907 till 1950 d\u00e5 han uppsteg p\u00e5 tronen bar han titeln sveriges kronprins.hans kunglig h\u00f6ghet gustaf adolf, sveriges kronprins, hertig av sk\u00e5ne\n\n\n== ordnar och utm\u00e4rkelser ==\n\n\n=== svenska ordnar ===\n  riddare och kommend\u00f6r av kungl. maj:ts orden (riddare av kungliga serafimerorden) fr\u00e5n f\u00f6dseln. ordens herre och m\u00e4stare 1950\u20131973\n  kommend\u00f6r med stora korset av kungliga sv\u00e4rdsorden fr\u00e5n f\u00f6dseln. ordens herre och m\u00e4stare 1950\u20131973\n  kommend\u00f6r med stora korset av kungliga nordstj\u00e4rneorden fr\u00e5n f\u00f6dseln. ordens herre och m\u00e4stare 1950\u20131973\n  kommend\u00f6r med stora korset av kungliga vasaorden, 1 juni 1912. ordens herre och m\u00e4stare 1950\u20131973\n  riddare av kungliga carl xiii:s orden fr\u00e5n f\u00f6dseln. ordens herre och m\u00e4stare 1950\u20131973\n\n\n=== svenska kungliga minnestecken ===\n  konung oscar ii:s jubileumsminnestecken (1897)\n  kronprins gustafs och kronprinsessan victorias silverbr\u00f6llopsmedalj (1906)\n  oscar ii:s och sophias guldbr\u00f6llopsminnestecken (1907)\n  konung gustaf v:s jubileumsminnestecken med anledning av 70-\u00e5rsdagen (1928)\n  konung gustaf v:s jubileumsminnestecken med anledning av 90-\u00e5rsdagen (1948)\n\n\n=== svenska medaljer ===\n medaljen illis quorum i guld av 18:e storleken med kedja\n konung gustaf v:s olympiska medalj (1912)\n\n\n=== svenska beskyddarskap ===\n  beskyddare f\u00f6r johanniterorden i sverige 1950\u20131973\n\n\n=== utl\u00e4ndska ordnar och utm\u00e4rkelser ===\nk\u00e4lla:.\n\n\n=== hedersdoktorat ===\n1918 hedersdoktor vid lunds universitet\n1926 hedersdoktor vid yale, princeton och clarks universitet\n1929 vid cambridge\n1932 vid dorpats universitet.\n1952 hedersdoktor vid helsingfors universitet\n\n\n=== utl\u00e4ndska milit\u00e4ra grader ===\n hedersgeneral i danska arm\u00e9n, senast 1950-talet.\n hedersamiral i brittiska flottan, 1 maj 1951.\n hedersflygmarskalk i brittiska flygvapnet, 15 september 1959.\n\n\n== anf\u00e4der ==\n\n\n== se \u00e4ven ==\nlista \u00f6ver sveriges hertigar och hertiginnor\n\n\n=== k\u00e4llor ===\nfjellman, margit (1952). v\u00e5r kung: sju decennier i gustaf vi adolfs liv - en kavalkad i ord och bild. stockholm: \u00e5hl\u00e9n & \u00e5kerlund. libris 1494470 \nfjellman, margit (1957). ett \u00e5r med kungen. [stockholm]: [\u00e5hl\u00e9n & \u00e5kerlund]. libris 2236183 \n kung gustaf och hans folk: en kr\u00f6nika i ord och bild ... stockholm: \u00e5hl\u00e9n & \u00e5kerlund. 1950. libris 1398586 \n n\u00e4r var hur: aktuell \u00e5rsbok. 1974. stockholm: bokf\u00f6rlaget dn. 1973. libris 8261509 \nroger \u00e4lmeberg (2017), gustaf vi adolf. regenten som r\u00e4ddade monarkin. norstedts 2017. isbn 978-91-1-307358-3\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r gustaf vi adolf."