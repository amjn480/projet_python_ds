"nella mitologia delle zone europee di lingua tedesca e, parzialmente, in quelle di lingua slava e latina, il krampus \u00e8 un essere demoniaco che accompagna la figura religiosa-folkloristica della reincarnazione di san nicola, venendo rappresentato da una tradizionale sfilata in maschera lungo le strade del paese. tale tradizione \u00e8 legata alla mitologia cristiana- pi\u00f9 precisamente al vescovo san nicola e al suo servitore denominato krampus - in cui quest'ultimo \u00e8 un demonio sconfitto dal santo e perci\u00f2, successivamente, costretto a servirlo.queste manifestazioni sono eventi tipici della giornata della vigilia di san nicola, 5 dicembre, nate pi\u00f9 di 500 anni fa e tuttora festeggiate in slovenia, germania, croazia, austria, italia (trentino-alto adige e friuli-venezia giulia).\n\n\n== descrizione ==\n\n\n=== la festa di san nicola ===\nla festa di san nicola, vescovo di myra, si festeggia la sera del 5 dicembre. la festa, che si svolge principalmente nell'arco alpino, ha come culmine una sfilata per le vie del paese. la sfilata solitamente segue questo ordine: in primis sfila lo stesso san nicola, a piedi o su di un carro, distribuendo dolciumi e piccoli regali ai paesani; a seguire i krampus, una masnada di demoni inferociti, armati di fruste e catene.\nin italia questa festa \u00e8 maggiormente diffusa nella regione del trentino-alto adige, ma viene celebrata anche nell\u2019estremo nord-est del friuli-venezia giulia (in valcanale, ovvero il territorio della regione della carinzia storica appartenente all'italia) e in alcune localit\u00e0 del veneto, come in provincia di belluno (cadore). nel resto d'europa, la sfilata avviene in molte altre zone, specialmente quelle di lingua tedesca, ma soprattutto in baviera, svizzera e austria.\n\n\n=== i krampus ===\ni krampus (dal bavarese krampn, ovvero \"morto\", \"putrefatto\".) sono demoni dalle sembianze mostruose e animalesche, scatenati e molto inquietanti, che si aggirano per le strade alla ricerca dei bambini \"cattivi\". i loro volti sono coperti da terrificanti maschere diaboliche, i loro abiti sono laceri, sporchi e consunti. i krampus, vagando per le vie dei paesi, provocano rumori ottenuti da campanacci o corni, che li accompagnano nel tragitto che compiono, mentre colpiscono con frustate la gente.\nl'origine di questa usanza, mantenuta con fiero orgoglio in molti comuni facenti parte dell'area ex-austro-ungarica, risale al periodo pre-cristiano ed \u00e8 attestata almeno dal vi-vii secolo d.c.. una delle poche cose di cui si \u00e8 a conoscenza \u00e8 che questa manifestazione \u00e8 legata al solstizio invernale.\n\n\u00e8 curioso che a mascherarsi secondo la tradizione, e a volte anche in abiti femminili, sono esclusivamente gli uomini. ma il krampus pu\u00f2 essere anche femminile, e in questo caso si chiama krampa. altra regola \u00e8 che la maschera da loro indossata non deve mai essere tolta in pubblico e gli spettatori non devono mai cercare di toglierla, pena il disonore per lo smascherato.\n\n\n=== la leggenda dei krampus ===\nsi racconta che tanto tempo fa, nei periodi di carestia, i giovani dei piccoli paesi di montagna si travestivano usando pellicce formate da piume, pelli e corna di animali. essendo cos\u00ec irriconoscibili, andavano in giro a terrorizzare gli abitanti dei villaggi vicini, derubandoli delle provviste necessarie per la stagione invernale. dopo un po' di tempo, i giovani si accorsero che tra di loro vi era un impostore: era un demone, che approfittando del suo reale volto diabolico si inser\u00ec nel gruppo rimanendo riconoscibile solo grazie alle zampe a forma di zoccolo di capra.\nvenne dunque chiamato il vescovo nicola per esorcizzare l'inquietante presenza. sconfitto il demone, tutti gli anni, i giovani nel giorno della vigilia di san nicola, travestiti da demoni, sfilavano lungo le strade dei paesi, non pi\u00f9 a depredare, ma a \"punire i bambini cattivi\", accompagnati dalla figura del vescovo che aveva sconfitto il male.\n\n\n=== lo svolgimento tipico della festa ===\nla festa inizia con il vescovo san nicola benvenuto , solitamente trainato su un carro, che interroga i bambini e si mostra con una folta barba bianca. con i bambini che nel corso dell'anno si sono comportati bene, egli sar\u00e0 generoso con piccoli  dolci, mentre per quelli che non si sono comportati bene, ci sar\u00e0 un brutto rimprovero. oltre a questo compito, san nicola deve placare le ire dei krampus nei confronti degli spettatori.\nin alto adige e in altre zone, il krampus ha in mano una frusta fatta di ramoscelli e un sacco sulla spalla: secondo la leggenda, egli prende i bambini che sono stati cattivi e li porta via nel suo sacco. accade che alla festa di san nicola, davanti alla porta di casa di famiglie con bambini si presentino sia san nicola che uno o pi\u00f9 krampus. san nicola premia con dolci i bambini buoni, mentre i krampus minacciano di far sparire i bambini cattivi.\n\ni krampus, infatti, sono selvaggi, violenti e inferociti, e quindi in questa particolare serata danno sfogo a quelle forze che per tutto il resto dell'anno rimangono represse. rincorrono, fra urla, mugugni e grida, i bambini, i ragazzi, ma anche gli adulti e i pi\u00f9 anziani, spingono la gente, dando pesanti frustate e colpi di verga alle gambe di chiunque capiti tra i loro piedi.\nappena il sole tramonta, san nicola scompare dalla sfilata, lasciando incontrollati i demoni, che senza inibizioni rispondono colpo su colpo alle provocazioni dei ragazzi e degli adolescenti. le rincorse e gli inseguimenti da parte dei demoni possono durare anche ore, fino a quando le tenebre riavvolgono la parata di demoni e, lungo le vie, non \u00e8 pi\u00f9 possibile vederne alcuno.\nper concludere, il divertente e tenebroso spettacolo offerto dai krampus costituisce un'efficace sintesi di tradizione e cultura.\n\n\n== principali sfilate ==\n\n\n=== in italia ===\n\n\n==== trentino-alto adige ====\na boccaldo di trambileno (valle del leno, trambileno) arriva san nicola che distribuisce piccoli regali e dolciumi ai bambini del paese, accompagnato dai krampus;\na bressanone, il 5 dicembre di ogni anno, al calar delle tenebre irrompono per le vie del paese i krampus insieme a san nicola. i diavoli rincorrono chiunque si trovi sulla loro via, menando sferzate dolorose con fruste improvvisate e pittando di carbone e grasso il volto dei catturati. la sfilata vede la partecipazione di molto pubblico, anche perch\u00e9 si svolge in concomitanza con i mercatini natalizi;\na brunico, ogni anno, il 6 o il 7 dicembre, verso le 18:30 sfilano in cortei pittoreschi per le vie principali oltre 400 krampus, provenienti da tutto l'alto adige e da coccau (tarvisio), indemoniati e inferociti con carri e auto \"diaboliche\" comprendenti prigioni basculanti appositamente preparate per catturare bambini e adolescenti le cui urla rimbombano per tutto il centro cittadino. nemmeno gli adulti sono risparmiati da colpi di frusta di coda di vacca e fascine di legno appositamente preparate per il pubblico delirio. la sfilata si conclude con fuochi d'artificio;\na dobbiaco, ogni anno sfilano pi\u00f9 di 500 krampus provenienti da tutta la regione alpina;\na campo di tures scendono in piazza e per le vie del paese pi\u00f9 di 200 krampus, provenienti dalle aree del vecchio tirolo e da tutto l'arco alpino;\na fierozzo, in val dei mocheni, si svolge da qualche anno una sfilata con i \"demoni\";\na levico terme, in valsugana, durante i mercatini di natale, si svolge annualmente la tipica sfilata di san nicola accompagnato dai krampus, presso il parco secolare degli asburgo;\na pergine valsugana, durante i mercatini, sfilano i krampus. recentemente sono apparsi i \"krampus buoni\" di amstetten, e i krampus della valle dei mocheni;\na merano durante la manifestazione \"natale a merano\", tradizionale mercatino di natale, viene organizzata la sfilata di san nicola con i krampus dell'associazione h\u00f6llenschlucht krampus di lana; da dicembre 2017, al tradizionale mercatino di natale, sfilano i krampus dell'associazione alfagor di merano;\na mori, in vallagarina, a partire dal 5 dicembre del 2017 la tradizione \u00e8 stata ripristinata: nel paese si svolge la corsa dei krampus accompagnati da san nicola;\na ora, verso la fine di novembre (in anticipo rispetto alla tradizione), si organizza una grande sfilata;\na pozza di fassa, da qualche anno si svolge, verso la fine di novembre, una grande sfilata dove partecipano i krampus della val di fassa e i trudner teufel di aldino. il tutto accompagnato da musica e cibi tipici;\nnella vallata del primiero, nella sera del 5 dicembre, i krampus prim\u00f6r accompagnano san nicol\u00f2 per le vie dei paesi; oltre a questa occasione, i krampus si prestano ad altre manifestazioni locali;a sesto lungo una via trasversale, i circa 500 krampus sfilano;\na vipiteno, la tradizione vuole che, nel pomeriggio i krampus, girino per l'intera citt\u00e0 su veicoli motorizzati e addobbati, in cerca di bambini e giovani, fino alle 18:00 di sera, ora in cui si radunano, insieme a san nicol\u00f2, in cima alla \"citt\u00e0 vecchia\" per l'inizio della sfilata dei carri. per la tradizione vipitenese, \u00e8 uso inseguire i krampus, stuzzicarli, venir imbrattati dal grasso di cui sono ricoperti e subire i colpi di frusta. anche qui, san nicol\u00f2 porta sacchetti colmi di dolci ai piccoli ospiti durante la sfilata, mentre i krampus lo seguono precedendo il famoso carro di satana, ove vi \u00e8 un krampus con le ali che batte con un martello, su un'incudine immersa nei carboni ardenti.\n\n\n==== friuli venezia giulia ====\na tarvisio, ogni anno, il 5 dicembre, sfilano per le vie centrali del paese sia san nicol\u00f2 che i krampus, per poi passare per le case a portare doni ai bambini buoni, carbone a quelli cattivi. molto suggestiva la sfilata con il krampus bianco che, giunto in piazza, si inchina a san nicol\u00f2 uscente dalla chiesa nel silenzio pi\u00f9 assoluto:a tarvisio centrale (frazione di tarvisio), nello stesso giorno sfilano per le vie del paese san nicol\u00f2 e i krampus. torce e fumogeni accompagnano la sfilata dei krampus arrivati del bosco. la festa si svolge in un campetto dove \u00e8 posta una gabbia nella quale vengono rinchiusi i bambini pi\u00f9 cattivi. fino al 2008, inoltre, il tutto era arricchito da un gruppo di krampus austriaci specialisti nei giochi con il fuoco. finita la festa, anche a tarvisio centrale, i krampus passano per le case a portare doni ai bambini buoni;\na camporosso, ogni anno, il 5 dicembre all'imbrunire, dopo che il sole tramonta dietro alle montagne (ore 17:00 circa), c'\u00e8 la fiaccolata per il paese e la festa, che si svolge nel piazzale della canonica, dove i krampus rincorrono i bambini cattivi e san nicol\u00f2 li chiama sul palco a recitare una preghierina; il tutto \u00e8 accompagnato da vin brul\u00e9 e t\u00e8 caldo. dopo la festa in canonica, il santo finisce il giro per le case, andando a trovare i bambini che non sono potuti andare in canonica, per poi confondersi alla notte con i krampus, fino al prossimo 5 dicembre;\na coccau, frazione di tarvisio, la celebrazione si svolge tradizionalmente il 6 dicembre; i krampus accompagnano san nicol\u00f2 nell'antica chiesa gotica a lui dedicata, per poi rincorrere i ragazzi nelle stradine innevate, il tutto accompagnato da vin brul\u00e9 e minestrone;\na fusine in valromana, ogni anno, il 5 di dicembre, dalle 14:00 circa san nicol\u00f2 (accompagnato dagli angeli) ed i krampus sfilano per tutto il paese, fino a quando, alle 17:30 circa, arrivano in centro dando vita ad una fiaccolata;\na rutte (frazione di tarvisio), la sfilata si svolge in un anfiteatro naturale dove fiaccole e fumogeni accompagnano la sfilata che vede giungere i krampus e san nicol\u00f2 dal bosco;\na cave del predil, ogni prima domenica di dicembre, si svolge la tradizionale sfilata per le vie del paese;\na malborghetto-valbruna, la notte del 5 dicembre i krampus escono dal cuore dell'oscurit\u00e0 dei boschi vicini per scortare san nicol\u00f2 nelle vie del paese, dando vita a una suggestiva fiaccolata che si protrae casa per casa, in un'atmosfera di magica reverenza le cui origini si perdono nella notte dei tempi. chioschi di vin br\u00fbl\u00e9, bevande calde e dolci allestiti nella piazza del comune accompagnano la celebrazione. nelle vicine frazioni di ugovizza e valbruna la processione si svolge casa per casa;\na pontebba si svolge una sfilata l'8 di dicembre, dove i krampus, chiamati spitz-parkl, giungono accompagnati da tamburi e torce e percorrono le vie della citt\u00e0 assieme a san nicol\u00f2. la sfilata \u00e8 la maggiore della manifestazione di tutto il friuli-venezia-giulia che richiama oltre 6000 persone. terminata la sfilata sono liberi di punire coloro che hanno peccato e i bambini cattivi. nel 2016 i gruppi partecipanti racchiudevano molteplici nazionalit\u00e0, fra cui spiccavano quelle austriache e slovene, creando cos\u00ec una variet\u00e0 di tradizioni e arricchendo la zona non solo con la presenza di krampus, ma anche di krampe.eventuali sfilate al di fuori dei sopracitati luoghi e al di fuori del 5 dicembre sono da considerarsi mere esibizioni commerciali e non fanno parte della vera tradizione.\na movieland park (veneto) il 16 ottobre si svolge una sfilata di krampus, che girano insieme al pubblico per le vie principali del parco.\n\n\n=== in austria e germania ===\nin austria, bench\u00e9 in ogni paese si effettui una sfilata, le pi\u00f9 note sono quelle che si tengono a innsbruck e a salisburgo. in germania le sfilate principali si svolgono in baviera. anche a seefeld, vicino a innsbruck, l'8 dicembre c'\u00e8 una sfilata di krampus.\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== influenze ==\nmascheramenti simili si ritrovano in altre parti dell'europa, dalla sardegna al mar egeo alla penisola iberica, dai balcani e fino alla scandinavia, particolarmente in zone di montagna o pedemontane, e sono attestati gi\u00e0 nel basso medioevo, e questo fa presumere il loro radicamento in epoche e contesti precristiani.\nfra questi, si veda ad esempio:\n\ni geisselklepfer, tradizione della svizzera\ni silvesterklaus, sempre diffusi in svizzera\ngli tsch\u00e4gg\u00e4tt\u00e4 nel l\u00f6tschental\ni mamuthones in sardegna\ni kukeri, in bulgaria\nla capr\u0103 in moldaviain quanto aiutante di san nicola, si tratta di un personaggio ricollegabile ad altre figure come: hans trapp (alsazia), zwarte piet (paesi bassi e belgio), knecht ruprecht (germania del nord), houseker (lussemburgo), p\u00e8re fouettard in francia, belsnickel o pelznickel (germania sud-occidentale), schmutzli (svizzera), ecc. inoltre, pu\u00f2 ricollegarsi anche a figure femminili come frau holle o klausenweiblein (germania e franca contea).\n\n\n== nei media ==\n\nkrampus: the christmas devil, diretto da jason hull (2013)\nkrampus 2: the devil returns, diretto da jason hull (2016)\nkrampus - natale non \u00e8 sempre natale, diretto da michael dougherty (2015)\na christmas horror story, diretto da grant harvey, steven hoban e brett sullivan (2015)\nkrampus: the reckoning diretto da robert conway (2015)\nkrampus unleashed diretto da robert conway (2016)\nkrampus origins diretto da joseph mbah (2018)\nslay belles, diretto da dan walker (2018)\nmother krampus, diretto da james klass (2017)\nmother krampus 2: slay ride, diretto da eddie lengyel (2018)\npagan warrior, diretto da nick minaj e louisa warren (2019)\nin fondo al bosco, diretto da stefano lodovichi (2015)\npagan peak, serie tv (2019-in corso);\nun passo dal cielo - episodio 4x01: \"la maschera del diavolo\" - serie tv (2017)\ngrimm - episodio 3x08: \"il gemello di babbo natale\" - serie tv (2013)\nsupernatural - episodio 3x08: \"a very supernatural christmas\" - serie tv (2009)\namerican dad! - episodio 10x08: \"un racconto di natale\" - serie tv di animazione (2013)\nscooby-doo! - mystery incorporated - episodio 2x12: \"il mostro robot\" - serie tv (2013)\nfreud - episodio 6x01: \"regressione\" - serie tv (2020)\nlegacies - episodio 2x08: \"questo natale \u00e8 stato sorprendentemente violento\" - serie tv (2020)\ndon't starve - mostro presente all'interno del gioco - videogioco (2013)\nthe binding of isaac: rebirth - boss presente all'interno del gioco - videogioco (2014)\nfortnite - costume presente all'interno del gioco - videogioco (2017)\nrock of ages 3 - boss presente all'interno del gioco - videogioco (2020)\n\n\n== note ==\n\n\n== bibliografia ==\n loris bendotti, marta ghirardelli, san nicol\u00f2 e i krampus: la sfilata dei diavoli a vipiteno, in luca giarelli (a cura di), carnevali e folclore delle alpi. riti, suoni e tradizioni popolari delle vallate europee, 2012,  p. 171, isbn 978-88-6618-948-0.\n\n\n== voci correlate ==\ncompagni di san nicola\nnatale nel folklore\nperchta\nknecht ruprecht\np\u00e8re fouettard\nzwarte piet\nkl\u00f6ckeln\nmamuthones\nkrampus - natale non \u00e8 sempre natale\n\n\n== altri progetti ==\n\n wikimedia commons contiene immagini o altri file su krampus\n\n\n== collegamenti esterni ==\nkrampus in friuli venezia-giulia"