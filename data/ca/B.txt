"la b \u00e9s la segona lletra de l'alfabet catal\u00e0 i primera de les consonants. el seu nom \u00e9s be (i col\u00b7loquialment, be alta). ve de l'alfabet llat\u00ed i evolucion\u00e0 de la segona lletra de l'alfabet fenici: beth (casa).\n\n\n== hist\u00f2ria ==\nla lletra b probablement t\u00e9 l'origen en el pictograma del terme casa en els jerogl\u00edfics egipcis, que representaven esquem\u00e0ticament la planta. a l'alfabet protosem\u00edtic i a l'hebreu era la primera lletra de la paraula bayit, que significava casa, d'on prov\u00e9 la forma primitiva, que origin\u00e0 la \u03b2 de l'alfabet grec i la b de l'alfabet llat\u00ed o rom\u00e0, a trav\u00e9s de l'etrusc.\n\n\n== fon\u00e8tica ==\nen catal\u00e0 representa l'oclusiva bilabial sonora, representada com a /b/ en l'alfabet fon\u00e8tic internacional. si no es troba darrere de consonant nasal o de pausa, sona de manera menys explosiva del que \u00e9s habitual /\u03b2/, als dialectes no betacistes es mant\u00e9 el so /b/. en canvi a final de s\u00edl\u00b7laba i no seguit d'una consonant sonora s'ensordeix i es pronuncia /p/ (\u00e0rab). en el cas de l'arcaisme \u00abab\u00bb, la seua pron\u00fancia \u00e9s /ap/, per\u00f2 davant de paraula comen\u00e7ada per vocal o consonant sonora, es pronuncia /a\u03b2/ (als dialectes no betacistes, /ab/). el seu nom \u00e9s be. \u00fanicament en els dialectes orientals, abans d'una l i despr\u00e9s d'una s\u00edl\u00b7laba t\u00f2nica es pronuncia doble (/bb/): moble, poble...\n\n\n== numism\u00e0tica ==\nen \u00e8poca moderna i contempor\u00e0nia la b (o a vegades ba) s'usava per indicar l'origen barcelon\u00ed de les monedes que s'encunyaven en aquesta ciutat. s'utilitz\u00e0 per primera vegada com a s\u00edmbol de la ciutat a les monedes en temps del rei ferran ii el cat\u00f2lic. de manera puntual tamb\u00e9 es va utilitzar el s\u00edmbol ba en els escuts d'or i llurs m\u00faltiples (els quals s'anomenaven \u00abde la creueta\u00bb) que s'encunyaren entre els regnats de felip iii i carles ii. el 1850, en temps d'isabel ii, la b fou substitu\u00efda per una estrella de vuit puntes. no obstant aix\u00f2 tamb\u00e9 es va usar el signe ba. durant la dictadura, les monedes de 50, 25 i 5 pessetes batudes a la ciutat el 1957 tamb\u00e9 s'hi va encunyar el signe ba.\n\n\n== s\u00edmbols derivats o relacionats ==\n\n\n== refer\u00e8ncies ==\n\nviccionari"