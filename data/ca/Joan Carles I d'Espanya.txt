"joan carles alfons v\u00edctor maria de borb\u00f3 i borb\u00f3-dues sic\u00edlies (roma, 5 de gener de 1938) fou rei d'espanya sota el nom de joan carles i entre el 22 de novembre de 1975 i el 19 de juny de 2014, data de la seva abdicaci\u00f3 i de l'acc\u00e9s com a cap d'estat del seu fill felip vi. ostenta de manera vital\u00edcia el t\u00edtol de rei i \u00e9s capit\u00e0 general de les forces armades a la reserva, encara que no exerceix funcions constitucionals sin\u00f3 nom\u00e9s protocol\u00b7l\u00e0ries com a membre de la fam\u00edlia reial. el juny de 2019, cinc anys despr\u00e9s de la seva abdicaci\u00f3, va anunciar la seva retirada definitiva de la vida p\u00fablica i institucional.joan carles \u00e9s el net d'alfons xiii, l'\u00faltim rei d'espanya abans de l'abolici\u00f3 de la monarquia el 1931 i la posterior declaraci\u00f3 de la segona rep\u00fablica espanyola. joan carles va n\u00e9ixer a roma durant l'exili de la seva fam\u00edlia. el general\u00edsimo francisco franco es va fer c\u00e0rrec del govern d'espanya despr\u00e9s de la seva vict\u00f2ria a la guerra civil espanyola el 1939; aix\u00ed i tot, el 1947 es va afirmar la condici\u00f3 d'espanya com a monarquia i es va aprovar una llei que permetia a franco triar el seu successor. el pare de joan carles, joan de borb\u00f3 i battenberg, era el tercer fill del rei alfons i va renunciar a les seves reivindicacions al tron el gener de 1941. franco veia joan de borb\u00f3 com a massa liberal, i el 1969 va decidir que joan carles fos el seu successor com a cap d'estat. va exercir funcions interines com a cap d'estat durant la malaltia de franco.\njoan carles va ser proclamat cap d'estat el 22 de novembre de 1975, despr\u00e9s de la mort de francisco franco, d'acord amb la llei de successi\u00f3 del cap d'estat de 1947 i la llei de 22 de juliol de 1969. s'esperava que joan carles continu\u00e9s el llegat franquista, per\u00f2 poc despr\u00e9s de la seva proclamaci\u00f3 va introduir reformes per desmantellar el r\u00e8gim franquista i iniciar la transici\u00f3 espanyola cap a la democr\u00e0cia. aix\u00f2 va provocar l'aprovaci\u00f3 de la constituci\u00f3 espanyola de 1978, ratificada per refer\u00e8ndum popular el 6 de desembre de 1978 i promulgada el 27 de desembre del mateix any, que va restablir una monarquia constitucional. la constituci\u00f3 espanyola reconeix expressament a joan carles com a \u00abrei d'espanya i leg\u00edtim hereu de la dinastia hist\u00f2rica de borb\u00f3\u00bb. la constituci\u00f3 confereix a la seva dignitat el rang de s\u00edmbol de la unitat nacional i cap de l'estat.\nel paper de rei en la transici\u00f3 espanyola i la seva intervenci\u00f3 durant l'intent de cop d'estat del 1981, el seu suport a la unitat europea i la seva contribuci\u00f3 a l'hora d'estr\u00e8nyer relacions diplom\u00e0tiques han estat objecte de diversos homenatges, reconeixements, premis i guardons internacionals. sobre el seu paper durant els primers anys del seu regnat, la revista time publicaria que el rei joan carles va sorgir \u00abcom un dels herois m\u00e9s sorprenents i inspiradors de la llibertat del segle xx, al desafiar un intent de cop militar que pretenia subvertir la jove democr\u00e0cia postfranquista d'espanya\u00bb. el 2008, va ser considerat el l\u00edder m\u00e9s popular de tota iberoam\u00e8rica.la seva imatge davant els mitjans de comunicaci\u00f3 i davant l'opini\u00f3 p\u00fablica va comen\u00e7ar a deteriorar-se arran del cas n\u00f3os, un judici per corrupci\u00f3 que implicava directament a una de les seves filles, la infanta cristina, i que culminaria amb l'ingr\u00e9s a pres\u00f3 de l'esp\u00f2s d'aquesta, i\u00f1aki urdangar\u00edn. despr\u00e9s, el 2012, el monarca va patir un accident a botswana pel qual va haver de ser evacuat a espanya; per aquest contratemps es va saber que el rei havia viatjat a pa\u00eds afric\u00e0 per a participar en una cacera d'elefants patrocinada per influents homes de negocis saudites i organitzada per la seva llavors amant corinna zu sayn-wittgenstein, m\u00e9s coneguda com a corinna larsen.el juny de 2014 va abdicar en el seu fill felip, que va pujar al tron com felipe vi d'espanya. es va decretar, per\u00f2, que joan carles conserv\u00e9s de manera vital\u00edcia i honor\u00edfica el t\u00edtol de rei, el tractament de majestat i honors an\u00e0legs als de l'hereu de la corona. cinc anys despr\u00e9s, el 2019, va comunicar que abandonava definitivament la vida institucional, i un any m\u00e9s tard, a causa de les creixents sospites de corrupci\u00f3, va ser privat pel seu fill felip vi de l'assignaci\u00f3 pressupost\u00e0ria que percebia de la casa reial.el 3 d'agost de 2020, la casa reial espanyola va anunciar la seva sortida del pa\u00eds, despr\u00e9s d'enviar una carta al seu fill en qu\u00e8 justificava la seva decisi\u00f3 arran de la repercussi\u00f3 p\u00fablica de \u00abcerts esdeveniments passats\u00bb de la seva vida privada, relacionats amb les investigacions dutes a terme per la just\u00edcia su\u00efssa i posteriorment espanyola per presumptes casos de corrupci\u00f3 i enriquiment il\u00b7l\u00edcit gr\u00e0cies als suposats vincles amb empreses de l'ar\u00e0bia saudita. encara no dos anys despr\u00e9s d'haver fugit, joan carles i va tornar a espanya en un \u00abviatge personal\u00bb del seu exili a abu dhabi. diversos mitjans van assegurar que el rei em\u00e8rit s'hostatjaria a la casa de sanxenxo del seu amic regatista pedro campos, abans de viatjar a madrid per a reunir-se amb el seu fill felip vi, i despr\u00e9s tornar a abu dhabi.\n\n\n== biografia ==\n\n\n=== joventut ===\nbatejat com juan carlos alfonso v\u00edctor mar\u00eda de borb\u00f3n y borb\u00f3n-dos sicilias, \u00e9s net per via paterna d'alfons xiii, fill del matrimoni hagut entre joan de borb\u00f3 i battenberg, comte de barcelona, i de maria merc\u00e8 de borb\u00f3-dues sic\u00edlies i orleans.\njuanito, com l'anomenen els seus m\u00e9s pr\u00f2xims per diferenciar-lo del seu pare, joan de borb\u00f3, va n\u00e9ixer, com es despr\u00e8n d'un comunicat de la casa reial espanyola, en un apartament de l'edifici situat al n\u00famero 122 del viale dei parioli de roma (it\u00e0lia), ciutat on vivien els seus pares durant l'exili de la fam\u00edlia reial, absent d'espanya des de la proclamaci\u00f3 de la segona rep\u00fablica espanyola el 1931. va ser batejat el 26 de gener de 1938 a la capella de palau magistral de l'ordre de malta de roma pel cardenal secretari d'estat de la santa seu, monsenyor eugenio pacelli, futur papa pius xii. la seva \u00e0via paterna, la reina vict\u00f2ria eug\u00e8nia, va ser la padrina, i el seu avi matern, carlos tancredo de borb\u00f3-dues sic\u00edlies, pr\u00edncep de les dues sicilias i infant d'espanya, el padr\u00ed. el 1942 es va traslladar juntament amb la resta de la seva fam\u00edlia a lausana (su\u00efssa).\n\n\t\t\t\n\t\t\t\n\t\t\nen una entrevista celebrada el 25 d'agost de 1948 entre franco i el comte de barcelona en el golf de biscaia, es va acordar que el pr\u00edncep es traslladaria a espanya per cursar els seus estudis. el 8 de novembre de 1948, als deu anys, joan carles va trepitjar per primera vegada s\u00f2l espanyol. all\u00e0 estudiaria durant aquell any acad\u00e8mic. per\u00f2 despr\u00e9s de l'estiu de 1949, el deteriorament de les relacions entre franco i joan de borb\u00f3 portarien a aquest \u00faltim a decidir que el seu fill no torn\u00e9s de moment a espanya.\ndespr\u00e9s d'un any a estoril (portugal), joan de borb\u00f3 va accedir a que joan carles torn\u00e9s a espanya a la tardor de 1950 per continuar els seus estudis, en aquesta ocasi\u00f3 acompanyat del seu germ\u00e0 menor, alfons de borb\u00f3. per a l'estiu de 1954, joan carles havia acabat el batxillerat. posteriorment va realitzar la seva instrucci\u00f3 militar a l'acad\u00e8mia general militar de saragossa (1955-1957), a l'escola naval militar de mar\u00edn (1957-1958) i finalment a l'acad\u00e8mia general de l'aire de san javier (1958-1959). va completar la seva formaci\u00f3 a la universitat de madrid, on va cursar estudis de dret pol\u00edtic i internacional, economia i hisenda p\u00fablica.\ndurant les vacances de setmana santa de 1956, el 29 de mar\u00e7 (dijous sant), en la resid\u00e8ncia familiar d'estoril (anomenada vila giralda), joan carles, que ja tenia 18 anys complerts, va disparar accidentalment un rev\u00f2lver mentre jugava a les golfes de la casa amb el seu germ\u00e0 menor, alfons de borb\u00f3, el que causaria la mort d'alfons. l'ambaixada espanyola a portugal va emetre un comunicat explicant que mentre els dos germans netejaven l'arma, un tret disparat al cap va provocar la mort del petit dels germans. s'estengu\u00e9 el rumor als diaris que l'arma estava en mans de joan carles en el moment de l'accident. el germ\u00e0 gran del comte de barcelona i oncle de joan carles, jaume de borb\u00f3, sol\u00b7licitaria mesos despr\u00e9s una investigaci\u00f3 judicial del succ\u00e9s; petici\u00f3 qualificada per l'historiador paul preston com d'inaudita \u00abinsensibilitat i pura malvolen\u00e7a\u00bb i que segurament va ser motivada per procurar-se beneficis pol\u00edtics a la seva pr\u00f2pia causa.el 13 de setembre de 1961 es va anunciar oficialment el comprom\u00eds de joan carles amb la princesa sofia de gr\u00e8cia, la seva cosina tercera i filla dels reis pau i de gr\u00e8cia i frederica de hannover. vuit mesos despr\u00e9s, el 14 de maig de 1962, la parella contreia matrimoni a atenes pels ritus ortodox i cat\u00f2lic. amb anterioritat a la seva celebraci\u00f3, franco havia manifestat el seu inter\u00e8s en qu\u00e8 joan carles i sofia visquessin a espanya, de manera que, a principis de 1963, i malgrat l'oposici\u00f3 inicial de joan de borb\u00f3, el matrimoni es va traslladar a madrid per fixar la seva resid\u00e8ncia en el palau de la zarzuela.\n\n\t\t\t\n\t\t\t\n\t\t\nel 5 de mar\u00e7 de 1966, es va celebrar una reuni\u00f3 del consell privat del comte de barcelona a estoril per commemorar el 25\u00e8 aniversari de la mort d'alfons xiii, a la qual havia estat convidat joan carles. la reuni\u00f3 havia de ser un acte de reafirmaci\u00f3 dels drets din\u00e0stics de joan de borb\u00f3. malgrat que dos mesos abans, joan carles havia declarat que \u00abmai\u00bb acceptaria la corona mentre visqu\u00e9s el seu pare, va decidir no assistir a la reuni\u00f3 a inst\u00e0ncies de la seva dona, sofia de gr\u00e8cia, utilitzant com a pretext una indisposici\u00f3. joan de borb\u00f3 va considerar aquell fet com una ruptura de la unitat din\u00e0stica per part de joan carles.\n\n\n=== pr\u00edncep d'espanya (1969-1975) ===\nen virtut de la ley de sucesi\u00f3n en la jefatura del estado de 1947, franco va establir que el futur rei d'espanya seria designat per ell. al juliol de 1969 designaria a joan carles com a successor a t\u00edtol de rei, nomenament ratificat per les corts espanyoles el 22 de juliol de 1969, davant les quals el jove pr\u00edncep prestaria jurament el mateix dia de \u00abguardar i fer guardar les lleis fonamentals del regne i els principis del moviment nacional\u00bb, \u00e9s a dir, l'ideari franquista. no obstant aix\u00f2, es va basar en les facultats que aquestes lleis li atorgaven per impulsar el canvi de r\u00e8gim i facilitar l'adveniment de la democr\u00e0cia.\n\n\t\t\t\n\t\t\t\n\t\t\nseguint les regles din\u00e0stiques, la successi\u00f3 hagu\u00e9s hagut de recaure en el seu pare, joan de borb\u00f3 i battenberg, tercer fill i hereu dels drets din\u00e0stics d'alfons xiii. no obstant aix\u00f2, les no molt cordials relacions entre joan de borb\u00f3 i franco van determinar el salt en la l\u00ednia de successi\u00f3 i el nomenament de joan carles com a pr\u00edncep d'espanya, t\u00edtol de nou encuny amb el qual franco pretenia salvar dist\u00e0ncies respecte a la monarquia liberal. dit salt va ser acceptat pel pr\u00edncep joan carles, creant un conflicte intern a la casa reial de borb\u00f3. el comte de barcelona no renunciaria oficialment als seus drets successoris fins al 1977.\n\njoan carles i va assumir interinament la direcci\u00f3 de l'estat entre el 19 de juliol i el 2 de setembre de 1974, i despr\u00e9s entre el 30 d'octubre i el 20 de novembre de 1975 per malalties de franco. el 9 de juliol de 1974, franco era ingressat per una flebitis a la cama dreta. abans de marxar cap a l'hospital, va cridar al president de govern, carlos arias navarro, i al president de les corts franquistes, alejandro rodr\u00edguez de valc\u00e1rcel, perqu\u00e8 preparessin el trasp\u00e0s inter\u00ed de poders al pr\u00edncep. amb tot, dos dies m\u00e9s tard, joan carles, que no volia un trasp\u00e0s inter\u00ed per part de franco, i va intentar persuadir arias perqu\u00e8 fes veure al dictador que havia de traspassar-li el poder de manera definitiva. davant la negativa del president de govern, el pr\u00edncep va demanar a franco que no sign\u00e9s el decret de trasp\u00e0s. el 19 de juliol, l'estat del dictador es va agreujar, de manera que arias va acudir a l'hospital perqu\u00e8 aprov\u00e9s el trasp\u00e0s. el gendre de franco, crist\u00f3bal mart\u00ednez-bordi\u00fa, va intentar impedir que arias entr\u00e9s a l'habitaci\u00f3 del cap de l'estat. finalment va aconseguir accedir-hi, despr\u00e9s d'aix\u00f2 va conv\u00e8ncer el dictador perqu\u00e8 ced\u00eds el poder de manera interina, el que va provocar la f\u00faria del marqu\u00e8s de villaverde i de carmen polo, l'esposa del dictador. joan carles assumia per primera vegada la direcci\u00f3 de l'estat de manera interina.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\ndespr\u00e9s d'un nou empitjorament de la salut de franco, el 23 d'octubre de 1975, valc\u00e1rcel i arias navarro van acudir a la zarzuela per proposar al pr\u00edncep que assum\u00eds de nou interinament la direcci\u00f3 de l'estat. joan carles es va negar si la substituci\u00f3 no era definitiva. el 30 d'octubre, franco va patir una peritonitis. informat de la gravetat del seu estat per l'equip m\u00e8dic que l'atenia, el dictador va ordenar la seva substituci\u00f3 per part del pr\u00edncep joan carles, el que aquest va acceptar, un cop va tenir la certesa que la malaltia del dictador era terminal.\n\n\n=== rei d'espanya (1975-2014) ===\n\na l'anunciar-se la mort de franco (20 de novembre de 1975), joan carles va jurar acatar els principis del moviment nacional, destinats a perpetuar el franquisme. va ser proclamat rei d'espanya per les corts espanyoles com joan carles i d'espanya el 22 de novembre de 1975 i exaltat al tron el 27 de novembre amb una cerim\u00f2nia d'unci\u00f3 anomenada \u00abmissa d'esperit sant\u00bb (l'equivalent a una coronaci\u00f3) celebrada a la hist\u00f2rica esgl\u00e9sia de san jer\u00f3nimo el real de madrid. tot i haver jurat fidelitat a les lleis del moviment, amb la seva actitud, va promoure i va encoratjar la llei per a la reforma pol\u00edtica, que va ser votada pel congr\u00e9s dels diputats el 18 de novembre de 1976 i aprovada en refer\u00e8ndum amb un aclaparador suport del 94 %, el que va iniciar la transici\u00f3 espanyola cap a la democr\u00e0cia.\nel 16 de febrer de 1976, en la primera visita oficial a catalunya, en un acte celebrat al sal\u00f3 del tinell, conscient que l'\u00fas oficial de la llengua catalana havia estat prohibit pel general franco, el rei joan carles pronunci\u00e0 bona part del discurs en catal\u00e0.\nel 14 de maig de 1977, el seu pare, el comte de barcelona, va renunciar als seus drets din\u00e0stics hist\u00f2rics i a la direcci\u00f3 de la casa reial en la persona de joan carles, un cop que hi va haver constatat la impossibilitat d'accedir personalment al tron. amb aquesta ren\u00fancia es reprenia la dinastia hist\u00f2rica; i d'aquesta manera, despr\u00e9s de la proclamaci\u00f3 de joan carles i com a rei d'espanya i amb la ren\u00fancia de joan de borb\u00f3 als seus drets, felip es va convertir en hereu de la corona i va assumir el t\u00edtol de pr\u00edncep d'ast\u00faries el 1r de novembre de 1977. don joan va efectuar la seva ren\u00fancia en un acte a on va estar present, entre molts, landelino lavilla en qualitat de notari major del regne. despr\u00e9s de la cerim\u00f2nia don joan va declarar que renunciava \u00abamb molt amor a espanya i afecte pel meu fill\u00bb.joan carles i va tenir un paper decisiu a l'hora de restablir les institucions catalanes que van ser abolides pel franquisme. havia iniciat contactes amb el president de la generalitat a l'exili, josep tarradellas, a qui el juny de 1977 va rebre al palau de la zarzuela. el govern espanyol va acordar el restabliment de la generalitat nomenant tarradellas com a president.el 22 de juny de 1977, joan carles i va enviar una carta al xa de l'iran, reza pahlavi, en qu\u00e8 confirmava la seva aposta per la democr\u00e0cia, per\u00f2 veia perillar la monarquia, ja que adolfo su\u00e1rez, el candidat de la seva \u00abplena confian\u00e7a\u00bb i que el considerava com un suport del sistema mon\u00e0rquic, no tenia les fonts externes de finan\u00e7ament que disposaven altres ideologies com la dreta, els comunistes i els socialistes, recalcant d'aquests \u00faltims la seva ideologia marxista (el psoe es va definir com a tal fins a 1979). finalment, el rei sol\u00b7licitava al xa \u00aben nom del partit pol\u00edtic del president su\u00e1rez\u00bb un pr\u00e9stec de deu milions de d\u00f2lars com la seva \u00abcontribuci\u00f3 personal a l'enfortiment de la monarquia espanyola\u00bb. la carta va ser revelada despr\u00e9s de la publicaci\u00f3 el 1991 del diari d'asadollah alam, ministre de l'interior i primer ministre del xa.durant el seu regnat es va aprovar la constituci\u00f3 espanyola de 1978, que defineix les funcions del rei, suprimint tota participaci\u00f3 pol\u00edtica de la corona i convertint espanya en una monarquia parlament\u00e0ria; aix\u00ed mateix, l'article 57 de la constituci\u00f3 li reconeix com l'hereu leg\u00edtim de la \u00abdinastia hist\u00f2rica\u00bb.la constituci\u00f3 va ser ratificada en refer\u00e8ndum de 6 de desembre i el rei la va sancionar el 27 de desembre.\nun dels moments m\u00e9s greus als quals va haver de fer front el rei joan carles i va ser l'intent de cop d'estat del 23 de febrer de 1981, el conegut com \u00ab23-f\u00bb. aquest dia, durant la segona votaci\u00f3 de la investidura del candidat a la presid\u00e8ncia del govern leopoldo calvo-sotelo, es va produir la presa de congr\u00e9s dels diputats per part de forces de la gu\u00e0rdia civil al comandament del tinent coronel antonio tejero. simult\u00e0niament a la capitania general de la iii regi\u00f3 militar (val\u00e8ncia) el tinent general jaime mil\u00e1ns del bosch va ocupar els carrers de la ciutat amb tancs i hi va haver diversos conats en altres punts, com ara la presa dels estudis de televisi\u00f3 espanyola a prado de rey (madrid).\n\nla intervenci\u00f3 televisiva de joan carles i desautoritzant el cop d'estat va acabar amb la insurrecci\u00f3, que pensava comptar amb el suport de la corona, i va contribuir a augmentar el seu carisma entre sectors pol\u00edtics que fins llavors no eren molt afins a la forma de govern mon\u00e0rquica. despr\u00e9s d'aquest conflicte la monarquia va quedar consolidada. el 9 de febrer de 2012, el setmanari alemany der spiegel va publicar un telegrama diplom\u00e0tic desclassificat per alemanya segons el qual el rei hauria mostrat simpatia pels colpistes durant una trobada amb el llavors ambaixador d'alemanya a espanya, lothar lahn. en resposta, rafael spottorno, cap de la casa de rei, va desmentir aquesta atribu\u00efda simpatia i va afirmar: \u00abni la seva majestat el rei ni aquesta casa acostumen a valorar escrits o opinions de tercers, que s\u00f3n responsabilitat exclusiva dels seus autors, i que en aquest cas concret no es compadeixen amb la realitat d'uns fets, el desenvolupament i corol\u00b7lari final dels quals s\u00f3n de p\u00fablic coneixement \u00bb.el 1982 va ser guardonat amb el premi internacional carlemany, concedit per la ciutat d'aquisgr\u00e0 (alemanya) en reconeixement dels seus esfor\u00e7os en favor de la integraci\u00f3 europea. el 1983 el govern vene\u00e7ol\u00e0 li va atorgar el premi internacional sim\u00f3n bol\u00edvar.\n\nabans de sancionar i promulgar, el 1985, la llei que despenalitzava l'avortament a espanya en alguns sup\u00f2sits va viatjar al vatic\u00e0 per demanar comprensi\u00f3 al papa joan pau ii, contrari a l'avortament.el 1992, davant les especulacions sobre que joan carles mantenia una relaci\u00f3 sentimental amb la mallorquina marta gay\u00e1, tant el cap de la casa de rei, sabino fern\u00e1ndez campo, com el president de govern, felipe gonz\u00e1lez, van manifestar la seva preocupaci\u00f3 sobre que es pogu\u00e9s haver orquestrat una campanya contra el rei. el 21 de setembre de 1992, el llavors pr\u00edncep salman de l'ar\u00e0bia saudita i joan carles i d'espanya van inaugurar la mesquita de la m-30, finan\u00e7ada amb 2000 milions de pessetes del rei fahd de l'ar\u00e0bia saudita.\nla publicaci\u00f3 el 1993 per l'arist\u00f2crata jos\u00e9 luis de vilallonga de el rei, la darrera biografia autoritzada fins al moment pel rei joan carles, va suscitar controv\u00e8rsia, ja que l'edici\u00f3 espanyola ometia comentaris de joan carles i sobre el 23-f que s\u00ed apareixien en altres edicions europees del llibre, de la mateixa manera que posava en boca de vilallonga comentaris que en altres edicions s'atribu\u00efen al propi joan carles. vilallonga havia declarat mesos abans en una entrevista que el rei li havia demanat que, respecte del 23-f, en el llibre, \u00abdigu\u00e9s jo [per vilallonga] gaireb\u00e9 totes les coses\u00bb.el 1995 va obtenir el premi de la pau de la unesco, juntament amb l'expresident dels estats units, jimmy carter.el 23 d'abril de 2001, amb motiu de l'entrega del premi cervantes va declarar en castell\u00e0: \u00abmai no fou la nostra una llengua d'imposici\u00f3, sin\u00f3 de trobada. ning\u00fa no fou mai obligat a parlar en castell\u00e0. foren els pobles m\u00e9s diversos els qui feren seu, per voluntat lib\u00e8rrima, l'idioma de cervantes.\u00bb aquest discurs, que va coincidir amb la diada de sant jordi, va desfermar una gran pol\u00e8mica institucional a catalunya, al pa\u00eds basc i a l'am\u00e8rica llatina, on diverses veus van trobar inacceptables aquelles paraules. nogensmenys, la casa reial espanyola mai es va retractar, matisar o corregir el contingut negacionista sobre la minoritzaci\u00f3 ling\u00fc\u00edstica del castell\u00e0 d'aquell discurs.el juliol de 2007 van comen\u00e7ar una s\u00e8rie consecutiva d'esdeveniments que van trencar amb la calma habitual que envoltava la figura del rei joan carles i la seva fam\u00edlia. el primer \u00e9s la publicaci\u00f3 d'un n\u00famero de la revista el jueves que duia a la portada un dibuix de felip de borb\u00f3 tenint relacions sexuals amb la seva esposa letizia ortiz. el n\u00famero va ser censurat per l'audi\u00e8ncia nacional, fet que gener\u00e0 una \u00e0mplia pol\u00e8mica.despr\u00e9s de la primera visita del monarca a ceuta a principis de novembre del 2007, s'origin\u00e0 un conflicte diplom\u00e0tic entre espanya i el marroc. el primer ministre marroqu\u00ed havia manifestat que confiava que els reis renunciarien a la visita a ceuta. com que no va ser aix\u00ed, l'ambaixador marroqu\u00ed a espanya fou cridat a consultes per un per\u00edode indeterminat.el 10 de novembre del mateix any va protagonitzar un incident diplom\u00e0tic internacional en el marc del cimera iberoamericana. durant una intervenci\u00f3 del president del govern espanyol, jos\u00e9 luis rodr\u00edguez zapatero, el rei joan carles va fer callar el president vene\u00e7ol\u00e0 hugo ch\u00e1vez, que anava interrompent zapatero en el seu parlament titllant de feixista a jos\u00e9 mar\u00eda aznar i acusant l'expresident del govern espanyol d'estar involucrat en l'intent de cop d'estat contra ch\u00e1vez el 2002. amb un ja fam\u00f3s i irritat \u00bfpor qu\u00e9 no te callas? el rei va voler parar les interrupcions de ch\u00e1vez, despr\u00e9s d'estona movent-se inquiet a la cadira. a la mateixa reuni\u00f3, durant la intervenci\u00f3 del president nicarag\u00fcenc daniel ortega que carregava contra l'empresa espanyola uni\u00f3n fenosa per les seves \u00abt\u00e0ctiques gangsterils\u00bb i acusava els ambaixadors espanyols d'haver intentant interferir en les eleccions nicarag\u00fcenques de l'any anterior, el rei va abandonar la sala.arran d'una visita del monarca a girona, on va aprofitar per defensar la unitat d'espanya, diversos joves van cremar fotos de joan carles i en senyal de protesta, crema que es va estendre m\u00e9s tard a diversos punts de catalunya.el 2011 van sortir a la llum p\u00fablica informacions que implicaven el seu gendre, i\u00f1aki urdangarin, duc consort de palma de mallorca, en el cas n\u00f3os, un esc\u00e0ndol financer que m\u00e9s tard tamb\u00e9 va esquitxar la seva filla, la infanta cristina. el 12 de desembre de 2011, despr\u00e9s de les informacions aparegudes en els mitjans de comunicaci\u00f3 sobre la probable imputaci\u00f3 per malversaci\u00f3, frau, prevaricaci\u00f3, falsedat i blanqueig de capitals d'i\u00f1aki urdangarin, la zarzuela va anunciar que l'apartava de tots els actes institucionals, per entendre que la seva conducta no havia estat \u00abexemplar\u00bb. a m\u00e9s, durant el seu tradicional missatge de la nit de nadal, el rei va insistir en la necessitat d'un comportament exemplar per part de totes les persones amb responsabilitats p\u00fabliques, despr\u00e9s del que va afirmar que \u00abla just\u00edcia \u00e9s igual per a tothom\u00bb, el que es va interpretar com una al\u00b7lusi\u00f3 a la probable imputaci\u00f3 del seu gendre.\n\namb tot, despr\u00e9s del seu discurs en la solemne obertura de la x legislatura, el 27 de desembre, el rei joan carles va lamentar que s'hagu\u00e9s personalitzat el seu missatge de nadal. dos dies m\u00e9s tard, el jutge instructor jos\u00e9 castro imputava a i\u00f1aki urdangarin. durant la seva declaraci\u00f3 davant el jutge instructor a palma, els dies 25, 26 i 27 de febrer de 2012, urdangarin va manifestar que el rei li havia demanat que abandon\u00e9s els seus negocis al mar\u00e7 de 2006. no obstant aix\u00f2, el 16 d'abril de 2012, es van fer p\u00fablics tres correus electr\u00f2nics escrits per urdangarin i aportats al jutge instructor pel seu exsoci, diego torres, que implicarienal rei en negocis a favor del seu gendre amb posterioritat a aquesta data.\nel 14 d'abril de 2012, joan carles i va patir una fractura de maluc durant una cacera d'elefants a la qual havia estat convidat a botswana, el que va aixecar cr\u00edtiques des de diferents \u00e0mbits causa que va oc\u00f3rrer en la pitjor setmana de la crisi econ\u00f2mica i despr\u00e9s un discurs en el qual el rei havia demanat \u00abrigor\u00bb i \u00absacrificis\u00bb als espanyols. mentre que partit popular i partit socialista obrer espanyol no van voler valorar p\u00fablicament el contratemps, esquerra plural, uni\u00f3 progr\u00e9s i democr\u00e0cia i esquerra republicana de catalunya van anunciar que preguntarien al govern per aquest assumpte al congr\u00e9s dels diputats. el lehendakari patxi l\u00f3pez va afirmar que \u00abno estaria malament\u00bb una disculpa p\u00fablica per part de monarca. el 18 d'abril, al sortir de l'hospital on va ser intervingut, el rei es va disculpar p\u00fablicament per aquests fets, situaci\u00f3 sense precedents des que va comen\u00e7ar el seu regnat, qualificada com un episodi absolutament nou en tota la hist\u00f2ria de la reialesa.\nl'any 2013, arran de sortir a la llum \u00abl'estreta relaci\u00f3\u00bb que el rei mantenia amb l'empres\u00e0ria alemanya corinna zu sayn-wittgenstein, alguns mitjans de comunicaci\u00f3 van fer p\u00fablic que la casa de rei, utilitzant dos milions d'euros procedents del fons p\u00fablics de patrimoni nacional, va remodelar profundament la finca la angorrilla (lloc molt proper a palau de la zarzuela), on durant diversos anys hauria viscut corinna.\n\n\n=== abdicaci\u00f3 (2014) ===\n\nel 2 de juny de 2014, joan carles i va manifestar el desig d'abdicar en el seu fill felip. per a aix\u00f2, segons l'article 57 de la constituci\u00f3 espanyola de 1978, que \u00e9s el que regula la successi\u00f3 a el tron, calia l'aprovaci\u00f3 d'una llei org\u00e0nica per les corts generals reunides en sessi\u00f3 solemne. aix\u00ed seria dictada dues setmanes despr\u00e9s la llei org\u00e0nica 3/2014, que al congr\u00e9s dels diputats va obtenir 299 vots a favor, 19 vots en contra i 23 abstencions, i al senat 233 vots a favor, 5 vots en contra i 20 abstencions.\nel mateix dia de fer-se p\u00fablic l'anunci, els principals partits republicans, com iu, bng i erc, aix\u00ed com moviments socials antimon\u00e0rquics, que volen una profunda remodelaci\u00f3 del sistema actual, amb l'obertura d'un proc\u00e9s constituent total, i altres \u00e0mplies reformes, com la coordinadora 25-s i el moviment 15-m, van convocar manifestacions a les principals capitals de pa\u00eds i en altres municipis, difoses per les xarxes socials, per a reivindicar la rep\u00fablica i la celebraci\u00f3 d'un refer\u00e8ndum sobre la forma d'estat, a les quals van assistir desenes de milers de persones. en aquestes manifestacions es van poder observar nombroses banderes tricolors republicanes. a catalunya, les manifestacions van ser principalment convocades per erc, mitjan\u00e7ant una crida per a donar suport a una rep\u00fablica catalana independent; en aquestes manifestacions, sumant-se a la tricolor, es van observar estelades i pancartes a favor de la secessi\u00f3 de catalunya. una situaci\u00f3 semblant es va produir a gal\u00edcia, on les manifestacions van ser secundades, entre d'altres, pel bng i n\u00f3s-unidade popular, tots dos a favor de l'autodeterminaci\u00f3 de gal\u00edcia; es van observar estreleires i consignes a favor d'una rep\u00fablica gallega independent. el dissabte 7 de juny, es van impulsar novament, entre d'altres, per plataformes i partits ja esmentats, manifestacions en m\u00e9s de 40 ciutats espanyoles, reiterant la demanda anterior. la pres\u00e8ncia en aquesta convocat\u00f2ria va ser bastant menor que la del dia 2. la participaci\u00f3, en ambdues manifestacions, va ser molt inferior a la d'altres convocat\u00f2ries a favor de la rep\u00fablica des de la restauraci\u00f3 de la monarquia.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nl'abdicaci\u00f3 va ser efectiva el 19 de juny, i joan carles i va deixar de ser rei d'espanya, moment en qu\u00e8 el seu fill pass\u00e0 a ser el titular de la corona. el mateix dia fou proclamat com a felip vi. tot i l'abdicaci\u00f3, continua mantenint la dignitat de rei, i la seva esposa, la de reina. en qualsevol cas, sota la consideraci\u00f3 de \u00abrei em\u00e8rit\u00bb, va continuar exercint durant uns quants anys un cert paper de representaci\u00f3 institucional. aix\u00ed, el desembre del 2015 va assistir com a m\u00e0xima representaci\u00f3 de l'estat a la presa de possessi\u00f3 com a president de l'argentina de mauricio macri.\n\n\n=== retir (2019) ===\na finals de maig de 2019, joan carles va comunicar oficialment a felip vi que es retirava definitivament de la vida p\u00fablica i que ja no participaria en actes oficials.el mar\u00e7 de 2020, el grup parlamentari d'esquerra republicana i altres partits van registrar al congr\u00e9s dels diputats una iniciativa en qu\u00e8 sol\u00b7licitaven la creaci\u00f3 d'una comissi\u00f3 d'investigaci\u00f3; l'objectiu era determinar les responsabilitats \u00abcivils, \u00e8tiques i pol\u00edtiques\u00bb de l'excap d'estat en relaci\u00f3 a una \u00abdonaci\u00f3\u00bb de 100 milions d'euros de l'any 2012 i relacionada amb el llavors monarca, la seva amiga corinna larsen i l'adjudicaci\u00f3 de grans obres a l'ar\u00e0bia saudita.el mateix mes, va ser el mateix rei felip vi, el qual va emetre un comunicat en el qual renunciava a l'her\u00e8ncia del seu pare, \u00abaix\u00ed com a qualsevol actiu, inversi\u00f3 o estructura financera l'origen, caracter\u00edstiques o finalitat puguin no estar d'acord amb la legalitat i els criteris de rectitud i integritat que regeixen la seva activitat institucional i privada\u00bb. segons els estatuts de les societats fundaci\u00f3 lucum i fundaci\u00f3 zagazka, felip seria el beneficiari directe en cas de defunci\u00f3 del seu pare i encarregat del sosteniment de la resta de la fam\u00edlia. va comunicar aix\u00ed mateix que retirava al seu pare l'assignaci\u00f3 que cobrava dels pressupostos de la casa de rei.davant la investigaci\u00f3 de la fiscalia su\u00efssa sobre el presumpte cobrament fraudulent de comissions, a m\u00e9s de l'inici d'una investigaci\u00f3 pel tribunal suprem i la fiscalia espanyols, diversos diaris van afirmar que el rei joan carles hauria decidit marxar a viure a una zona privilegiada de la rep\u00fablica dominicana, pa\u00eds amb una legislaci\u00f3 laxa en cas de petici\u00f3 d'extradici\u00f3.\n\n\n=== sortida del pa\u00eds (2020) ===\nel 3 d'agost de 2020, el palau de la zarzuela va fer p\u00fablic un comunicat anunciant la intenci\u00f3 de joan carles (dirigida al seu fill en una carta) de traslladar-se a viure fora d'espanya davant la repercussi\u00f3 p\u00fablica de \u00abcerts esdeveniments passats\u00bb de la seva vida privada. la decisi\u00f3 es va produir en el transcurs de les investigacions obertes sobre els presumptes fons de joan carles acumulats en paradisos fiscals. sembla que quan la carta es va fer p\u00fablica ja havia abandonat el pa\u00eds.el dia 8 d'agost van apar\u00e8ixer fotografies del rei em\u00e8rit a abu dhabi, on hauria volat des de vigo, i es publicava que podria seguir el seu periple cap a nova zelanda o la rep\u00fablica dominicana. pr\u00e8viament s'havia especulat que hauria arribat a portugal per instal\u00b7lar-se a estoril, sortida negociada amb la intervenci\u00f3 de la llavors vicepresidenta del govern espanyol carmen calvo. finalment la casa reial espanyola, inform\u00e0 que joan carles i de borb\u00f3 s'havia instal\u00b7lat als emirats \u00e0rabs units. m\u00e9s de setanta ex-ministres espanyols, ex-presidents auton\u00f2mics, ambaixadors i altres c\u00e0rrecs p\u00fablics destacats varen subscriure un manifest de suport al rei em\u00e8rit espanyol, joan carles i, en qu\u00e8 en defensaren la presumpci\u00f3 d'innoc\u00e8ncia i el \u00abllegat\u00bb dels seus darrers quaranta anys. entre els firmants del manifest es trobarien:\n\nel 3 de novembre es feia p\u00fablic que la fiscalia anticorrupci\u00f3 portava un any investigant l'\u00fas de tarjetes black, que impliquen terceres persones anomenades testaferros, les quals pagaven despeses del rei i la seva fam\u00edlia.al desembre l'advocat del rei em\u00e8rit anuncia que s'havia presenta una declaraci\u00f3 extraordin\u00e0ria volunt\u00e0ria davant l'administraci\u00f3 p\u00fablica espanyola per regularitzar la seva situaci\u00f3 fiscal. en total va pagar 678.393,72 euros.\n\n\n== valoraci\u00f3 ==\n\n\n=== la confian\u00e7a ciudadana ===\nsegons diversos sondejos d'opini\u00f3, durant la major part del seu regnat el rei va gaudir d'un nivell de popularitat molt elevat a espanya i en certes parts d'iberoam\u00e8rica, on va arribar a ser considerat el l\u00edder m\u00e9s popular a 2008. la seva figura, considerada una garantia d'ordre i estabilitat, sempre va gaudir d'un elevat suport popular, fins i tot durant els primers anys de la crisi econ\u00f2mica iniciada el 2008, mentre es produ\u00efa un profund desenc\u00eds ciutad\u00e0 cap a la resta d'institucions de l'estat.no obstant aix\u00f2, aquesta tend\u00e8ncia va patir el primer canvi dr\u00e0stic a l'abril de 2012, despr\u00e9s de saber-se que havia participat en una cacera duta a terme a botswana durant els pitjors moments de la crisi econ\u00f2mica. en aquell moment, el suport de la poblaci\u00f3, que es trobava en el 74%, va caure fins al 52%. tot i que el percentatge d'aprovaci\u00f3 cr\u00e9ixer lentament i es va situar al desembre del mateix any en el 58%, el 2013, aquest percentatge es va desplomar. a l'abril d'aquell any, per primera vegada, i tot i continuar sent la figura del sistema pol\u00edtic espanyol amb millor valoraci\u00f3 (per sobre dels ajuntaments, el parlament, el govern, els partits pol\u00edtics i els representants pol\u00edtics), la majoria de la poblaci\u00f3 (53%) desaprovava la forma en qu\u00e8 el rei exercia les seves funcions, davant el 42% que s\u00ed que l'aprovava. no obstant aix\u00f2, dos mesos despr\u00e9s d'aquesta dada, la confian\u00e7a ciutadana va pujar vuit punts percentuals fins a situar-se al 50% d'aprovaci\u00f3. tot i situar-se lluny de les dades obtingudes en anys anteriors, el suport ciutad\u00e0 seguia sent superior a l'obtingut per la resta d'institucions del sistema pol\u00edtic espanyol i tamb\u00e9 superior a l'obtingut per altres caps d'estat en els seus respectius pa\u00efsos (com als estats units, fran\u00e7a o it\u00e0lia).en un sondeig d'opini\u00f3 realitzat al juny de 2014, pocs dies despr\u00e9s d'anunciar-se la seva abdicaci\u00f3, el rei joan carles va obtenir un 6,9 sobre 10 a l'hora de qualificar el respecte que inspirava la seva figura entre la ciutadania.tot i la ren\u00fancia, la instituci\u00f3 de la corona no va recuperar la popularitat perduda; de fet, en el bar\u00f2metre del centre d'investigacions sociol\u00f2giques d'abril de 2015 tot just obtenia un 4,34 sobre 10. des d'aquest any, l'organisme ja no pregunta als espanyols sobre la direcci\u00f3 de l'estat.\n\n\n=== el punt de vista dels historiadors i cronistes ===\nsegons jos\u00e9 \u00e1lvarez junco:\n\nsegons santos juli\u00e1:\n\nsegons juan pablo fusi:\n\nsegons victoria prego, autora del llibre as\u00ed se hizo la transici\u00f3n (1995):\n\nsegons charles powell:\n\nsegons paul preston:\n\n\n== cr\u00edtiques ==\nalgunes ong i moviments socials van sostenir que, en les seves visites al marroc, joan carles actuava com a intermediari del govern espanyol en la venda d'armes a aquest pa\u00eds que haurien estat utilitzades per reprimir el poble sahrau\u00ed. tamb\u00e9 se li ha criticat la seva coneguda amistat amb les fam\u00edlies reials de pa\u00efsos de l'orient mitj\u00e0, com ar\u00e0bia saudita, kuwait o emirats \u00e0rabs units, pa\u00efsos amb r\u00e8gims autoritaris, destacant el cas de l'ar\u00e0bia saudita (la monarquia absoluta controla tots els organismes de l'estat i ha estat durant anys acusada de corrupci\u00f3 massiva i de constituir un r\u00e8gim feudal i no lliure).dins de les cr\u00edtiques com a rei, sovint tamb\u00e9 s'han incl\u00f2s als mitjans de comunicaci\u00f3 espanyols, que segons els seus cr\u00edtics donen una imatge deliberadament positiva de la seva figura, que fins i tot alguns mitjans estrangers han assenyalat com un aut\u00e8ntic culte a la personalitat. altres cr\u00edtiques es van referir a la irresponsabilitat penal de monarca, consagrada en la constituci\u00f3 espanyola de 1978, que ho feien no-imputable per qualsevol delicte que pogu\u00e9s cometre. a m\u00e9s, diversos autors han assenyalat el tab\u00fa existent en els mitjans de comunicaci\u00f3 espanyols al voltant de la figura del rei. tamb\u00e9 ha estat criticat en alguns sectors seu paper en el 23-f, el fallit cop d'estat que va tenir lloc el 1981, ja que el rei hauria sabut pr\u00e8viament de la seva exist\u00e8ncia o fins i tot podria haver estat part\u00edcip. de la mateixa manera, alguns autors van considerar inadequat el \u00ab\u00bfpor qu\u00e9 no te callas?\u00bb que el rei va deixar anar al president vene\u00e7ol\u00e0 hugo ch\u00e1vez a la xvii cimera iberoamericana. l'any 2007, the times, un dels diaris m\u00e9s importants del regne unit, va criticar el \u00ablux\u00f3s estil de vida\u00bb del rei i la \u00abidealitzaci\u00f3\u00bb que s'ha fet de la seva figura durant 30 anys, al temps que el qualificava de \u00abplayboy\u00bb.segons una investigaci\u00f3 period\u00edstica del diari p\u00fablico, que va tenir acc\u00e9s a documents classificats, publicada el 2014, el rei joan carles i hauria intermediat entre la dictadura militar de videla a l'argentina i el govern d'espanya presidit per adolfo su\u00e1rez des de 1976. segons la investigaci\u00f3 i els documents confidencials, espanya hauria proporcionat ajuda econ\u00f2mica a trav\u00e9s d'acords comercials i diplom\u00e0tics. al seu torn, el rei tamb\u00e9 hauria fet d'intermediari entre la dictadura argentina i grans empresaris i banquers espanyols, entre els quals es trobaria emilio bot\u00edn pare, propietari del banc santander. la necessitat de l'argentina per obtenir divises provindria de les grans despeses que suposaven en aquests anys els seus programes de repressi\u00f3 pol\u00edtica (vegeu vols de la mort i detinguts-desapareguts pel terrorisme d'estat a l'argentina). la investigaci\u00f3 tamb\u00e9 assenyalava l'intercanvi de regals i condecoracions entre alts c\u00e0rrecs de les dues nacions; per exemple, el rei joan carles el 1978 li va concedir a videla la gran creu de l'orde del m\u00e8rit militar i el collaret de l'orde d'isabel la cat\u00f2lica, mentre que el llavors pr\u00edncep felip va ser nomenat per l'armada argentina guardiamarina honoris causa el 1981. espanya tamb\u00e9 hauria donat cursos a 33 militars argentins entre 1976 i 1983 (ja en la democr\u00e0cia) part\u00edcips de la repressi\u00f3 al seu pa\u00eds.\n\n\n=== l'incident de botswana ===\na la matinada de el divendres 13 de abril de 2012, joan carles va patir una caiguda a l'ensopegar en la foscor amb un esgla\u00f3, i aquest contratemps dom\u00e8stic desencadenaria la major crisi del seu regnat fins llavors. la ra\u00f3 era que el contratemps s'havia produ\u00eft en un bungalou de luxe a botswana, on el rei s'havia despla\u00e7at amb uns amics per practicar la cacera d'elefants mentre que espanya es trobava sumida en una greu crisi econ\u00f2mica iniciada el 2008.\ndonada la gravetat de la caiguda i l'avan\u00e7ada edat del monarca (74 anys), es va decidir repatriar-lo a espanya. va ser ingressat a l'hospital usp san jos\u00e9, de madrid, on va haver de ser sotm\u00e8s a dues operacions quir\u00fargiques per substituir una pr\u00f2tesi de maluc i reparar una triple fractura de f\u00e8mur. en sortir de l'habitaci\u00f3 despr\u00e9s de rebre l'alta hospital\u00e0ria, es va dirigir a una c\u00e0mera de televisi\u00f3 que l'esperava i va demanar disculpes amb aquestes paraules: \u00abho sento molt; m'he equivocat i no tornar\u00e0 a passar\u00bb. aquesta frase es convertiria amb el temps en una de les m\u00e9s c\u00e8lebres del seu regnat.\n\n\n==== els detalls de l'expedici\u00f3 ====\nal principi, ni la casa del rei ni el govern van informar del viatge, i mai es va donar versi\u00f3 oficial fidedigna alguna del que havia succe\u00eft al llarg d'aquests cinc dies d'estada al pa\u00eds afric\u00e0. per\u00f2 segons investigacions period\u00edstiques, despr\u00e9s d'aterrar a maun, a nord de pa\u00eds afric\u00e0, el monarca havia agafat un avi\u00f3 privat fins al seu campament de destinaci\u00f3 al delta del riu okavango.anava acompanyat de la seva amant, corinna zu sayn-wittgenstein, dels seus amics josep cus\u00ed i philip adkins (el primer marit de corinna) i de l'empresari siri\u00e0 mohamed kayali. amb corinna va viatjar tamb\u00e9 el seu fill alexander, de deu anys, a qu\u00e8 joan carles havia convidat com a regal pel seu des\u00e8 aniversari.\nel dia 11, el monarca va abatre un elefant de 50 anys despr\u00e9s de disparar-li set vegades amb el seu rifle rigby express del calibre 470. la fotografia del monarca i el director de rann safaris (empresa de serveis cineg\u00e8tics), posant davant de l'exemplar abatut va ser recollida en portada per nombrosos mitjans informatius i va significar el comen\u00e7ament de la davallada del seu regnat davant l'opini\u00f3 p\u00fablica espanyola.\n\n\n==== el cost del safari ====\nsegons informacions del diari digital el espa\u00f1ol, el cost per persona era d'almenys 50.000 euros. segons el diari abc, ca\u00e7ar un elefant costava el 2012 uns 37.000 euros.el safari de luxe, que inclo\u00efa la cacera, l'avi\u00f3 privat i el campament, va ser pagat per mohamed eyad kayali, magnat siri\u00e0 de la construcci\u00f3, representant de la casa reial de l'ar\u00e0bia saudita a espanya i home de confian\u00e7a del pr\u00edncep mohammed bin salman.\n\n\n==== les conseq\u00fc\u00e8ncies sobre la seva reputaci\u00f3 ====\nentre els ciutadans espanyols es van despertar seriosos recels; primer, perqu\u00e8 el rei no hauria d'acceptar regals que superessin determinada quantia i, segon, perqu\u00e8 l'executiu hauria d'haver informat del cost per a l'erari p\u00fablic, ja que el monarca s'havia despla\u00e7at, com de costum, acompanyat de quatre escortes i el seu metge intensivista. en una dura editorial publicada el dissabte 14, el diari el mundo sentenciava:\n\nla imatge de la monarquia va caure a m\u00ednims hist\u00f2rics. en el bar\u00f2metre del cis d'abril de 2013, els espanyols van qualificar la seva confian\u00e7a en la instituci\u00f3 amb un 3,68 sobre 10, en contrast amb el 7,48 que s'havia registrat al novembre de 1995.\n\n\n=== sospites de corrupci\u00f3 ===\n\n\n==== el fons del ssif ====\nel fons sobir\u00e0 de l'autoritat general d'inversions d'ar\u00e0bia saudita (saudi arabian general investment authority sagia), inicialment batejat com a fons hispano-saudita d'infraestructures (ssif, per les sigles en angl\u00e8s), es va gestar durant la visita oficial de joan carles a l'ar\u00e0bia saudita a l'abril de 2006 i va quedar segellada dos mesos despr\u00e9s, quan el monarca saudita abdul\u00b7lah de l'ar\u00e0bia saudita va tornar la visita a espanya. ideat en principi com un consorci d'empreses hispano-saudita, va ser presentat al palau del pardo al juny de 2007, encara que per llavors ja s'havia fixat la seva seu social a l'illa de guernsey, un parad\u00eds fiscal ubicat al canal de la m\u00e0nega. la invitaci\u00f3 als inversors espanyols s'havia tramitat directament des del palau de la zarzuela. el projecte consistia a crear un fons d'inversi\u00f3 de 1000 milions de d\u00f2lars \u00abper al desenvolupament d'inversions en infraestructures d'energia (en particular d'energies renovables), transport i telecomunicacions\u00bb, i com a intermedi\u00e0ria d'operacions figurava, entre d'altres consultors, corinna larsen.\ntres anys despr\u00e9s, els inversors espanyols es van queixar als gestors de fons sobre els reiterats retards en les aportacions per part dels seus socis saudites. el consorci espanyol portava desemborsats m\u00e9s de 15 milions de d\u00f2lars quan va decidir subscriure un acord de cancel\u00b7laci\u00f3; a canvi de liquidar completament els compromisos contrets, els empresaris defraudats renunciaven a les quantitats ja desemborsades i, a m\u00e9s, abonarien el 0,85% de les aportacions totals compromeses. el muntant total de les p\u00e8rdues va ascendir a 21 milions de d\u00f2lars. en aquesta quantitat s'inclo\u00efa la minuta de l'empres\u00e0ria germano-danesa, que va ascendir a prop de cinc milions de d\u00f2lars.\n\n\n==== el cas de les cintes de corinna ====\nal juliol de 2018 els mitjans digitals okdiario i el espa\u00f1ol van fer p\u00fabliques les gravacions d'una trobada que havia tingut lloc tres anys abans a londres entre corinna zu sayn-wittgenstein, el comissari jos\u00e9 manuel villarejo i l'expresident de telef\u00f3nica juan villalonga, amic com\u00fa de tots dos. en aquests \u00e0udios, corinna acusa joan carles i de cobrar comissions, que ascendirien a 100 milions d'euros, per l'adjudicaci\u00f3 de les obres de construcci\u00f3 de la l\u00ednia de tren d'alta velocitat la meca-medina, aix\u00ed com d'ocultar a su\u00efssa la seva suposada fortuna servint-se de testaferros i d'empreses fantasma.durant la conversa, l'empres\u00e0ria germano-danesa afirma que el rei l'havia utilitzat per comprar nombroses propietats (al marroc i en altres pa\u00efsos), fins i tot a les seves espatlles, i que no ho feia per generositat, sin\u00f3 perqu\u00e8 corinna tenia el seu domicili fiscal a montecarlo. un cop acabada la relaci\u00f3 sentimental, el rei li hauria exigit traspassar els b\u00e9ns al seu cos\u00ed \u00e1lvaro d'orleans i borb\u00f3, resident tamb\u00e9 a m\u00f2naco. en els \u00e0udios sembla traslluir la por de l'empres\u00e0ria que si efectuava el trasp\u00e0s es veuria implicada en un delicte de blanqueig de diners.\n\n\n==== el cas dels papers de ginebra ====\nel 3 de mar\u00e7 de 2020 el diari ginebr\u00ed tribune de gen\u00e8ve va revelar que, arran de la difusi\u00f3 dels enregistraments del comissari villarejo a corinna larsen a londres en 2015 (cas de les cintes de corinna), el fiscal en cap (premier procureur) del cant\u00f3 de ginebra, yves bertossa, estava duent a terme una investigaci\u00f3 penal secreta per un possible delicte de blanqueig de capitals agreujat: la causa judicial p14783 / 2018, tamb\u00e9 coneguda per la premsa transalpina com \u00abels papers secrets de ginebra\u00bb. es tractava d'esbrinar una suposada donaci\u00f3 de 100 milions de d\u00f2lars de l'aleshores rei de l'ar\u00e0bia saudita, abdullah ibn abdulaziz, que havia estat ingressada el 8 d'agost de 2008 a un compte d'una sucursal banc\u00e0ria panamenya d'un banc privat ginebr\u00ed mirabaud. el compte havia estat obert el dia anterior pel gestor de fons helv\u00e8tic arturo fasana a nom d'una entitat instrumental anomenada fundaci\u00f3 lucum, radicada tamb\u00e9 a panam\u00e0. el beneficiari era el llavors rei d'espanya, joan carles i.\nel fiscal su\u00eds sospitava que hi havia una relaci\u00f3 entre l' \u00abobsequi\u00bb del monarca saudita i l'adjudicaci\u00f3 de les obres de l'\u00abave\u00bb a la meca. una de les hip\u00f2tesis que s'estudiaven era que l'import fos un percentatge que el rei saudita hagu\u00e9s \u00abreservat\u00bb al monarca i la comissionista larsen a canvi de conv\u00e8ncer el consorci que redu\u00eds substancialment la seva proposta. com aquest finalment va accedir a la rebaixa, la parella va rebre la seva comissi\u00f3 per part dels saudites. en paraules de periodista d'el pa\u00eds jos\u00e9 mar\u00eda irujo en el documental \u00abel virus de la corona\u00bb,\n per maria peral, de el espa\u00f1ol, es tractaria d'una sobrecomissi\u00f3 pagada pels adjudicataris. encara que l'operaci\u00f3 no es va formalitzar fins a l'octubre de 2011, la licitaci\u00f3, acordada en 6736 milions d'euros, es va produir en 2006.\n\n\n===== els testaferros =====\nles investigacions de bertossa es van encaminar en primer lloc cap als presumptes intermediaris utilitzats per a la gesti\u00f3 i disponibilitat de diners. a m\u00e9s de la pr\u00f2pia corinna, en aquestes maniobres estaven implicats:\n\narturo fasana: gestor de grans fortunes a trav\u00e9s del seu bufet de consultoria financera rh\u00f4ne gestion. va estar encausat en el cas g\u00fcrtel com a gestor de l'empresari espanyol francisco correa i apareixia en els papers de panam\u00e0 com a assessor de jordi pujol.\ndante canonica: advocat, amb domicili fiscal a m\u00f2naco. junt amb fasana va assumir l'enc\u00e0rrec de joan carles de crear l'estructura financera opaca que s'encarregaria de rebre la donaci\u00f3. tamb\u00e9 va haver de declarar per la trama g\u00fcrtel.\n\u00e1lvaro de orleans i borb\u00f3: cos\u00ed lluny\u00e0 de joan carles de borb\u00f3 i resident a m\u00f2naco. el 2003, despr\u00e9s de cobrar 50 milions de francs su\u00efssos per actuar d'intermediari en la venda del banc zaragozano al barclays bank londinenc, va constituir la fundaci\u00f3 zagatka. va apar\u00e8ixer en els papers de panam\u00e0 com a director d'un entramat de societats opaques radicades en paradisos fiscals per a realitzar operacions immobili\u00e0ries a la costa gaditana.\n\n\n===== les empreses fantasma =====\nfundaci\u00f3 lucum: constitu\u00efda el 31 de juliol de 2008. fasana va obrir un compte bancari, amb el n\u00famero 505.523 en una sucursal panamenya de la banca mirabaud vinculada a aquesta societat. mirabaud actuava com \u00abbanc custodi\u00bb, mentre que els fons eren administrats per rh\u00f4ne gestion. com a president figuraria el propi fasana; com a secretari i assessor jur\u00eddic, dante canonica; i com a beneficiari econ\u00f2mic \u00faltim, el llavors rei d'espanya joan carles i. una setmana despr\u00e9s es va registrar l'ingr\u00e9s de la donaci\u00f3 sospitosa. quatre anys m\u00e9s tard, els executius de mirabaud, davant les possibles repercussions negatives per a la reputaci\u00f3 de la seva entitat, sobretot despr\u00e9s de l'accident de botswana, van demanar a fasana i canonica que la fundaci\u00f3 rescat\u00e9s els fons i es desvincul\u00e9s de banc. el rei, que tampoc \u00abse sentia c\u00f2mode\u00bb amb la col\u00b7laboraci\u00f3 creixent de la banca su\u00efssa amb les autoritats supervisores de la uni\u00f3 europea, va comen\u00e7ar llavors a buidar el compte. entre els seus moviments \u00abmenors\u00bb va quedar registrat el d'un mili\u00f3 d'euros atorgat a una amant ginebrina i dos milions a la seva examant i amiga marta gay\u00e1. no obstant aix\u00f2, la major part, 65 milions d'euros, va anar a parar a un compte de la solare investors corporation (darrere de la qual estava larsen), al banc gonet i cie, en nassau (bahames). el periodista d'el pa\u00eds jos\u00e9 mar\u00eda irujo, al documental \u00abel virus de la corona\u00bb, afirma que, al seu torn, 39 d'aquests milions van ser traspassats a un banc dels estats units d'am\u00e8rica. finalment, es va cancel\u00b7lar el compte i es va liquidar la societat.\nfundaci\u00f3 zagatka: fundada el 2003 a la capital de liechtenstein, vaduz, per \u00e1lvaro d'orleans. el 28 de juliol de 2009, arturo fasana, en representaci\u00f3 d'aquesta societat, va obrir en una sucursal ginebrina de la banca credit suisse el compte bancari n\u00famero 0251-798208-9, amb \u00e1lvaro d'orleans com a beneficiari \u00abefectiu\u00bb o \u00abindirecte\u00bb. segons the telegraph, entre les condicions de contractaci\u00f3 es va fer constar una disponibilitat de fins a 150.000 euros cada dos mesos \u00abper necessitats personals i factures\u00bb. d'aquesta manera, qualsevol persona amb una targeta de cr\u00e8dit vinculada al compte podia treure diners en met\u00e0l\u00b7lic d'un caixer o endossar les despeses de la seva activitat social sense deixar rastre. segons les indagacions del fiscal de ginebra, zagatka va servir de pantalla per contractar an\u00f2nimament jets privats i factures d'hotels per joan carles; nom\u00e9s en vols, es van abonar entre 2016 i 2019 cinc milions d'euros. el periodista manuel cerd\u00e1n, d'ok diario, va esbrinar que de orleans donava en totes les seves operacions amb zagatka el domicili del rei em\u00e8rit: \u00abpalau de la zarzuela, 28071-madrid\u00bb. l'arist\u00f2crata sempre ha defensat que el seu objectiu era ajudar a fam\u00edlies reials europees.\n\n\n==== les repercussions pol\u00edtiques i judicials ====\nel cas va posar en alerta a diverses inst\u00e0ncies pol\u00edtiques i judicials a espanya:\n\n22 juliol 2018: l'audi\u00e8ncia nacional incorpora les revelacions a la causa 96/2017 (cas villarejo) en una pe\u00e7a separada, la pe\u00e7a carol.\n23 juliol 2018: els partits unidos podemos, esquerra republicana de catalunya, pdecat, comprom\u00eds i bildu, que aglutinaven un total de 90 diputats, registren la petici\u00f3 que s'obr\u00eds una comissi\u00f3 d'investigaci\u00f3 al congr\u00e9s dels diputats.\n26 juliol 2018: la formaci\u00f3 catalanista en com\u00fa podem planteja una pregunta per saber si el govern socialista de pedro s\u00e1nchez t\u00e9 previst investigar a l'executiu anterior; aquesta investigaci\u00f3 tindria com a objectiu determinar si el comissari villarejo va acudir a la reuni\u00f3 de londres per enc\u00e0rrec del govern de mariano rajoy \u00abi aclarir, per tant, si aquest va sol\u00b7licitar o autoritzar aquesta reuni\u00f3\u00bb.\n4 setembre 2018: el congr\u00e9s dels diputats, amb els vots de pp, psoe i ciutadans, rebutja la creaci\u00f3 de la comissi\u00f3 d'investigaci\u00f3 invocant la inviolabilitat de joan carles quan suposadament van succeir els fets.\n7 setembre 2018: el jutge diego de egea arxiva la causa basant-se en la \u00abfalta de credibilitat\u00bb del testimoni de l'examiga del rei em\u00e8rit, en la prescripci\u00f3 dels suposats delictes fiscals i en l'abs\u00e8ncia d'indicis de criminalitat d'algunes de les conductes.\n31 de mar\u00e7 de 2020: psoe, pp i vox rebutgen, per tercera vegada en un mes, la petici\u00f3 per crear una comissi\u00f3 d'investigaci\u00f3, al\u00b7legant que la cambra baixa no pot controlar al rei en virtut del seu inviolabilitat.\n8 de juny de 2020: la fiscalia del tribunal suprem obre dilig\u00e8ncies preprocessals per dos possibles delictes (frau fiscal i blanqueig de capitals), comesos pel rei em\u00e8rit despr\u00e9s de l'adjudicaci\u00f3 de la fase ii de les obres de l' \u00abave del desert\u00bb.\n16 de juny de 2020: ciutadans se suma a un nou rebuig, que aquesta vegada diu fonamentar-se en el \u00abcriteri dels lletrats de la cambra baixa\u00bb a seguir indagant en les activitats del rei em\u00e8rit.\n3 de juliol de 2020: la instituci\u00f3 cultural catalana \u00f2mnium cultural presenta davant del tribunal suprem una querella criminal contra joan carles perqu\u00e8 s'investigui l'origen de la seva fortuna a l'estranger. paral\u00b7lelament, sol\u00b7licita al consell federal su\u00eds el bloqueig dels seus comptes.\n27 de juliol de 2020: el jutjat central d'instrucci\u00f3 de l'audi\u00e8ncia nacional acorda reobrir la pe\u00e7a carol, que havia estat arxivada provisionalment pel jutge diego de egea el 7 de setembre de 2018, davant l'aparici\u00f3 de nous indicis de suborn. el titular del jutjat cita a declarar com a imputats a juan villalonga, jos\u00e9 manuel villarejo, el seu soci rafael redondo i corinna larsen.\n\n\n==== el viatge a la polin\u00e8sia ====\nsegons informacions del diari el confidencial del dia 20 de juliol de 2020, joan carles, per celebrar el seu 78\u00e8 aniversari, va gaudir el gener de 2016 d'un viatge a la polin\u00e8sia francesa; les despeses de despla\u00e7ament del viatge havien estat sufragats amb diners de dubtosa proced\u00e8ncia. aquestes despeses, corresponents a cinc bitllets d'avi\u00f3 d'anada i tornada per a joan carles i els seus quatre escortes a la capital, papeete, van ascendir a uns 32.900 euros.al novembre de l'any anterior, l'entorn del rei em\u00e8rit, a trav\u00e9s de l'advocat dante canonica, es va posar en contacte amb la fundaci\u00f3 zagatka perqu\u00e8 aquesta societat es fes c\u00e0rrec del desemborsament. credit suisse, banc que gestionava el compte associat, va pagar la quantitat estipulada a la societat offshore fathomless advisory services limited i, d'aquesta, a una altra anomenada cadenza evening limited. aquesta \u00faltima estava administrada per philip adkins, primer marit de corinna i amic del rei, que va ser qui un mes abans havia comprat els bitllets d'avi\u00f3.si es confirma l'origen il\u00b7l\u00edcit del capital de zagatka, el rei em\u00e8rit, que per aquelles dates ja havia perdut la condici\u00f3 d'inviolable, podria enfrontar-se a acusacions de blanqueig de capitals.\n\n\n=== la seva fortuna personal ===\nla fortuna de joan carles \u00e9s dif\u00edcil de quantificar. al setembre de 2012 el diari the new york times va publicar un article titulat \u00abun rei escarmentat que busca la redempci\u00f3, per a espanya i la seva monarquia\u00bb. en el text, dif\u00f3s cinc dies despr\u00e9s que el monarca visit\u00e9s el diari per explicar la situaci\u00f3 espanyola i millorar la imatge de pa\u00eds, s'indicava, entre altres dades, que \u00abla fortuna de la fam\u00edlia reial espanyola ha estat estimada en fins a 2.300 milions de d\u00f2lars [gaireb\u00e9 1.800 milions d'euros]\u00bb. fonts del diari novaiorqu\u00e8s van indicar posteriorment que el c\u00e0lcul no havia estat producte d'una investigaci\u00f3 pr\u00f2pia, sin\u00f3 que es basava en una mitjana de xifres ja publicades.\nles \u00faniques publicacions que, fins a aquesta data, havien incl\u00f2s una xifra per la fortuna del rei d'espanya, havien estat les revistes eurobusiness (2000 i 2002) i forbes (2003). precisament, aquesta \u00faltima va justificar la inclusi\u00f3 del monarca espanyol en les seves llistes de 2003 per la dada que un any abans havia publicat eurobusiness. eurobusiness va ser la primera a parlar de 1.790 milions d'euros en la llista que va publicar el 2002 amb les 400 persones m\u00e9s riques d'europa. encara que en el suplement anterior, publicat l'any 2000, el rei ja havia aparegut amb una fortuna estimada en uns 1.681 milions d'euros, la dada va passar desapercebuda i les reaccions no van arribar fins que es va publicar el nombre de l'any 2002, on s'afirmava:\nen aquella ocasi\u00f3 el govern i la casa del rei s\u00ed van tenir coneixement de la informaci\u00f3 i reaccionar desmentint-la. l'ambaixador espanyol al regne unit, pa\u00eds en el qual s'editava la revista, va enviar una carta al director de la mateixa en la qual li transmetia \u00abl'estupor de la casa de sa majestat el rei d'espanya\u00bb i qualificava d'\u00ababsurda\u00bb la estimaci\u00f3 d'eurobusiness, al que afegia la possible explicaci\u00f3 a l'\u00aberroni\u00bb c\u00e0lcul de la revista:\n\nsobre la q\u00fcesti\u00f3 de si els b\u00e9ns immobles de patrimoni nacional van ser inclosos en l'estimaci\u00f3 de la fortuna, l'article de the new york times sent\u00e8ncia: \u00abuna suma [els 2.300 milions de d\u00f2lars] que els seus defensors afirmen que va ser inflada per la inclusi\u00f3 de propietats del govern\u00bb.la premsa generalista espanyola que va analitzar la informaci\u00f3 sobre la suposada fortuna, va alinear les seves tesis amb el dictamen del govern, qualificant la dada d'\u00abexorbitant\u00bb i \u00abinversemblant\u00bb, de \u00abc\u00e0lcul incorrecte\u00bb, \u00abxifra equivocada\u00bb i \u00abinflada\u00bb o de \u00abxocant\u00bb. no obstant aix\u00f2, a espanya, altres veus, com l'economista i catedr\u00e0tic de la upm, a m\u00e9s d'antic conseller delegat de campsa, roberto centeno, que es presenta a si mateix com a assessor de la campanya de donald trump a espanya, va donar per v\u00e0lida la xifra de the new york times, i va acusar el monarca i el seu antic administrador, manuel prado y col\u00f3n de carvajal, de cobrar comissions pel petroli importat per l'estat procedent de pa\u00efsos de l'orient mitj\u00e0 (d'1 a 2 d\u00f2lars per barril) des de finals de la d\u00e8cada del 1970. el 2015 es va filtrar una conversa, gravada pel centre nacional d'intel\u00b7lig\u00e8ncia, on l'empresari javier de la rosa afirmava que el corredor de borsa arturo fasana, implicat en diverses trames de corrupci\u00f3 i blanqueig de diners, \u00abva guardar\u00bb en algun moment 300 milions a joan carles.amb tot, un dels m\u00e9s analistes m\u00e9s cr\u00edtics respecte a les activitats de joan carles \u00e9s l'enginyer, economista i escriptor espanyol roberto centeno. col\u00b7laborador del diari alerta digital, la seva traject\u00f2ria professional havia transcorregut en diverses empreses p\u00fabliques relacionades amb el sector energ\u00e8tic. centeno sost\u00e9 que, despr\u00e9s de fer-se ell responsable, en l'exercici de les seves responsabilitats, de la contractaci\u00f3 d'un carregament de petroli kuwaiti\u00e0, el llavors ministre d'hisenda, francisco fern\u00e1ndez ord\u00f3\u00f1ez, li va fer arribar un toc d'atenci\u00f3 perqu\u00e8 no torn\u00e9s a formalitzar un contracte de subministrament de petroli al pr\u00f2xim orient perqu\u00e8 (li va advertir) aquest terreny estava \u00abreservat\u00bb per a manuel prado y col\u00f3n de carvajal. segons l'economista, fern\u00e1ndez ord\u00f3\u00f1ez va arribar a dir-li: \u00abmira, ha estat aqu\u00ed manolo prado, que s'ha assabentat que estaves a kuwait i m'ha muntat un pollastre que no pots imaginar; m'ha dit que l'ar\u00e0bia saudita i els emirats s\u00f3n exclusivament seus i ning\u00fa m\u00e9s que ell pot negociar ni un barril, aix\u00ed que ni se't passi pel cap tornar a fer res semblant\u00bb. i acaba assegurant que joan carles, a trav\u00e9s del seu representant i administrador privat, manuel de prado, \u00abtenia el monopoli dels nostres subministraments extra durant la crisi del petroli\u00bb, i que \u00abhisenda pagava pel petroli el que posava a la factura, sense entrar en esbrinaments i menys cometre la grolleria de dir que es podia comprar m\u00e9s barat que quan l'aconseguidor era prado\u00bb.aix\u00ed mateix, la casa del rei rep cada any una aportaci\u00f3 dels pressupostos generals de l'estat, que per exemple el 2007 fou de 8,3 milions d'euros, el 2008 de 8,7 milions d'euros i el 2009 de 8,9 milions d'euros. aix\u00f2 \u00e9s sota el concepte de \u00absosteniment de fam\u00edlia i casa\u00bb.es desfeu una part d'ombra sobre els ingressos de la casa reial el 2012 quan arran de la crisi econ\u00f2mica i de les reduccions de sou conseg\u00fcents a aquesta es revel\u00e0 que el rei rebia un sou anual de 292.752 euros bruts mentre que el seu fill en cobrava 146.376. el rei i la seva fortuna van fer l'objecte d'un article del diari estatunidenc, el new york times el 29 setembre de 2012. a l'article els periodistes afegien que a m\u00e9s del patrimoni conegut no existia cap llista de tots els nombrosos regals (com ara cotxes de luxe, iots o resid\u00e8ncies secund\u00e0ries) rebuts pel monarca al llarg del seu regnat. l'opacitat de les finances de la casa reial espanyola han estat criticades constantment pel diputat d'erc joan tard\u00e0 que present\u00e0, despr\u00e9s de diverses iniciatives anteriors rebutjades pel govern espanyol o la mesa del congr\u00e9s gr\u00e0cies als vots del psoe, pp i ciu, el 15 d'abril de 2009 al tribunal d'estrasburg una demanda contra l'estat espanyol per manca de transpar\u00e8ncia en aquest afer.\n\n\n==== fundacions on n'\u00e9s beneficiari i donacions a presumptes examants ====\nel 2018 en diversos mitjans espanyols parlar de gravacions fetes per jos\u00e9 manuel villarejo en les que l'empres\u00e0ria alemanya corinna larsen parlava de comissions rebudes per joan carles i pel contracte de la l\u00ednia de tren d'alta velocitat la meca-medina. es va investigar per l'audi\u00e8ncia nacional, que la va arxivar al\u00b7legant que no hi havia \u00abindicis racionals de delictes\u00bb i que, encara que es provessin els fets, s'haurien produ\u00eft quan el rei era \u00abinviolable\u00bb. el ministeri p\u00fablic su\u00eds primer i la fiscalia anticorrupci\u00f3 despr\u00e9s investiguen el cas. joan carles hauria rebut 100 milions de d\u00f2lars d'abdul\u00b7lah de l'ar\u00e0bia saudita, ingressats en un compte corrent al banc su\u00eds mirabaud a nom de la fundaci\u00f3 panamenca lucum, de la qual joan carles i era l'\u00fanic beneficiari, i en cas de defunci\u00f3 el seu fill felip vi d'espanya, dels que el 2012 va donar dos milions a marta gay\u00e0 entre 2011 i 2012 i 65 milions a corinna larsen, que els va ingressar a la filial d'un altre banc su\u00eds a bahames,tamb\u00e9 va rebre 1,9 milions de d\u00f2lars del sult\u00e0 de bahrain el 2010 a la fundaci\u00f3 lucum.tamb\u00e9 s'ha donat a con\u00e8ixer que a la fundaci\u00f3 zagatka, del seu cos\u00ed \u00e1lvaro de orl\u00e9ans-borb\u00f3n des de la que s'ha finan\u00e7at despesa personal de joan carles de borb\u00f3, apareix como a tercer beneficiari.\n\n\n==== retirada de l'assignaci\u00f3 ====\nen 2020, en sortir a la llum p\u00fablica la seva participaci\u00f3 en fundacions nodrides amb fons opacs, el seu fill felip vi d'espanya va retirar-li l'assignaci\u00f3 anual de 200.000 euros i va renunciar a l'her\u00e8ncia monet\u00e0ria i financera que no s'ajust\u00e9s a la legalitat, rectitud i integritat de l'activitat institucional i privada.\n\n\n== vida privada i familiar ==\n\n\n=== ascendents ===\nel joan carles \u00e9s descendent directe d'importants governants de diversos pa\u00efsos europeus. \u00e9s descendent de la reina vict\u00f2ria i del regne unit a trav\u00e9s de la seva \u00e0via vict\u00f2ria eug\u00e8nia; de llu\u00eds xiv de fran\u00e7a a trav\u00e9s de la casa de borb\u00f3; de l'emperador carles v del sacre imperi romanogerm\u00e0nic, membre de la dinastia dels habsburg del sacre imperi romanogerm\u00e0nic; i de la casa de savoia d'it\u00e0lia.\n\n\n=== descend\u00e8ncia ===\nel 14 de maig de 1962 es va casar a atenes amb la princesa sofia de gr\u00e8cia i dinamarca, amb la qual va tenir tres fills:\n\nd'altra banda, albert sol\u00e0 i jim\u00e9nez, empordan\u00e8s nascut el 1956, i ingrid sartiau, belga nascuda el 1966, asseguren ser fills il\u00b7leg\u00edtims de joan carles. com a prova tenen els testimonis de les seves mares i les an\u00e0lisis gen\u00e8tiques que donen un 91% de probabilitat que siguin germans. el tribunal suprem no va admetre la demanda de reconeixement de paternitat perqu\u00e8 no s'havien aportat prou dades suficients (ats 152/2015, de 24 de gener). en un segon cas, el tribunal suprem va admetre la demanda (ats 163/2015, de 4 de febrer) i posteriorment es va retractar afirmant que no hi ha un principi de prova que justificara la continuaci\u00f3 de la investigaci\u00f3 (ats 2252/2015, de 27 de mar\u00e7). es van presentar recursos d'empara davant els dos casos i foren no admesos pel tribunal constitucional.\nal mes de juny de l'any 2020 s'acabaren filtrant les proves de paternitat que donaven un resultat positiu del 99,99% de coincid\u00e8ncia entre joan carles i i albert sol\u00e0.\n\n\n=== aficions ===\njoan carles va participar com a regatista en els jocs ol\u00edmpics de m\u00fanic 1972, competint en la classe drag\u00f3 amb la seva embarcaci\u00f3 fortuna. els seus dos tripulants van ser f\u00e9lix gancedo i gonzalo fern\u00e1ndez de c\u00f3rdoba. posteriorment va formar part de l'equip brib\u00f3n. despr\u00e9s de diverses d\u00e8cades d'alta competici\u00f3, incloent un breu retir entre 2011 i 2016, joan carles es va proclamar campi\u00f3 del m\u00f3n de vela el 2017, als 79 anys, en la categoria d'embarcacions cl\u00e0ssiques de 6 metres al mundial de vancouver (canad\u00e0).una altra de les seves grans passions ha estat l'esqu\u00ed, que li ha causat alguns contratemps.\na m\u00e9s de la vela i l'esqu\u00ed, la seva tercera gran afici\u00f3 ha estat la ca\u00e7a, encara que aquesta ha suscitat freq\u00fcents pol\u00e8miques; aix\u00ed, a m\u00e9s de la desfermada arran del seu viatge a botswana el 2012, el 8 d'octubre de 2004 va participar en una cacera d'ossos a romania; el 2004 va pagar 7000 euros per matar a pol\u00f2nia un dels \u00faltims bisons vius d'europa; i el 2006, diversos mitjans de r\u00fassia el van acusar d'haver matat un os drogat, el que va portar a l'obertura d'una investigaci\u00f3 per part de les autoritats russes. la casa del rei va qualificar de \u00abrid\u00edcules\u00bb tals informacions. arran d'aquestes pol\u00e8miques, el 21 de juliol de 2012, la secci\u00f3 espanyola del fons mundial per a la natura (wwf) va decidir retirar-li el c\u00e0rrec de president d'honor, c\u00e0rrec que havia ocupat des de la fundaci\u00f3 de l'ong.durant un temps va ser radioaficionat.\n\n\n=== relacions extramatrimonials ===\nl'ex-coronel de l'ex\u00e8rcit espanyol, diplomat d'estat major, historiador militar i escriptor amadeo mart\u00ednez ingl\u00e9s atribu\u00efa el 2008 a la monarquia joancarlista dues debilitats principals: d'una banda, \u00abel r\u00e0pid (per no dir mete\u00f2ric), incomprensible, i presumptament delictiu, enriquiment de la casa reial espanyola\u00bb; i, de l'altra, \u00abl'escandalosa vida sentimental del seu titular, el rei joan carles i, que s'ha tradu\u00eft al llarg dels anys en multitud de t\u00e8rboles relacions extramatrimonials\u00bb. tamb\u00e9 l'\u00edntim amic del monarca manuel (sic) bouza, per justificar aquesta actitud del rei joan carles, va comentar que un rei \u00abest\u00e0 molt m\u00e9s exposat que qualsevol de nosaltres a assetjaments i propostes\u00bb i, a m\u00e9s, \u00abho tenia molt f\u00e0cil: la corona impressiona amb la seva brillantor\u00bb.a la llarg de tot el seu regnat, joan carles ha mantingut diverses relacions sentimentals fora del matrimoni. a continuaci\u00f3 se citen les m\u00e9s conegudes:\n\nliliane sartiau (institutriu). el roman\u00e7 es va iniciar a par\u00eds a la primavera de 1956. despr\u00e9s de gaireb\u00e9 deu anys de trobades espor\u00e0diques, quan el llavors pr\u00edncep ja era pare d'helena i cristina, liliane va quedar embarassada d'una nena, ingrid, que el 2012 va promoure una demanda en qu\u00e8 pretenia que el monarca la reconegu\u00e9s com a filla natural. la seva petici\u00f3 va arribar fins al tribunal suprem, que finalment la va desestimar.\nmarta gay\u00e0 (decoradora). divorciada, procedia d'una acabalada fam\u00edlia mallorquina d'ascend\u00e8ncia catalana i filipina. la revista tribuna va ser el primer mitj\u00e0 en fer-se ress\u00f2, el 1990, de la \u00ab\u00edntima amistat\u00bb que existia entre ells. per a alguns mitjans, aquest ha estat el gran i veritable amor de joan carles. el seu entorn m\u00e9s proper els considerava una parella estable, \u00abuna mena de segon matrimoni\u00bb.\nb\u00e1rbara rey (vedet). va ser el llavors president de govern, adolfo su\u00e1rez, que li va presentar el 1976 en un acte de campanya del seu partit, uni\u00f3 de centre democr\u00e0tic. b\u00e1rbara rey (pseud\u00f2nim de mar\u00eda garc\u00eda garc\u00eda) era llavors una \u00abactriu de pit i cuixa de bellesa impactant, molt sexy, amb les cames llargues, una veu sensual, una simpatia esquin\u00e7ada, i un desvergonyiment ple de picardia\u00bb. tots dos es solien citar en un pis ubicat en una urbanitzaci\u00f3 de boadilla del monte, sempre sota el \u00abcontrol\u00bb i la \u00abprotecci\u00f3\u00bb dels serveis de la seguretat de l'estat, el cesid (avui denominat cni). el 1994 el rei tracta de trencar la relaci\u00f3, i llavors ella decideix fer-li xantatge amb v\u00eddeos de les seves trobades \u00edntimes que havia gravat amb ajuda d'un familiar. l'extorsi\u00f3 va continuar fins a maig de 1996, en qu\u00e8 el president jos\u00e9 mar\u00eda aznar va ordenar la paralitzaci\u00f3 immediata dels pagaments. b\u00e1rbara rey va oferir un acord definitiu: cobrar d'una sola vegada una \u00abgenerosa liquidaci\u00f3\u00bb i oblidar-se per sempre de l'assumpte. el govern temia, m\u00e9s que l'esc\u00e0ndol sexual, la revelaci\u00f3 de secrets d'estat que el rei hauria compartit amb ella en la intimitat, com el seu paper en el 23-f. (sembla que, segons la periodista rebeca quint\u00e1ns, una de les cintes havia registrat una trucada telef\u00f2nica en qu\u00e8 el monarca li hauria advertit: \u00abescolta, el dilluns, 23, procura no sortir de casa!, perqu\u00e8 pot passar alguna cosa ...\u00bb). davant el temor que l'esc\u00e0ndol forc\u00e9s la fi de la legislatura i la seva acabada d'estrenar majoria absoluta, aznar va accedir a les pretensions de l'actriu. segons antics alts comandaments del cesid, els pagaments s'abonaven a trav\u00e9s d'un compte del kredietbank de luxemburg i d'altres comptes opacs: \u00aba su\u00efssa vam obrir comptes secrets a nom d'identitats falses i de societats interposades. tant els diners com les joies i els regals es pagaven majorit\u00e0riament des de la pr\u00f2pia presid\u00e8ncia del govern amb c\u00e0rrec als fons reservats\u00bb.\nsol bacharach (empres\u00e0ria). dona d'ampli curr\u00edculum i dilatada vida professional, visitava en ocasions el palau de la zarzuela en representaci\u00f3 de l'associaci\u00f3 internacional united world college, que ella havia fundat, per\u00f2 ning\u00fa sospitava de la relaci\u00f3 fins que es van difondre els enregistraments de corinna el 2015. la relaci\u00f3 va durar tres anys.\ncorinna larsen (empres\u00e0ria). joan carles va con\u00e8ixer a corinna zu sayn-wittgenstein en una cacera al febrer de 2004, en la qual ella acudia en qualitat de directora gerent i relacions p\u00fabliques de l'empresa organitzadora. quan s'estava preparant el sopar, el monarca li va demanar: \u00abseu al meu costat, que aquesta \u00e9s una meuca que ve a ca\u00e7ar-me\u00bb. joan carles s'enamora d'ella. un mes i mig despr\u00e9s, manuel prado y col\u00f3n de carvajal, administrador de la zarzuela, va ser empresonat per delictes econ\u00f2mics i corinna va passar a assumir algunes de les seves funcions. \u00abde seguida [joan carles] es va posar a encarregar-li coses i, en poc temps, s'havia convertit en la seva consultora, ajudant personal, relacions p\u00fabliques, mediadora ... com prado, corinna zu sayn-wittgenstein gaudia de passaport diplom\u00e0tic\u00bb. el rei es feia acompanyar per la seva amant en les seves trobades amb l'alta societat espanyola i, fins i tot, formant part del seu seguici en els viatges d'estat. l'any 2004 va ajudar a i\u00f1aki urdangar\u00edn al val\u00e8ncia summit, patrocinat per l'institut n\u00f3os, i va organitzar la lluna de mel del pr\u00edncep felip amb letizia ortiz per diversos pa\u00efsos del m\u00f3n. aix\u00ed mateix, va participar en operacions comercials per a grans empreses espanyoles, com l'ohl dels grans amics del rei, juan miguel villar mir, i de el pr\u00edncep felip, javier l\u00f3pez madrid. cobrava comissions d'entorn del 3%. el 2010, a joan carles se li va detectar un n\u00f2dul en un pulm\u00f3 i el monarca va pensar que es moriria de c\u00e0ncer. encara que l'amor havia decaigut, l'alemanya va continuar al seu costat. afortunadament, el tumor era benigne. despr\u00e9s la relaci\u00f3 sentimental i de negocis va remontar. la reina sofia ja residia a londres quan corinna es va instal\u00b7lar a la angorrilla, una casa de camp dins del complex de la zarzuela. la parella tamb\u00e9 passava llargues temporades en un d\u00faplex de luxe que havia adquirit a su\u00efssa. el 2012 va succeir l'accident de botswana. la parella va posar punt final a la seva relaci\u00f3 al novembre de l'any 2014.\n\n\n=== problemes de salut ===\njoan carles ha patit al llarg de la seva vida diversos de problemes de salut i contratemps f\u00edsics que en nombroses ocasions l'han obligat a entrar al quir\u00f2fan:\nel 1954 va haver de ser operat d'apendicitis.\nel 21 de juny de 1981 va haver de ser operat d'urg\u00e8ncia a conseq\u00fc\u00e8ncia d'un cop contra una porta de vidre quan es disposava a banyar-se a la piscina del palau de la zarzuela, que li va produir un tall en el nervi radial.\nel 3 de gener de 1983 va patir una fissura a la pelvis mentre esquiava a gstaad (su\u00efssa), per la qual va haver d'estar tres mesos de baixa.\nel 19 de juliol de 1985 va haver de ser intervingut novament per a extirpar-li una fibrosi conseq\u00fc\u00e8ncia d'aquell accident d'esqu\u00ed.\nel 28 de desembre de 1991 va tenir un nou accident d'esqu\u00ed a baqueira-beret en xocar amb un altre esquiador, despr\u00e9s del qual va haver de ser operat del genoll, i aix\u00f2 el va portar a estar quatre mesos de baixa.\nel 8 de maig de 2010 li va ser extret un tumor benigne de pulm\u00f3.\nel 14 d'abril de 2012 va haver de ser operat d'urg\u00e8ncia de trencament de maluc durant una cacera d'elefants a la qual havia estat convidat a botswana.\nel 23 de novembre de 2012 va ser intervingut per a implantar-li una pr\u00f2tesi en l'articulaci\u00f3 del maluc esquerra.\nel 3 de mar\u00e7 de 2013 va ser operat de discopaties i d'estenosi de canal lumbar.\nel 24 de setembre de 2013 va ser operat del maluc esquerre.\nel 21 de novembre de 2013 va ser operat de nou del maluc esquerre per a substituir la pr\u00f2tesi provisional implantada en l'anterior intervenci\u00f3 per una de definitiva.\nel 25 d'agost de 2019 va haver de sotmetre's a una intervenci\u00f3 quir\u00fargica a cor obert per a practicar-li 3 bypass.\n\n\n== t\u00edtols, honors i nomenaments ==\n\n\n=== durant el seu regnat ===\nla constituci\u00f3 espanyola de 1978, en el seu t\u00edtol ii, article 56, par\u00e0graf 2, va designar el t\u00edtol de \u00abrei \u00bbper a joan carles i, podent fer \u00fas d'altres t\u00edtols i dignitats, generalment referides a entitats hist\u00f2riques, i que han estat tradicionalment associades a la corona espanyola:\nrei d'espanya.\nrei de castella, de lle\u00f3, d'arag\u00f3, de les dues sicilias (referit a n\u00e0pols i sic\u00edlia), de jerusalem, de navarra, de granada, de toledo, de val\u00e8ncia, de gal\u00edcia, de mallorca, de sevilla, de sardenya, de c\u00f2rdova, de c\u00f2rsega, de m\u00farcia, de menorca, de ja\u00e9n, dels algarves, d'algesires, de gibraltar, de les illes can\u00e0ries, de les \u00edndies orientals i occidentals i de les illes i terra ferma del mar oce\u00e0.\narxiduc d'\u00e0ustria.\nduc de borgonya, de brabant, de mil\u00e0, d'atenes i de neop\u00e0tria.\ncomte d'habsburg, de flandes, de tirol, de l'rossell\u00f3 i de barcelona.\nsenyor de biscaia i de molina.\netc.no obstant aix\u00f2, la majoria d'aquests t\u00edtols tenen un car\u00e0cter merament honor\u00edfic. altres t\u00edtols i dignitats associats a titular de la corona s\u00f3n els seg\u00fcents:\n\nrei cat\u00f2lic.\ncapit\u00e0 general de les forces armades i el seu comandant suprem.\ngran mestre de l'orde del tois\u00f3 d'or.\ngran mestre de l'orde de carles iii.\ngran mestre de l'orde d'isabel la cat\u00f2lica i de l'ordre del m\u00e8rit civil.\ngran mestre de l'orde d'alfons x el savi.\ngran mestre de l'orde de sant ramon de penyafort.\ngran mestre de l'orde de cisneros.\ngran mestre de les ordes militars de montesa, alc\u00e1ntara, calatrava i santiago, aix\u00ed com d'altres ordes militars menors o condecoracions d'espanya.\ngran mestre de la reial orde de cavallers de santa maria del puig.\ncavaller de l'orde de san javier, de l'orde de sant jenaro, de la suprema orde de la sant\u00edssima anunciaci\u00f3, de l'orde de la garrotera i de l'orde de l'imperi brit\u00e0nic (des de 1988).\nbail\u00edo gran creu de just\u00edcia amb collar de l'orde constantini\u00e0 de sant jordi.\nbail\u00edo gran creu d'honor i devoci\u00f3 de l'orde de malta.\ngran collar de l'orde de la reina de saba (imperi et\u00edop) i de l'orde de pahlavi (imperi de l'iran).\ngran cord\u00f3 de la suprema orde del crisantem de l'estat del jap\u00f3.\norde de juan habita fern\u00e1ndez (costa rica).\ncavaller gran creu de la legi\u00f3 d'honor i de l'orde nacional del m\u00e8rit.\ngerm\u00e0 major de la germandat del sant enterrament de sevilla, germandat del sant enterrament de bollullos par del condado (huelva), de la reial confraria del sant sepulcre i de la soledat de villarrobledo, de la reial confraria de el sant sepulcre de medina del campo (valladolid), reial confraria la presa de hell\u00edn i de les reials maestrances de cavalleria de ronda, granada, val\u00e8ncia, sevilla i saragossa.\nmembre de la real asociaci\u00f3n de hidalgos de espa\u00f1a.\ngran creu de la real orden del m\u00e9rito deportivo.aix\u00ed mateix, va ser guanyador del premi carlemany el 1982 i del premi sim\u00f3n bol\u00edvar el 1983, i ha rebut doctorats honoris causa en universitats com les de bolonya (1988), oxford (1986), cambridge (1988), harvard (1983), la sorbona (1985) i de la universitat de buenos aires (1978).\n\n\n=== despr\u00e9s del seu regnat ===\ndespr\u00e9s abdicar, joan carles i sofia mantenen amb car\u00e0cter honor\u00edfic i de forma vital\u00edcia el t\u00edtol de reis (\u00abreis em\u00e8rits\u00bb), i reben tractament de \u00abmajestat\u00bb i honors an\u00e0legs als establerts per als hereus de la corona.\ncapit\u00e0 general en la reserva de les forces armades espanyoles.\n\n\n=== premis internacionals ===\npremi internacional carlemany (1982).\npremi f\u00e9lix houphou\u00ebt-boigny per a la recerca de la pau de la unesco (1994).\nmedalla de la democr\u00e0cia, de la universitat yeshiva (1997).\npremi estadista mundial, de la fundaci\u00f3 appeal of conscience (1997).\npremi estatal de la federaci\u00f3 russa (2011).\n\n\n=== nomenaments en homenatge a joan carles ===\nnombrosos llocs, infraestructures i objectes han estat nomenats en homenatge a joan carles i, en la pr\u00f2pia espanya, aix\u00ed com a la resta de m\u00f3n. entre els m\u00e9s significatius s\u00f3n: la base ant\u00e0rtica joan carles i a l'illa livingston (illes shetland del sud), el vaixell juan carlos i (l-61) (pertanyent a l'armada espanyola), el parc joan carles i a madrid, la universitat rei joan carles a m\u00f3stoles, i el the king juan carlos i of spain center a nova york.\n\n\n== cinema i televisi\u00f3 ==\nal llarg dels anys, la figura de joan carles i s'ha convertit en personatge de pel\u00b7l\u00edcules i telefilms a espanya, podent esmentar-se els seg\u00fcents:\n\n20-n: los \u00faltimos d\u00edas de franco (2008), interpretat per fernando cayo.\n23-f: el d\u00eda m\u00e1s dif\u00edcil del rey (2009), interpretat per llu\u00eds homar.\nadolfo su\u00e1rez, el presidente (2010), interpretat per fernando cayo.\nalfonso, el pr\u00edncipe maldito (2010), interpretat per fernando gil.\nfelipe y letizia (2010), interpretat per juanjo puigcorb\u00e9.\ntaranc\u00f3n, el quinto mandamiento (2010), interpretat per \u00e1lex tormo.\n23-f: la pel\u00edcula (2011), interpretat per fernando cayo.\nlos d\u00edas de gloria (2011), interpretat per \u00e1ngel hidalgo.\nsof\u00eda (2011), interpretat per jorge suquet.\nel rey (2013), interpretat per fernando gil.\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n== enlla\u00e7os externs ==\n\u00abp\u00e0gina oficial de la casa reial d'espanya\u00bb (en castell\u00e0)."