"zimbabwe, officiellt republiken zimbabwe (engelska: republic of zimbabwe) \u00e4r en kustl\u00f6s stat i s\u00f6dra afrika som gr\u00e4nsar till botswana, mo\u00e7ambique, sydafrika och zambia. huvudstad \u00e4r harare.\nden brittiska kolonin sydrhodesias regering deklarerade landets sj\u00e4lvst\u00e4ndighet \u00e5r 1965 under namnet rhodesia, men blev inte internationellt erk\u00e4nt f\u00f6rr\u00e4n \u00e5r 1980. landet bytte d\u00e5 namn till zimbabwe. vid gr\u00e4nsen mot zambia finns victoriafallet i zambezifloden.\n\n\n== namn ==\nnamnet zimbabwe \u00e4r h\u00e4rlett fr\u00e5n dzimba dzemabwe, vilket p\u00e5 spr\u00e5ket shona betyder \"stenhus\". namnet, som anv\u00e4nts sedan \u00e5r 1980, kommer fr\u00e5n den rika handelsstad som l\u00e5g p\u00e5 samma plats p\u00e5 1200-talet men som \u00f6vergavs p\u00e5 1400-talet d\u00e5 klimatf\u00f6r\u00e4ndringar gjorde marken obrukbar.\n\n\n== historia ==\n\n\n=== \u00e4ldre historia ===\nzimbabwe tillh\u00f6r ett av de omr\u00e5den i afrika som varit bebodda l\u00e4ngst. det finns fynd som \u00e4r upp\u00e5t 500 000 \u00e5r gamla. de fynd som p\u00e5tr\u00e4ffats \u00e4r troligtvis fr\u00e5n anf\u00e4der till de som bodde i omr\u00e5det till f\u00f6r 20 000 \u00e5r sedan. det var j\u00e4gare och samlare som troligen tillh\u00f6rde sanfolket, vilka bebodde hela s\u00f6dra afrika fram tills de f\u00f6rdrevs till kalahari\u00f6knen, d\u00e4r sanfolket fortfarande bor.\n\n\n=== forntid ===\nomkring \u00e5r 1 b\u00f6rjade j\u00e4rn\u00e5ldern i nuvarande zimbabwe. under 400-talet immigrerade bantutalande m\u00e4nniskor fr\u00e5n central- och \u00f6stafrika, vilka \u00e4r f\u00f6rf\u00e4der till dagens shona-talande m\u00e4nniskor.med bantuinvandringen inf\u00f6rdes verktyg av j\u00e4rn, b\u00e4ttre odlingsmetoder och permanent bos\u00e4ttning. betydande guldfyndigheter gjordes och handel med arabiska k\u00f6pm\u00e4n p\u00e5 den \u00f6stafrikanska kusten b\u00f6rjade.vid 800-talet hade mineralutvinningen lett till en omfattande handel med grannl\u00e4nder, i synnerhet handel med guld. kustst\u00e4der som sofala i \u00f6st kan tyda p\u00e5 att landet ingick som ett led i en betydande fj\u00e4rrhandel. fr\u00e5n denna tid \u00e4r h\u00f6vdingarna begravda med praktfulla smycken och klasskillnader b\u00f6rjar bli m\u00e4rkbara. runt 1100-talet lades grunden till staten stora zimbabwe, som p\u00e5 1400-talet skulle utvecklas till monomotapariket. fynd fr\u00e5n utgr\u00e4vningar antyder att samh\u00e4llet skilde mellan dem som brukade mineraler och de styrande.\n\n\n=== rozwiklanen ===\nenligt lokala ber\u00e4ttelser flyttade det bantutalande folket rozvi in i zimbabwe p\u00e5 1300-talet. de styrande i mutapa var ett shonafolk, karanga, av rozwiklanen.deras ledare tog titeln munhu mutapa. kung mutota och hans son kung matope ut\u00f6kade sitt rike omkring 1425 s\u00e5 att det str\u00e4ckte sig l\u00e5ngt \u00f6ver det guldrika landet, ut mot \u00f6stkusten, och st\u00f6rre delen av s\u00f6dra afrika, i princip hela dagens zimbabwe och delar av dagens mo\u00e7ambique. riket kallades wilayat\u2019ul mu\u2019anamutapah efter kungens titel mwanamutapa, \"herren \u00f6ver de plundrade l\u00e4nderna\". n\u00e4r portugiserna kom till omr\u00e5det kallade de landet monomotapa och trodde att det var pr\u00e4stkonungen johannes land.n\u00e4r matope dog 1480 delades landet, och changa blev kung \u00f6ver nuvarande landsomr\u00e5det, och kallade sitt land urozwi, \"landet som h\u00e4rskas av rozwiklanen\"; den andra landsdelen fortsatte att heta monopatariket. till skillnad fr\u00e5n monopata undkom urozwi portugals h\u00e4rjningar under 1500-talet. riket ingick avtal med portugiserna, som fick resa och handla i landet. portugiserna etablerade handelsplatser och konflikter uppstod.munhu mutapa-riket uppl\u00f6stes efter portugisiska milit\u00e4ra aktioner mot imperiet 1628 och 1629. den portugisiska handeln fortsatte, och de \u00f6stra delarna av zimbabwe hems\u00f6ktes ocks\u00e5 av slavhandlare. under 1600-talet tillkom de flesta byggnaderna i stora zimbabwe, som antingen var en borg eller en helig plats. efter flera sekel av trygghet f\u00f6ll karangifolket offer f\u00f6r ngonifolket p\u00e5 1830-talet.\n\n\n=== brittisk koloni ===\n\u00e5r 1893 invaderades landet av premi\u00e4rministern f\u00f6r kapkolonin med brittiskt st\u00f6d, och vitt styre inf\u00f6rdes. det blev ett uppror n\u00e4r bl.a. mark beslagtogs av de vita. storbritannien annekterade d\u00e5varande sydrhodesia fr\u00e5n the south africa company \u00e5r 1923. landet blev i princip sj\u00e4lvstyrande av en vit minoritetsbefolkning p\u00e5 5%. de svarta fick utst\u00e5 kraftig diskriminering under inf\u00f6randet av apartheid.under \u00e5ren 1953-1963 ingick sydrhodesia i centralafrikanska federationen tillsammans med kolonierna nyasaland (malawi) och nordrhodesia (zambia). \u00e5r 1964 blev nordrhodesia sj\u00e4lvst\u00e4ndigt som zambia. \u00e5r 1965 deklarerade sydrhodesias vita minoritetsregering ensidigt sin sj\u00e4lvst\u00e4ndighet under namnet rhodesia. sj\u00e4lvst\u00e4ndigheten accepterades inte av omv\u00e4rlden. i synnerhet p\u00e5 grund av den policy som storbritannien etablerat f\u00f6r sin avkolonisering, nibmar, eller \"no independence before majority african rule\".\n\n\n=== kamp f\u00f6r sj\u00e4lvst\u00e4ndighet ===\nefter den ensidiga sj\u00e4lvst\u00e4ndighetsf\u00f6rklaringen \u00e5r 1965 blev landet det f\u00f6rsta att f\u00e5 sanktioner fr\u00e5n f\u00f6renta nationerna. sanktionerna \u00e5tlyddes inte av alla l\u00e4nder, och framf\u00f6rallt handeln med sydafrika fortsatte. rhodesia erk\u00e4nde f\u00f6rst storbritanniens regent som landets stats\u00f6verhuvud, och f\u00f6rs\u00f6kte utan framg\u00e5ng f\u00f6rhandla med storbritannien om sj\u00e4lvstyre. \u00e5r 1970 utropade premi\u00e4rministern ian smith rhodesia som en republik, efter att den vita minoriteten r\u00f6stat f\u00f6r en ny konstitution.rhodesia hade milit\u00e4rt samarbete med sydafrika och portugal fr\u00e5n \u00e5r 1970 fram tills diktaturen i portugal f\u00f6ll. det marxist-leninistiska zanu-pf under ledning av robert mugabe bedrev gerillakrig och anv\u00e4nde det kommunistiska mo\u00e7ambique som bas fr\u00e5n 1972.zambia, tanzania och mo\u00e7ambique st\u00f6dde motst\u00e5ndsr\u00f6relsen i rhodesia och \u00e4ven sydafrika b\u00f6rjade nu pressa rhodesias ledare att finna en f\u00f6rhandlingsl\u00f6sning. \u00e5r 1979 ledde gerillakriget och rhodesias \u00f6kande isolering till att den vita regimen valde att l\u00e4mna ifr\u00e5n sig makten. under 1979 hette landet \"zimbabwe rhodesia\".\n\n\n=== mugabe kommer till makten ===\n\u00e5r 1980 utropades sj\u00e4lvst\u00e4ndighet under namnet zimbabwe. det nya landets f\u00f6rsta premi\u00e4rminister blev robert mugabe. han var landets ende ledare fr\u00e5n 1980 till 2017. han s\u00e5gs inledningsvis som en frihetsk\u00e4mpe f\u00f6r den svarta majoriteten mot det tidigare vita minoritetsstyret. den f\u00f6rsta budgeten efter sj\u00e4lvst\u00e4ndigheten, i juli 1980, beskrevs av finansministern som konservativ men med ett milt och pragmatiskt tillskott av socialism. men redan i mitten av 1980-talet kom han att visa sin totalit\u00e4ra sida n\u00e4r han beordrade massmord p\u00e5 20 000 personer i opposition i matabeleland. samtidigt kom hiv att b\u00f6rja spridas i zimbabwe och redan \u00e5r 1987 samlade man till en regeringsledd styrning f\u00f6r att f\u00e5 bukt med epidemin.den tidigare v\u00e4sentligt centralstyrda och internationellt isolerade ekonomi \u00e4ndrade kurs till marknads- och handelsinriktad ekonomi 1991. men under slutet av 1997 b\u00f6rjade en kraftig nedf\u00f6rsbacke f\u00f6r zimbabwes ekonomi. president mugabe gav efter f\u00f6r krigsveteraner som k\u00e4mpat under sj\u00e4lvst\u00e4ndighetskriget under 1970-talet och beviljade dem periodiska kontantbidrag som ekonomins utveckling egentligen inte till\u00e4t. ekonomin hamnade i en ekonomisk katastrofsituation vilket ledde till en ond spiral med \u00f6kad arbetsl\u00f6shet, inflation och minskad export. samtidigt hade man milit\u00e4r n\u00e4rvaro i konflikten i kongo, vilket ocks\u00e5 kostade.under \u00e5r 2000 genomf\u00f6rdes en stor jordbruksreform d\u00e4r staten beslagtog 4000 av 4500 jordbruk som \u00e4gdes av vita farmare, i syfte att korrigera f\u00f6r koloniala or\u00e4ttvisor. dessa omf\u00f6rdelades till 300 000 jordl\u00f6sa svarta familjer, men m\u00e5nga g\u00e5rdar tilldelades ocks\u00e5 h\u00f6ga politiker inom regeringspartiet. produktionen halverades och ekonomin blev kraftigt f\u00f6rs\u00e4mrad. valet som h\u00f6lls \u00e5r 2000 rapporterades ha varit v\u00e5ldsamt och otillf\u00f6rlitligt. \u00e5r 2001 kunde man se en \u00e5terg\u00e5ng till en form av planekonomi med starka inslag av statligt engagemang och styrning och \"indigenisering\".\u00e5r 2002 riktade eu sanktioner mot landet efter anklagelser om valfusk och brott mot m\u00e4nskliga r\u00e4ttigheter. sanktionerna luckrades med tiden upp men kvarstod \u00e5r 2015. under tiden spreds hiv-epidemin i landet och \u00e5r 2005 ber\u00e4knades 24,6% av befolkningen vara smittad. att stoppa spridningen blev sv\u00e5rt eftersom den egna ekonomin tillsammans med sanktioner gjorde det sv\u00e5rt att uppr\u00e4tth\u00e5lla sjukv\u00e5rden i landet.parlamentsval h\u00f6lls \u00e5ren 2002 och 2005. \u00e4ven om valet \u00e5r 2005 rapporterades ha varit mindre v\u00e5ldsamt \u00e4n de tv\u00e5 tidigare valen s\u00e5 ans\u00e5gs det av omv\u00e4rlden alltj\u00e4mt ha varit arrangerat. den 29 mars 2008 h\u00f6lls president-, parlaments- och lokalval. eftersom varken mugabe eller tsvangirai fick mer \u00e4n 50 % av r\u00f6sterna skulle en andra valomg\u00e5ng genomf\u00f6ras den 27 juni 2008. p\u00e5 grund av utbrett v\u00e5ld mot oppositionen och med h\u00e4nvisning till att det var om\u00f6jligt att genomf\u00f6ra ett fritt val drog tsvangirai tillbaka sin kandidatur. valet h\u00f6lls \u00e4nd\u00e5 och mugabe vann. mugabe fick dock motta f\u00f6rd\u00f6manden fr\u00e5n omv\u00e4rlden. \u00e5r 2013 h\u00f6lls \u00e5terigen val. \u00e4ven om detta val bed\u00f6mdes som n\u00e5gorlunda trov\u00e4rdigt av valobservat\u00f6rer, s\u00e5 riktades kritik mot olika brister som gjorde att det inte kunde kallas ett fritt och r\u00e4ttvist val. mugabe vann \u00e4ven denna g\u00e5ng.\n\n\n=== mugabe tvingas avg\u00e5 ===\n\nden 14 november 2017 tog milit\u00e4ren \u00f6ver tv-stationen zimbabwe broadcasting corporation och satte mugabe i husarrest. han avsattes 19 november som ledare f\u00f6r zanu-pf och ersattes som partiledare av emmerson mnangagwa. efter hot om att st\u00e4llas inf\u00f6r riksr\u00e4tt avgick han frivilligt den 21 november. den 24 november svors emmerson mnangagwa in som president. mnangagwa var landets vicepresident fram till tv\u00e5 veckor f\u00f6re mugabes avg\u00e5ng.\n\n\n=== ny ledning ===\n\u00e5r 2018 h\u00f6lls val i zimbabwe, den sittande regeringen vann valet, men anklagades av oppositionen f\u00f6r valfusk. efter att ny president eftertr\u00e4tt robert mugabe har man erk\u00e4nt brister i den kontroversiella landreformen som genomf\u00f6rdes i b\u00f6rjan p\u00e5 2000-talet. \u00e5r 2020 tecknade regeringen ett avtal om att betala ut en ers\u00e4ttning motsvarande 30 miljarder kronor till vita farmare som f\u00f6rlorade sin mark.zimbabwe b\u00f6rjar ocks\u00e5 f\u00e5 ner spridningen av hiv, \u00e4ven om man fortfarande har omfattande problem med sjukv\u00e5rden. 2021 var ca 15% smittade med hiv j\u00e4mf\u00f6rt med ca 30% runt \u00e5r 2000.n\u00e4sta val ska h\u00e5llas 2023.\n\n\n== geografi ==\nzimbabwe \u00e4r en republik i s\u00f6dra afrika. till ytan \u00e4r landet n\u00e5got mindre \u00e4n sverige. huvudstad \u00e4r harare.zimbabwe \u00e4r en inlandstat p\u00e5 en plat\u00e5 1 200\u20131 600 m \u00f6.h. som gr\u00e4nser till sydafrika i s\u00f6der, botswana i sydv\u00e4st, zambia i nordv\u00e4st och mo\u00e7ambique i nord och \u00f6st. genom landet rinner afrikas fj\u00e4rde l\u00e4ngsta flod, zambezi.\n\n\n=== klimat ===\nzimbabwes klimat \u00e4r tropiskt, men mildras av landets h\u00f6jd \u00f6ver havet. centrala delarna av zimbabwe \u00e4r en h\u00f6gplat\u00e5 som ligger omkring tusen meter \u00f6ver havet. d\u00e4r har den svalaste s\u00e4songen i juni och juli en medeltemperatur p\u00e5 13\u201314\u00b0c. regntiden varar fr\u00e5n november till mars, och den varmaste perioden \u00e4r i b\u00f6rjan. medeltemperaturen f\u00f6r oktober\u2013november \u00e4r 20\u201323\u00b0c. de l\u00e4gsta omr\u00e5dena har ett tropiskt klimat i skyddade dalar, med medeltemperaturer upp till ca 30\u00b0c f\u00f6r oktober.\nnederb\u00f6rden varierar mycket med terr\u00e4ngen. den \u00e5rliga nederb\u00f6rden \u00e4r st\u00f6rst l\u00e4ngst \u00f6sterut med 1 000 till 1 500 mm, mest december till februari. centralplat\u00e5n har knappt 1 000 och nederb\u00f6rd och torka juni\u2013september. skyddade omr\u00e5den i v\u00e4ster har en \u00e5rlig nederb\u00f6rd under 500 mm.\n\n\n=== naturskydd ===\nde st\u00f6rsta milj\u00f6problemen i zimbabwe \u00e4r avskogning, jorderosion, markf\u00f6rst\u00f6ring, luft- och vattenf\u00f6roreningar. tjuvjakt har gjort att best\u00e5ndet av den svarta nosh\u00f6rningen, som en g\u00e5ng var den st\u00f6rsta i v\u00e4rlden, minskat avsev\u00e4rt. tungmetallf\u00f6roreningar och giftigt avfall \u00e4r resultatet av d\u00e5lig gruvdrift.\n\n\n== styre och politik ==\n\n\n=== konstitution och styre ===\n\nsedan 1980 \u00e4r zimbabwe enligt konstitutionen en demokratisk, parlamentarisk republik.mellan \u00e5ren 1980 och 1987 var vita inkvoterade p\u00e5 20% av parlamentsposterna, detta system har sedermera avskaffats. zimbabwe har tv\u00e5kammarsystem sen \u00e5r 2005. underhuset har 270 ledam\u00f6ter varav 60 \u00e4r s\u00e4rskilt vigda f\u00f6r kvinnor. \u00f6verhuset har 80 platser varav 18 \u00e4r vigda f\u00f6r traditionella ledare och 2 f\u00f6r att representera m\u00e4nniskor med funktionsneds\u00e4ttning. efter ett omstritt parlamentsval 2008 blev det en maktdelning mellan regerande parti och opposition d\u00e4r en premi\u00e4rministerpost inr\u00e4ttades parallellt med presidentposten.val till presidentposten och parlament ska h\u00e5llas vart femte \u00e5r och presidenten kan inneha sin plats under tv\u00e5 mandatperioder. i praktiken r\u00e5der dock diktatur d\u00e5 zanu-pf styrt sen dess. robert mugabe ledde partiet och landet fram till \u00e5r 2017 d\u00e5 emmerson mnangagwa tog \u00f6ver. medborgerliga r\u00e4ttigheter har ocks\u00e5 allvarligt kr\u00e4nkts, och under m\u00e5nga \u00e5r f\u00f6rekom anklagelser om folkmord i matabeleland.\n\n\n=== administrativ indelning ===\nzimbabwe \u00e4r indelat i 10 provinser. av dessa \u00e4r tv\u00e5 - harare och bulawayo - storstadsomr\u00e5den. landskapsr\u00e5den best\u00e5r av representanter valda enligt proportionalitetsprincipen och av alla riksdagsledam\u00f6ter fr\u00e5n landskapet. i provinserna v\u00e4ljs stads- och landskommuner i direkta val.\nstatistik fr\u00e5n statoid\n\nzimbabwe \u00e4r ett enhetligt land med tv\u00e5 niv\u00e5er av subnationella regeringar, sammansatt av 10 provinser och storstadsr\u00e5d och 86 lokala r\u00e5d. subnationella regeringar har erk\u00e4nts i den nya konstitutionen fr\u00e5n 2013, som ocks\u00e5 introducerar ett nytt regeringsskikt mellan nationell och lokal niv\u00e5 (provinser, som fram till dess bara var administrativa enheter).\nstads- och landsbygdsr\u00e5d \u00e4r vidare indelade i avdelningar f\u00f6r administrativa \u00e4ndam\u00e5l. stadsfullm\u00e4ktige har tilldelats olika status enligt stadsdelsn\u00e4mndslagen och \u00e4r indelade i 4 lokala n\u00e4mnder, 8 kommunfullm\u00e4ktige, 10 kommunalr\u00e5d och 6 stadsfullm\u00e4ktige. lokala styrelser inr\u00e4ttas i bos\u00e4ttningar med en mycket liten befolkning, eller i centra som inte kan f\u00f6rs\u00f6rja sig utan statligt st\u00f6d. \nkommunerna har en tillr\u00e4cklig storlek f\u00f6r att st\u00e5 ensamma. kommunfullm\u00e4ktige har den h\u00f6gsta statusen i landet, och avser storst\u00e4der. skillnader i status inneb\u00e4r skillnader i valsystemet f\u00f6r den verkst\u00e4llande makten: kommun- och kommunfullm\u00e4ktige har en borgm\u00e4stare som v\u00e4ljs demokratiskt vart fj\u00e4rde \u00e5r, medan lokala styrelser och kommunfullm\u00e4ktige leds av en ordf\u00f6rande vald av fullm\u00e4ktige.\nalla fullm\u00e4ktigeledam\u00f6ter i stadsfullm\u00e4ktige och landsbygdsr\u00e5d \u00e4r demokratiskt valda. den nya konstitutionen (2013) tillhandah\u00e5ller ett nytt regeringsskikt: provinser. enligt konstitutionen ges provins-/storstadsr\u00e5den st\u00f6rre befogenheter och st\u00f6rre oberoende fr\u00e5n centralregeringen, och 10 ledam\u00f6ter av provinsr\u00e5den, samt deras ordf\u00f6rande, v\u00e4ljs nu demokratiskt. \nenligt konstitutionen \u00e4r provins- och storstadsregeringar ansvariga f\u00f6r ekonomisk utveckling, samordning och genomf\u00f6rande av statliga program, milj\u00f6skydd, fr\u00e4mjande av turism, etc. provinsiella och lokala myndigheter har inga egna budgetanslag och anses fortfarande vara underordnade strukturer f\u00f6r ministeriet f\u00f6r lokalf\u00f6rvaltning, offentliga arbeten och nationella bost\u00e4der. \nstadsfullm\u00e4ktiges kompetens omfattar vattenf\u00f6rs\u00f6rjning, sjukv\u00e5rd (sjukhus, kliniker etc), m\u00f6dra- och barnskydd, bost\u00e4der, transporter, skolor, bibliotek, sanitet, milj\u00f6skydd, brandk\u00e5r och kommunpolis, gatubelysning, offentliga utrymmen, parker, etc. landsbygdskommunernas kompetens omfattar tillhandah\u00e5llande av sociala tj\u00e4nster s\u00e5som h\u00e4lsa och utbildning, byggande och underh\u00e5ll av avloppsanl\u00e4ggningar, v\u00e4gar och dammar, etc.\n\n\n=== r\u00e4ttsv\u00e4sen ===\nzimbabwe \u00e4r genomfartsland f\u00f6r cannabis samt sydasiatiskt heroin, mandrax (\u00e4ven kallat quaaludes, sopor) och metamfetaminer som ska till sydafrika.\n\n\n=== f\u00f6rsvar ===\nde milit\u00e4ra utgifterna, som andel av bnp,  \u00f6kade fr\u00e5n 1,9 % \u00e5r 2015 till 2,6 % \u00e5r 2019. milit\u00e4rtj\u00e4nstg\u00f6ringen var frivillig f\u00f6r m\u00e4n och kvinnor mellan 18 och 22 \u00e5r.zimbabwes v\u00e4pnade styrkor bestod av arm\u00e9n och flygvapnet, vilket \u00e5r 2018 omfattade ungef\u00e4r 29 000 aktiv personal. dessutom fanns halvmilit\u00e4ra polisstyrkor som omfattade 21 800 personal. arm\u00e9n bestod av 25 000 aktiva personal. materielen omfattade \u00e5r 2018 stridsvagnar, spaningsfordon, stormpansarfordon, pansarpersonalfordon och sj\u00e4lvg\u00e5ende artilleri. arm\u00e9n hade ocks\u00e5 ett medeltungt- och luftv\u00e4rnsartilleri. flygvapnet bestod \u00e5r 2018 av 4 000 aktiv personal. materielen omfattade stridsflygplan, spaningsflygplan, l\u00e4tta transportflygplan,  tr\u00e4ningsflygplan samt helikoptrar.sedan 2000-talet har eu lagt ett vapenembargo mot zimbabwe. riktade sanktioner har \u00e4ven inf\u00f6rts av bland annat kanada, storbritannien, usa och australien. vapensanktionerna \u00e4r en av f\u00f6rklaringarna till att f\u00f6rsvarsmaterielen till stor del best\u00e5r av \u00e4ldre rysk och kinesisk utrustning.zimbabwe har \u00e4ven bidragit till internationella insatser. till exempel \u00e5r 2018 i fn-operationerna i sudan och i sydsudan (unamid och unisfa).\n\n\n== ekonomi och infrastruktur ==\ni b\u00f6rjan av 1980-talet gick handelsbalansen upp som en direkt f\u00f6ljd av att sanktioner lyftes och att zimbabwe hade en diversifierad industri. i slutet av 1980-talet bl\u00e5ste  liberala vindar i den socialistiska ekonomin och industrin ville ha liberal handel. \u00e5r 1997 hade landet den snabbast v\u00e4xande ekonomin i afrika. implementeringen av liberal ekonomi kr\u00e4vde dock en politisk m\u00e5lmedvetenhet och en nationalekonomisk \"grundtrygghet\" som saknades. och den inom-regionala obalansen \u2013 med sydafrika i en s\u00e5 oerh\u00f6rt dominerande roll \u2013 hj\u00e4lpte inte utvecklingen fram\u00e5t. i slutet av 1990-talet gick ekonomin s\u00e5ledes utf\u00f6r. under 1990-talet var landet beroende av handeln med sydafrika. vilket i huvudsak berodde p\u00e5 den ekonomiska subventionen de fick p\u00e5 str\u00f6m och dessutom importerades olja och bensin d\u00e4rifr\u00e5n. samtidigt var sydafrika beroende av att uppr\u00e4tth\u00e5lla en stabilitet i zimbabwe. i annat fall skulle den regionala balansen falla. landet var inblandat i konflikter (till exempel kriget i kongo-kinshasa 1998\u20132002) som kostat miljoner. landet har stort behov av bist\u00e5nd och l\u00e5n. dock nekades detta med h\u00e4nvisning till brott mot m\u00e4nskligheten och politiska r\u00e4ttigheter, of\u00f6rm\u00e5ga att betala tidigare l\u00e5n samt som protest mot den genomf\u00f6rda landreformen.zimbabwe hade gradvis utvecklat en inflationstakt som saknar motstycke i fredstid. anledningen \u00e4r att regeringen fick begr\u00e4nsade int\u00e4kter fr\u00e5n den havererade ekonomin och d\u00e4rf\u00f6r var h\u00e4nvisade till sedelpressarna. den 24 maj 2006 var r\u00e4ntan 850 % och inflationen omkring 1 043 % per \u00e5r. inflationen n\u00e5dde 5 000 % under juli 2007 och ett f\u00f6rs\u00f6k gjordes att tvinga butiks\u00e4gare att halvera priserna under hot om str\u00e4nga straff. inflationen fortsatte att stiga under 2007, och var i augusti uppe i omkring 6 600 %. fr\u00e5n december 2006 till december 2007 var prisstegringen 66 000 % vilket var rekord, men inget mot \u00f6kningen av prisniv\u00e5n mellan den 5 januari 2007 och den 31 oktober 2008, som uppgick till hela 2,79 triljoner procent (2,79*1018 %). en m\u00e5nad senare, 2008\u201309, hade inflationen \u00f6kat till 79,6 miljarder procent (7,96*109 %) p\u00e5 m\u00e5nadsbasis, eller 8,97 triljarder procent (8,97*1021 %) p\u00e5 \u00e5rsbasis. i januari 2009 meddelade zimbabwes centralbank att de ger ut en ny sedelval\u00f6r p\u00e5 100 biljoner zimbabwedollar. till slut var man uppe i sedelval\u00f6ren 100 biljoner zimbabwedollar (100 000 000 000 000 = 1014).mugabe sj\u00e4lv pekade ut utl\u00e4ndska regeringar och \"sabotage\" som orsak till den ekonomiska kollapsen i zimbabwe, och anv\u00e4nde samma argument f\u00f6r att f\u00f6rklara landets arbetsl\u00f6shet, som 2007 uppgick till 80 %. till f\u00f6ljd av hyperinflationen till\u00e4ts handel med internationella valutor \u00e5r 2009, n\u00e5got som tidigare bara varit till\u00e5tet f\u00f6r vissa licensierade handlare. \u00e5r 2015 \u00f6vergavs den inhemska valutan helt och dessa kunde v\u00e4xlas in mot amerikanska dollar. 2019 \u00e5terinf\u00f6rdes en nationell valuta, nu under namnet zimbabwe dollar.\u00e5r 2020 beslutade v\u00e4rldsbanken att stoppa alla utbetalningar av l\u00e5n till zimbabwe med anledning av att de slutat betala in tidigare l\u00e5n. under \u00e5r 2020 gjordes ytterligare kraftanstr\u00e4ngningar f\u00f6r att f\u00e5 ordning p\u00e5 inflationen. bland annat inf\u00f6rdes regelbaserad hantering av reservpengar, en valutaauktion och uppmjukning av dedollarisering. effekten blev att inflationen minskade fr\u00e5n 838% i juli 2020 till ett mer stabilt \u00e5rsgenomsnitt p\u00e5 50% 2021.zimbabwes bnp per capita var l\u00e4nge bland de h\u00f6gsta i afrika s\u00f6der om sahara. niv\u00e5n sj\u00f6nk fr\u00e5n omkring 2 500 amerikanska dollar \u00e5r 2005, till omkring 500 dollar \u00e5r 2007. \u00e5r 2018 har den \u00f6kat till 2 147 dollar.\n\n\n=== n\u00e4ringsliv ===\n\n\n==== jord- och skogsbruk, fiske ====\n\u00e5r 2017 stod jordbruket f\u00f6r 12 % av bnp. i zimbabwe \u00e4r jordbruket  den viktigaste sektorn i  ekonomin, d\u00e5 ungef\u00e4r 65 % av den arbetande befolkningen \u00e4r sysselsatta d\u00e4r i b\u00f6rjan av 2020-talet.jordbrukssektorn \u00e4r mer varierad \u00e4n i de flesta afrikanska l\u00e4nder, vilket kan f\u00f6rklaras av zimbabwes historia under den tid som zimbabwe var rhodesia. under den perioden immigrerade m\u00e5nga och marken f\u00f6rdelades mellan den vita och svarta populationen. de vita tilldelades en oproportionerligt stor andel, samt de omr\u00e5den som var l\u00e4mpligast f\u00f6r b\u00e5de odling och boskapssk\u00f6tsel. de vita kunde d\u00e4rf\u00f6r bygga upp st\u00f6rre handelsinriktade g\u00e5rdar medan de svarta fick n\u00f6ja sig med den s\u00e4mre marken, vilket senare fick stora politiska konsekvenser. regeringens program f\u00f6r att omf\u00f6rdela de vitas mark till svarta \u00f6delagt den kommersiella delen av jordbruket. produktionen sj\u00f6nk dramatiskt och mer \u00e4n en miljon lantarbetare och deras anh\u00f6riga f\u00f6rdrevs. vilket ledde till sv\u00e4lt och minskad export.tobak och bomull odlas f\u00f6r export, och f\u00f6r inhemsk konsumtion odlas bland annat majs, vete och socker. de viktigaste boskapen \u00e4r i b\u00f6rjan av 2020-talet n\u00f6tkreatur och getter.zimbabwe har stora skogsomr\u00e5den. av skogen tillverkas i huvudsak br\u00e4nsle och tr\u00e4kol, men \u00e4ven som tr\u00e4massa inom industrin samt till byggmaterial. i landet finns ocks\u00e5 ett betydande fiske i sj\u00f6ar och floder, s\u00e4rskilt i omr\u00e5det kring kariba.\n\n\n==== energi och r\u00e5varor ====\n\u00e5r 2019 hade 53 % av befolkningen tillg\u00e5ng till elektricitet. \u00e5r 2016 tillverkades energin till 58 % av fossila br\u00e4nslen, 37 % av vattenkraft och 5 % av andra f\u00f6rnybara energik\u00e4llor. elektricitet b\u00e5de exporterades och importerades.zimbabwes naturtillg\u00e5ngar best\u00e5r av guld, platina, nickel, diamanter och kol.\n\n\n==== industri ====\n\u00e5r 2017 stod industrin f\u00f6r 22 % av bnp.\n\n\n==== tj\u00e4nster och turism ====\nunder 2000-talet minskade turismen i takt med att politisk polarisering och maktkamp, v\u00e5ldsamheter, farmockupationer, urholkad ekonomi och br\u00e4nslebrist skapat svarta rubriker i v\u00e4rldspressen. men \u00e5r 2017 stod servicesektorn \u00e4nd\u00e5 f\u00f6r 66% av bnp.\n\n\n=== handel ===\nzimbabwe gick 1990 med i handelsorganisationen sadc i syfte att liberalisera exporten. senare gick man \u00e4ven med i comesa f\u00f6r att st\u00e4rka den regionala handeln. det gjordes ocks\u00e5 f\u00f6rs\u00f6k under 1990-talet f\u00f6r att bryta m\u00f6nstret att produktion i huvudsak inriktade p\u00e5 inhemsk f\u00f6rs\u00e4ljning, men det gick l\u00e5ngsamt. den makroekonomiska utvecklingen hade ocks\u00e5 en negativ effekt p\u00e5 exporten. \u00e5r 2001 identifierades i huvudsak tre nyckelprodukter i exporten; jordbruket, gruvn\u00e4ringen och turismen. den makroekonomiska utvecklingen fick effekt p\u00e5 den del av den inhemska produktionen som var importberoende. t.ex. jordbruket som var beroende av import av g\u00f6dsel. de vikande v\u00e4rldsmarknadspriserna p\u00e5 mineraler fick ocks\u00e5 effekt p\u00e5 exporten.ur afrikanskt perspektiv har landet en ovanligt varierad exportsektor d\u00e4r ingen vara \u00e4r den helt dominerande exportprodukten. platina, bomull och tobak var de viktigaste exportvarorna \u00e5r 2017 och de viktigaste exportl\u00e4nderna sydafrika, mo\u00e7ambique, f\u00f6renade arabemiraten. samtidigt var de viktigaste importvarorna maskiner, transportutrustning, industrivaror och de viktigaste importl\u00e4nderna sydafrika, zambia.\n\n\n=== infrastruktur ===\n\n\n==== utbildning och forskning ====\nl\u00e4s- och skrivkunnighet, \u00e5r 2015, i engelska hos befolkningen \u00f6ver 15 \u00e5r var 86,5%.\n\n\n== befolkning ==\n\n\n=== demografi ===\n\n\n==== statistik ====\nbefolkningens median\u00e5lder (2017)\n\nsamtliga: 20,0 \u00e5r\nm\u00e4n:19,6 \u00e5r\nkvinnor:20,4 \u00e5rungdomsarbetsl\u00f6shet 15-24 \u00e5r (2014)\n\nsamtliga: 16,5 %\nm\u00e4n: 11,7 %\nkvinnor: 21,1 %k\u00f6nsf\u00f6rdelning (vid f\u00f6dseln): 1,03 m\u00e4n per kvinna (2016)\nk\u00f6nsf\u00f6rdelning (hela befolkningen): 1,01 m\u00e4n per kvinna (2016)\nmoderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 20,0 \u00e5r (2015)\n\n\n==== minoriteter ====\n\n\u00e5r 2016 bestod zimbabwes befolkning till 99,4 % av afrikaner d\u00e4r de huvudsakliga folkgrupperna var shona, matabele och ndbele.shonatalande befolkningen utg\u00f6r st\u00f6rre delen av den afrikanska befolkningen, och \u00e4r uppdelade i flera undergrupper. ndbele utg\u00f6r ungef\u00e4r 15 % av den afrikanska befolkning och har sitt ursprung i sydafrika. ndbele-folket \u00e4r f\u00f6retr\u00e4desvis bosatta i s\u00f6dra zimbabwe. ndbele invandrade ursprungligen under 1820-talet, d\u00e5 som deserterade krigare fr\u00e5n zuluh\u00f6vdingen shakas arm\u00e9. familjens utformning och syssels\u00e4ttningen p\u00e5minner om shonafolkets men \u00e4r mindre ceremoniell och mer fokuserad p\u00e5 boskapssk\u00f6tsel. kulturen p\u00e5minner mer om de besl\u00e4ktade ngunifolken, fr\u00e4mst zulu, sotho och tswana. ndbeles samh\u00e4lle \u00e4r uppbyggt efter tre sociala klasser.efter andra v\u00e4rldskriget var immigrationen till zimbabwe kraftig och den vita populationen v\u00e4xte dramatiskt. i mitten av 2010-talet var ungef\u00e4r 25 % av den vuxna vita befolkningen f\u00f6dd i zimbabwe, ungef\u00e4r 65 % av de vita zimbabwierna hade europeiskt ursprung resterande hade sydafrikanskt ursprung. de allra flesta vita har i b\u00f6rjan av 2020-talet utvandrade och det \u00e5terst\u00e5r knappt 45 000 vita i zimbabwe. det finns ocks\u00e5 n\u00e5gra tusen asiater. de har en gemenskap som i regel syssels\u00e4tter sig med handel.\n\n\n==== migration ====\n\u00e5r 2016 uppskattades antalet flyktingar i zimbabwe fr\u00e5n demokratiska republiken kongo till 5 925 personer. dessutom ber\u00e4knas det finnas 300 000 statsl\u00f6sa i landet. \u00e5r 2015 ans\u00e5g world factbook att antalet internflyktingar inte var fastst\u00e4llt. sedan 1980-talet har zimbabwe gradvis \u00f6verg\u00e5tt fr\u00e5n att vara ett bos\u00e4ttningsland till ett land med emigration. i viss utstr\u00e4ckning har zimbabwe \u00e4ven blivit ett transitland f\u00f6r illegala \u00f6stafrikanska migranter p\u00e5 v\u00e4g till sydafrika. \nunder kolonialtiden invandrade en m\u00e4ngd europ\u00e9er, i synnerhet fr\u00e5n storbritannien. men \u00e4ven tillf\u00e4lligt bosatta ekonomiska migranter fr\u00e5n afrika kom. i samband med sj\u00e4lvst\u00e4ndigheten b\u00f6rjade den f\u00f6rsta stora emigrationsv\u00e5gen och bestod av den vita befolkningen som l\u00e4mnade landet d\u00e5 en ny svart majoritets regering tog \u00f6ver. emigrationen var s\u00e5ledes b\u00e5de politiskt och rasistiskt p\u00e5verkad. en ny emigrationsv\u00e5g kom under  1990- och 2000-talen d\u00e5 en mer diversifierad emigration skedde som en f\u00f6ljd av ekonomisk vansk\u00f6tsel och hyperinflation. problemen som uppstod som f\u00f6ljd av emigrationen var bland annat  kompetensbrist, illegal migration, m\u00e4nniskosmuggling och m\u00e4nniskohandel.\n\n\n=== spr\u00e5k ===\ni mitten p\u00e5 2010-talet var shona det mest talade spr\u00e5ket. ndbele var det n\u00e4st mest talade spr\u00e5ket medan engelskan f\u00f6retr\u00e4desvis anv\u00e4ndes i det offentliga. dessa tre spr\u00e5k utgjorde, tillsammans med 13 andra minoritetsspr\u00e5k, officiella spr\u00e5k. \nde 13 minoritetsspr\u00e5ken \u00e4r chewa, chibarwe, kalanga, khoisan, nambya, ndau, shangani teckenspr\u00e5k, sotho, tonga, tswana, venda samt xhosa.\n\n\n=== religion ===\n\u00e5r 1560 etablerades den f\u00f6rsta kristna kyrkan, den katolska kyrkan, i zimbabwe. detta genom den portugisiske jesuitmission\u00e4ren gon\u00e7alo da silveira som m\u00f6rdades \u00e5r 1561. katolska kyrkan fanns dock kvar i landet fram till \u00e5r 1667 d\u00e5 all katolsk verksamhet i zimbabwe upph\u00f6rde.kristna protestantiska samfund etablerades i zimbabwe under andra halvan av 1800-talet och katolska kyrkan \u00e5terkom \u00e5r 1890. under 1900-talet hade kristna missionsskolor stort inflytande i zimbabwe och st\u00f6rre delen av landets f\u00f6rsta regering var ocks\u00e5 utbildade vid dessa skolor. i b\u00f6rjan av 2020-talet var runt 80 % av befolkningen kristen. ungef\u00e4r h\u00e4lften av de kristna tillh\u00f6rde den apostoliska kyrkan. m\u00e5nga, ungef\u00e4r 25 % av befolkningen, ut\u00f6vade pentekostalism men m\u00e5nga mindre kristna samfund fanns representerade, d\u00e4ribland sjundedagsadventister. katolska kyrkan har ocks\u00e5 m\u00e5nga anh\u00e4ngare, vilket f\u00f6rklaras av att katolska kyrkan st\u00f6dde nationalisternas str\u00e4van under perioden efter sj\u00e4lvst\u00e4ndigheten.hur m\u00e5nga som ut\u00f6var traditionella inhemska religioner \u00e4r oklart, d\u00e5 uppskattningarna varierar mellan 0,6 % och omkring 20 %, men klart \u00e4r att de inhemska religionerna har stor betydelse f\u00f6r m\u00e5nga. inte minst p\u00e5 grund av att de synkretistiska inslagen \u00e4r stora. de inhemska religionerna hade ocks\u00e5 stor politisk betydelse d\u00e5 kampen f\u00f6r majoritetsstyre p\u00e5gick, d\u00e5 i synnerhet de delar som relaterade till anf\u00e4derskult och f\u00f6rmedlare med andev\u00e4rlden. en liten minoritet, omkring 2 %, ut\u00f6var islam och bah\u00e1'\u00ed.\n\n\n=== h\u00e4lsa ===\n\nsp\u00e4dbarnsd\u00f6dligheten som minskade fram till mitten av 2000-talet har stagnerat eller till och med f\u00f6rs\u00e4mrats \u00e4ven om den g\u00e5tt ner n\u00e5got fr\u00e5n \u00e5r 2017 d\u00e5 den var 32,7 per 1000 levande f\u00f6dslar till \u00e5r 2021 d\u00e5 den ber\u00e4knades till 29,41 per 1000 levande f\u00f6dslar.andelen hiv-smittade har sjunkit sedan \u00e5r 1997 d\u00e5 den l\u00e5g p\u00e5 29 %. \u00e5r 2016 ber\u00e4knades 1,3 miljoner vara smittade, 13,5 % av befolkningen, och antalet avlidna var cirka 30 000. \u00e5r 2020 var andelen smittade ungef\u00e4r 12 % av befolkningen men antalet smittade p\u00e5 1,3 miljoner m\u00e4nniskor var konstant. antalet avlidna hade dock minskat med 8000 till 22 000 personer. hiv-prevalensen forts\u00e4tter d\u00e4rmed vara bland v\u00e4rldens h\u00f6gsta, vilket ocks\u00e5 gjort att medellivsl\u00e4ngden blir kortare. \u00e5r 2021 var medellivsl\u00e4ngden 62,83 \u00e5r.m\u00f6drad\u00f6dlighet \u00e5r 2015 var 443 d\u00f6dsfall per 100 000 f\u00f6dslar.\nandel av den vuxna befolkningen som led av fetma \u00e5r 2016 var 15,5 %.\nandelen barn under 5 \u00e5rs \u00e5lder som var underviktiga \u00e5r 2014 var 11,2 %.\n\n\n=== \u00f6vriga befolkningsdata ===\nden senaste folkr\u00e4kningen h\u00f6lls den 17 augusti 2012 och avs\u00e5g den faktiska (de facto) bosatta befolkningen i zimbabwe, som uppgick till 13 061 239 inv\u00e5nare (varav 6 280 539 m\u00e4n och 6 780 700 kvinnor).folkr\u00e4kningar hade tidigare h\u00e5llits 2002, 1992, 1982 och 1969. 1969 r\u00e4knade dock endast den delen av befolkningen som s\u00e5gs som european och coloured.inv\u00e5nartalet i zimbabwe uppskattades i juli 2017 av the world factbook till 13 805 084 inv\u00e5nare, av f\u00f6renta nationerna (befolkning den 1 juli 2016) till 15 967 000, av internationella valutafonden till 14 877 000 inv\u00e5nare (f\u00f6r \u00e5r 2017) samt av v\u00e4rldsbanken (juli 2016) till 16 150 362 inv\u00e5nare.\n\n\n== kultur ==\n\n\n=== konstarter ===\n\n\n==== bildkonst ====\nzimbabwe \u00e4r k\u00e4nt f\u00f6r sina stenskulpturer. det \u00e4r dock n\u00e5got som vuxit fram under 1900-talet. dessf\u00f6rinnan var det mycket ovanligt.\n\n\n==== litteratur ====\nhos b\u00e5de shona och ndebele finns l\u00e5nga ber\u00e4ttartraditioner. detta beror p\u00e5 att folkgruppernas skriftspr\u00e5k utvecklades f\u00f6rst p\u00e5 1800-talet.p\u00e5 1950-talet kom de f\u00f6rsta svarta f\u00f6rfattarna i tryck och efter sj\u00e4lvst\u00e4ndigheten p\u00e5 1980-talet s\u00e5 exploderade litteraturen.\n\n\n=== traditioner ===\n\n\n==== helgdagar och h\u00f6gtider ====\nf\u00f6ljande dagar \u00e4r religi\u00f6sa nationella helgdagar: p\u00e5skdagen och juldagen.\n\n\n==== kultursymboler och viktiga personligheter ====\n\nse \u00e4ven: zimbabwes flagga och zimbabwes riksvapen\n\t\t\t\n\t\t\t\n\t\t\nzimbabwef\u00e5geln \u00e4r zimbabwes nationalemblem och \u00e5terfinns bland annat p\u00e5 landets flagga.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n kartor i wikimedia atlas relaterade till zimbabwe"