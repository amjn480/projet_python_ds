"joan mir\u00f3 i ferr\u00e0 (barcelona, 20 d'abril de 1893 - palma, mallorca, 25 de desembre de 1983) va ser un pintor, escultor, gravador i ceramista catal\u00e0, considerat un dels m\u00e0xims representants del surrealisme. a la seva obra va reflectir el seu inter\u00e8s pel subconscient i pel seu pa\u00eds. les seves primeres obres mostren fortes influ\u00e8ncies fauvistes, cubistes i expressionistes, evolucionant cap a una pintura m\u00e9s plana, com ho \u00e9s el seu conegut quadre la masia, de 1921-1922, que evoca el mas d'estiueig de la fam\u00edlia a mont-roig del camp. a partir de la seva estada a par\u00eds, la seva obra es torna m\u00e9s on\u00edrica, coincidint amb les directrius del surrealisme per\u00f2 sense arribar a incorporar-se formalment a aquest moviment. en nombroses entrevistes i escrits que daten de la d\u00e8cada del 1930, mir\u00f3 va manifestar el seu desig d'abandonar els m\u00e8todes convencionals de pintura, que en les seves pr\u00f2pies paraules es concreta en \u00abmatar-los, assassinar-los o violar-los\u00bb, per poder afavorir una forma d'expressi\u00f3 que fos contempor\u00e0nia, i no voler doblegar-se a les exig\u00e8ncies ni a l'est\u00e8tica d'aquests m\u00e8todes, ni tan sols en els seus compromisos vers els surrealistes. m\u00e9s endavant l'autor mostra inter\u00e8s per l'espiritualitat japonesa de tipus zen i per l'expressionisme abstracte dels estats units. als anys 50 es va instal\u00b7lar a palma, on va trobar un espai de refugi i de treball, gr\u00e0cies al taller constru\u00eft pel seu amic josep llu\u00eds sert. mir\u00f3 va morir a palma als noranta anys.\nun dels espais on millor es troba representada la seva obra \u00e9s la fundaci\u00f3 joan mir\u00f3, fundada el 1975 i ubicada a barcelona. es tracta d'un centre cultural i art\u00edstic creat per difondre les noves tend\u00e8ncies de l'art contemporani, constituint-se amb un gran fons d'obres donades pel mateix autor. tamb\u00e9 hi ha importants fons d'obra seva a la fundaci\u00f3 pilar i joan mir\u00f3 de palma, al centre georges pompidou de par\u00eds, al moma al museu reina sofia i a l'espacio mir\u00f3 de madrid, al guggenheim de nova york, a la tate modern de londres i al moderna museet d'estocolm.\n\n\n== biografia ==\nmiquel mir\u00f3 i adzeries, fill d'un ferrer de cornudella de montsant, tenia un taller d'orfebreria i rellotgeria a la porteria del n\u00famero 34 del carrer de ferran de barcelona. all\u00e0 va con\u00e8ixer dolors ferr\u00e0 i orom\u00ed, nascuda a palma i filla d'un ebenista mallorqu\u00ed. es van casar i van establir la seva resid\u00e8ncia al passatge del cr\u00e8dit, on van n\u00e9ixer els seus dos fills, joan i dolors. joan josep miquel mir\u00f3 i ferr\u00e0 va n\u00e9ixer el 20 d'abril de 1893 a les nou del vespre, al primer pis del n\u00famero 4 del passatge del cr\u00e8dit. li van posar el nom que compartien els seus dos avis, joan mir\u00f3 i joan ferr\u00e0. un any despr\u00e9s, el 9 de desembre de 1894 va n\u00e9ixer el seu germ\u00e0, miquel josep trinitat mir\u00f3, que va morir el 12 de maig de 1895, amb cinc mesos de vida. el 16 de mar\u00e7 de 1896 neix una germana, josepa francesca trinitat, que moriria al cap de poc. m\u00e9s endavant, el 2 de maig de 1897, va n\u00e9ixer la seva germana dolors josepa trinitat.\n\n\n=== estudis ===\nel 1900 mir\u00f3 va comen\u00e7ar a anar a l'escola privada del carrer del regomir, 13, on assistiria, entre d'altres, a classes de dibuix. no era un bon alumne. m\u00e9s endavant, el 1907, va comen\u00e7ar a estudiar comer\u00e7, segons desig del seu pare, per aix\u00ed poder tenir una bona formaci\u00f3 i aconseguir d'\u00e9sser \u00abalg\u00fa a la vida\u00bb. davant el desig del seu fill de matricular-se a l'escola llotja de dibuix, i en tenir la possibilitat d'assistir a les classes nocturnes, el seu pare ho va acceptar com si fos un passatemps per al noi. a la llotja va rebre la influ\u00e8ncia de dos mestres: modest urgell i josep pasc\u00f3, tal com ho demostren diversos dibuixos de l'\u00e8poca conservats a la fundaci\u00f3 joan mir\u00f3.el 1910, amb disset anys, va acabar els seus estudis de comer\u00e7 i va entrar a treballar durant dos anys com empleat en l'adrogueria casa dalmau i oliveres, ubicada al passeig de la ind\u00fastria, 14, avui passeig picasso, fins que una febre tifoide el va obligar a retirar-se a la casa familiar que els seus pares tot just havien comprat al poble de mont-roig del camp, ara conegut com a mas mir\u00f3, on es pass\u00e0 dos mesos al llit. fou all\u00e0 on el paisatge esdevindria un clar est\u00edmul a la seva pintura i on mir\u00f3 va prendre la ferma resoluci\u00f3 de ser pintor i, tot i que amb retic\u00e8ncies, va comptar amb el perm\u00eds patern.\nel 1912 va ingressar a l'acad\u00e8mia d'art dirigida per francesc gal\u00ed, on va con\u00e8ixer les \u00faltimes tend\u00e8ncies art\u00edstiques europees i on assistiria les tardes de 3 a 5 fins que es va clausurar el centre, el 1915. mentrestant, de 7 a 9. tamb\u00e9 assistia al cercle art\u00edstic de sant lluc, on rebia classes de dibuix de la natura. fou aqu\u00ed on mir\u00f3 va descobrir la seva passi\u00f3 per la poesia i on va fer amistat amb josep francesc r\u00e0fols, sebasti\u00e0 gasch, enric crist\u00f2for ricart i josep llorens i artigas, amb els qui anys m\u00e9s tard constitu\u00efren el grup art\u00edstic agrupaci\u00f3 courbet. poc despr\u00e9s es va comen\u00e7ar a interessar per la poesia i per les revistes d'avantguarda. el 1916 va con\u00e8ixer el galerista i marxant josep dalmau.cal dir que entre 1915 i 1917 mir\u00f3 va haver de fer el servei militar. fou un soldat ras del regiment d'infanteria de bergara n\u00famero 57. destaca l'episodi en qu\u00e8 el seu regiment va ser cridat a dissoldre els vaguistes de barcelona i sabadell la tardor de 1917.amb e.c.ricart va compartir taller primer al carrer de l'arc de jonqueres i m\u00e9s endavant al carrer de sant pere m\u00e9s baix, 51, espai que compartirien fins al 1918.\n\n\n=== primeres exposicions ===\nla seva primera exposici\u00f3 individual va tenir lloc a les galeries dalmau de barcelona entre el 16 de febrer i el 3 de mar\u00e7 de 1918, amb la presentaci\u00f3 de 64 obres entre pintures, aquarel\u00b7les i pastels, fetes entre 1914 i 1917. aquestes primeres pintures tenen una clara influ\u00e8ncia de les tend\u00e8ncies franceses: l'impressionisme, el fauvisme i el cubisme. a les pintures ciurana, el poble (1917) i ciurana, l'esgl\u00e9sia (1917) es veu la proximitat amb els colors de van gogh i els paisatges de c\u00e9zanne, refor\u00e7ats amb una pinzellada fosca, aix\u00ed com l'empremta de van dongen i de gleizes. tamb\u00e9 crida l'atenci\u00f3 nord-sud (1917), obra anomenada com la revista francesa on el 1917 pierre reverdy va escriure sobre el cubisme. en aquest quadre mir\u00f3 mescla els tra\u00e7os de c\u00e9zanne amb la inclusi\u00f3 de r\u00e8tols dins la pintura, com a les obres cubistes de juan gris o pablo picasso. en altres obres -com el retrat de v. nubiola - mostra la fusi\u00f3 del cubisme amb l'agressiu color fauvista. josep maria junoy va presentar l'exposici\u00f3 amb un d\u00edpt\u00edc on a la coberta hi havia un cal\u00b7ligrama fet amb la paraula mir\u00f3, on es podia llegir \u00abforta pict\u00f2rica mat\u00e8ria impregnada d'una refractabilitat congestionant\u00bb. la reacci\u00f3 de la cr\u00edtica va ser diversa i mir\u00f3 nom\u00e9s va aconseguir vendre una obra natura morta del molinet de caf\u00e8, que josep mompou va adquirir per 250 pessetes.\nla primavera del mateix 1918, entre el 10 de maig i el 30 de juny, va participar en la primera exposici\u00f3 col\u00b7lectiva de la flamant agrupaci\u00f3 courbet, que va tenir lloc al cercle art\u00edstic de sant lluc dins de l'exposici\u00f3 municipal de primavera.\n\n\n=== mont-roig del camp ===\ncom era el seu costum, i continuaria fent-ho durant tota la vida, mir\u00f3 va passar aquell estiu de 1918 a mont-roig del camp, on va abandonar els colors i les formes dures emprades fins aleshores per altres de m\u00e9s minucioses, segons va explicar en una carta dirigida al seu amic ricart, datada el 16 de juliol de 1918:\n\nals paisatges pintats en aquesta \u00e8poca, s'observa un arquetip mitjan\u00e7ant un vocabulari nou d'iconografies i de signes meticulosament seleccionats i organitzats, sent el dibuix l'agent estructurador. per exemple, a vinyes i oliveres de mont-roig es veuen les arrels, que estan dibuixades sota la terra, completament individualitzades; d'aquesta manera pret\u00e9n aconseguir la connexi\u00f3 f\u00edsica amb la terra. a mont-roig mir\u00f3 pren consci\u00e8ncia de la idea de primitivisme, present en les arrels culturals del pa\u00eds, en l'art medieval i en l'art popular, gr\u00e0cies al contacte amb la natura, que el relaciona amb objectes quotidians que li serviran de base per als seus projectes i investigacions t\u00e8cniques i formals.\n\n\n=== fran\u00e7a ===\nel febrer de 1920 joan mir\u00f3 va fer el seu primer viatge a par\u00eds. es va allotjar a l'hotel de rouen. all\u00e0 va visitar els principals museus, galeries d'art. tamb\u00e9 va anar a veure a picasso i a altres pintors destacats. despr\u00e9s de passar l'estiu a mont-roig, el febrer de 1921 va retornar a la capital francesa, aquest com amb l'objectiu d'establir-se a la ciutat. segons mir\u00f3, la seva estada parisenca va alliberar-lo \u00abno nom\u00e9s del cubisme que havia conegut a barcelona sin\u00f3 tamb\u00e9 \u2014per la influ\u00e8ncia dels meus amics, poetes i pintors surrealistes\u2014 dels temes convencionals: la natura morta, el retrat i el paisatge realista\u00bb.gr\u00e0cies a la intervenci\u00f3 del seu amic papitu artigas va aconseguir que l'escultor pablo gargallo li ced\u00eds temporalment el taller que aquest tenia a la rue blomet, ja que nom\u00e9s el feia servir durant els mesos d'estiu. mir\u00f3 l'aprofitaria durant la temporada d'hivern. les gestions fetes pel galerista josep dalmau i rafel li van proporcionar una exposici\u00f3 individual a la galerie la licorne que es va inaugurar el 29 d'abril de 1921. malgrat no aconseguir cap venda d'obra, la cr\u00edtica va ser favorable. picasso va mostrar inter\u00e8s per l'obra autoretrat i mir\u00f3 li va regalar en agra\u00efment per les recomanacions que d'aquest havia fet a cr\u00edtics i marxants parisencs. en aquesta exposici\u00f3 ja es podien apreciar els canvis en la seva obra, que progressivament aniria abandonant diversos convencionalismes.\nal barri de montparnasse va con\u00e8ixer la comunitat art\u00edstica que s'hi agrupava, entre d'altres a andr\u00e9 masson, ve\u00ed del seu taller al carrer blomet i amb qui coincidia en les reunions amb max jacob. va entrar llavors en contacte amb artistes provinents del dadaisme, i del surrealisme, amb el poeta andr\u00e9 breton al capdavant. la trobada va ser decisiva per al progr\u00e9s de la seva obra. quan els amics es van afiliar al grup surrealista, mir\u00f3 es va situar molt a prop, sense arribar, per\u00f2, a formar-ne mai part formalment. amb tot, a partir del 1925 penjava obres en la majoria d'exposicions del grup. mir\u00f3 per\u00f2 es va veure m\u00e9s atret i influenciat pel grup de poetes que pel grup de pintors. va fer amistat amb gent com desnos, \u00e9luard, aragon, leiris i es va aficionar a llegir obres de rimbaud, lautr\u00e9amont, baudelaire i apollinaire, entre molts altres.\n\nal llarg de 1921 i 1922, durant nou mesos de dura elaboraci\u00f3, joan mir\u00f3 va pintar la masia, que seria l'obra culminant d'aquesta \u00e8poca \u00abdetallista\u00bb. la relaci\u00f3 m\u00edtica mantinguda per mir\u00f3 amb la terra es resumeix en aquest quadre, que representa el mas mir\u00f3, la masia de la seva fam\u00edlia a mont-roig. cal destacar el grafisme realista de tots els objectes, els animals dom\u00e8stics i les plantes amb les quals l'\u00e9sser hum\u00e0 treballa i s'hi relaciona, aix\u00ed com la resta objectes quotidians. amb la masia (1921-22), quadre d'un detallisme gaireb\u00e9 espectral, va culminar una \u00e8poca d'observaci\u00f3 directa de la realitat.progressivament mir\u00f3 va abandonar la seva \u00e8poca detallista i va sintetitzar la m\u00e0gia ja apuntada en aquesta etapa anterior. del realisme de la masia va passar a la fantasia desbordant de carnaval d'arlequ\u00ed (1924-25), obra plena de figures i s\u00edmbols. \u00e9s en l'inconscient i el que \u00e9s on\u00edric, en aquest potencial que li oferia el surrealisme, on mir\u00f3 va trobar el material idoni per a les seves futures obres. aix\u00f2 es pot copsar a la terra llaurada, amb una clara al\u00b7lusi\u00f3 a la masia, per\u00f2 amb elements surrealistes com s\u00f3n un ull i una orella al costat d'un arbre. carnaval d'arlequ\u00ed va aconseguir un gran \u00e8xit a l'exposici\u00f3 col\u00b7lectiva de la peinture surr\u00e9aliste de la galeria pierre de par\u00eds, estrenat el 14 de novembre de l'any 1925, exposada al costat d'obres de giorgio de chirico, paul klee, man ray, pablo picasso i max ernst. l'1 d'abril de 1925 va signar un contracte amb jacques viot, de la galerie pierre, qui li pagaria 1500 francs mensuals a canvi de tota la seva producci\u00f3 art\u00edstica.\nviot va voler promocionar la carrera de mir\u00f3 organitzant-li una bona exposici\u00f3 entre el 12 i el 27 de juny de 1925. el text aniria a c\u00e0rrec de benjamin p\u00e9ret, i va aconseguir que la carta d'invitaci\u00f3 al vernissage fos signada pels principals impulsors del surrealisme. l'exposici\u00f3 va tenir lloc al n\u00famero 13 de la rue bonaparte, i a la inauguraci\u00f3 hi van assistir les principals autoritats del moment i es va ajuntar tanta gent que calia fer cua al carrer. picasso va encarregar una cobla de sardanes que amenitzaven l'espera, com un obsequi al seu amic catal\u00e0. aquesta exposici\u00f3 va suposar un rellan\u00e7ament de la carrera de mir\u00f3.\na partir de carnaval d'arlequ\u00ed mir\u00f3 abandon\u00e0 els paisatges com a font d'inspiraci\u00f3 i comen\u00e7\u00e0 a basar-se en els estats mentals, com les al\u00b7lucinacions. les obres executades entre el 1925 i el 1927, conegudes com a pintures de somnis i paisatges imaginaris, oferien uns fons monocroms extremadament plans amb tra\u00e7os de signes gaireb\u00e9 jerogl\u00edfics. de vegades s'hi podien llegir inscripcions que semblaven petits poemes autom\u00e0tics.\n\nel 1927 es va traslladar a viure a un altre estudi m\u00e9s gran del carrer tourlaque, on es va trobar amb vells amics com max ernst i paul \u00e9luard, i va con\u00e8ixer pierre bonnard, ren\u00e9 magritte i jean arp. va experimentar amb ells -yves tanguy, man ray i max morise- el joc del cad\u00e0ver exquisit. fou en aquesta \u00e8poca quan comen\u00e7\u00e0 a descobrir els gravats amb punta seca.van ser uns anys de gran generositat creativa, que van culminar, amb notable \u00e8xit de cr\u00edtica i de vendes, en l'exposici\u00f3 individual del maig del 1928 a la galeria georges bernheim de par\u00eds, on el moma va adquirir 2 obres i la universitat de nova york va adquirir gos bordant la lluna. progressivament els grans col\u00b7leccionistes d'art van anar adquirint obra seva.\n\n\n=== pa\u00efsos baixos ===\namb l'exposici\u00f3 a la bernheim, s'acabava una etapa en la traject\u00f2ria de mir\u00f3. un dia despr\u00e9s de la inauguraci\u00f3, mir\u00f3 va fer un viatge d'uns 15 dies per b\u00e8lgica i els pa\u00efsos baixos, on va visitar els museus m\u00e9s importants del pa\u00eds. els pintors neerlandesos, vermeer i els mestres del segle xvii, van causar un gran impacte en l'artista, que va comprar postals acolorides d'aquestes pintures i, al seu retorn a par\u00eds, es va dedicar a la creaci\u00f3 d'una s\u00e8rie coneguda com a interiors holandesos, inspirada en els mestres del passat. en aquesta s\u00e8rie mir\u00f3 va transformar la pintura dels seus somnis surrealistes, amb un espai buit en el qual imperava el grafisme, a la recuperaci\u00f3 de la composici\u00f3 en perspectiva i les formes analitzades. molt similar a aquests interiors holandesos va ser la seg\u00fcent s\u00e8rie de retrats imaginaris, tamb\u00e9 amb el punt de partida d'uns retrats ja realitzats: retrat de la senyora mills el 1750, basat en un quadre del mateix t\u00edtol de george engleheart, retrat d'una dama del 1820 de john constable, la fornarina de rafael sanzio i el quart, l'origen va ser un anunci en un diari d'un motor di\u00e8sel, en el qual va aconseguir realitzar una metamorfosi fins a aconseguir una figura femenina a la qual va titular  la reina llu\u00efsa de pr\u00fassia. mir\u00f3 se servia de la imatge no per fer una interpretaci\u00f3 d'una obra ja realitzada, sin\u00f3 com a punt de partida per analitzar la forma pura fins a aconseguir la seva figura mironiana. el proc\u00e9s realitzat en cada pintura es pot seguir amb una an\u00e0lisi dels dibuixos preparatoris que es conserven, uns a la fundaci\u00f3 joan mir\u00f3 i d'altres al museu d'art modern de nova york.\n\n\n=== ruptura amb el surrealisme i \u00abassassinat\u00bb de la pintura ===\ndurant aquests anys, mir\u00f3 parlava d'assassinar la pintura i d'allunyar-se'n. va ser un per\u00edode de radicalitzaci\u00f3 que va coincidir amb alguns esdeveniments biogr\u00e0fics importants: el 12 d'octubre del 1929 es va casar amb pilar juncosa a la parr\u00f2quia de sant nicolau de palma. van celebrar la lluna de mel a l'hotel illa d'or, a pollen\u00e7a i posteriorment a marsella. poc despr\u00e9s, el 17 de juliol del 1930 va n\u00e9ixer la seva filla, maria dolors.entre els anys 1928 i 1930, les difer\u00e8ncies dins del grup dels surrealistes cada vegada van ser m\u00e9s evidents, no solament pel que fa a l'art pl\u00e0stic, sin\u00f3 tamb\u00e9 en el vessant pol\u00edtic. mir\u00f3 es va anar distanciant progressivament, tot i acceptar els principis de l'est\u00e8tica surrealista; tampoc se sentia obligat a participar en totes les manifestacions. l'11 de mar\u00e7 de 1929, en una reuni\u00f3 al bar du ch\u00e2teau, amb breton ja adherit al partit comunista, va sorgir un tema de discussi\u00f3 sobre el dest\u00ed de lev trotski; aquest tema finalment va quedar al marge i la discussi\u00f3 va portar a clarificar les posicions de cadasc\u00fa. entre els que es van manifestar en contra d'una acci\u00f3 comuna basada en un programa de breton, es trobaven mir\u00f3, michel leiris, georges bataille i andr\u00e9 masson. mir\u00f3 nom\u00e9s volia defensar-se i lluitar amb la pintura. entre la posici\u00f3 de karl marx, que advocava per \u00abtransformar el m\u00f3n\u00bb mitjan\u00e7ant la pol\u00edtica, o la de rimbaud, de \u00abcanviar la vida\u00bb mitjan\u00e7ant la poesia, mir\u00f3 va escollir la segona. va ser aleshores quan georges hugnet va explicar que mir\u00f3 nom\u00e9s pot defensar-se amb la seva pr\u00f2pia arma, que \u00e9s la pintura:\n\ndes d'aquest moment, mir\u00f3 va dibuixar i es va dedicar intensament a una altra alternativa, el collage, que no va realitzar com havien fet els cubistes, retallant el paper amb cura i incorporant-lo en el suport, sin\u00f3 que les seves formes s\u00f3n sense precisi\u00f3 i despr\u00e9s d'enganxades al suport deixa les vores a l'aire i les enlla\u00e7a amb un grafisme. la seva recerca no era in\u00fatil, i li obr\u00ed les portes als objectes que realitzar\u00e0 a partir de 1930.\nel 1930 va exposar escultures-objecte a la galeria pierre de par\u00eds, i tot seguit arrib\u00e0 la seva primera exposici\u00f3 individual a la valentine gallery de nova york, amb pintures dels anys 1926-1929. va realitzar les seves primeres litografies per al llibre l'arbre des voyageurs, de tristan tzara.\nl'estiu de 1930 va comen\u00e7ar la seva s\u00e8rie anomenada construccions, conseq\u00fc\u00e8ncia dels collages. realitzava la composici\u00f3 a partir de formes elementals, cercles i quadrats retallats en fusta i enganxats sobre un suport, en general tamb\u00e9 de fusta, amb l'aplicaci\u00f3 de claus que refor\u00e7aven les l\u00ednies del quadre. totes aquestes peces van ser exposades el 1931 a la galerie pierre de par\u00eds, on les va veure el ballar\u00ed i core\u00f2graf l\u00e9onide massine, qui tot seguit es va adonar que mir\u00f3 era l'artista que estava cercant per realitzar la decoraci\u00f3, vestuari i diversos objectes per al ballet jeux d'enfants. mir\u00f3 va acceptar i va viatjar a montecarlo el febrer de 1932. un cop all\u00e0, va realitzar els decorats a base de volums i diversos objectes dotats de moviment. l'obra es va estrenar el 14 d'abril de 1932 amb un gran \u00e8xit. despr\u00e9s es va representar par\u00eds, londres i, el 18 de maig de 1933, al gran teatre del liceu de barcelona.\n\n\n=== retorn a catalunya ===\nla fi del contracte amb el marxant pierre loeb, la crisi econ\u00f2mica provocada pel crac de la borsa de nova york el 1929, el naixement de la seva filla dolors i el delicat estat de salut de la seva mare van ser els detonants perqu\u00e8 mir\u00f3 decid\u00eds tancar el pis de par\u00eds i tornar a viure a barcelona a principis del 1932, passant els estius al mas que havien fet construir els seus pares a mont-roig del camp i amb trasllats freq\u00fcents a par\u00eds.\na barcelona va formar part de l'associaci\u00f3 d'amics de l'art nou (adlan) juntament amb personalitats com els seus amics joan prats, joaquim gomis i josep llu\u00eds sert. el seu objectiu era fer con\u00e8ixer l'avantguarda art\u00edstica internacional i promocionar l'avantguarda catalana. el 1934 pierre matisse va comen\u00e7ar a fer-li de marxant. en aquest per\u00edode va realitzar nombroses exposicions a barcelona, par\u00eds, londres -l'exposici\u00f3 surrealista internacional de 1936-, nova york, berl\u00edn.\n\nva prosseguir amb la seva recerca i va crear les divuit pintures segons un collage a partir d'imatges d'anuncis apareguts en diaris, com va comentar posteriorment l'artista: \nmir\u00f3 va crear nous personatges amb una expressi\u00f3 d'un gran dramatisme, amb una perfecta simbiosi entre els signes i la figures. els fons s\u00f3n en general foscos, pintats sobre masonita i coure, com s'aprecia a home i dona davant un munt d'excrements (1935), o dona i gos davant de la lluna (1936), segurament per l'estat d'\u00e0nim de l'artista davant els esdeveniments que van precedir la guerra civil espanyola. com explicava ell mateix m\u00e9s endavant, volia \u00abtranscendir els l\u00edmits del cavallet i aproximar-se, a trav\u00e9s de la pintura, a les masses humanes en les quals mai he deixat de pensar\u00bb.\n\n\n=== guerra civil i segona guerra mundial ===\nquan va esclatar la guerra civil espanyola mir\u00f3 era a par\u00eds preparant una exposici\u00f3 que tenia programada pel novembre de 1936, i va establir-s'hi de nou, aconseguint que tamb\u00e9 hi anessin la seva esposa i la seva filla. amb el drama de fons que significava la guerra espanyola, va sentir la necessitat de tornar a pintar la realitat, que l'artista bolc\u00e0 en l'obra natura morta del sabatot, considerada com una pe\u00e7a clau d'aquest per\u00edode pict\u00f2ric tan realista. una altra pe\u00e7a destacada d'aquest per\u00edode \u00e9s el seu autoretrat, actualment al moma.mir\u00f3 va donar suport al b\u00e0ndol republic\u00e0 durant la guerra civil. va realitzar el cartell aidez l'espagne (ajudeu a espanya!), per a ser editat en forma de segell postal destinat a ajudar el govern republic\u00e0 espanyol. tamb\u00e9 li van encarregar pintar una obra de grans dimensions per al pavell\u00f3 de la segona rep\u00fablica espanyola a l'exposici\u00f3 internacional de par\u00eds de 1937 que s'inauguraria el mes de juliol d'aquell mateix any. en aquest pavell\u00f3 van exposar tamb\u00e9 artistes com picasso amb el fam\u00f3s guernica, alexander calder amb la font de mercuri, juli gonz\u00e1lez amb l'escultura montserrat i alberto s\u00e1nchez, tamb\u00e9 amb una obra escult\u00f2rica, el poble espanyol t\u00e9 un cam\u00ed que condueix una estrella. mir\u00f3 va realitzar el segador (pag\u00e8s catal\u00e0 en revolta), on representava el pag\u00e8s catal\u00e0 amb la fal\u00e7 al puny i en actitud revolucion\u00e0ria, simbolitzant la col\u00b7lectivitat de tot un poble en lluita. aquesta obra va desapar\u00e8ixer quan el pavell\u00f3 va ser desmuntat en acabar l'exposici\u00f3. es va enviar a val\u00e8ncia, \u00faltim reducte republic\u00e0 fort a la pen\u00ednsula, i all\u00e0 se li perd la pista. nom\u00e9s en queden unes fotografies en blanc i negre.abans de l'esclat de la segona guerra mundial l'ambient a par\u00eds era cada vegada m\u00e9s tens. entre 1940 i 1941 la fam\u00edlia mir\u00f3 va passar una temporada a varengeville-sur-mer, a la costa de normandia, a una casa oferta pel seu amic, l'arquitecte paul nelson. es tractava d'un espai proper a la natura, tal com hi estava acostumat amb els paisatges de mallorca o de mont-roig. quan va con\u00e8ixer la caiguda de barcelona en mans del b\u00e0ndol franquista, va realitzar la s\u00e8rie barcelona.a varengeveille-sur-mer es va sentir atret pel cel i va comen\u00e7ar a pintar una s\u00e8rie de 23 petites obres amb el t\u00edtol gen\u00e8ric de constel\u00b7lacions. va realitzar-les en format de 38x46 cm, amb un suport de paper que l'artista humitejava amb benzina i el fregava fins a aconseguir una superf\u00edcie amb una textura rugosa. a partir d'aqu\u00ed afegia el color, mantenint una determinada transpar\u00e8ncia per obtenir l'aspecte final desitjat. sobre aquest color del fons, mir\u00f3 dibuixava amb uns colors molt purs per aconseguir el contrast. a les constel\u00b7lacions, la iconografia vol representar tot l'ordre del cosmos: les estrelles fan refer\u00e8ncia al m\u00f3n celestial, els personatges simbolitzen la terra i els ocells s\u00f3n la uni\u00f3 de tots dos. aquestes pintures integren perfectament figures amb el fons. en el tractament dels colors aconsegueix un efecte d'una m\u00e0xima agressivitat, ja que s\u00f3n tons \u00e0cids i violents. va aconseguir treure les obres del pa\u00eds i exposar les constel\u00b7lacions als estats units fent servir una valisa diplom\u00e0tica d'un amic de l'ambaixada del brasil, jo\u00e3o cabral de melo neto.\n\n\n=== postguerra i franquisme ===\na la primavera de 1941, a causa de la segona guerra mundial va decidir tornar amb la seva fam\u00edlia a catalunya, on van establir-se a quintanes de voltreg\u00e0, a una finca del seu cunyat, qui els va recomanar que anessin a mallorca per estar m\u00e9s tranquils.la fam\u00edlia mir\u00f3 es va instal\u00b7lar al carrer minyones n\u00famero 11 de palma, a casa dels juncosa. mir\u00f3 coneixia l'illa pels seus avis materns i la seva mare. segons mir\u00f3, all\u00e0 tan sols era \u00abel marit de la pilar\u00bb:\n\nel 1942 va decidir instal\u00b7lar-se de nou a barcelona, per poder cuidar la seva mare que estava molt delicada. en aquella \u00e8poca mir\u00f3 va fer-se \u00edntim del fot\u00f2graf joaquim gomis i va fer-se amic del ballar\u00ed vicente escudero.\n\n\n=== consagraci\u00f3 internacional ===\nel mateix any es va inaugurar al moma de nova york una important retrospectiva de la seva obra, que va suposar la seva consagraci\u00f3 mundial, sent una de les primeres mostres importants d'art europeu als estats units que tenien lloc des de l'inici de la segona guerra mundial.\n\u00e9s en aquesta \u00e8poca que mir\u00f3 comen\u00e7a a treballar amb nous materials com la cer\u00e0mica, gr\u00e0cies a la col\u00b7laboraci\u00f3 amb josep llorens artigas. la seva mare moriria poc despr\u00e9s, el 27 de maig de 1944. el 1947 va anar als estats units, on accept\u00e0 un enc\u00e0rrec per pintar un gran mural al terrace plaza hotel de cincinnati. all\u00e0 va entrar en contacte amb els primers expressionistes abstractes americans, com jackson pollock i arshile gorky.el 1948 mir\u00f3 torna a la capital francesa on fa una exposici\u00f3 individual a la galeria d'un jove aim\u00e9 maeght, que va tenir lloc gr\u00e0cies a tristan tzara. arran d'aquest viatge maeght es va convertir en el marxant de mir\u00f3 i s'inici\u00e0 un per\u00edode on deix\u00e0 una mica de banda la pintura per concentrar-se en l'escultura, el gravat i la cer\u00e0mica.. m\u00e9s endavant, el 1949, els membres del nou grup dau al set van organitzar una exposici\u00f3 sobre l'obra mironiana existent a les col\u00b7leccions barcelonines, per retre-li un petit homenatge local. aquesta exposici\u00f3 va tenir lloc a les galeries laietanes. tot i aix\u00f2, mir\u00f3 va evitar participar activament a cap exposici\u00f3 oficial espanyola, com a senyal de protesta contra el franquisme.en aquella \u00e8poca mir\u00f3 es va vendre la finca del passatge del cr\u00e8dit i es va instal\u00b7lar temporalment al carrer de folgueroles. amb els diners de la venda es van comprar una casa als afores de palma, son abrines, i sert li va construir un taller. en aquella \u00e8poca va mantenir una important activitat com a muralista cer\u00e0mic, amb enc\u00e0rrecs com els murals del sol i de la lluna per a la seu de la unesco a par\u00eds (1957-1958), entre altres i va guanyar el premi guggenheim (1958), fet que li va permetre adquir\u00ed tamb\u00e9 la finca de son boter, ubicada al costat de son abrines i que havia sigut el seu desig inicial.\na partir de l'any 1960, mir\u00f3 va entrar en una nova etapa on reflecteix la facilitat en la forma de tra\u00e7ar els grafismes, que realitza amb una gran simplicitat. els tra\u00e7os gruixuts s\u00f3n realitzats amb el color negre, i a les seves teles es veuen regalims de pintura i esquitxades, al\u00b7ludint de manera repetitiva els seus temes: la terra, el cel, els ocells i la dona, habitualment amb colors primaris.malgrat els reconeixements, mir\u00f3 no deixava de treballar. durant els seixanta va executar diverses teles monocromes que recorden algunes de les obres dels anys vint, per\u00f2 ara d'enormes dimensions, com blau i, ii i iii, de 1961. tamb\u00e9 va accentuar la pres\u00e8ncia del negre, en una mena de combat tens amb el color, com a missatges d'amic (1964).\nl'afalac p\u00fablic no li va minvar el seu esperit combatiu: el 1968 barcelona va reconciliar-se oficialment amb mir\u00f3 organitzant una gran retrospectiva a l'hospital de la santa creu de barcelona per celebrar el 75\u00e8 aniversari de l'artista, en col\u00b7laboraci\u00f3 amb la fondation maeght. mir\u00f3 no va assistir a la inauguraci\u00f3 per no coincidir amb el ministre manuel fraga. l'exposici\u00f3 va tenir lloc entre novembre de 1968 i gener de 1969 i seria l'origen de les donacions que posteriorment mir\u00f3 faria a la ciutat de barcelona. el 1969 a barcelona es va presentar mir\u00f3 l'altre al col\u00b7legi d'arquitectes, on l'artista va pintar els vidres de l'edifici i tot seguit va destruir la seva pr\u00f2pia obra amb dissolvent. va ser una de les primeres afirmacions de la natura ef\u00edmera en les pr\u00e0ctiques art\u00edstiques del pa\u00eds, a m\u00e9s d'una cr\u00edtica impl\u00edcita a la ignor\u00e0ncia del r\u00e8gim, i aix\u00ed va ser aplaudida pels artistes que comen\u00e7aven a forjar els nous comportaments de la generaci\u00f3 conceptual.al pas dels anys seixanta als setanta, mir\u00f3 continua q\u00fcestionant-se la pintura com a llenguatge v\u00e0lid per representar la realitat i avan\u00e7a en la seva recerca sobre el car\u00e0cter objectual de la pintura. ara l'escomet retallant i apunyalant les teles fins a revelar el suport material subjacent, i convidant l'espectador a mirar a trav\u00e9s \u2013i m\u00e9s enll\u00e0\u2013 de la superf\u00edcie de la pintura. aquestes teles lacerades, cremades, etc. es complementen amb pintures-objecte que funcionen en la mateixa l\u00ednia que les que mir\u00f3 anomena antipintures.\nel 1970 la seva filla dolors va patir un greu accident automobil\u00edstic. arran de l'atenci\u00f3 que va rebre mir\u00f3 va obsequiar a la creu roja de tarragona amb el tap\u00eds de tarragona. aquesta experi\u00e8ncia va obrir una nova etapa on va crear els sobreteixims, una esp\u00e8cie de tapissos amb volum, en col\u00b7laboraci\u00f3 amb josep royo. entre els anys 1970 i 1980 van realitzar 7 tapissos de gran format i 32 de petit format. un altre fet que va cridar molt l'atenci\u00f3 fou quan va cremar algunes de les seves pr\u00f2pies obres en resposta \u00aba tots aquells que nom\u00e9s veuen un valor ascendent en diners i per als qui no pensen m\u00e9s que en les accions i en els bitllets, doncs, apa! socarrimo i cremo tot el que per a ells no \u00e9s m\u00e9s que milions, que se'n vagin al diable\u00bb\n\n\n=== darrers anys ===\njoan prats, gran amic de mir\u00f3 i promotor de l'art d'avantguarda a catalunya, juntament amb maria llu\u00efsa borr\u00e0s que exercia en aquella \u00e8poca de secret\u00e0ria del pintor, van incitar-lo a crear un espai pioner a l'hora d'apropar l'art contemporani al gran p\u00fablic i donar suport a l'art jove a barcelona. seria la fundaci\u00f3 joan mir\u00f3, per a la concepci\u00f3 de la qual es van inspirar en institucions europees com l'institute of contemporary arts (ica) de londres, que coneixien b\u00e9 gr\u00e0cies a la seva amistat amb roland penrose, un dels fundadors. aquest espai funcionava com un centre d'art d'espectre ampli des de la seva fundaci\u00f3, impulsada el 1948 per la societat civil i membres del sector cultural brit\u00e0nic. mir\u00f3 va projectar junt amb prats i borr\u00e0s la fundaci\u00f3 com un centre d'art contemporani, no pas un museu. aquest fet \u00e9s fonamental per entendre com la fundaci\u00f3 es va convertir des del primer moment en un focus generador de cultura contempor\u00e0nia dins de la seva plataforma local com a centre d'estudis d'art contemporani, una entitat sense \u00e0nim de lucre en la qual el magisteri de la figura de joan mir\u00f3 havia de donar ra\u00f3 de ser a una experimentaci\u00f3 cultural sense precedents. l'edifici va obrir les portes al p\u00fablic el 10 de juny del 1975.va donar una de les seves col\u00b7leccions a l'ajuntament de tossa de mar, l'any 1976.\nel 1978 va col\u00b7laborar amb l'obra de teatre mori el merma (1978), un innovador espectacle teatral inspirat en l'ubu roi d'alfred jarry. el 1981 va impulsar la fundaci\u00f3 pilar i joan mir\u00f3 a palma amb l'objectiu de dotar la ciutat d'un centre cultural i art\u00edstic. el 1983 l'escultura dona i ocell s'inaugurava a la seva ciutat natal. al cap de pocs mesos, el 25 de desembre de 1983, el pintor moria a palma a l'edat de noranta anys. el dia 27 es va celebrar un funeral a l'esgl\u00e9sia de sant nicolau, a palma, el mateix lloc on s'havia casat anys enrere. el dia 29 de desembre va ser enterrat a barcelona, al cementiri de montju\u00efc, no gaire lluny de la fundaci\u00f3 que duu el seu nom.\n\n\n== obra ==\nsegons rosa maria malet, directora de la fundaci\u00f3 joan mir\u00f3, la seva obra oscil\u00b7la entre el comprom\u00eds apassionat i l'a\u00efllament contemplatiu. mir\u00f3 es va debatre entre comprom\u00eds i l'evasi\u00f3. la identitat catalana recorre tota la seva obra, enlla\u00e7ada d'alguna manera amb la transgressi\u00f3 cultural que va suposar el surrealisme. si b\u00e9 les seves primeres obres potser analitzen m\u00e9s el concepte d'identitat, la seva producci\u00f3 a partir dels anys 30 est\u00e0 marcada per la paraula llibertat.el sentit profund de l'obra de joan mir\u00f3 neix d'un desig d'at\u00e8nyer all\u00f2 propi de l'\u00e9sser hum\u00e0. aquest desig implica, per a mir\u00f3, una afirmaci\u00f3 de la identitat, que sorgeix del contacte \u00edntim amb la terra, amb mont-roig, lloc primigeni d'on brolla la creaci\u00f3. paradoxalment, aquest anhel nom\u00e9s \u00e9s possible des de la transgressi\u00f3 i revisi\u00f3 constant de la pr\u00f2pia creaci\u00f3, que troba, en la dial\u00e8ctica de les avantguardes parisenques i en un segle marcat per cruels conflictes, el context per a materialitzar-se. la voluntat de l'artista adquireix, aleshores, una dimensi\u00f3 que depassa l'\u00e0mbit individual per esdevenir universal. mir\u00f3 aspira a un art col\u00b7lectiu, an\u00f2nim, fet que explica el car\u00e0cter multidisciplinari de la seva obra i la implicaci\u00f3 de col\u00b7laboradors per a portar-la a terme.\n\n\n=== elements destacats ===\npag\u00e8s: diverses de les seves obres tenen a veure amb la pagesia. mir\u00f3 va cr\u00e9ixer en un entorn urb\u00e0 per\u00f2 des de la seva adolesc\u00e8ncia passaria pr\u00e0cticament tots els estius al mas mir\u00f3 de mont-roig del camp. el pag\u00e8s representa una mena d'\u00e0nima primitiva, d'una catalunya atemporal. per extensi\u00f3, el camperol representa la terra, la robustesa del territori. apareix especialment en les seves obres dels anys 10, 20 i 30 per\u00f2 \u00e9s present al llarg de tota la seva carrera. l'\u00fas de la barretina a les seves obres sovint \u00e9s relacionat amb la llibertat\ncatal\u00e0 universal:per mir\u00f3 ser catal\u00e0 era ser modern, europeu i obert. tot i no posicionar-se mai a favor de cap partit, mir\u00f3 tenia simpaties per l'esquerra catalanista. mir\u00f3 defensava que una naci\u00f3 es defineix per la seva gent, la seva llengua i les seves tradicions culturals i no per les elits pol\u00edtiques, per les quals sentia poca o gens de simpatia.\nrutina: mir\u00f3 fou un pintor especialment amant de l'ordre i la rutina. seguia una manera de fer molt met\u00f2dica, pintant al mat\u00ed, fent exercici f\u00edsic i rebent visites al migdia i pintant de nou a la tarda fins ben entrat el vespre. en una carta a pierre loeb el 1945 mir\u00f3 diu \"durant aquests anys tr\u00e0gics no he deixat de pintar ni un sol dia, i gr\u00e0cies a aix\u00f2 he pogut conservar l'equilibri, he pogut mantenir els peus a terra; si no m'hauria enfonsat i hauria estat una cat\u00e0strofe\".\nactivisme: mir\u00f3 tenia la concepci\u00f3 de l'artista com una persona amb una especial responsabilitat c\u00edvica. durant el seu discurs d'investidura com a doctor honoris causa a la ub va dir: entenc que un artista \u00e9s alg\u00fa que, entre el silenci dels altres, fa servir la seva veu per dir alguna cosa, i que t\u00e9 l'obligaci\u00f3 que aquesta cosa no sigui quelcom d'in\u00fatil sin\u00f3 quelcom que faci servei als homes. que el fet de poder dir alguna cosa, quan la major part de la gent no t\u00e9 opci\u00f3 per a expressar-se, l'obliga que aquesta veu sigui en certa manera prof\u00e8tica. que sigui, en certa manera, la veu de la seva comunitat... que quan un artista parli en un entorn on la llibertat \u00e9s dif\u00edcil, converteixi cada una de les seves obres en una negaci\u00f3 de les negacions, en un deslligament de totes les opressions, tots els prejudicis i totes les falses valors establertes.\nterra: \u00ab\u00e9s la terra, la terra: \u00e9s m\u00e9s forta que jo. les muntanyes fant\u00e0stiques tenen un paper molt important en la meva vida, i el cel tamb\u00e9. [...] \u00e9s el xoc d'aquestes formes en el meu esperit, m\u00e9s que no pas la visi\u00f3 en si. a mont-roig \u00e9s la for\u00e7a qui em nodreix, la for\u00e7a.\u00bb\nocell:\ndona:\nestel: els estels simbolitzen, com les escales en algunes obres, el seu desig d'evasi\u00f3.\ncolors: el blau, el vermell\n\n\n=== pintura ===\n\nen un entorn art\u00edstic dominat pel noucentisme, les primeres pintures de mir\u00f3 palesen un estil ecl\u00e8ctic, que concilia facetes cubistes amb colors fauvistes i la solidesa de c\u00e9zanne amb l\u00ednies de for\u00e7a pr\u00f2pies del futurisme. els seus coneixements provenen d'artistes exiliats a barcelona, exposicions i revistes d'avantguarda catalanes i franceses. la voluntat, \u00e0mpliament compartida per les avantguardes, de depassar les convencions formals i representatives de la poesia i la pintura constitueix un desafiament per a mir\u00f3. al comen\u00e7ament dels anys vint picasso i el cubisme s\u00f3n els seus referents. de seguida, per\u00f2, se sent atret per l'entusiasme de les discussions liter\u00e0ries que es produeixen en el si del grup de la rue blomet a par\u00eds, on t\u00e9 el seu estudi al costat del d'andr\u00e9 masson. aquesta etapa marca un punt d'inflexi\u00f3 que reafirmar\u00e0 la connexi\u00f3 de l'artista amb el surrealisme. l'aspiraci\u00f3 de fusionar pintura i poesia t\u00e9 la seva m\u00e0xima expressi\u00f3 en un conjunt de teles monocromes, de camps oberts, que s'oposen al mimetisme de la representaci\u00f3. els recels de breton i els surrealistes davant la pr\u00e0ctica de la pintura motiven un gest encara m\u00e9s virulent en mir\u00f3, que es fa el prop\u00f2sit d'assassinar-la des de dins, for\u00e7ant-la a conviure amb elements aliens com el collage. aquesta revolta l'havia de conduir cap a una pintura \u00abpura\u00bb, que pogu\u00e9s donar resposta l'esperit del moment. l'assassinat de la pintura tamb\u00e9 implica, en mir\u00f3, una superaci\u00f3 de la concepci\u00f3 individualista de l'art: \u00abcap escola, cap artista m\u2019interessa, cap ni un. nom\u00e9s all\u00f2 an\u00f2nim, all\u00f2 que surt de l'esfor\u00e7 inconscient de la massa\u00bb. aquest sentiment, que anhela un art col\u00b7lectiu i p\u00fablic, \u00e9s reiterat per mir\u00f3 al llarg de la seva traject\u00f2ria. no renuncia a la \u00abpintura de cavallet\u00bb, a la qual reconeix un vessant po\u00e8tic, per\u00f2 no per aix\u00f2 deixa de q\u00fcestionar-la. vol \u00abarribar a les masses humanes\u00bb interrogant altres mitjans d'expressi\u00f3, alguns dels quals ja coneixia, com el ballet, el gravat o la litografia; d'altres, com l'escultura o la cer\u00e0mica (en col\u00b7laboraci\u00f3 amb josep llorens artigas), els emprendr\u00e0 a mont-roig, despr\u00e9s d'un exili for\u00e7at per la guerra civil. simult\u00e0niament, s'interessa per la pintura mural, per la integraci\u00f3 de les arts en l'arquitectura i per qualsevol manifestaci\u00f3 art\u00edstica que reflecteixi el car\u00e0cter an\u00f2nim que l'artista associa als grans mestres de l'antiguitat. a palma, on s'instal\u00b7la el 1956, hi trobar\u00e0 un nou refugi. per fi disposar\u00e0 d'un taller espai\u00f3s, dissenyat per josep llu\u00eds sert, i de la intimitat de son boter.\n1917 \u2014 nord-sud, oli damunt tela, galeria maeght, par\u00eds.\n1921- 1922 \u2014 la masia, oli damunt tela, national gallery of art, washington.\n1921 \u2014 retrat de ballarina espanyola,oli damunt tela, mus\u00e9e picasso, par\u00eds.\n1923 \u2014 terra llaurada, oli damunt tela, solomon r. guggenheim museum, nova york.\n1924-1925 \u2014 el carnaval d'arlequ\u00ed, oli damunt tela, albright-knox art gallery, buffalo.\n1928 \u2014 interiors holandesos, olis damunt tela, peggy guggenheim collection, metropolitan museum of art i museu d'art modern de nova york.\n1928 \u2014 femme nue couch\u00e9e, guaix sobre paper, moderna museet, estocolm.\n1934 \u2014 cargol, dona, flor i estrella, museu reina sofia, madrid.\n1937 \u2014 natura morta del sabatot, museu d'art modern, nova york.\n1937 \u2014 el segador (pag\u00e8s catal\u00e0 en revolta), pavell\u00f3 de la rep\u00fablica, par\u00eds.\n1938 \u2014 una estrella acaricia el pit d'una negra, oli damunt tela, tate gallery, londres.\n1940-1941 \u2014 constel\u00b7lacions, s\u00e8rie de 23 guaixos.\n1961 \u2014 blau i, blau ii i blau iii, oli damunt tela, centre georges pompidou, par\u00eds.\n1968 \u2014 personatge davant del sol, acr\u00edlic damunt tela, fundaci\u00f3 joan mir\u00f3, barcelona.\n1972 \u2014 dona i ocells a l'alba\n1974 \u2014 l'esperan\u00e7a del condemnat a mort, fundaci\u00f3 joan mir\u00f3, barcelona.\n\n\n=== collage ===\ncap als anys trenta, mir\u00f3 situa el collage com la base per a un model transformador de la pintura a partir de dibuixos-collage i collages-pintura. aquesta t\u00e8cnica li ofereix un nou proc\u00e9s per a la generaci\u00f3 d'imatges a partir dels fragments de paper. el resultat \u00e9s un llenguatge enigm\u00e0tic, que recorda les marques primitives de la pintura rupestre o els dibuixos dels nens i que, a vegades, va ser mal interpretat com a abstracte, una filiaci\u00f3 que l'artista va rebutjar sempre. mir\u00f3 explicava aquest proc\u00e9s el 1948 en una entrevista a james johnson sweeney: \u00absolia retallar diaris en formes no regulars i enganxar- les sobre l\u00e0mines de paper, dia rere dia vaig acumular aquestes formes. un cop fets, els collages em servien com a punt de partida de les pintures. no copiava els collages. senzillament deixava que em suggerissin formes\u00bb. en la d\u00e8cada dels quaranta, mir\u00f3 continuar\u00e0 utilitzant cada vegada amb m\u00e9s freq\u00fc\u00e8ncia materials inusuals i suports no associats a les t\u00e8cniques habituals de les belles arts: conglomerat de fusta, fragments de metall, fibrociment... l'artista infringeix aix\u00ed els enfocaments convencionals de la pintura mitjan\u00e7ant la incorporaci\u00f3 de materials no pict\u00f2rics o la selecci\u00f3 de formats inusuals, negant la funci\u00f3 tradicional de l'art com a il\u00b7lusi\u00f3 i, alhora, afirmant-ne la condici\u00f3 material com a objecte. aquestes investigacions el conduiran, posteriorment, al m\u00f3n de la cer\u00e0mica i de l'escultura.\n\n\n=== cer\u00e0mica ===\nel 1917 joan mir\u00f3 i josep llorens i artigas es van fer amics al cercle art\u00edstic de sant lluc, fins al punt que fou artigas qui va acollir a mir\u00f3 durant el seu primer viatge a par\u00eds el 1920. despr\u00e9s d'uns anys sense contacte per motius professionals, artigas va fer una exposici\u00f3 el 1942 a barcelona que va despertar l'inter\u00e8s de mir\u00f3 per la cer\u00e0mica. va comen\u00e7ar llavors una nova etapa mironiana on realitzaria diverses obres cer\u00e0miques amb llorens artigas i m\u00e9s endavant, des del 1955, tamb\u00e9 amb joan gardy artigas.el 1944 va comen\u00e7ar doncs a col\u00b7laborar amb el seu amic de l'adolesc\u00e8ncia en la producci\u00f3 de cer\u00e0miques, investigant en la composici\u00f3 de les pastes, terres, esmalts i colors al taller de \u00abpepito\u00bb artigas. la forma de les cer\u00e0miques populars va representar per a ell una font d'inspiraci\u00f3. en aquestes primeres cer\u00e0miques hi ha poca difer\u00e8ncia amb les pintures i litografies de la mateixa \u00e8poca. mir\u00f3 es limita a decorar les obres fetes per artigas. dupin considera aquest per\u00edode de 1944-1946 com a producci\u00f3 d'assaig. amb artigas desenvolupar\u00e0 entre 1953 i 1956 una col\u00b7laboraci\u00f3 tan intensa que gaireb\u00e9 el fa abandonar del tot la pintura per dedicar-se de ple a aquesta activitat. la cer\u00e0mica representa per a ell una tornada a l'ess\u00e8ncia, amb materials primaris i una t\u00e8cnica que li resulta completament nova. \u00e9s en aquesta \u00e8poca on artigas marxa del taller ubicat al carrer juli verne de barcelona  i s'estableix a gallifa, en una casa del segle xviii. a mir\u00f3 li recorda la seva infantesa a montroig del camp. en aquesta \u00e8poca fan creacions com els antiplats o formes inventades o trobades. mir\u00f3 coincidia amb els posicionaments del gatcpac, que volien arribar a una millor integraci\u00f3 de les arts.l'any 1947 va residir durant vuit mesos a nova york, on va realitzar un mural en pintura, de 3x10 metres, destinat al restaurant del terrace plaza hotel, alhora que va fer unes il\u00b7lustracions per al llibre l'antit\u00eate de tristan tzara. m\u00e9s tard, ja a catalunya, va passar temporades a la masia-taller que posse\u00efen els artigas a gallifa on, ajudat tamb\u00e9 pel fill de llorens i artigas, joan gardy artigas, van fer tota mena de proves, tant en les coccions com als esmalts. finalment, el resultat foren 232 obres que van ser exposades el juny de 1956 a la galeria maeght de par\u00eds i despr\u00e9s a la galeria pierre matisse de nova york.\n\nel mateix 1956 mir\u00f3 es va traslladar a viure a mallorca, on va disposar d'un nou taller de 4.000 metres quadrats de terreny projectat pel seu amic l'arquitecte josep llu\u00eds sert. va ser aleshores quan va rebre l'enc\u00e0rrec de realitzar dos murals cer\u00e0mics per a la seu de la unesco, a par\u00eds, de 3\u00d715 metres i 3\u00d77,5 metres, que van ser inaugurats el 1958. encara que havia treballat en grans formats, mai no ho havia fet en cer\u00e0mica. al costat del ceramista josep llorens artigas, va aconseguir trobar la viabilitat t\u00e8cnica per coure la cer\u00e0mica d'una manera que permet\u00eds obtenir un fons amb textures semblants a les pintures d'aquesta \u00e8poca. es va decidir que la composici\u00f3 fos sobre els temes del \u00absol\u00bb i la \u00ablluna\u00bb, que, en paraules de mir\u00f3:\n\naquests murals de la unesco van ser el prototip per a tots els seg\u00fcents. el 1960, realitz\u00e0 un altre al harvard graduate center per substituir la pintura que ell mateix havia fet deu anys abans. el 1964 va realitzar el de la handelshochschule de sankt gallen, a su\u00efssa. el 1968, al solomon r. guggenheim museum i a la fundaci\u00f3 maeght a saint-paul-de-vence. el 1970, n'acab\u00e0 un per a l'aeroport de barcelona i un altre per a l'exposici\u00f3 internacional d'osaka. el 1972 va fer el de la kunsthaus z\u00fcrich i un altre per a la cin\u00e9math\u00e8que fran\u00e7aise que mai va arribar a col\u00b7locar-se i que va ser adquirit el 1977 per la diputaci\u00f3 foral d'\u00e0laba; en l'actualitat est\u00e0 instal\u00b7lat a l'interior del centre-museu basc d'art contemporani de vit\u00f2ria-gasteiz (artium). el 1976 fa el d'ibm a barcelona i el mural del wilhelm-hack-museum de ludwigshafen i el 1978 el del nou palau de congressos de madrid.tamb\u00e9 l'any 1982, i en col\u00b7laboraci\u00f3 amb joan gardy artigas, va realitzar una escultura de formig\u00f3 i recoberta de cer\u00e0mica destinada a barcelona, dona i ocell. va ser inaugurada el 1983 sense la pres\u00e8ncia de mir\u00f3 a causa del seu delicat estat de salut. situada al parc joan mir\u00f3 de barcelona, al peu d'un gran estany artificial, l'escultura de 22 metres d'altura representa una forma femenina amb barret i, sobre aquest, la imatge d'un ocell. la silueta de dona se soluciona amb una forma de fulla allargada i buidada. tot el seu exterior es troba recobert amb cer\u00e0mica de colors vermells, grocs, verds i blaus, tractats com a trencad\u00eds.\n\n\n=== escultura ===\ncategoria principal: escultures de joan mir\u00f3el 1946 va treballar en unes escultures per a fosa en bronze que en alguns casos van ser recobertes anys m\u00e9s tard amb pintura de colors vius. en l'\u00e0mbit de l'escultura mir\u00f3 va intentar cercar volums, espais i incorporar objectes quotidians o simplement trobats, com pedres, arrels, coberts, tricornis o claus d'aigua, que va fondre a la cera perduda. el sentit dels objectes identificables es perd en unir-se amb altres objectes mitjan\u00e7ant la fosa. des del comen\u00e7ament de la d\u00e8cada dels seixanta, mir\u00f3 situa cada cop m\u00e9s l'objecte com un component central del seu llenguatge po\u00e8tic a trav\u00e9s, sobretot, del seu treball amb l'escultura de bronze. els objectes funcionen, concretament, com met\u00e0fores visuals en aquesta nova po\u00e8tica de l'artista. aquest pot considerar-se el per\u00edode de major comprom\u00eds de mir\u00f3 amb l'escultura. alhora, el seu inter\u00e8s per l'objecte desemboca en un canvi profund en l'aproximaci\u00f3 a la pintura i al collage. amb tot, l'artista revisa el discurs de l'assassinat de la pintura, tan central en l'obra de la d\u00e8cada de 1930. gradualment, els esfor\u00e7os de mir\u00f3 es diversifiquen tamb\u00e9 cap a \u00e0rees m\u00e9s enll\u00e0 de la pintura, en intervencions en l'esfera p\u00fablica, accions, escultura monumental i p\u00fablica, etc. les escultures de mir\u00f3 es poden entendre com collages tridimensionals. de la mateixa manera que les pintures, les escultures no es conceben en termes convencionals.aix\u00ed, el 1967, va realitzar el rellotge del vent, obra que va crear a partir d'una capsa de cart\u00f3 i una cullera, foses en bronze i acoblades, conjunt que constitueix un objecte escult\u00f2ric que nom\u00e9s mesura la intensitat del vent.amb la col\u00b7laboraci\u00f3 de josep llorens i artigas va construir la deessa de la mar, una gran escultura de cer\u00e0mica que posteriorment van submergir dins del mar a juan-les-pins. des de 1965 va produir una gran quantitat d'escultures per a la fundaci\u00f3 maeght, a sant pau de ven\u00e7a; entre elles destaquen ocell lunar, ocell solar i dona amb el cabell revolt. entre 1971 i 1972 va realitzar unes exposicions d'escultures al walker art center de minneapolis, al cleveland art museum i a l'institut d'art de chicago. el 1975 es va presentar una escultura per a la zona de gratacels de chicago que representava una enorme dona de color groc amb una gran vagina negra, on membres de l'esgl\u00e9sia de jesucrist dels sants dels darrers dies van abocar diversos pots de pintura en senyal de protesta.l'abril de 1981 es va inaugurar a chicago una escultura monumental de 12 metres d'altura, coneguda com a miss chicago, i el 6 de novembre dues escultures m\u00e9s van ser col\u00b7locades a la via p\u00fablica de palma. el 1982, es va inaugurar a houston l'escultura personatge i ocell.\n\nobres destacades1930-1931 \u2014 personatge amb paraigua, escultura de fusta, paraigua i fulles seques. fundaci\u00f3 joan mir\u00f3 (r\u00e8plica, 1973)\n1946-1949 \u2014 ocell lunar, en bronze (diverses c\u00f2pies)\n1946-1949 \u2014 ocell solar, en bronze (diverses c\u00f2pies)\n1967 \u2014 rellotge de vent, escultura en bronze.\n1967 \u2014 la car\u00edcia d'un ocell, bronze pintat. fundaci\u00f3 joan mir\u00f3\n1973 \u2014 dona ampolla, escultura en bronze. parc cultural viera i clavijo de santa cruz de tenerife.\n1974 \u2014  gos, bronze. fundaci\u00f3 joan mir\u00f3 de barcelona.\n1978 \u2014 conjunt monumental per a la d\u00e9fense, a par\u00eds.\n1981 \u2014 miss chicago, escultura p\u00fablica. chicago.\n1981 \u2014 femme, escultura en bronze. casa de la ciutat de barcelona.\n1983 \u2014 dona i ocell, escultura de ciment recoberta de cer\u00e0mica. parc joan mir\u00f3.\n\n\n=== escenografia ===\nel primer contacte de mir\u00f3 amb el m\u00f3n del teatre va ser l'any 1926, pintant amb max ernst els decorats del ballet romeu i julieta amb coreografia de bronislava nijinska pels ballets russos. el 1932 va realitzar l'escenografia (decorat, tel\u00f3 i vestuari) del ballet jeux d'enfants. tamb\u00e9 va col\u00b7laborar amb core\u00f2grafs espanyols i catalans, com vicente escudero i joan magri\u00f1\u00e0, per a qui per exemple va dissenyar el vestuari del seu espectacle arlequ\u00ed. el 1978 va col\u00b7laborar amb el grup de teatre independent la claca dibuixant els decorats, m\u00e0scares i grans putxinel\u00b7lis o ninots de l'obra mor\u00ed el merma, que van crear junts inspirats en ub\u00fa rei, d'alfred jarry.la seva col\u00b7laboraci\u00f3 amb el teatre independent inclou la realitzaci\u00f3 del cartell per a un teatre a catalunya, el 1973, amb les quatre barres de la senyera i un text manuscrit. mir\u00f3 admirava el circ, el teatre i la cultura popular, i va ser justament a partir de les arts esc\u00e8niques, concretament de la seva participaci\u00f3 a mor\u00ed el merma de la claca, quan va passar de no tenir gran acceptaci\u00f3, i m\u00e9s aviat rebre burles i cr\u00edtiques, a ser reconsiderat, rescatat i valorat massivament pels seus conciutadans.\n\n\n=== obra p\u00fablica i monumental ===\n\n\n=== obra gr\u00e0fica ===\nels primers gravats de mir\u00f3 s\u00f3n de 1933. sempre hi va estar interessat en els gravats. el 1947, durant el seu viatge a nova york, va treballar durant un temps a l'atelier 17 dirigit per stanley william hayter, a trav\u00e9s del qual va augmentar tots els seus coneixements sobre la calcografia. durant aquests mesos a nova york, va realitzar les planxes per a le d\u00e9s\u00e9speranto, un dels tres volums de qu\u00e8 consta l'obra l'antit\u00eate de tristan tzara. un any m\u00e9s tard, va col\u00b7laborar novament amb aquest autor en un nou llibre, parler seul, fent 72 litografies a color.\na partir d'aquests treballs, va col\u00b7laborar en diverses publicacions de llibres de bibli\u00f2fil en les quals tamb\u00e9 participaven amics poetes. breton ho feu a anthologie de l'humour noir (1950) i la cl\u00e9 des champs (1953); ren\u00e9 cher, a f\u00eate des arbres et du chasseur (1948) i a la sant\u00e9 du serpent (1954); michel leiris a bagatelles v\u00e9g\u00e9tales (1956); i paul \u00e9luard, a toute \u00e9preuve amb vuitanta xilografies realitzades en fusta de boix com\u00fa. l'execuci\u00f3 d'aquests treballs es va portar a terme entre els anys 1947 i 1958. tanmateix cinc anys m\u00e9s tard, a casa nostra realitz\u00e0 cinc aiguaforts d'un llibre de bibli\u00f2fil cabdal pel nombre de complicitats que va suscitar: es tracta de cop de poma, en el qual col\u00b7labor\u00e0 joan brossa amb la idea i els textos, antoni t\u00e0pies amb la coberta, josep maria mestres quadreny amb una partitura, mois\u00e8s vill\u00e8lia amb una escultura-fermall, aim\u00e9 maeght amb la impressi\u00f3 de les imatges, ricard giralt miracle amb la dels textos, enric climent amb la de la m\u00fasica, joan pol amb el relligat i joan prats amb l'edici\u00f3.el 1967 comen\u00e7a a treballar amb la t\u00e8cnica del gravat al carbur de silici, inventada per henri goetz. mir\u00f3 va combinar aquesta t\u00e8cnica amb d'altres m\u00e9s tradicionals en una mateixa planxa de gravat, aconseguint un equilibri entre tensi\u00f3 creativa i execuci\u00f3 espont\u00e0nia.entre el 9 de juny i el 27 de setembre de 1969 va fer una exposici\u00f3 individual, \u00aboeuvre grav\u00e9 et lithographi\u00e9\u00bb, a la galeria g\u00e9rald cramer de ginebra, i aquest mateix any s'expos\u00e0 una gran retrospectiva d'obra gr\u00e0fica al pasadena art museum de pasadena (calif\u00f2rnia).\n\n\n=== llibres il\u00b7lustrats ===\n1930 \u2014 tristan tzara: l'arbre des voyageurs, amb quatre litografies.\n1933 \u2014 georges hugnet: enfances, amb tres gravats.\n1948 \u2014 henry miller: la sonrisa al pie de la escalera.\n1951 \u2014 tristan tzara: parler.\n1954 \u2014 joan mir\u00f3: une hirondelle, text i dibuixos de mir\u00f3.\n1957 \u2014 ren\u00e9 crevel: bague d'aurore, amb cinc aiguaforts.\n1958 \u2014 paul \u00e9luard: a toute \u00e9preuve, amb 80 xilografies.\n1959 \u2014 ren\u00e9 char: nous avons, amb cinc aiguaforts\n1961 \u2014 raymond queneau: album 19, amb 19 litografies.\n1966 \u2014 alfred jarry: ubu roi, amb 13 litografies.\n1967 \u2014 yvan goll: bouquets de r\u00eaves pour neila, amb 19 litografies.\n1971 \u2014 joan mir\u00f3: ubu aux les bal\u00e9ares, i le lezard aux plumes d'or, text i dibuixos.\n1972 \u2014 joan brossa: oda a joan mir\u00f3, amb vuit litografies.\n1975 \u2014 jacques pr\u00e9vert: adonis, amb 63 gravats.\n1978 \u2014 joan brossa: els tres joans, amb cobertes, contracobertes i una aiguada.\n\n\n== exposicions destacades ==\ndes que el 1941, el moma de nova york va organitzar una primera gran retrospectiva que li va suposar el reconeixement internacional, l'obra de mir\u00f3 ha estat objecte de nombroses retrospectives: al mus\u00e9e national d'art moderne de par\u00eds (1962 i 1978), a la tate gallery de londres (1964), al grand palais de par\u00eds (1974), a la tate modern de londres (2011) i a la fundaci\u00f3 joan mir\u00f3 de barcelona (2011), entre moltes altres.\n1918 \u2014 joan mir\u00f3, primera exposici\u00f3, galeries dalmau, barcelona\n1921 \u2014 joan mir\u00f3, galerie la licorne, par\u00eds\n1936 \u2014 international surrealist exhibition, new burlington galleries, londres\n1938 \u2014 exposition internationale du surr\u00e9alisme, galerie beaux-arts, par\u00eds\n1940 \u2014 joan mir\u00f3. early paintings 1918 to 1927, pierre matisse gallery, nova york\n1941/42 \u2014 joan mir\u00f3, museum of modern art, nova york (retrospectiva)\n1948 \u2014 mir\u00f3 mural, museum of modern art, nova york\n1948 \u2014 picasso. gris. mir\u00f3, san francisco museum of modern art, san francisco\n1954 \u2014 biennal de ven\u00e8cia, ven\u00e8cia\n1955 \u2014 documenta 1, kassel\n1959 \u2014 documenta ii, kassel\n1959 \u2014 joan mir\u00f3. museum of modern art. nova york\n1960 \u2014 joan mir\u00f3. lithographien, galerie schmela, d\u00fcsseldorf\n1962 \u2014 joan mir\u00f3, mus\u00e9e national d'art moderne, par\u00eds\n1964 \u2014 documenta iii, kassel\n1966 \u2014 exposici\u00f3 a tokyo i kioto, jap\u00f3.\n1968 \u2014 hospital de la santa creu, barcelona\n1969 \u2014 mir\u00f3, l'altre, barcelona\n1970 \u2014 mir\u00f3 prints, museum of modern art, nova york.\n1972 \u2014 mir\u00f3 \u2013 magnetic fields, solomon r. guggenheim museum, new york\n1974 \u2014 joan mir\u00f3, grand palais, par\u00eds\n1974 \u2014 picasso to lichtenstein, tate gallery, londres\n1977 \u2014 documenta 6, kassel\n1983 \u2014 joan mir\u00f3: a ninetieth-birthday tribute, museum of modern art, new york, & joan mir\u00f3: anys 20. mutaci\u00f3 de la realitat, fundaci\u00f3 joan mir\u00f3, barcelona\n1990 \u2014 joan mir\u00f3 retrospective, fondation maeght, sant pau de ven\u00e7a (retrospectiva)\n1996/97 \u2014 joan mir\u00f3 \u2013 zeichnungen und skulpturen, 1945\u20131983, werke aus der fundaci\u00f3 mir\u00f3, barcelona, deichtorhallen, hamburg\n2001 \u2014 mir\u00f3 \u2013 sp\u00e4ter rebell, kunstforum wien, wien\n2004 \u2014 joan mir\u00f3. la naissance du monde, centre georges pompidou, par\u00eds\n2008 \u2014 mir\u00f3 \u2013 la terra, palazzo dei diamanti, ferrara\n2008/09 \u2014 joan mir\u00f3: painting and anti-painting 1927\u20131937, museum of modern art, new york\n2009 \u2014 mir\u00f3 \u2013 dupin. art i poesia, fundaci\u00f3 joan mir\u00f3, barcelona\n2010 \u2014 joan mir\u00f3 \u2013 die farbe seiner tr\u00e4ume, kunstmuseum pablo picasso m\u00fcnster, m\u00fcnster\n2010 \u2014 mir\u00f3. die farben der poesie, museum frieder burda, baden-baden\n2011 \u2014 joan mir\u00f3. l'escala de l'evasi\u00f3, tate modern, fundaci\u00f3 joan mir\u00f3 i national gallery of art\n2012 \u2014 exquisite corpses. drawing and disfiguration, museum of modern art, new york\n2013/14 \u2014 surrealism and the object, centre georges pompidou, par\u00eds.\n\n\n== premis i reconeixements ==\n1954 \u2014 gran premi de gravat de la biennal de ven\u00e8cia.\n1959 \u2014 gran premi de la fundaci\u00f3 guggenheim.\n1962 \u2014 chevalier de la legi\u00f3 d'honor a fran\u00e7a.\n1966 \u2014 premi carnegie de pintura atorgat pel carnegie museum of art.\n1968 \u2014 doctor honoris causa per la universitat harvard.\n1969 \u2014 fill adoptiu de palma.\n1978 \u2014 medalla d'or de la generalitat de catalunya i fou el primer catal\u00e0 a rebre aquesta distinci\u00f3.\n1978 \u2014 medalla d'or de les balears.\n1978 \u2014 gran creu de l'orde d'isabel la cat\u00f2lica.\n1979 \u2014 doctor honoris causa per la universitat de barcelona. va ser investit el 2 d'octubre del mateix any.\n1980 \u2014 medalla d'or al m\u00e8rit en les belles arts del ministeri de cultura d'espanya.\n1982 \u2014 medalla d'or del m\u00e8rit europeu.\n1983 \u2014 doctor honoris causa per la universitat de m\u00farcia.\n2006 \u2014 fill adoptiu de mallorca.\n\n\n== fundacions ==\n\n\n=== fundaci\u00f3 joan mir\u00f3 ===\n\nla fundaci\u00f3 joan mir\u00f3 est\u00e0 situada a la ciutat de barcelona i custodia algunes de les obres m\u00e9s representatives d'aquest pintor catal\u00e0. cont\u00e9 m\u00e9s de 104.000 peces entre pintures, escultures i tapissos. pel que fa als dibuixos, cal destacar que la fundaci\u00f3 conserva la pr\u00e0ctica totalitat de dibuixos preparatoris de joan mir\u00f3, amb m\u00e9s de 8.000 refer\u00e8ncies, un material b\u00e0sic per entendre l'obra de mir\u00f3.\nla fundaci\u00f3 joan mir\u00f3 va ser la primera instituci\u00f3 art\u00edstica de barcelona que es va idear a partir del treball conjunt entre un artista i un arquitecte, joan mir\u00f3 i josep llu\u00eds sert. l'equipament resultant fou, durant molts anys, paradigma de la modernitat i la independ\u00e8ncia art\u00edstica. va obrir les seves portes al p\u00fablic el 10 de juny de 1975. actualment, la fundaci\u00f3 \u00e9s dirigida per rosa maria malet, i el seu patronat per jaume freixa.els seus or\u00edgens es remunten a l'any 1968, amb motiu de la primera gran exposici\u00f3 retrospectiva de joan mir\u00f3 a barcelona, presentada a l'antic hospital de la santa creu. diverses personalitats del m\u00f3n de l'art i la cultura es van adonar aleshores de l'oportunitat hist\u00f2rica de disposar a barcelona d'un espai de refer\u00e8ncia de l'obra de mir\u00f3.\nd'acord amb la voluntat de l'artista, la nova instituci\u00f3 hauria de possibilitar tamb\u00e9 el coneixement i la difusi\u00f3 de l'art m\u00e9s actual, en tots els seus vessants. en un moment en qu\u00e8 el panorama art\u00edstic i cultural era m\u00e9s aviat exigu, la fundaci\u00f3 joan mir\u00f3 va aportar vitalitat amb un nou concepte de qu\u00e8 havia de ser un museu, m\u00e9s din\u00e0mic, en el qual la creaci\u00f3 de mir\u00f3 convivia amb les manifestacions art\u00edstiques m\u00e9s diverses. aquest fet quedava reflectit en l'ep\u00edgraf ceac (centre d'estudis d'art contemporani) que hi ha a la porta del centre. l'any 1988 se'n va fer una ampliaci\u00f3 de l'edifici per tal de poder ampliar l'espai expositiu.\n\n\n=== fundaci\u00f3 pilar i joan mir\u00f3 ===\n\nla fundaci\u00f3 pilar i joan mir\u00f3 va ser establerta el 1981 a mallorca. disposa de 3 seus: son boter, una casa mallorquina del final del segle xviii i que l'artista va emprar com a segon estudi de pintura i escultura; el taller sert, estudi dissenyat per l'amic i arquitecte josep llu\u00eds sert i constru\u00eft l'any 1956, i l'edifici moneo, seu de la fundaci\u00f3, dissenyat per rafael moneo i inaugurat l'any 1992. les dues primeres construccions s'han declarat b\u00e9ns d'inter\u00e8s cultural (bic). en total hi ha exposades 2.500 obres de l'artista. el seu objectiu principal \u00e9s estimular les noves generacions d'artistes i donar suport a la recerca sobre l'obra de mir\u00f3. de manera cont\u00ednua, ofereix programes de capacitaci\u00f3 i cursos propis del camp de les arts gr\u00e0fiques (gravat, litografia, serigrafia, fotografia\u2026) l'antiga casa de mir\u00f3, son abrines, \u00e9s actualment de propietat privada i no es troba oberta al p\u00fablic.\n\n\n=== centre mir\u00f3 ===\n\ndes del 2004, el centre mir\u00f3, situat a l'esgl\u00e9sia vella de mont-roig del camp, mostra c\u00f2pies d'algunes de les obres m\u00e9s representatives de l'artista. com a an\u00e8cdota, l'edifici apareix en una obra de mir\u00f3 de 1919, el quadre poble i esgl\u00e9sia de mont-roig. disposa de fulls informatius amb els llocs de l'entorn on mir\u00f3 es va inspirar per als seus primers temes pict\u00f2rics. tamb\u00e9 conserva reproduccions del \u00abninots de mir\u00f3\u00bb, reproduccions fetes a partir dels dissenys realitzats per mir\u00f3, junt amb joan baixas, per a l'obra mori el merma estrenada al teatre del liceu el 1979. els ninots s\u00f3n sis: el gall, l'\u00f2liba, el titolot, el mosquit, la formiga i la carabassa.\n\n\n== tallers ==\nllista cronol\u00f2gica dels tallers que va tenir joan mir\u00f3 al llarg de la seva carrera, sense tenir en compte el taller d'artigas de gallifa:\n\n1914 - 1916 \u2014 barcelona: carrer arc de jonqueres. compartit amb ricart.\n1916 - 1918 \u2014 barcelona: sant pere m\u00e9s baix, 51. compartit amb ricart.\n1916 - 1983 \u2014 mont-roig del camp: mas mir\u00f3.\n1921 - 1926 \u2014 par\u00eds: rue blomet, 45. compartit amb pablo gargallo.\n1927 - 1929 \u2014 par\u00eds: rue tourlaque.\n1930 - 1936 \u2014 barcelona: passatge del cr\u00e8dit, 4 \n1937 - 1939 \u2014 par\u00eds: entres\u00f2l de la galerie pierre \n1939 - 1940 \u2014 varengeville-sur-mer (normandia).\n1942 - 1942 \u2014 palma: carrer minyones, 11\n1942 - 1942 \u2014 palma: can s\u00ed (casa vora del mar)\n1947 - 1947 \u2014 cincinnati: atelier 17 (taller de hayter)\n1956 - 1983 \u2014 palma: son abrines.\n1959 - 1983 \u2014 palma: son boter.\n\n\n== cultura popular ==\nla caixa ha utilitzat, des de 1980, un logotip amb una estrella de mar blava i un punt vermell i un altre groc d'una obra de joan mir\u00f3.\nper al mundial de futbol de l'any 1982 la fifa tamb\u00e9 va adoptar un logotip de mir\u00f3, del qual una forma, modificada posteriorment per mir\u00f3, serveix com a distintiu de l'oficina espanyola de turisme; en ell, es mostra un sol, una estrella i el lema de \u00abespa\u00f1a\u00bb, amb els colors vermell negre i groc. l'any 2015 la fam\u00edlia va renunciar als drets de l'obra.\nun quartet de corda professional amb seu a austin (texas) va ser fundat el 1995 amb el nom de quartet mir\u00f3. els seus membres s\u00f3n daniel ching, i sandy yamamoto, violins, juan largess, viola i josu\u00e9 gindele, violoncel.\ngoogle va dedicar la seva portada a joan mir\u00f3, el dia 20 d'abril del 2006, el dia del cent-tretz\u00e8 aniversari del seu naixement. segons alguns mitjans, la portada va ser retirada a causa d'una reclamaci\u00f3.\nla ciutat de barcelona ha posat el seu nom a un carrer de la vila ol\u00edmpica, a l'antic parc de l'escorxador, a un poliesportiu i a una biblioteca.\nexisteix el cocktail joan mir\u00f3, que consisteix en una part de dubonnet, una de grand marnier una altra de whisky escoc\u00e8s.\n\n\n== notes ==\n\n\n== refer\u00e8ncies ==\n\n\n== bibliografia ==\nclavero, jordi j. fundaci\u00f3 joan mir\u00f3. guia de la fundaci\u00f3.  barcelona: ediciones pol\u00edgrafa, 2010. isbn 978-84-343-1242-5. \ndupin, jacques. edicions pol\u00edgrafa. mir\u00f3. 1a ed..  barcelona: pol\u00edgrafa, 1993. isbn 843430726x [consulta: 10 maig 2014]. \nescudero, carmen; montaner, teresa. joan mir\u00f3 1893-1993: cat\u00e0leg.  fundaci\u00f3 joan mir\u00f3 - leonardo arte, 1993. \nescudero, carme; montaner, teresa. joan mir\u00f3, desfilada d'obsessions: 14 juny-2 setembre 2001.  barcelona: fundaci\u00f3 joan mir\u00f3, 2001. isbn 84-923925-9-2. \ngreen, christopher. joan mir\u00f3, 1923-1933: el darrer i primer pintor.  fundaci\u00f3 joan mir\u00f3 - leonardo arte, 1993. \nlubar, robert s. la mediterr\u00e0nia de mir\u00f3: concepci\u00f3n d'una identitat cultural.  fundaci\u00f3 joan mir\u00f3 - leonardo arte, 1993. \nmalet, rosa maria (dir.). obra de joan mir\u00f3.  barcelona: pol\u00edgrafa, 1988 (1a ed). \nmalet, rosa maria. joan mir\u00f3.  barcelona: edicions 62, 1992. isbn 84-297-3568-2. \nmalet, rosa maria. joan mir\u00f3: apunts d'una col\u00b7lecci\u00f3 : obres de la gallery k. ag.  barcelona: fundaci\u00f3 joan mir\u00f3, 2003. isbn 978-84-932159-8-9. \nmalet, rosa maria. joan mir\u00f3.  barcelona: edicions 62, 2003. isbn 978-84-932159-8-9. \nmalet, rosa maria. de mir\u00f3 a barcelona (paper). primera edici\u00f3.  barcelona: fundaci\u00f3 joan mir\u00f3, 2014. isbn 978-84-94253515. \nmassot, josep. joan mir\u00f3.  barcelona: gal\u00e0xia gutenberg, 2018. isbn 978-84-17355-05-0. \ndaniel, marko; gale, matthew. joan mir\u00f3 : l'escala de l'evasi\u00f3 (paper).  barcelona: fundaci\u00f3n joan mir\u00f3, 2011. isbn 978-84-938981-0-6. \nmir\u00f3, joan. epistolari catal\u00e0 joan mir\u00f3.  editorial barcino, 2009. isbn 978-84-7226-756-5 [consulta: 16 setembre 2011]. \npermanyer, llu\u00eds. mir\u00f3, la vida d'una passi\u00f3.  barcelona: edicions de 1984, 2003. isbn 84-96061-08-6. \nraillard, georges. mir\u00f3.  madrid: debate, 1992. isbn 84-7444-605-8. \n sert: 1928-1979, obra completa : mig segle d'arquitectura.  barcelona: fundaci\u00f3 joan mir\u00f3, 2004. isbn 978-84-933928-5-7. \ntorres, milagros. joan mir\u00f3: un catal\u00e0 universal.  revista quadern n.90, 1993. \nrebull, melania. joan mir\u00f3.  barcelona: globus y ediciones pol\u00edgrafa, 1994. isbn 84-88424-96-5. \n\n\n== enlla\u00e7os externs ==\nfundaci\u00f3 joan mir\u00f3 arxivat 2015-03-16 a wayback machine.\nfundaci\u00f3 pilar i joan mir\u00f3 a mallorca\ncentre mir\u00f3 de mont-roig del camp arxivat 2010-12-30 a wayback machine."