"papa giovanni paolo ii (in latino ioannes paulus pp. ii; in polacco jan pawe\u0142 ii; nato , afi: [\u02c8kar\u0254l \u02c8juzef v\u0254j\u02c8t\u0268wa]; wadowice, 18 maggio 1920 \u2013 citt\u00e0 del vaticano, 2 aprile 2005) \u00e8 stato il 264\u00ba papa della chiesa cattolica e vescovo di roma, 6\u00ba sovrano dello stato della citt\u00e0 del vaticano.\nfu eletto papa il 16 ottobre 1978. in seguito alla causa di beatificazione, il 1\u00ba maggio 2011 \u00e8 stato beatificato dal suo successore papa benedetto xvi; viene festeggiato nel giorno del suo insediamento, il 22 ottobre. nella storia della chiesa, non accadeva da circa un millennio che un papa proclamasse beato il proprio immediato predecessore. il 27 aprile 2014, insieme a papa giovanni xxiii, \u00e8 stato proclamato santo da papa francesco.\nprimo papa non italiano dopo 455 anni, cio\u00e8 dai tempi di adriano vi (1522-1523), \u00e8 stato inoltre il primo pontefice polacco della storia e il primo proveniente da un paese di lingua slava. il suo pontificato \u00e8 durato 26 anni, 5 mesi e 17 giorni ed \u00e8 stato il terzo pontificato pi\u00f9 lungo in assoluto, dopo quello di pio ix e quello tradizionalmente attribuito a pietro apostolo.\ndisapprov\u00f2 la teologia della liberazione, intervenendo talora in occasione di avvicinamenti di alcuni esponenti del clero verso soggetti politici dell'area marxista. in pi\u00f9 di un'occasione proclam\u00f2 la superiorit\u00e0 dell'economia di mercato su quelle statalizzate, tuttavia stigmatizz\u00f2 il capitalismo e il consumismo sfrenati, considerati antitetici alla ricerca della giustizia sociale, causa d'ingiustificata sperequazione fra i popoli e lesivi della dignit\u00e0 dell'uomo. il suo pontificato, sul lato dottrinale, fu conservatore; nel campo della morale conferm\u00f2 l'approccio tradizionale della chiesa su diversi campi, quali la sessualit\u00e0 umana, sul celibato ecclesiastico e sul sacerdozio femminile.\ni suoi 104 viaggi in tutto il mondo videro la partecipazione di enormi folle (tra le pi\u00f9 grandi mai riunite per eventi di carattere religioso). con questi viaggi apostolici, giovanni paolo ii copr\u00ec una distanza molto maggiore di quella coperta da tutti gli altri papi messi assieme. questa grande attivit\u00e0 di contatto (anche con le generazioni pi\u00f9 giovani, con la creazione delle giornate mondiali della giovent\u00f9) fu da molti interpretata come segno di una seria intenzione di costruire un ponte di relazioni tra nazioni e religioni diverse, nel segno dell'ecumenismo, che \u00e8 stato uno dei punti fermi del suo papato.\nsul piano dei rapporti con l'italia, i viaggi sottolinearono l'intenzione di separare l'aspetto politico da quello religioso, come il pontefice stesso tenne a sottolineare, due anni dopo la revisione del patti lateranensi, nel 1986, a forl\u00ec, ricordando che il precedente papa a visitare quella citt\u00e0 era stato pio ix, in veste anche di capo di stato: \"da allora, la situazione politica \u00e8 profondamente mutata, ed \u00e8 stata come tale ufficialmente riconosciuta dalla chiesa\".\npapa wojty\u0142a beatific\u00f2 e canonizz\u00f2 molte pi\u00f9 persone di ogni altro pontefice, grazie anche all'abolizione, da parte sua, dell'ufficio del promotore della fede, rendendo cos\u00ec pi\u00f9 scorrevole tale processo: le persone da lui beatificate furono 1.338 e quelle canonizzate 482, mentre i predecessori nell'arco dei quattro secoli precedenti avevano proclamato soltanto 300 santi. tuttavia, i documenti relativi a molte delle prime canonizzazioni sono incompleti, mancanti o poco accurati.\nfu detto \"l'atleta di dio\" per le sue varie passioni sportive: pratic\u00f2 sci, nuoto, canottaggio e calcio e fu amante della montagna, continuando a praticare sport finch\u00e9 la salute glielo permise. nel 1980 per la sua passione sportiva e il suo spirito atletico viene insignito del collare d'oro, la massima onorificenza sportiva riconosciuta dal cio (ordine olimpico).\n\n\n== biografia ==\n\n\n=== le origini ===\nkarol j\u00f3zef wojty\u0142a nacque il 18 maggio 1920 a wadowice, cittadina polacca situata a 48 km a sud-ovest di cracovia. era il terzo figlio di emilia, nata kaczorowska (1884-1929), e di karol wojty\u0142a senior (1879-1941), ex ufficiale dell'esercito asburgico. da giovane veniva chiamato dagli amici e dai familiari \"lolek\".sua madre emilia mor\u00ec nel 1929 per insufficienza renale e per una malattia cardiaca congenita. quando karol, che aveva nove anni, seppe della notizia, disse: \u00abera la volont\u00e0 di dio\u00bb. suo fratello maggiore, edmund, di professione medico, noto anche come mundek, mor\u00ec nel 1932 per aver contratto la scarlattina, all'et\u00e0 di ventisei anni, da un paziente. la sorella olga, invece, era morta poco dopo la nascita nel 1914, prima ancora, dunque, che karol nascesse. dopo la morte della madre emilia, suo padre, uomo molto religioso, si impegn\u00f2 con tutte le forze per fare studiare il figlio karol. la sua giovent\u00f9 venne segnata da un intenso rapporto con l'allora numerosa e viva comunit\u00e0 ebraica di wadowice.\n\n\n=== universit\u00e0 ===\nnell'estate del 1938, insieme con suo padre, lasci\u00f2 wadowice per trasferirsi a cracovia, dove si iscrisse all'universit\u00e0 jagellonica nel semestre autunnale. nel suo primo anno studi\u00f2 filologia, lingua e letteratura polacca. prese anche lezioni private di francese.\nlavor\u00f2 come bibliotecario volontario e fece l'addestramento militare obbligatorio nella legione accademica. alla fine dell'anno accademico 1938-1939, imperson\u00f2 il ruolo di sagittarius nell'opera fiabesca the moonlight cavalier, prodotta da una compagnia teatrale sperimentale. inizi\u00f2 nel frattempo lo studio delle lingue, che lo port\u00f2 poi a conoscere e parlare undici idiomi diversi: polacco, slovacco, russo, italiano, francese, spagnolo, portoghese, tedesco, ucraino e inglese, oltre al latino ecclesiastico e all'esperanto.\n\n\n=== la seconda guerra mondiale ===\n\nnel settembre del 1939 la germania invase la polonia, che fu occupata prima dalle forze naziste e poi da quelle sovietiche.\nallo scoppio della seconda guerra mondiale, karol e suo padre fuggirono da cracovia verso est, insieme con migliaia di altri polacchi. durante la marcia, dovettero a volte rifugiarsi dentro i fossi per nascondersi dai velivoli della luftwaffe. dopo avere camminato per duecento chilometri, seppero dell'invasione sovietica della polonia e furono obbligati a ritornare a cracovia.\nnel novembre seguente 184 accademici dell'universit\u00e0 jagellonica furono arrestati e l'universit\u00e0 venne chiusa. tutti i maschi abili furono costretti a lavorare. nel primo anno di guerra karol lavor\u00f2 come fattorino per un ristorante. questo lavoro leggero gli permise di continuare gli studi e la carriera teatrale e di mettere in pratica atti di resistenza culturale. intensific\u00f2 inoltre lo studio del francese.\ndall'autunno del 1940 karol inizi\u00f2 a lavorare nelle cave di pietra della solvay, anche grazie al sostegno della sua insegnante di francese. dato che l'azienda produceva soda caustica, particolarmente importante nel periodo bellico, a wojty\u0142a venne rilasciato un documento di identit\u00e0 (ausweis) che lo risparmi\u00f2, a differenza di molti suoi coetanei, dalla deportazione in germania o lungo il fronte orientale per svolgere lavori forzati. il lavoro presso la solvay dur\u00f2 fino al 1944.\nil padre mor\u00ec nel 1941. nel 1942, entr\u00f2 nel seminario clandestino diretto dall'arcivescovo di cracovia sapieha. il 29 febbraio 1944, tornando a casa dal lavoro nella cava, fu investito da un camion tedesco, perse coscienza e pass\u00f2 due settimane in ospedale, riportando un trauma cranico acuto, numerose escoriazioni e una ferita alla spalla. secondo testimone della speranza, la biografia scritta da george weigel, questo incidente e la sopravvivenza a esso sembrarono a wojty\u0142a una conferma della propria vocazione religiosa.\nnell'agosto 1944, inizi\u00f2 la rivolta di varsavia e il 6 agosto, il \"luned\u00ec nero\", la gestapo rastrell\u00f2 la citt\u00e0 di cracovia, deportando i giovani maschi per evitare un'analoga sollevazione. quando la gestapo perquis\u00ec la sua casa, wojty\u0142a riusc\u00ec a scampare alla deportazione nascondendosi dietro una porta e si rifugi\u00f2 nel palazzo vescovile, dove rimase fino a guerra finita. la notte del 17 gennaio 1945 i tedeschi abbandonarono la citt\u00e0. i seminaristi restaurarono il vecchio seminario, ridotto in rovine.\n\n\n=== servizio ecclesiastico ===\nkarol wojty\u0142a venne ordinato presbitero il 1\u00ba novembre 1946 dall'arcivescovo di cracovia adam stefan sapieha. subito dopo egli si trasfer\u00ec a roma per proseguire gli studi teologici presso la pontificia universit\u00e0 san tommaso d'aquino (conosciuta anche come angelicum). nella tesi di dottorato, che aveva per tema la dottrina della fede in san giovanni della croce, wojty\u0142a pose l'accento sulla natura personale dell'incontro dell'uomo con dio.\nritornato in polonia nell'estate del 1948, la sua prima missione pastorale fu nel paesino di niegowi\u0107, a venticinque chilometri da cracovia. nel marzo 1949 fu trasferito nella parrocchia di san floriano a cracovia. insegn\u00f2 etica all'universit\u00e0 jagellonica della citt\u00e0 e successivamente all'universit\u00e0 cattolica di lublino. nel 1958 fu nominato vescovo ausiliare di cracovia e quattro anni dopo assunse la guida della diocesi quale vicario capitolare.\nil 13 gennaio 1964, papa paolo vi lo nomin\u00f2 arcivescovo di cracovia.\nsia come vescovo, prima, sia come arcivescovo, poi, wojty\u0142a partecip\u00f2 al concilio vaticano ii, contribuendo ai documenti per la stesura della dignitatis humanae e della gaudium et spes, due dei documenti storici pi\u00f9 importanti e influenti prodotti dal concilio. in particolare, nel settembre del 1964 intervenne sullo schema preparatorio sulla libert\u00e0 religiosa, evidenziando che nel testo si ometteva di dire che \u00absolo la verit\u00e0 rende liberi\u00bb. nel 1965 diede il suo contributo allo schema preparatorio della costituzione dogmatica gaudium et spes, pronunciando il 28 settembre un importante discorso in difesa dell'antropologia personalista. fece parte anche della pontificia commissione per il controllo della popolazione e delle nascite.\n\nil 26 giugno 1967, fu creato e pubblicato cardinale di san cesareo in palatio, chiesa di san cesareo de appia dedicata a san cesario di terracina, (diaconia elevata a titolo pro illa vice) da papa paolo vi. a cracovia si distinse per la sua attivit\u00e0 di opposizione al regime comunista. in particolare, fece pubblicare a puntate nel suo giornale diocesano alcuni libri usciti all'epoca e colpiti dalla censura comunista. tra questi ipotesi su ges\u00f9 di vittorio messori e lettera a un bambino mai nato della scrittrice fiorentina oriana fallaci. la giornalista, in particolare, non grad\u00ec la cosa e scrisse una lettera al cardinale, denunciando la violazione del diritto d'autore, problema che wojty\u0142a pot\u00e9 superare grazie alla legislazione vigente nello stato polacco.il 23 aprile 1974, intervenne come relatore del congresso per il settimo centenario di san tommaso d'aquino, svoltosi a roma dal 17 al 25 aprile, mentre il 28 giugno partecip\u00f2 all'anniversario dell'incoronazione di paolo vi e alla consacrazione episcopale dell'amico andrzej maria deskur; con mons. deskur e altri sei sacerdoti dell'arcidiocesi di cracovia, trascorse a san giovanni rotondo il 28\u00ba anniversario della sua ordinazione sacerdotale. fra essi erano adam kubitz, mons. edward lubowiecki e don stanis\u0142aw dziwisz \u00abche avrebbe mantenuto questo ruolo a fianco del papa\u00bb. a fine ottobre del 1974, ritorn\u00f2 in italia per partecipare alla terza assemblea generale ordinaria del sinodo dei vescovi, per il quale paolo vi lo chiam\u00f2 a tenere la relazione sulla parte dottrinale. il 3 novembre 1974 celebra la messa nell'altare centrale della chiesa di santa maria delle grazie, raccontando dell'amicizia fra lui e il frate cappuccino, che era solito celebrare nell'altare laterale.nell'agosto del 1978, dopo la morte di paolo vi, partecip\u00f2 al conclave che si concluse con l'elezione di albino luciani, il patriarca di venezia, il quale divenne papa giovanni paolo i. avendo 65 anni, luciani era considerato un pontefice giovane in confronto ai suoi predecessori. tuttavia, il 28 settembre, dopo solo 33 giorni di pontificato, giovanni paolo i mor\u00ec. in ottobre wojty\u0142a fece cos\u00ec ritorno in vaticano per prendere parte al secondo conclave in meno di due mesi.\nnell'omelia pronunciata all'indomani dell'elezione alla cattedra di pietro, e di nuovo il 17 novembre 1979, in occasione di un convegno all'angelicum inerente alla biografia e la teologia di san tommaso, il cardinale wojtyla ribad\u00ec che \u00able parole del concilio sono chiare: nello stretto collegamento col patrimonio culturale del passato, ed in particolare col pensiero di san tommaso, i padri hanno visto un elemento fondamentale per un'adeguata formazione del clero e della giovent\u00f9 cristiana e quindi, in prospettiva, una condizione necessaria per il vagheggiato rinnovamento della chiesa\u00bb.\n\n\n=== il secondo conclave del 1978 ===\n\nqualcuno pensa che la sua elezione, come quella del suo predecessore, sia stata frutto di un compromesso: il conclave infatti, secondo quanto emerso dai racconti di alcuni cardinali, vide una netta divisione tra due candidati particolarmente forti quali il cardinale giuseppe siri, arcivescovo di genova, votato dalla parte dell'ala conservatrice, e il cardinale giovanni benelli, arcivescovo di firenze, molto vicino a papa luciani e sorretto dall'ala pi\u00f9 riformista del collegio dei cardinali. secondo i vaticanisti giancarlo zizola e benny lai, a siri sarebbero mancati pochissimi voti per essere eletto papa: wojty\u0142a, per\u00f2, in parte grazie al supporto ottenuto da cardinali come franz k\u00f6nig e altri che avevano precedentemente appoggiato siri, venne eletto, all'ottavo scrutinio, con grande stupore di tutto il mondo, divenendo il primo pontefice non italiano dopo 455 anni: il precedente papa straniero, l'olandese adriano vi, era stato infatti eletto nel 1522.\nalle 18:18 del 16 ottobre dal comignolo della sistina si lev\u00f2 la fumata bianca. poco meno di mezz'ora dopo, alle 18:45, il cardinale protodiacono pericle felici annunci\u00f2 l'avvenuta elezione. pare che in un primo momento wojty\u0142a si volesse chiamare stanislao i in onore del santo patrono della polonia: tuttavia, poich\u00e9 i cardinali gli fecero notare che era un nome che non rientrava nella tradizione romana, wojty\u0142a scelse giovanni paolo ii, in ricordo del predecessore e per tener viva la sua memoria.pochi minuti pi\u00f9 tardi il nuovo papa si present\u00f2 alla folla riunita in piazza san pietro, affacciandosi dalla loggia che sovrasta l'ingresso della basilica di san pietro in vaticano. contrariamente a quanto previsto dal cerimoniale, decise di rivolgere un discorso di saluto alla folla. nel suo breve discorso egli si defin\u00ec come \u00abun nuovo vescovo di roma [...] chiamato da un paese lontano\u00bb e super\u00f2 subito le diffidenze degli italiani, che vedevano per la prima volta da lungo tempo un pontefice straniero, dicendo \u00abse mi sbaglio mi corrigerete!\u00bb, frase rimasta famosa e che suscit\u00f2 l'applauso dei presenti. al termine egli impart\u00ec la prima benedizione urbi et orbi che fu trasmessa in mondovisione.\nil giorno seguente il nuovo pontefice celebr\u00f2 la messa insieme al collegio cardinalizio nella cappella sistina e il 22 ottobre inizi\u00f2 solennemente il ministero petrino, quale 264\u00ba successore di pietro apostolo.\npapa giovanni paolo ii volle iniziare il suo pontificato rendendo omaggio ai due patroni d'italia: il 5 novembre 1978 visit\u00f2 assisi per venerare san francesco, e successivamente si rec\u00f2 anche alla basilica di santa maria sopra minerva in roma per venerare la tomba di santa caterina da siena. il 12 novembre prese possesso, come vescovo di roma, della cattedra di san giovanni in laterano e il 5 dicembre comp\u00ec la prima visita alle parrocchie della diocesi di roma iniziando con san francesco saverio nel quartiere della garbatella.\n\n\n== il pontificato ==\n\n\n=== l'inizio ===\n\nsull'onda del processo di rinnovamento ecclesiastico avviato dal concilio vaticano ii, giovanni paolo ii fece a meno, come i suoi predecessori, di parte della simbologia e del cerimoniale tradizionale al fine di rendere il suo pontificato meno simile a un vero e proprio regno. decise, pertanto, di non usare il plurale maiestatico, riferendosi a s\u00e9 stesso con \u00abio\u00bb al posto di \u00abnoi\u00bb, e opt\u00f2 per una semplice messa di inaugurazione del ministero petrino al posto della tradizionale cerimonia di incoronazione papale.\nil suo stemma, come quello dei predecessori, fu sormontato della tiara (o triregno), un copricapo extra-liturgico adottato dai papi, sia negli stemmi sia nelle apparizioni pubbliche, nella forma attuale, dall'inizio del xiv secolo e visto spesso come un simbolo di potere terreno e di ricchezza, ma egli non la indosser\u00e0 mai sostituendola con la mitria.\n\nnell'omelia di inizio pontificato si sofferm\u00f2 anche sulla simbologia delle tre corone della tiara interpretandole, innovativamente, come la triplice missione di cristo di \"sacerdote, profeta-maestro e re\".\n\nil suo pontificato \u00e8 stato caratterizzato da un'intensa attivit\u00e0 pastorale che lo ha portato in ogni parte del mondo. ha operato per la difesa della pace e per migliorare le relazioni con le altre religioni, in primo luogo con anglicani e ortodossi.\nnei confronti degli ebrei, ha riconosciuto ufficialmente lo stato di israele e ha chiesto perdono per le mancanze e i peccati dei cristiani verso i \"fratelli maggiori\" nel corso dei secoli.\nwojty\u0142a ha avuto anche una grande attenzione ai temi sociali. ha scritto due encicliche sulle distorsioni delle dottrine capitaliste e comuniste: la laborem exercens (14 settembre 1981) e la centesimus annus (1\u00ba maggio 1991), nel centenario della rerum novarum di papa leone xiii.\nha richiesto pi\u00f9 volte a tutti gli stati di rispettare la libert\u00e0 religiosa dei propri cittadini, il suo primo pronunciamento in tale senso \u00e8 stata una lettera al segretario delle nazioni unite kurt waldheim il 2 dicembre 1978 in occasione del trentesimo anniversario della firma della dichiarazione universale dei diritti umani del 1948.\n\n\n=== gli anni ottanta ===\nnel 1982 ha elevato l'opus dei al rango di prelatura personale. nel 1983 promulg\u00f2 la nuova versione del codice di diritto canonico, riformando l'edizione del 1917 che aveva promulgato benedetto xv. il 2 dicembre 1984 conferm\u00f2 la prassi del sacramento della confessione condannando la pratica della confessione comunitaria.\ncon la costituzione apostolica pastor bonus del 1988 stabil\u00ec l'organizzazione della curia romana e i compiti dei vari dicasteri. nel 1989 respinse le richieste di 163 teologi e teologhe riunite nel documento chiamato dichiarazione di colonia in cui essi affermavano che non sarebbe dovuta obbedienza alla santa sede su alcune particolari questioni di fede (soprattutto riguardo ai temi della humanae vitae) e che sarebbe necessaria una consultazione popolare per l'elezione dei vescovi.\n\n\n==== l'attentato ====\n\nil 13 maggio 1981 sub\u00ec un attentato quasi mortale da parte di mehmet ali a\u011fca, un killer professionista turco, che spar\u00f2 al papa tre colpi di pistola in piazza san pietro, pochi minuti dopo che egli era entrato nella piazza per un'udienza generale, colpendolo all'addome. wojty\u0142a fu presto soccorso e sopravvisse. dopo l'attentato fu sottoposto a un intervento della durata di 5 ore e 30 minuti.due anni dopo, nel natale del 1983, volle andare in prigione per incontrare il suo attentatore e dargli il suo perdono. i due parlarono da soli per lungo tempo e la loro conversazione \u00e8 rimasta privata. il papa disse poi dell'incontro: \u00abho parlato con lui come si parla con un fratello, al quale ho perdonato e che gode della mia fiducia. quello che ci siamo detti \u00e8 un segreto tra me e lui\u00bb. l'attentatore venne in seguito condannato all'ergastolo dalla giustizia italiana per attentato a capo di stato estero (infatti la legge di ratifica dei patti lateranensi, la legge n. 810/1929, aveva esteso la condanna all'ergastolo prevista dalla fattispecie di \"attentato al presidente della repubblica\" ex art. 276 c.p. anche alla persona del sommo pontefice mentre, ex art. 295 c.p., la pena in cui soggiace chi attenta alla vita di un capo di stato estero corrisponde alla reclusione non inferiore ai 20 anni). nel 2000 il presidente della repubblica carlo azeglio ciampi gli concesse la grazia: ali a\u011fca, estradato dall'italia, fu condotto nel carcere di massima sicurezza di kartal (turchia), nel quale stava scontando la pena di dieci anni di reclusione per l'assassinio del giornalista abdi i\u0307pek\u00e7i, avvenuto nel 1979.\n\nali a\u011fca non ha mai voluto rivelare in modo chiaro la verit\u00e0 e ha ripetutamente cambiato versione sulla dinamica della preparazione dell'attentato, a volte suggerendo di aver avuto aiuti dall'interno del vaticano. i documenti analizzati dalla commissione mitrokhin dimostrerebbero che l'attentato fu progettato dal kgb in collaborazione con la stasi (polizia della repubblica democratica tedesca) e con l'appoggio di un gruppo terroristico bulgaro a roma, che a sua volta si sarebbe rivolto a un gruppo turco di estrema destra, i lupi grigi. una relazione di minoranza della stessa commissione neg\u00f2 questa tesi; tuttavia, altri documenti scoperti negli archivi sovietici e resi pubblici nel marzo 2005 sostengono la tesi che l'attentato sia stato commissionato dall'unione sovietica.le motivazioni che avrebbero portato l'urss a preparare l'attentato non sono state chiarite; probabilmente, l'unione sovietica temeva l'influenza che un papa polacco poteva avere sulla stabilit\u00e0 dei suoi paesi satelliti dell'europa orientale, in special modo la polonia.\n\nun'altra ipotesi (non necessariamente contraddittoria della prima) \u00e8 quella del coinvolgimento della mafia nell'attentato, suffragata dal memoriale del pentito di cosa nostra vincenzo calcara sulle dichiarazioni rese a paolo borsellino. calcara racconta di essere stato incaricato dall'imprenditore mafioso e massone michele lucchese (che aveva contatti in vaticano tramite monsignor marcinkus) di prelevare da piazza san pietro, 20 minuti dopo l'attentato, un turco armato da un mafioso bulgaro, antonov. assieme al turco e altri due mafiosi, si sarebbe recato a paderno dugnano, a casa di lucchese, dove il turco sarebbe stato ucciso e seppellito.tutte queste informazioni vanno considerate alla stregua di ipotesi, perch\u00e9 non sono state comprovate le circostanze e le motivazioni dell'attentato.\nun documento della congregazione per la dottrina della fede analizza l'attentato, mettendolo in relazione con l'ultimo dei segreti di f\u00e1tima. l'attentato \u00e8 avvenuto nel giorno della ricorrenza della prima apparizione della madonna ai pastorelli di fatima e giovanni paolo ii, convinto che fosse stata la mano della madonna a deviare quel colpo e a salvargli la vita, volle che l'ogiva del proiettile fosse incastonata nella corona della statua della vergine a f\u00e1tima.\nun altro tentativo di assassinio di giovanni paolo ii avvenne a f\u00e1tima a quasi un anno di distanza da quello di piazza san pietro, il 12 maggio 1982: un uomo riusc\u00ec a colpire di striscio il papa con una baionetta, prima di essere fermato dalla sicurezza. l'uomo, un sacerdote spagnolo di nome juan mar\u00eda fern\u00e1ndez y krohn, si opponeva alle riforme del concilio vaticano ii e definiva il papa un \"agente di mosca\". fu condannato a sei anni di prigione ed espulso dal portogallo.\n\n\n==== l'anno santo del 1983 e l'istituzione delle gmg ====\nper il 1983-1984 indisse il giubileo straordinario della redenzione, nel 1950\u00ba anniversario della convenzionale data della morte e resurrezione di cristo (33). in calendario indisse tra i vari appuntamenti il giubileo dei giovani, che ebbe il suo culmine il 15 aprile 1984, domenica delle palme: quel giorno trecentomila giovani affollarono piazza san pietro, cifra decisamente inconsueta per l'epoca.\napprofittando della concomitanza con l'anno internazionale della giovent\u00f9 indetta dall'onu, il papa diede appuntamento ai giovani per l'anno successivo: l'incontro a roma del 31 marzo 1985 segn\u00f2 l'istituzione delle giornate mondiali della giovent\u00f9. nello stesso anno la visita pastorale nei paesi bassi.\nfu cos\u00ec deciso di continuare a organizzare questo genere di eventi ogni due anni in una citt\u00e0 del mondo scelta dal papa: le prime due furono buenos aires nel 1987 e santiago di compostela nel 1989. con il passare degli anni le cosiddette \"gmg\" divennero incontri dall'importanza sempre maggiore, a prescindere dal numero effettivo di partecipanti.\nin particolare la gmg del 1995, svoltasi a manila alla presenza di quattro o cinque milioni di persone, \u00e8 considerato il pi\u00f9 grande raduno umano della storia. l'ultima gmg presieduta da papa wojtyla fu quella svoltasi a toronto nel 2002.\n\n\n=== gli anni novanta e i primi anni dopo il 2000 ===\n\nil 15 agosto 1990, nella costituzione apostolica ex corde ecclesiae stabil\u00ec alcune regole per le universit\u00e0 cattoliche, tra cui il requisito per i docenti dell'approvazione del proprio vescovo. il 27 aprile 1991 papa giovanni paolo ii, in basilicata, visit\u00f2 pisticci scalo, frazione del comune di pisticci, dove incoron\u00f2 la statua di santa maria la sanit\u00e0 del casale, conservata nell'omonima abbazia. il 22 ottobre 1993 conferm\u00f2 la regola del celibato ecclesiastico nella chiesa latina, affermando che \u00abbisogna ardire, mai ripiegare\u00bb. nello stesso anno visit\u00f2 la sicilia, in un periodo segnato dalle tragiche vicende riguardanti i delitti mafiosi (fra i quali quelli di giovanni falcone e paolo borsellino): tra i momenti di maggiore impatto vi fu il discorso di accusa a cosa nostra ad agrigento, presso la valle dei templi il 9 maggio. l'11 febbraio 1997, su indicazione del cardinale camillo ruini, nomin\u00f2 antonio buoncristiani come delegato a \u00abesercitare tutte le funzioni spettanti normalmente sia al superiore generale che al superiore provinciale\u00bb nella societ\u00e0 san paolo, e quindi nella direzione della casa editrice delle edizioni paoline e di tutti i periodici da esse gestiti, tra cui famiglia cristiana. la vicenda port\u00f2 alle dimissioni dell'allora direttore leonardo zega.\ncon il motu proprio ad tuendam fidem del 1998 chiar\u00ec il significato della \u00abprofessione di fede del 1989\u00bb che stabilisce la necessit\u00e0 per i teologi cattolici di aderire alle \u00abverit\u00e0\u00bb proclamate dal magistero \u00abin modo definitivo\u00bb anche quando queste non siano stabilite come dogma. sempre nello stesso anno, con il motu proprio apostolos suos del 21 maggio chiar\u00ec i limiti delle conferenze episcopali.\n\nnella notte tra il 31 dicembre 1999 e il 1\u00ba gennaio 2000 ha presieduto la speciale benedizione urbi et orbi dedicata all'inizio del nuovo millennio:\n\nil 30 aprile 2000 ha canonizzato faustina kowalska e istitu\u00ec la festa della divina misericordia. nello stesso anno, proclama santo martire matteo correa magallanes. il 17 agosto 2002 nel santuario della divina misericordia di cracovia-\u0142agiewniki ha effettuato, con atto solenne, l'affidamento del mondo alla divina misericordia.\nil pontefice ribad\u00ec ripetutamente la dignit\u00e0 dell'uomo e il diritto alla vita, come fondamento di tutte le posizioni assunte in tema di morale. ogni individuo \u00e8 \u00abunico e irripetibile\u00bb e ogni persona in quanto \u00e8 a \u00abimmagine e somiglianza di dio\u00bb ha una dignit\u00e0 che non \u00e8 acquisita con meriti, ma \u00e8 data fin dalla nascita. il diritto naturale secondo san tommaso discende dal diritto divino, da un volere del creatore che ha imposto tali leggi alla natura creata. la vita \u00e8 un diritto in quanto dono di dio, il solo che pu\u00f2 darla e toglierla. il diritto alla vita \u00e8 per il pontefice il fondamento di ogni altro diritto: della persona, e dell'esistenza di una giustizia e di un sistema di diritti a suo riguardo.\nil 1\u00ba ottobre 2003, riceve in vaticano, dall'accademia bonifaciana di anagni, fondata il 5 agosto precedente per ricordare i 700 anni dalla morte di papa bonifacio viii dal cav. sante de angelis, come primo insignito il premio internazionale bonifacio viii \"...per una cultura della pace...\", auspicando in quell'occasione che \"l'accademia bonifaciana contribuisca con ogni utile iniziativa alla costruzione di un mondo pi\u00f9 giusto e fraterno, nella promozione degli autentici valori umani e cristiani e che il \u201cbonifacio\u201d diventi il segno nel mondo di una vera cultura della pace ed un momento insostituibile e di grande prestigio per promuovere la terra di ciociaria e l'italia\".\n\n\n=== i problemi di salute ===\nquando giovanni paolo ii inizi\u00f2 il suo pontificato, diversamente dai suoi predecessori, era ancora decisamente giovane (fu il pontefice pi\u00f9 giovane eletto dai tempi di papa pio ix, nel 1846) e in ottima salute, tanto che faceva abitualmente escursioni, nuotava e sciava. dopo oltre quindici anni sul seggio papale, complici l'invecchiamento fisiologico, un attentato e un gran numero di traumi fisici, la sua salute cominci\u00f2 a declinare. nell'estate del 1992 gli fu rimosso un tumore benigno al colon, nel 1993 si slog\u00f2 una spalla scivolando al termine di un'udienza e nel 1994 si ruppe il femore destro a seguito di una caduta nel bagno del suo appartamento privato.\nin conseguenza di tutti questi infortuni, il 29 aprile 1994 fu sottoposto a un intervento di artroprotesi all'anca, il quale gli permise di tornare a camminare, seppur con l'uso del bastone. nel corso della benedizione natalizia del 1995, fu costretto a interrompere il suo discorso per un malore. la stampa parl\u00f2 di una recidiva del tumore asportatogli tre anni prima; solo in seguito si seppe che, come confermato dal suo medico personale renato buzzonetti, si trattava di un attacco di appendicite acuta, il quale venne efficacemente curato attraverso una terapia medica, fino al successivo intervento programmato di appendicectomia al quale il pontefice fu sottoposto nell'ottobre del 1996 e che venne effettuato dal prof. francesco crucitti.\nil papa inoltre si ammal\u00f2 di parkinson. i primi sintomi, sempre secondo quanto dichiarato dal dottor buzzonetti in un'intervista con l'osservatore romano, apparvero alla fine del 1991 con un lieve tremore della mano sinistra, progredendo nel tempo e rendendo sempre pi\u00f9 difficoltosi i movimenti e la pronuncia delle parole. con l'avanzare dell'et\u00e0, fecero la loro comparsa anche problemi osteoarticolari, tra cui un'artrosi acuta al ginocchio destro, che a partire dal 2002 rese sempre pi\u00f9 difficoltoso per il papa il camminare e lo stare in piedi a lungo. fu costretto per questo a utilizzare prima una pedana mobile e poi una sedia a rotelle. nonostante questi disagi continu\u00f2 a girare il mondo, disse di accettare la volont\u00e0 di dio che lo faceva papa e rimase determinato a mantenere la carica fino alla morte, o finch\u00e9 non sarebbe diventato mentalmente inabile in maniera irreversibile. coloro che lo hanno incontrato dicono che, sebbene provato fisicamente, sia sempre stato perfettamente lucido.nel settembre 2003 il cardinale joseph ratzinger, spesso considerato la \u00abmano destra\u00bb di papa wojty\u0142a, disse \u00abdovremmo pregare per il papa\u00bb, sollevando serie preoccupazioni circa lo stato di salute del pontefice. il futuro papa benedetto xvi aveva conosciuto wojty\u0142a durante gli anni del concilio vaticano ii e nel libro dal titolo accanto a giovanni paolo ii, edito nel 2014, raccont\u00f2 il profondo sentimento di stima e di affetto che lo leg\u00f2 personalmente al predecessore, il quale, nella propria autobiografia alzatevi, andiamo!, aveva riservato per lui l'espressione di \"amico fidato\".\n\n\n=== la morte ===\n\nil 1\u00ba febbraio 2005 fu ricoverato al policlinico agostino gemelli di roma, dove rest\u00f2 fino al 10 febbraio; successivamente fu costretto a saltare gran parte degli impegni previsti per l'aggravarsi delle sue condizioni di salute. il 27 marzo, giorno di pasqua, apparve alla finestra su piazza san pietro per poco tempo. il messaggio urbi et orbi fu letto dal cardinale angelo sodano, mentre il papa benedisse la folla di mano sua, tentando di parlare senza riuscirci.\n\nil 30 marzo, mercoled\u00ec, il papa apparve per l'ultima volta in pubblico: si affacci\u00f2 brevemente sulla finestra su piazza san pietro e tent\u00f2 di parlare, ma al posto delle parole emise solo un prolungato respiro. dopo due giorni dal peggioramento del suo stato di salute a causa di un'infezione dell'apparato urinario, giovanni paolo ii mor\u00ec alle ore 21:37 di sabato 2 aprile 2005, vigilia della domenica della divina misericordia, all'et\u00e0 di 84 anni. l'annuncio della morte venne dato dal portavoce vaticano joaqu\u00edn navarro-valls. un \"amen\" sarebbe stata l'ultima parola pronunciata dal pontefice. tocc\u00f2 invece all'arcivescovo leonardo sandri, sostituto per gli affari generali della segreteria di stato, annunciare la morte del pontefice alle migliaia di persone accorse in piazza san pietro, raccolte in preghiera nelle ore immediatamente precedenti il decesso:\u00abcarissimi fratelli e sorelle, alle 21:37 il nostro amatissimo santo padre giovanni paolo ii \u00e8 tornato alla casa del padre. preghiamo per lui.\u00bb\n(annuncio di leonardo sandri in occasione della morte di papa giovanni paolo ii, il 2 aprile 2005.)da quella sera e fino al giorno delle esequie, pi\u00f9 di tre milioni di pellegrini confluirono a roma per rendere omaggio alla salma del papa.i funerali ebbero luogo sei giorni dopo, venerd\u00ec 8 aprile, celebrati dal cardinale joseph ratzinger in qualit\u00e0 di decano del collegio cardinalizio (eletto papa undici giorni dopo), in piazza san pietro, con la partecipazione di un altissimo numero di capi di stato e di governo (pi\u00f9 di 200 delegazioni ufficiali) oltre ai rappresentanti di tutte le religioni. molti applausi e grida \"santo subito\" accompagnarono l'omelia del cardinal ratzinger.papa wojty\u0142a fu poi sepolto nelle grotte vaticane, sotto la basilica. la bara fu calata in una tomba creata nella stessa nicchia precedentemente occupata dai resti di papa giovanni xxiii. la nicchia era vuota da quando i resti di papa giovanni erano stati spostati nel corpo principale della basilica dopo la sua beatificazione.\nsi \u00e8 stimato che il rito sia stato seguito direttamente da un numero compreso tra le 250 000 e le 300 000 persone che affollavano la piazza e l'antistante via della conciliazione, e, tramite maxischermi, da almeno 2 milioni di persone riunite a tor vergata e nelle piazze di roma.l'eccezionalit\u00e0 dell'evento fu sottolineata in quei giorni da diversi commentatori, e il rito funebre fu trasmesso in diretta in mondovisione a reti unificate totalizzando, in italia, quasi 15 milioni di spettatori e uno share del 90%.l'afflusso di pellegrini a roma nei giorni precedenti al funerale fu particolarmente intenso e sono state stimate tra i 2 e i 5 milioni di presenze totali. furono allestiti velocemente dalla protezione civile tendopoli e ospedali da campo e furono posizionati nelle piazze cittadine, dal comune di roma, ventisette maxischermi. la protezione civile, prevedendo un afflusso straordinario a roma, invi\u00f2, nei giorni precedenti, a tutti i telefoni cellulari su scala nazionale, alcuni sms che fornivano informazioni sulle condizioni climatiche e sui dati d'afflusso e invitavano chi avesse voluto seguire l'evento a farlo tramite maxischermo, poich\u00e9 piazza san pietro era divenuta inaccessibile gi\u00e0 dal 6 aprile.\n\n\n==== testamento ====\nil testamento di papa giovanni paolo ii \u00e8 un documento scritto dallo stesso papa wojty\u0142a. \u00e8 simile al testamento di papa paolo vi.\nil documento, scritto in lingua polacca in periodi di tempo diversi, inizia con una spiegazione delle diverse decisioni del papa per la cessione dei suoi oggetti personali di uso quotidiano; seguono riflessioni su episodi significativi del suo pontificato e chiude con il ricordo delle molte persone conosciute, tra le quali include il rabbino di roma. \u00e8 stato letto prima al collegio dei cardinali dal camerlengo eduardo mart\u00ednez somalo e dal decano del collegio cardinalizio joseph ratzinger (succeduto a giovanni paolo ii, diventando papa benedetto xvi, il 19 aprile 2005), prima del funerale di papa giovanni paolo ii. \u00e8 stato reso pubblico il 7 aprile 2005.\n\n\n==== successione ====\n\nsubito dopo la morte di papa giovanni paolo ii \u00e8 iniziato il periodo di sede vacante e il processo di successione. il suo \"anello piscatorio\" e il sigillo sono stati distrutti dal cardinale camerlengo, eduardo mart\u00ednez somalo, a significare la fine della sua autorit\u00e0 papale. l'appartamento papale e tutto ci\u00f2 che era sotto la diretta autorit\u00e0 e giurisdizione di sua santit\u00e0 \u00e8 stato sigillato ed \u00e8 iniziato il cerimoniale di nove giorni di esequie. la salma di giovanni paolo ii \u00e8 stata esposta fino al suo funerale che si \u00e8 tenuto venerd\u00ec 8 aprile.\n\n\n=== beatificazione ===\nil 28 aprile successivo alla morte, papa benedetto xvi ha concesso la dispensa dal tempo di cinque anni di attesa dopo la morte per l'inizio della causa di beatificazione e canonizzazione. la causa \u00e8 stata aperta ufficialmente il 28 giugno 2005 dal cardinale camillo ruini, vicario generale per la diocesi di roma. postulatore della causa \u00e8 stato monsignor s\u0142awomir oder.\nil 2 aprile 2007, a due anni dalla morte, nella basilica di san giovanni in laterano in roma, il cardinale camillo ruini ha dichiarato conclusa la prima fase diocesana del processo di beatificazione di giovanni paolo ii, consegnando le risultanze alla congregazione per le cause dei santi. tale atto \u00e8 avvenuto attraverso un iter giuridico-procedurale durante il quale sono stati letti in latino i verbali per il passaggio dei documenti, i quali riguardano la deposizione di 130 testimoni a favore e contro la beatificazione, nonch\u00e9 le conclusioni di teologi e storici al riguardo.\nal 1\u00ba aprile 2009, le segnalazioni di presunti miracoli al vaglio della congregazione per le cause dei santi erano 251. il 19 dicembre seguente, con un decreto firmato da papa benedetto xvi che ne attesta le virt\u00f9 eroiche, \u00e8 stato proclamato venerabile.\nil 14 gennaio 2011 benedetto xvi ha promulgato il decreto che attribuisce un miracolo all'intercessione di giovanni paolo ii. secondo quanto riportato dal cardinale angelo amato, prefetto della congregazione delle cause dei santi, si tratta della guarigione dal morbo di parkinson (lo stesso di cui ha sofferto giovanni paolo ii) della religiosa francese suor marie simon-pierre (delle piccole suore delle maternit\u00e0 cattoliche, nata nel 1961). la malattia le era stata diagnosticata nel 2001. secondo la testimonianza della religiosa, la guarigione per intercessione del pontefice \u00e8 avvenuta la sera del 2 giugno 2005, quando aveva 44 anni.\nla cerimonia di beatificazione ha avuto luogo in piazza san pietro nella domenica della divina misericordia, il 1\u00ba maggio 2011, ed \u00e8 stata presieduta dal papa suo successore, benedetto xvi. alla cerimonia erano presenti circa un milione e mezzo di fedeli, provenienti da tutto il mondo, tra cui moltissimi polacchi. un lunghissimo applauso ha salutato l'immagine del beato giovanni paolo ii mentre veniva scoperta dal balcone della loggia delle benedizioni della basilica vaticana. circa 90 sono state le delegazioni internazionali che hanno presenziato alla cerimonia. il feretro del papa, riesumato per l'occasione (ma mantenuto sigillato) il 29 aprile, dalle grotte vaticane \u00e8 stato nuovamente esposto presso l'altare della confessione di san pietro, ricevendo l'omaggio ininterrotto dei pellegrini sino al 2 maggio, quando \u00e8 stato tumulato, in forma privata, presso la cappella di san sebastiano nella basilica vaticana.\n\n\n=== canonizzazione ===\ngiovanni paolo ii \u00e8 stato canonizzato, insieme a giovanni xxiii, da papa francesco, alla presenza anche del papa emerito benedetto xvi, il 27 aprile 2014, festa della divina misericordia (come per la beatificazione).alla cerimonia ha partecipato in piazza san pietro pi\u00f9 di un milione di fedeli, per la maggior parte polacchi, mentre sono state stimate in due miliardi le persone pronte a seguire l'evento, trasmesso in mondovisione.oltre a maxischermi posti in chiese e piazze in tutto il pianeta, per la prima volta nella storia un evento \u00e8 stato trasmesso in diretta 3d in pi\u00f9 di 500 cinema in 20 paesi del mondo (in italia \u00e8 altres\u00ec andato in onda in tale formato sul canale a pagamento sky 3d). l'evento \u00e8 anche stato registrato in ultra hd 4k grazie alla collaborazione tra il centro televisivo vaticano, sony e sky italia.ai fini della canonizzazione, per la quale devono essere ufficialmente riconosciuti due miracoli, la chiesa ha ritenuto miracolosa la guarigione di floribeth mora d\u00edaz, una donna nata il 19 giugno 1963 a san jos\u00e9, in costa rica. la mattina dell'8 aprile 2011 la donna si era svegliata con un forte mal di testa, a seguito del quale era stata sottoposta a un'angiografia, che aveva rivelato la rottura di un aneurisma cerebrale con conseguente emorragia subaracnoidea, non operabile nelle strutture mediche locali.rimandata a casa senza speranza di guarire, il 1\u00ba maggio, mentre seguiva in televisione la cerimonia di beatificazione di giovanni paolo ii, iniziata alle 10, quando in costa rica erano le 2, preg\u00f2 il pontefice scomparso di intercedere per la sua guarigione e poi, dopo aver assistito a tutta la trasmissione, si addorment\u00f2. la mattina seguente, dopo il risveglio, rifer\u00ec di aver sentito interiormente la voce del papa, da poco beato, che la invitava ad alzarsi dal letto: nel fare ci\u00f2 si accorse che non provava pi\u00f9 alcun disturbo. in seguito due risonanze magnetiche, eseguite l'11 novembre 2011 e il 16 maggio 2012, evidenziarono la totale scomparsa dell'aneurisma.\n\n\n== concistori per la creazione di nuovi cardinali ==\n\npapa giovanni paolo ii durante il suo pontificato ha creato 231 cardinali nel corso di 9 distinti concistori.\n\n\n== beatificazioni e canonizzazioni del pontificato ==\n\ngiovanni paolo ii durante il suo lungo pontificato ha proclamato ben 482 santi (pi\u00f9 di quanti ne proclamarono i pontefici precedenti) e ha beatificato 1 345 servi di dio.\n\n\n== magistero e altri interventi ==\ngiovanni paolo ii prosegu\u00ec l'insegnamento della dottrina cattolica attraverso la redazione di una serie di scritti teologici, che ebbero forte eco all'interno della chiesa e, spesso, anche al suo esterno.\nun grande risultato di giovanni paolo ii fu la pubblicazione del catechismo della chiesa cattolica, che diede alla chiesa cattolica un catechismo molto pi\u00f9 aggiornato. le sue prime encicliche si soffermarono sul dio \u00abuno e trino\u00bb: la prima di esse, redemptor hominis (1979), riguarda la figura di ges\u00f9; la seconda, dives in misericordia (1980), parla di dio; nel 1985 complet\u00f2 la trilogia, con la dominum et vivificantem, sullo spirito santo che \u00ab\u00e8 signore e d\u00e0 la vita\u00bb. giovanni paolo ii mantenne questa focalizzazione su dio durante tutto il pontificato.\nnella sua visione per il nuovo millennio, contenuta nella lettera apostolica novo millennio ineunte del 6 gennaio 2001, un \u00abprogramma per ogni tempo\u00bb, enfatizz\u00f2 l'importanza di \u00abripartire da cristo\u00bb: \u00abno, non una formula ci salver\u00e0, ma una persona\u00bb.\nla prima priorit\u00e0 per la chiesa \u00e8 la santit\u00e0: \u00abtutti i fedeli di qualsiasi stato o grado sono chiamati alla pienezza della vita cristiana\u00bb. inoltre, \u00abper questa pedagogia della santit\u00e0 c'\u00e8 bisogno di un cristianesimo che si distingua innanzitutto nell'\"arte della preghiera\"\u00bb. la sua ultima enciclica, ecclesia de eucharistia (2003) \u00e8 sull'eucaristia, che wojty\u0142a afferma \u00abcontenere l'intera ricchezza spirituale della chiesa: cristo stesso\u00bb, enfatizzando il bisogno di \u00abrinnovare la meraviglia\u00bb sull'eucaristia e \u00abcontemplare il volto di cristo\u00bb. altri documenti importanti del suo pontificato sono stati la laborem exercens (1981) e la centesimus annus (1991) sui temi del lavoro, la evangelium vitae (1995) sull'inviolabilit\u00e0 della vita, la fides et ratio (1998) sui rapporti tra fede e ragione, e la veritatis splendor (1993), sulla morale cattolica.\ndiversi personaggi hanno criticato giovanni paolo ii, adducendo che egli abbia bloccato gli sforzi progressisti seguiti al concilio vaticano ii, diventando un simbolo del lato conservatore della chiesa cattolica. la sua opposizione a metodi contraccettivi, aborto e omosessualit\u00e0 \u00e8 stata fervente e continua; un punto molto controverso del suo papato fu la lettera del 1\u00ba ottobre 1986 a tutti i vescovi in cui descriveva l'omosessualit\u00e0 come una \u00abtendenza verso un male morale intrinseco\u00bb e \u00abun disordine oggettivo\u00bb. nel suo libro memoria e identit\u00e0 afferma che la spinta per il matrimonio gay potrebbe essere parte di \u00abuna nuova ideologia del male [...] che tenta di minare i diritti umani, contro la famiglia e le persone\u00bb.\n\n\n=== il tema della \u00abcultura della morte\u00bb ===\nil 10 gennaio 2005, durante il messaggio ai diplomatici presso la santa sede, antepose a tutti i problemi dell'umanit\u00e0, compresa la fame, il tema della \u00absfida della vita\u00bb contro quella che defin\u00ec come \u00abcultura della morte\u00bb, rappresentata da aborto, fecondazione artificiale, clonazione, eutanasia, unioni civili, pena di morte e matrimoni omosessuali, dichiarando che \u00ablo stato ha come suo compito primario proprio la tutela e la promozione della vita umana\u00bb. il tema della \u00abcultura della morte\u00bb e la condanna di essa ricorre in numerosi pronunciamenti di giovanni paolo ii.\n\n\n=== aborto ===\nla sua dottrina ha difeso fortemente la vita umana dal concepimento fino alla morte naturale. questa posizione \u00e8 stata per qualcuno di stampo conservatore, mentre altri l'hanno considerata un baluardo nella difesa dei pi\u00f9 deboli e della vita. nell'enciclica evangelium vitae del 25 marzo 1995 defin\u00ec \u00abdemocrazie totalitarie\u00bb gli stati democratici che consentono l'interruzione volontaria di gravidanza.\n\n\n=== omosessualit\u00e0 ===\nnel 1986, durante il suo pontificato, la congregazione per la dottrina della fede emana un documento intitolato cura pastorale delle persone omosessuali (de pastorali personarum homosexualium cura), che afferma:\n\nil documento porta la firma dell'allora prefetto della congregazione, il cardinale joseph ratzinger.\nil giorno dopo la parata del pride tenutasi a roma nel 2000, contemporaneamente al giubileo, durante l'angelus espresse dalla finestra di piazza san pietro \u00abamarezza per l'affronto recato al grande giubileo dell'anno duemila e per l'offesa ai valori cristiani di una citt\u00e0 che \u00e8 tanto cara al cuore dei cattolici di tutto il mondo\u00bb.\nil 25 gennaio 2003 con un decreto della congregazione per la dottrina della fede ordina la dimissione dallo stato clericale di franco barbero, della comunit\u00e0 ecclesiale di base di pinerolo che aveva simbolicamente benedetto alcuni matrimoni omosessuali.\n\n\n=== ordinazione femminile ===\n\ngiovanni paolo ii si \u00e8 espresso contro l'ordinazione al sacerdozio di donne. nel 1979, in risposta a una rappresentante delle suore degli stati uniti, disse:\n\ntale posizione fu ribadita con la lettera apostolica mulieris dignitatem\nil 15 agosto 1988 e successivamente il 22 maggio 1994 nella lettera apostolica ordinatio sacerdotalis:\n\nsull'ipotesi che per tale pronunciamento si fosse avvalso dell'infallibilit\u00e0 papale, intervenne dapprima la congregazione per la dottrina della fede, con il suo responsum in data 28 ottobre 1995, a firma dell'allora prefetto, cardinale joseph ratzinger. in questo documento si afferma che la suddetta dottrina \u00abproposta infallibilmente dal magistero ordinario e universale\u00bb, \u00e8 proposta dalla lettera apostolica ordinatio sacerdotalis con una dichiarazione formale e deve essere considerata come appartenente al deposito della fede. in seguito lo stesso giovanni paolo ii, nel discorso ai vescovi tedeschi del 20 novembre 1999 (n. 10), afferm\u00f2: \u00abl'insegnamento sul sacerdozio riservato agli uomini riveste il carattere di quella infallibilit\u00e0 che \u00e8 legata al magistero ordinario e universale della chiesa\u00bb.\n\n\n=== celibato del clero ===\n\ncome papa paolo vi, anche giovanni paolo ii intervenne pi\u00f9 volte in difesa del celibato ecclesiastico nella chiesa latina, dichiarando che mantenerlo sarebbe stato positiva soluzione al calo delle vocazioni. tra i motivi elencati in favore del celibato ecclesiastico, giovanni paolo ii cit\u00f2 il maggior tempo da dedicare alla parrocchia/comunit\u00e0 e il fatto che i sacerdoti non debbano pensare ai beni terreni.\n\n\n=== divorzio ===\nha confermato la posizione della chiesa contraria all'ammissione di cattolici divorziati risposati o conviventi con altri, al sacramento dell'eucaristia nell'esortazione apostolica familiaris consortio del 22 novembre 1982. il 22 novembre 2001 ha nuovamente espresso tale posizione ai presuli dell'oceania, dopo che erano stati sollevati dei dubbi durante il sinodo per l'oceania tenutosi a roma nel 1998 e nell'enciclica ecclesia de eucharistia del 2003.\n\n\n=== ecologia ===\nha dedicato particolare attenzione al tema dell'ecologia, ponendo pi\u00f9 volte l'accento sulla necessit\u00e0 di salvaguardare l'ambiente e richiamando l'uomo ad essere l'artefice e il collaboratore di dio in questo compito.\n\n\n=== l'anima degli animali ===\npapa giovanni paolo ii \u00e8 stato il primo pontefice conosciuto a dichiarare di ritenere gli animali, sotto il profilo ultraterreno, possessori di una sorta di \"anima\", una scintilla vitale.\n\n\n=== testo del catechismo ===\nil 15 agosto 1997, con la lettera apostolica laetamur magnopere, approv\u00f2 e promulg\u00f2 in modo ufficiale il catechismo della chiesa cattolica, che \u00e8 stato accolto con diverso umore dai vari ambienti cattolici.\nuno dei temi pi\u00f9 controversi riguardava la pena di morte. pur essendovi una decisa condanna della pena di morte, questa condanna non \u00e8 totale. una successiva riscrittura ha eliminato molti dubbi, coniugando il rispetto della dottrina precedente (nello stato pontificio si praticava la pena di morte, cos\u00ec come in quasi tutti gli stati dell'epoca) con l'affermazione secondo cui al giorno d'oggi i casi in cui tale pena \u00e8 lecita sono praticamente inesistenti.\nnella versione passata, il catechismo scriveva (art. 2267):\n\n\n=== liturgia ===\nsi \u00e8 espresso contro le sperimentazioni nella liturgia, in un chirografo del 22 novembre 2003 dichiar\u00f2 che \u00abil sacro ambito della celebrazione liturgica non deve mai diventare laboratorio di sperimentazioni o di pratiche compositive ed esecutive introdotte senza un'attenta verifica\u00bb, posizione ripetuta nella lettera apostolica spiritus et sponsa del 4 dicembre in occasione del quarantesimo anniversario della costituzione sulla liturgia del concilio vaticano ii.\nin precedenza, il 24 maggio il cardinale dar\u00edo castrill\u00f3n hoyos aveva celebrato a nome del papa una messa tridentina nella basilica di santa maria maggiore in roma.\n\n\n=== l'incontro con padre pio ===\ndesideroso di conoscere padre pio da pietrelcina, nell'anno 1947 wojty\u0142a part\u00ec per il gargano con un seminarista suo connazionale e si trattenne qualche giorno nel paese in cui viveva padre pio. le cronache registrano che ebbe vari incontri con il frate e che and\u00f2 a confessarsi da lui. nel novembre 1962 quando wojty\u0142a, gi\u00e0 vescovo, era di nuovo a roma per il concilio, invi\u00f2 una lettera a padre pio chiedendogli l'intercessione per la salute di una sua amica affetta da una grave neoplasia. la signora guar\u00ec, a detta dei medici stessi, in modo prodigioso. il carteggio epistolare di tale evento (che comprende anche una lettera di ringraziamento spedita 11 giorni dopo la prima) \u00e8 conservato come testimonianza.\nwojty\u0142a dimostr\u00f2 sempre grande considerazione per il frate di pietrelcina e fu proprio durante il suo pontificato che pio fu prima beatificato (2 maggio 1999) e poi canonizzato (16 giugno 2002).\n\n\n== viaggi apostolici, visite pastorali e uscite segrete ==\ndurante il suo pontificato, giovanni paolo ii ha viaggiato pi\u00f9 di tutti i precedenti papi messi assieme, compiendo pi\u00f9 di 170 visite in 129 paesi\ne per questo, fu insignito del riconoscimento di globetrotter onorario dopo l'udienza del novembre 2000 quando ricevette gli harlem globetrotters.\nmentre alcune delle mete dei suoi pellegrinaggi (come gli stati uniti e la terra santa) erano gi\u00e0 stati visitati dal predecessore paolo vi (soprannominato a volte \u00abil papa pellegrino\u00bb), molti altri paesi non erano mai stati visitati in precedenza da alcun altro pontefice.\noltre ai viaggi ufficiali, inoltre, sono state annotate pi\u00f9 di un centinaio di uscite segrete dal vaticano, fatte dal pontefice per trascorrere momenti di vacanza; frequenti soprattutto furono le visite sui vicini monti dell'abruzzo, dove, come il suo segretario dichiara, \u00abera come se riprendesse le forze\u00bb.\n\n\n== relazioni con le altre religioni ==\npapa giovanni paolo ii \u00e8 entrato in contatto con molte diverse fedi, senza mai cessare di ricercare con esse un terreno comune, etico, dottrinale o dogmatico. ha stabilito contatti con israele, pregando a gerusalemme presso il muro del pianto; inoltre \u00e8 stato il primo pontefice romano dopo san pietro a pregare in una sinagoga visitando il 13 aprile 1986 la sinagoga di roma. il dalai lama, guida spirituale del buddhismo tibetano, ha avuto otto incontri con giovanni paolo ii, pi\u00f9 di ogni altro singolo dignitario, trovandosi spesso di comune opinione.\nil 27 ottobre 1986 si \u00e8 svolta ad assisi una giornata di incontro tra le grandi religioni, indetta da giovanni paolo ii che diede inizio allo spirito di assisi. in tale circostanza, le differenti religioni \u00absi sono dichiarate concordi nel riconoscere che, per diverso che sia il nome di dio da esse invocato, la ricerca della pace per le vie della nonviolenza \u00e8 la pietra di paragone dell'obbedienza alla sua volont\u00e0\u00bb.\n\n\n=== relazioni con il popolo ebraico ===\ngiovanni paolo ii ha scritto e parlato molto sull'argomento delle relazioni della chiesa con gli ebrei, e ha reso omaggio alle vittime dell'olocausto in molte nazioni. \u00e8 stato il primo papa ad aver visitato il campo di concentramento di auschwitz in polonia, nel 1979. uno dei pochi papi a essere cresciuto in un clima di fiorente cultura ebraica, che era tra le componenti chiave della cracovia dell'epoca pre-bellica, il suo interesse per la cultura ebraica risaliva alla prima giovent\u00f9.\n\nnel marzo 2000, papa giovanni paolo ii si rec\u00f2 nel memoriale dell'olocausto di yad vashem in israele e tocc\u00f2 il muro occidentale di gerusalemme (muro del pianto), uno dei luoghi pi\u00f9 sacri del popolo ebraico, promuovendo la riconciliazione tra cristiani ed ebrei.\nla lega anti-diffamazione ha dichiarato nel 2003: \u00abla lega anti-diffamazione si congratula con papa giovanni paolo ii in occasione del 25\u00ba anniversario del suo pontificato. il suo profondo impegno nella riconciliazione tra la chiesa cattolica ed il popolo ebraico \u00e8 stato fondamentale per il suo pontificato. gli ebrei di tutto il mondo sono profondamente grati al papa. egli ha sempre difeso il popolo ebraico, come sacerdote nella sua natia polonia e durante il suo pontificato... preghiamo che rimanga in salute per molti anni a venire, e che ottenga molto successo nella sua opera santa e che le relazioni tra cattolici ed ebrei continuino a prosperare\u00bb.\nnel febbraio 2005, l'agenzia reuters pubblic\u00f2 estratti dal nuovo libro del pontefice, il suo quinto, memoria e identit\u00e0. in esso, il papa sembra comparare l'aborto all'olocausto, dicendo: \u00abc'\u00e8 ancora, tuttavia uno sterminio legale di esseri umani che sono stati concepiti ma non sono ancora nati. e questa volta stiamo parlando di uno sterminio che \u00e8 stato permesso da, niente di meno, parlamenti scelti democraticamente dove normalmente si sentono appelli per il progresso civile della societ\u00e0 e di tutta l'umanit\u00e0\u00bb. un dirigente del consiglio centrale ebraico tedesco defin\u00ec il confronto inaccettabile. il cardinale joseph ratzinger, prefetto della congregazione per la dottrina della fede, mise da parte le sue cariche, dicendo che il papa \u00abnon stava provando a mettere l'olocausto e l'aborto sullo stesso piano\u00bb ma soltanto stava avvertendo che la malvagit\u00e0 alligna dappertutto, \u00abanche nei sistemi politici liberali\u00bb.\n\n\n=== relazioni con le altre chiese cristiane ===\nnel 2003, durante la \u00absettimana di preghiera per l'unit\u00e0 dei cristiani\u00bb dichiar\u00f2 che il primato di pietro \u00e8 il garante dell'unit\u00e0 dei cristiani; nell'enciclica ecclesia de eucharistia ha riaffermato la dottrina della transustanziazione stabilita nel concilio di trento vietando la partecipazione di fedeli protestanti alla comunione durante la celebrazione eucaristica e degli stessi cattolici al rito della cena delle chiese riformate.\n\n\n==== relazioni con la chiesa ortodossa ====\nnel maggio 1999, giovanni paolo ii visit\u00f2 la romania. era la prima volta che un papa visitava una nazione principalmente cristiana ortodossa dopo il grande scisma, che aveva visto la rottura tra le due parti della chiesa indivisa nel 1054. la visita nasceva in accoglimento di un invito rivolto da teotisto, patriarca e capo spirituale della chiesa ortodossa rumena. all'arrivo, il papa fu accolto dal patriarca e dal capo di stato romeno, allora emil constantinescu. il patriarca sottoline\u00f2 che \u00abil secondo millennio della storia cristiana era cominciato con una dolorosa ferita all'unit\u00e0 della chiesa; la fine di quel millennio assisteva a un concreto sforzo per ripristinare la cristiana unit\u00e0\u00bb.\ndomenica 9 maggio il papa e il patriarca assistettero ciascuno a una celebrazione condotta dall'altro (una liturgia ortodossa e una messa cattolica, rispettivamente). una folla di migliaia di persone si radun\u00f2 ad assistere alle celebrazioni, tenute all'aperto. il papa disse alla folla \u00absono qui tra di voi spinto soltanto dal desiderio di autentica unit\u00e0. non molto tempo fa era impensabile che il vescovo di roma potesse visitare i suoi fratelli e sorelle di fede che vivono in romania. oggi, dopo un lungo inverno di sofferenza e persecuzione, possiamo infine scambiarci il bacio della pace e lodare insieme il signore\u00bb. una larga parte della popolazione ortodossa romena si \u00e8 mostrata favorevole all'idea della riunificazione cristiana.\ndue anni dopo, nel 2001, papa wojty\u0142a fu il primo pontefice a visitare la grecia dopo 1291 anni. la visita non fu serena, il papa fu accolto da manifestazioni ostili e fu snobbato dai vertici della chiesa ortodossa, che non invi\u00f2 nessun suo esponente ad accoglierlo all'arrivo. ad atene il papa si incontr\u00f2 con l'arcivescovo christodoulos, capo della chiesa ortodossa di grecia. dopo un incontro privato di 30 minuti, i due parlarono pubblicamente. christodoulos lesse una lista di \u00ab13 offese\u00bb della chiesa cattolica romana nei confronti della chiesa ortodossa dai tempi del grande scisma, inclusi il sacco di costantinopoli per opera dei crociati nel 1204, e lament\u00f2 la mancanza di qualsiasi scusa da parte della chiesa cattolica, affermando \u00abfino ad ora non si \u00e8 udita una sola richiesta di perdono\u00bb per i \u00abfuriosi crociati del xiii secolo\u00bb.\nwojty\u0142a rispose dicendo \u00abper le occasioni passate e le presenti, qualora i figli e le figlie della chiesa cattolica abbiano peccato in azioni od omissioni contro i loro fratelli e sorelle ortodossi, che il signore ci accordi il perdono\u00bb, al che christodoulos immediatamente applaud\u00ec. giovanni paolo ii aggiunse che il saccheggio di costantinopoli era una fonte di \u00abprofondo rincrescimento\u00bb per i cattolici.\nin seguito, wojty\u0142a e christodoulos s'incontrarono in un luogo dove san paolo aveva una volta predicato ai cristiani ateniesi. essi resero pubblica una dichiarazione comune che diceva: \u00abcondanniamo ogni ricorso alla violenza, proselitismo e fanatismo nel nome della religione [\u2026] noi faremo tutto ci\u00f2 che \u00e8 in nostro potere perch\u00e9 le radici cristiane dell'europa e la sua anima cristiana siano preservate\u00bb; quindi recitarono il padre nostro insieme, rompendo il tab\u00f9 ortodosso contrario alla preghiera coi cattolici.\ntuttavia, durante la visita il papa evit\u00f2 ogni accenno a cipro, ancora fonte di tensione tra le due fedi. giovanni paolo ii visit\u00f2 altre aree a maggioranza religiosa ortodossa, come l'ucraina, nonostante non sempre accoltovi calorosamente, e afferm\u00f2 che la fine dello scisma sarebbe stato uno dei suoi desideri pi\u00f9 profondi.\nnell'enciclica fides et ratio del 14 settembre 1998, rivolta ai vescovi della chiesa cattolica circa i rapporti tra fede e ragione, defin\u00ec \u00absignificativo\u00bb il cammino di \u00abricerca filosofica\u00bb, accanto ad alcuni autori occidentali, condotto dai pensatori religiosi russi v.l. losskij e p.j. \u010daadaev, p.a. florenskij, v.l. solov'\u00ebv.\n\n\n=== domande di perdono ===\ngiovanni paolo ii espresse pubblicamente pi\u00f9 volte richieste di perdono per quelli che considerava come i peccati commessi da cattolici durante i secoli. di seguito sono elencate alcune delle occasioni:\n\nil 31 ottobre 1992 per la persecuzione dello scienziato italiano galileo galilei e il processo che segu\u00ec nel 1633.\nil 9 agosto 1993 per il coinvolgimento di cattolici nella tratta degli schiavi africani.\nil 21 maggio 1995 a olomouc nella repubblica ceca, a nome della chiesa di roma chiede perdono per i torti inflitti ai non cattolici e nel contempo assicura il perdono della chiesa cattolica per le sofferenze che i suoi figli hanno patito. al suo ritorno nella repubblica ceca, richiama esplicitamente tale discorso il 27 aprile 1997.\nil 10 luglio 1995 invi\u00f2 una lettera destinata \u00abad ogni donna\u00bb in cui, pur non chiedendo esplicitamente perdono per le ingiustizie compiute verso le donne nel nome di cristo, di fatto sottolineava gli \u00abenormi condizionamenti che, in tutti i tempi e in ogni latitudine, hanno reso difficile il cammino della donna, misconosciuta nella sua dignit\u00e0, travisata nelle sue prerogative, non di rado emarginata e persino ridotta in servit\u00f9\u00bb.\nil 29 novembre 1998 con la bolla di indizione dell'anno santo del giubileo del 2000 incarnationis mysterium.\nil 18 dicembre 1999 per l'esecuzione di jan hus nel 1415.\ndurante una solenne celebrazione in vaticano il 12 marzo 2000, chiese perdono per i peccati commessi in ogni epoca dai cattolici che violarono \u00abi diritti di gruppi etnici e intere popolazioni, e dimostrarono disprezzo per le loro culture e tradizioni religiose.\u00bb\nil 4 marzo 2001 si scus\u00f2 con il patriarca di costantinopoli per i peccati commessi dai crociati in occasione della quarta crociata, che nel 1204 si mosse contro costantinopoli invece che verso la terrasanta.\nil 21 novembre 2001 chiese scusa, via internet, per gli abusi commessi dai missionari nel passato contro le popolazioni indigene del pacifico meridionale.riguardo alle crociate, molti storici e critici hanno interpretato in vario modo le parole di giovanni paolo ii. alcuni sono propensi nel credere che il papa intendesse fare una pubblica accusa a queste campagne militari mentre altri, come thomas f. madden, ritengono che il pontefice abbia solo criticato alcune malefatte di crociati durante queste, senza rivolgersi alle crociate stesse o ai loro risultati e creando cos\u00ec un parallelismo con le parole espresse da papa innocenzo iii.\n\n\n=== l'apostolato internazionale e l'universalit\u00e0 del messaggio ===\nil papato di wojty\u0142a si \u00e8 caratterizzato per il grande impegno profuso per diffondere il cattolicesimo nel mondo. ha viaggiato in ogni angolo della terra, e ha viaggiato in modo pi\u00f9 \"politico\" rispetto ai predecessori. ma soprattutto \u00e8 possibile notare il cambiamento di rotta rispetto ai precedenti papati nel dato dei 500 santi e 1 350 beati proclamati, a fronte di 296 santi e 1 319 beati da parte di 33 papi precedenti. in particolare, notevole la differenza \u00e8 con alcuni degli ultimi papi come pio x (1903-14, 4 santi), benedetto xv (1914-22, 3 santi), giovanni xxiii (1958-63, 10 santi). inoltre, \u00e8 da tenere in conto la variegatissima composizione di provenienze dai nuovi santi, a differenza dell'estrema omogeneit\u00e0 dei precedenti.\nanche uno dei temi chiave del pontificato di giovanni paolo ii, la pubblicizzazione e la rilevanza data ai segreti di f\u00e1tima, \u00e8 leggibile come un tentativo di riportare la fede in una sfera maggiormente mistica. scelte di questo tipo sono legate all'obiettivo di \"parlare al cuore\" dei fedeli, a differenza di orientamenti che mirano a \"secolarizzare\" in parte la chiesa, mostrando cautela verso miracoli ed eccessive concessioni a sentimenti religiosi popolari.\nanche l'ottimo rapporto con i mezzi di comunicazione, e l'immagine \"giovane\" che wojty\u0142a ha creato di s\u00e9, \u00e8 considerabile utile al fine di avvicinare alla chiesa cattolica persone, e in particolare giovani, di tutto il mondo.\n\n\n== posizioni sociali e politiche ==\nwojty\u0142a \u00e8 stato considerato un conservatore sulla dottrina della chiesa cattolica in relazione alla riproduzione e all'ordinazione sacerdotale femminile. i suoi scritti sulla sessualit\u00e0 umana, raccolti ne la teologia del corpo, sono un'estesa meditazione sulla natura dei sessi e le risultanti implicazioni su sessualit\u00e0 e amore e diversi critici li considerano un significativo sviluppo dell'insegnamento sessuale della chiesa, che ha origine con il cantico dei cantici e con l'insegnamento sui sacramenti.\nriguardo all'aborto, scrisse: \u00abc'\u00e8 ancora, tuttavia, una strage legalizzata di esseri umani che sono stati concepiti, ma non sono nati. e questa volta stiamo parlando di una strage che \u00e8 stata permessa nientemeno che da parlamenti democraticamente eletti, dove normalmente si ascoltano appelli per il progresso civile della societ\u00e0 e di tutta l'umanit\u00e0.\u00bb\nsono note le sue critiche nei confronti della teologia della liberazione, la quale avrebbe calcato troppo la mano sulla liberazione politica a discapito della liberazione spirituale. la sua azione a contrasto di questa dottrina, in sud america, fu massimamente energica: richiam\u00f2 ripetutamente il clero locale per la sua partecipazione diretta a governi comunisti, promosse a cardinali molti sacerdoti di opposta posizione politica (anche quando erano accusati di essere conniventi con regimi dittatoriali di destra), non risparmi\u00f2 durissime critiche e forti ammonimenti in tutti i suoi viaggi nel continente.\nil 9 maggio 1993, un anno dopo le stragi che uccisero i giudici giovanni falcone e paolo borsellino, nella valle dei templi, prese una posizione durissima contro la mafia. si rivolse, quasi urlando, ai responsabili intimando loro di convertirsi e non solo di pentirsi (mettendoli cos\u00ec di fatto fuori dalla chiesa) con parole forti: \u00abuna volta verr\u00e0 il giudizio di dio!\u00bb. questa posizione provoc\u00f2 la reazione dei boss di cosa nostra (risentiti \u2013 a detta del pentito francesco marino mannoia \u2013 \u00absoprattutto perch\u00e9 portavano i loro soldi in vaticano\u00bb), i quali ordinarono i due attentati alle chiese di roma, rispettivamente alla basilica di san giovanni in laterano e alla chiesa di san giorgio al velabro, nella notte fra il 27 e il 28 luglio 1993.\nnell'enciclica evangelium vitae del 1995 riafferm\u00f2 l'alto valore che ha per la chiesa la vita umana. in essa ha inoltre esteso la condanna dell'aborto, dell'eutanasia e della pena capitale (questa ultima \"se non in rarissimi casi di assoluta necessit\u00e0\"), chiamandole tutte insieme parte della \u00abcultura della morte\u00bb di cui sarebbe pervaso il mondo moderno.\nle sue posizioni sulla guerra, la pena capitale, la cancellazione del debito dei paesi poveri, e i temi sulla povert\u00e0 sono stati considerati politicamente liberali, dimostrando secondo alcuni che etichette politiche come \u00abconservatore\u00bb e \u00abliberale\u00bb non possono essere facilmente assegnate ai leader religiosi.\n\npapa wojty\u0142a, che aveva iniziato il suo pontificato quando la polonia si trovava ancora nella sfera d'influenza sovietica, come pure il resto dell'europa dell'est, \u00e8 stato un aspro critico del socialismo reale e ha offerto supporto, anche finanziario, a movimenti anticomunisti come il sindacato polacco solidarno\u015b\u0107 di lech wa\u0142\u0119sa, nonch\u00e9 organizzazioni in america centrale e meridionale quali i contras nicaraguensi. il leader sovietico michail gorba\u010d\u00ebv disse una volta che il crollo della cortina di ferro sarebbe stato impossibile senza giovanni paolo ii. questo punto di vista \u00e8 condiviso da molti negli stati ex sovietici, che lo vedono, insieme al presidente statunitense ronald reagan, come uno degli artefici della dissoluzione dell'unione sovietica. in anni successivi, il papa si mostr\u00f2 assai critico anche verso gli eccessi del capitalismo.\nnel 2000 firm\u00f2 pubblicamente la campagna del giubileo 2000 sulla cancellazione del debito africano, assieme alle star irlandesi del rock bob geldof e bono.\nil 14 novembre 2002, giovanni paolo ii, in occasione della prima visita di un pontefice al parlamento italiano riunito in seduta comune nell'aula di montecitorio, non manc\u00f2 di prendere una chiara posizione in merito all'eventualit\u00e0 di un indulto per alleggerire la congestionata situazione delle carceri italiane. \u00abun segno di clemenza verso di loro [i detenuti] mediante una riduzione della pena costituirebbe una chiara manifestazione di sensibilit\u00e0, che non mancherebbe di stimolarne l'impegno di personale recupero in vista di un positivo reinserimento nella societ\u00e0\u00bb. a seguito di queste dichiarazioni, il parlamento approv\u00f2 nell'estate 2003 il cosiddetto \"indultino\" che prevedeva alcuni limitati benefici di sconto di pena. l'appello, che venne poi ripreso da una maggioranza trasversale di forze politiche, avrebbe portato al provvedimento d'indulto del 2006 dedicato dal ministro della giustizia clemente mastella proprio al pontefice. \"l'impegno di personale ricupero in vista di un positivo reinserimento nella societ\u00e0\" si sarebbe per\u00f2 risolto in un aumento della criminalit\u00e0.\nnel 2003, giovanni paolo ii divenne un critico di primo piano sull'invasione statunitense dell'iraq. mand\u00f2 il suo ministro per la pace, il cardinale pio laghi, a parlare con il presidente degli stati uniti george w. bush per esprimergli l'opposizione del vaticano alla guerra. giovanni paolo ii afferm\u00f2 che spettasse alle nazioni unite risolvere il conflitto internazionale attraverso la diplomazia e che un'aggressione unilaterale \u00e8 un crimine contro la pace e una violazione del diritto internazionale.\ndurante i negoziati per la redazione della nuova costituzione europea, nel 2003 e 2004, i rappresentanti del vaticano fallirono nell'assicurare una qualsiasi menzione alle \u00abradici cristiane dell'europa\u00bb, uno degli obiettivi cui il papa teneva. a pi\u00f9 riprese durante il pontificato il papa ha infatti sottolineato che l'europa ha ricevuto per prima il \"dono\" della cristianit\u00e0.\npapa wojty\u0142a critic\u00f2 anche il matrimonio fra persone dello stesso sesso. nel suo ultimo libro, memoria e identit\u00e0, nel capitolo riguardante il ruolo dei legislatori, il papa parla di \u00abpressioni\u00bb sul parlamento europeo per permettere il matrimonio omosessuale. il papa scrisse a proposito della corrente ideologico-culturale che propugna la formalizzazione delle unioni omosessuali: \u00ab\u00e8 legittimo e necessario chiederci se non sia parte di una nuova ideologia del male, forse pi\u00f9 insidiosa e nascosta, che tenta di scagliare i diritti dell'uomo contro la famiglia e contro l'uomo\u00bb.\nil 13 gennaio 2005, ricevendo l'allora presidente della regione lazio francesco storace, espresse \u00abvivo compiacimento per l'approvazione dello statuto della regione lazio. esso infatti, oltre a sottolineare il ruolo di roma come centro del cattolicesimo, riconosce esplicitamente il primato della persona e il valore fondamentale della vita. riconosce, inoltre, i diritti della famiglia quale societ\u00e0 naturale fondata sul matrimonio e si propone di sostenerla nell'adempimento della sua funzione sociale, facendo esplicita menzione dell'osservatorio regionale permanente sulle famiglie. lo statuto prevede anche che la regione garantisca il diritto allo studio e la libert\u00e0 di scelta educativa\u00bb.\n\nancor dopo la sua morte, l'allora presidente della repubblica italiana giorgio napolitano ha parlato in tal modo del pontificato di giovanni paolo ii:\n\n\n== critiche ==\n\ngiovanni paolo ii fu oggetto di diverse critiche. tra le principali ricordiamo:\n\naccusa di sostegno a dittature di destra: in particolare diversi osservatori sono rimasti perplessi dai rapporti che il pontefice instaur\u00f2 con dittature dell'america latina e criticano la stretta di mano con augusto pinochet e le pressioni effettuate sulle autorit\u00e0 inglesi per bloccarne l'estradizione, il silenzio sui desaparecidos, tuttavia sciolto nel 1981 quando venne informato dei fatti da adolfo p\u00e9rez esquivel, la proclamazione a cardinale di pio laghi, accusato di appoggiare la cosiddetta \"guerra sporca\" durante gli anni della dittatura argentina, ma recentemente riabilitato.\nil teologo cattolico dissidente hans k\u00fcng descrive ben undici contraddizioni che avrebbero segnato negativamente il pontificato di giovanni paolo ii, che arriva a definire \"in fin dei conti un disastro\".\ngiovanni paolo ii \u00e8 stato anche aspramente criticato per la beatificazione di personaggi controversi come pio ix, josemar\u00eda escriv\u00e1 de balaguer, fondatore dell'opus dei, e alojzije stepinac, accusato di aver appoggiato le violenze perpetrate dagli ustascia croati contro i serbi e altri oppositori di quel regime filo-nazista.\ngiovanni paolo ii si sarebbe servito di paul marcinkus e di roberto calvi per finanziare solidarno\u015b\u0107. l'ex agente del sismi francesco pazienza ha dichiarato di avere trasportato dei lingotti d'oro in polonia nascosti in una lada.\nsecondo il pm luca tescaroli, lo ior era divenuto negli anni settanta e ottanta strumento del riciclaggio di denaro mafioso al fine di contrastare il comunismo nell'est europeo e in america latina.\ngiovanni paolo ii si \u00e8 avvalso del segretariato di mons. john magee, vescovo di cloyne (irlanda), coinvolto in un'inchiesta sulla pedofilia.\n\n\n== filatelia e numismatica ==\n\ndurante il suo pontificato la citt\u00e0 del vaticano ha emesso pi\u00f9 di 500 valori postali diversi.\npapa giovanni paolo ii \u00e8 il primo papa della storia a essere soggetto di una banconota. \u00e8 infatti raffigurato in quella da 50 z\u0142oty polacca del 16 ottobre 2006. su un lato karol wojty\u0142a \u00e8 ripreso con la croce pastorale, mentre l'altra faccia mostra la celebre immagine dell'inaugurazione del ministero che testimonia il profondo legame tra il papa e il cardinale stefan wyszy\u0144ski, primate di polonia.\nper la sua canonizzazione il ministero dello sviluppo economico decise di emettere un francobollo che successivamente venne messo in vendita dal concessionario poste italiane, il francobollo stampato dall'istituto poligrafico e zecca dello stato, riportante la sua effigie a destra e la scritta canonizzazione di papa giovanni paolo ii. non \u00e8 l' unico emesso in italia per giovanni paolo ii.\n\n\n== curiosit\u00e0 sul pontificato ==\ndurante il suo pontificato, il terzo pi\u00f9 lungo della storia, giovanni paolo ii ha percorso 1163865 km in aereo facendo 104 viaggi apostolici e 146 visite pastorali.\n\n\n== opere e documenti del pontificato ==\n\n\n=== encicliche ===\n\nredemptor hominis - 4 marzo 1979\ndives in misericordia - 30 novembre 1980\nlaborem exercens - 14 settembre 1981\nslavorum apostoli - 2 giugno 1985\ndominum et vivificantem - 18 maggio 1986\nredemptoris mater - 25 marzo 1987\nsollicitudo rei socialis - 30 dicembre 1987\nredemptoris missio - 7 dicembre 1990\ncentesimus annus - 1\u00ba maggio 1991\nveritatis splendor - 6 agosto 1993\nevangelium vitae - 25 marzo 1995\nut unum sint - 25 maggio 1995\nfides et ratio - 14 settembre 1998\necclesia de eucharistia - 17 aprile 2003\n\n\n=== libri ===\namore e responsabilit\u00e0: morale sessuale e vita interpersonale, marietti, 1980, isbn 88-211-8508-7.\nla bottega dell'orefice. meditazioni sul sacramento del matrimonio che di tanto in tanto si trasformano in dramma, come andrzej jawie\u0144, libreria editrice vaticana, 1979 (ma 1960). isbn 88-209-0000-9.\npersona e atto, con anna-teresa tymieniecka, libreria editrice vaticana, 1982 (ma 1969). isbn 88-209-1331-3.\npietra di luce. poesie, libreria editrice vaticana, 1979. isbn 88-209-0003-3.\nil sapore del pane. poesie, libreria editrice vaticana, 1979. isbn 88-209-0016-5.\ninsegnamenti di giovanni paolo ii, 28 voll., libreria editrice vaticana, 1979-2006.\nalle fonti del rinnovamento. studio sull'attuazione del concilio vaticano secondo, libreria editrice vaticana, 1981 (ma 1972). isbn 88-209-0026-2.\ndiscese dal cielo. omelie per natale, libreria editrice vaticana, 1982. isbn 88-209-1330-5.\nesercizi spirituali per i giovani, libreria editrice vaticana, 1982. isbn 88-209-0006-8.\nmaria. omelie, libreria editrice vaticana, 1982. isbn 88-209-1376-3.\nmassimiliano kolbe patrono del nostro difficile secolo, libreria editrice vaticana, 1982. isbn 88-209-1378-x.\nfratello del nostro dio; raggi di paternit\u00e0. drammi, libreria editrice vaticana, 1982. isbn 88-209-1380-1.\ngiobbe ed altri inediti. un dramma e sei poesie, libreria editrice vaticana, 1982. isbn 88-209-1392-5.\nvescovo con voi. discorsi, libreria editrice vaticana, 1982. isbn 88-209-1396-8.\nanno santo. omelie, libreria editrice vaticana, 1983. isbn 88-209-1428-x.\ncon me giorno dopo giorno. soste di riflessione, roma, piemme, 1984.\nuomo e donna lo cre\u00f2. catechesi sull'amore umano, roma, citt\u00e0 nuova, 1985. isbn 88-311-1301-1; roma-citt\u00e0 del vaticano, citt\u00e0 nuova-libreria editrice vaticana, 1987. isbn 88-209-1409-3.\nparole sull'uomo, a cura di angelo montonati, milano, biblioteca universale rizzoli, 1989. isbn 88-17-11517-7.\ncatechesi sul credo, 5 voll., libreria editrice vaticana, 1992-1998. isbn 88-209-1782-3.\nopere letterarie. poesie e drammi, libreria editrice vaticana, 1993. isbn 88-209-1918-4.\nvarcare la soglia della speranza, con vittorio messori, milano, a. mondadori, 1994. isbn 88-04-39270-3.\nstrade d'amore, a cura di massimo bettetini, milano, rusconi, 1994. isbn 88-18-12141-3.\nnon temiamo la verit\u00e0. le colpe degli uomini e della chiesa, casale monferrato, piemme, 1995. isbn 88-384-2398-9.\ndono e mistero. nel 50\u00ba del mio sacerdozio, libreria editrice vaticana, 1996. isbn 88-209-2313-0.\nges\u00f9 di nazaret. centro dell'universo e del tempo, casale monferrato, piemme, 1997. isbn 88-384-2645-7.\nmaria, maria stella del mattino. chi prega ha in mano il timone della propria vita, casale monferrato, piemme, 1997. isbn 88-384-2756-9.\nun invito alla gioia. brani scelti dagli scritti e dai discorsi di giovanni paolo ii, milano, leonardo international, 1999. isbn 88-86482-60-4.\npadre..., casale monferrato, piemme, 1999. isbn 88-384-4173-1.\nfondare la civilt\u00e0 dell'amore. preghiere e meditazioni per gli uomini e le donne del nostro tempo, milano, rizzoli, 2001. isbn 88-17-86890-6.\nle mie preghiere per voi, casale monferrato, piemme, 2001. isbn 88-384-6926-1.\ntrittico romano. meditazioni, libreria editrice vaticana, 2003. isbn 88-209-7451-7.\npensieri sparsi. coraggiosi nella verit\u00e0 generosi nell'amore, a cura di don giovanni battista zilio, vicenza, pozza, 2002. isbn 88-7305-866-3.\nalzatevi, andiamo!, milano, mondadori, 2004. isbn 88-04-53409-5.\nnon uccidere in nome di dio, a cura di natale benazzi, casale monferrato, piemme, 2005. isbn 88-384-8431-7.\naprite i vostri cuori. [100 insegnamenti per la vita], a cura di joseph durepos, milano, armenia, 2005. isbn 88-344-1768-2.\nsia pace!, a cura di maurizio di giacomo, torino, san paolo, 2005. isbn 88-215-5270-5.\nmemoria e identit\u00e0. conversazioni a cavallo dei millenni, milano, rizzoli, 2005. isbn 88-17-00601-7.\n\n\n== genealogia episcopale e successione apostolica ==\nla genealogia episcopale \u00e8:\n\ncardinale scipione rebiba\ncardinale giulio antonio santori\ncardinale girolamo bernerio, o.p.\narcivescovo galeazzo sanvitale\ncardinale ludovico ludovisi\ncardinale luigi caetani\ncardinale ulderico carpegna\ncardinale paluzzo paluzzi altieri degli albertoni\npapa benedetto xiii\npapa benedetto xiv\npapa clemente xiii\ncardinale enrico benedetto stuart\npapa leone xii\ncardinale chiarissimo falconieri mellini\ncardinale camillo di pietro\ncardinale mieczys\u0142aw halka led\u00f3chowski\ncardinale jan maurycy pawe\u0142 puzyna de kosielsko\narcivescovo j\u00f3zef bilczewski\narcivescovo boles\u0142aw twardowski\narcivescovo eugeniusz baziak\npapa giovanni paolo iila successione apostolica \u00e8:\n\n\n== principali luoghi dedicati a giovanni paolo ii ==\ndopo la morte di giovanni paolo ii sono state intitolate a suo nome piazze, vie, corsi, parchi, infrastrutture e aree geografiche.\ntra i principali:\n\ngli aeroporti di cracovia in polonia, di bari in italia e di ponta delgada nell'isola di s\u00e3o miguel, azzorre, portogallo.\nla piazza antistante la cattedrale di notre dame a parigi.\nil santuario di giovanni paolo ii a san pietro della ienca (l'aquila).\nuna cima delle alpi orobie (cima papa giovanni paolo ii) tra il passo laghi gemelli e il monte gallina.\nuna cima dell'adamello e una del gran sasso.\nla pontificia universit\u00e0 giovanni paolo ii di cracovia e l'universit\u00e0 cattolica giovanni paolo ii di lublino.\nil santuario e il museo giovanni paolo ii a introd (valle d'aosta), in ricordo di tutte le sue vacanze estive trascorse nella localit\u00e0.\nla stazione di roma termini.\nstadio di calcio a nocera superiore e nard\u00f2.\n\n\n=== santuario di san giovanni paolo ii ===\n\nil 18 maggio 2011 l'arcivescovo metropolita dell'aquila, giuseppe molinari, eresse la chiesa di san pietro della ienca, scelta da papa wojty\u0142a come \"luogo di contemplazione di dio a contatto con la natura\", in santuario diocesano \"beato giovanni paolo ii\" (poi \"san giovanni paolo ii\"). \u00e8 il primo santuario europeo dedicato a giovanni paolo ii.\n\n\n=== monumenti a giovanni paolo ii ===\nnel 2011 \u00e8 stato inaugurato a roma, in piazza dei cinquecento, il monumento a giovanni paolo ii, scultura bronzea realizzata da oliviero rainaldi. l'opera \u00e8 stata oggetto di polemiche e critiche fin dall'inizio per cui sono state risistemate sia l'area sia la scultura stessa.\na memoria della visita pastorale del pontefice a bacolod, nelle filippine, del 20 febbraio 1981, la citt\u00e0 ha voluto commemorare la presenza del papa con la costruzione della pope john paul ii tower, torre di sette piani eretta nei pressi del porto della citt\u00e0 asiatica.il 15 aprile 2012 \u00e8 stato inaugurato un altro monumento a papa giovanni paolo ii a san crist\u00f3bal de la laguna (tenerife, isole canarie, spagna). \u00e8 una statua in bronzo raffigurante giovanni paolo ii, che si trova accanto alla porta principale della chiesa di nostra signora della concezione. sempre in spagna, una statua dedicata al santo si trova all'esterno della cattedrale dell'almudena, il principale luogo di culto cattolico di madrid.\nil 2 maggio 2012 sotto una leggera pioggia, \u00e8 stata inaugurata nel parco vicino alla stazione tram di riccione una statua in bronzo che riporta \"non abbiate paura del futuro!\"\n\n\n=== segretari particolari di giovanni paolo ii ===\nil segretario particolare per tutta la durata del pontificato \u00e8 stato stanis\u0142aw dziwisz.\ncome secondo segretario particolare si sono avvicendati:\n\njohn magee fino al 1982\nemery kabongo kanundowi dal 1982 al 1987\nvincent tran ngoc thu dal 1988 al 1996\nmieczys\u0142aw mokrzycki dal 1996 al 2005\n\n\n== altro ==\n\n\n=== produzioni video ===\n\n\n==== documentari ====\ngiovanni paolo ii il grande (parte i: il gigante del xx secolo; parte ii: l'eredit\u00e0 di giovanni paolo ii), di cinehollywood e history channel (2005)\ngiovanni paolo ii. il cammino del santo padre, di finsom (2005)\ngiovanni paolo ii. papa juan pablo ii / pope john paul ii dvd, di st.clair vision usa unity award (2006)\ngiovanni paolo ii. karol il grande, di rai trade e chi (2005)\ngiovanni paolo ii. pellegrino del mondo, di bibax (2005)\nkarol wojty\u0142a - un papa nella storia, di rai trade (2005)\nla vita di papa giovanni paolo ii, di nbc news e universal pictures (2005)\npapa giovanni paolo ii, il costruttore di ponti. in memoriam, di cbs e paramount home entertainment (2005)\nviaggi ed emozioni, giovanni paolo ii, di libero con la collaborazione di centro televisivo vaticano (2005)\ngiovanni paolo ii, ambasciatore di pace, di rai (2006)\ngiovanni paolo ii. il papa che ha fatto la storia, di centro televisivo vaticano, distribuito da hdh communications (2006)\ngiovanni paolo ii, la storia di karol wojty\u0142a, di rai 3 la grande storia, a cura di nicola vicenti con alberto melloni (2006)\ngiovanni paolo ii: la vita, il pontificato, di centro televisivo vaticano, distribuito da hdh communications (2006)\ngiovanni paolo ii; le stagioni dell'apostolo, di centro televisivo vaticano, distribuito da hdh communications (2006)\ngiovanni paolo ii - l'uomo che ha cambiato il mondo, di rai trade (7 dvd usciti con la gazzetta dello sport nel 2006)\ngiovanni paolo ii. quella parte di anima chiamata corpo, di rai educational per la storia siamo noi, a cura di stefano rizzelli (2006)\ngiovanni paolo ii: \u00abvi racconto la mia vita\u00bb, di nova t, distribuito da hdh communications (2006)\nle chiavi del regno, da giovanni paolo ii a benedetto xvi, di centro televisivo vaticano, distribuito da hdh communications (2006)\nvows of silence: el legionario de cristo, prodotto e distribuito da vows of silence llc (2008).\n\n\n==== film ====\nil pap'occhio, commedia italiana del 1980 di renzo arbore, il cui titolo \u00e8 un gioco di parole che sta per \"occhio del papa\", inizialmente sequestrato per vilipendio della religione e poi dissequestrato nel 1982.\nda un paese lontano - giovanni paolo ii (from a far country), film del 1981 di krzysztof zanussi, unica biografia cinematografica sul papa.\nnon abbiate paura - la vita di giovanni paolo ii (have no fear: the life of pope john paul ii), film biografico per la televisione lituano/statunitense del 2005 di jeff bleckner sul periodo che va dalla elezione del 1978 alla morte, con thomas kretschmann nella parte di karol.\nel ba\u00f1o del papa, commedia uruguaiana del 2007 di c\u00e9sar charlone e enrique fern\u00e1ndez che descrive la popolazione locale in attesa di una visita pastorale di giovanni paolo ii.\nla bottega dell'orefice, un film tratto da un dramma dello stesso wojty\u0142a.\nin sister act - una svitata in abito da suora si immagina che karol woytila, essendogli giunta all'orecchio la notizia del coro diretto da suor maria claretta, se ne interessi e decida di vedere una loro esibizione.\n\n\n==== serie e film tv ====\npope john paul ii primo film di produzione statunitense con albert finney protagonista, andato in onda su cbs la sera di pasqua del 22 aprile 1984. inedito in italia.\nattentato al papa, prodotta dalla rai e trasmessa su rai 1 il 6 e 7 aprile 1986.\nkarol - un uomo diventato papa e karol - un papa rimasto uomo di mediaset su canale 5; 18-19 aprile 2005, 10-11 maggio 2006.\ngiovanni paolo ii di rai su rai uno 27-28 novembre; 2005. con jon voight, regia di john kent harrison (esiste anche in dvd, edito da san paolo 2005, con una durata di circa 200 minuti).\nnon avere paura. un'amicizia con papa wojtyla, in onda su rai uno il 27 aprile 2014. con aleksei guskov nella parte di giovanni paolo ii e con giorgio pasotti, claudia pandolfi, ugo dighero e katia ricciarelli.\nmaradona: sogno benedetto (maradona: sue\u00f1o bendito), serie tv di prime video del 2021. con tommaso ragno nella parte di giovanni paolo ii.\n\n\n==== animazione ====\nkarol wojty\u0142a, regia e animazione di mario verger, 2001 \u2013 il primo cartone animato su un papa; benedetto personalmente in presenza dell'autore da giovanni paolo ii e trasmesso integralmente dalla rai l'8 aprile 2005.\njuan pablo ii, el amigo de toda la humanidad (giovanni paolo ii, l'amico di tutta l'umanit\u00e0) di cavin cooper productions in collaborazione con il ctv; 2006.\nkarol, di orlando corradi, con musiche di luis bacalov, 2011.\n\n\n=== musica ===\n\n\n==== brani musicali ====\nnel 1979 i freddy the flying dutchman and the sistina band incisero il singolo wojty\u0142a disco dance, pubblicato in italia e in germania dalla polydor.\nviene citato in due canzoni di rino gaetano: ping pong (insieme alla nuotatrice novella calligaris) e jet set contenute nel suo ultimo album e io ci sto (1980).\nnella clip del brano del 1986 land of confusion della band rock inglese dei genesis il papa compare, come caricatura nelle fattezze di pupazzo che suona una chitarra elettrica.\n\"un uomo venuto da molto lontano, negli occhi il ricordo dei campi di grano, il vento di auschwitz portava nel cuore e intanto scriveva poesie d'amore, amore che nasce dentro il cuore dell'uomo per ogni altro uomo\". sono i primi versi della canzone un uomo venuto da lontano, scritta da amedeo minghi e marcello marrocchi e interpretata dal cantautore romano amedeo minghi. il brano \u00e8 stato cantato per la prima volta nel 1995, nella sala nervi davanti al pontefice e pubblicato per la prima volta nel disco decenni di amedeo minghi nel 1998. il cd contiene anche un video con le immagini del papa.\nsulla tua bianca tomba, poesia composta dal giovane karol in memoria della prematura scomparsa della madre emilia nel 1929. musica di sergio militello per mezzosoprano, quartetto d'archi, arpa e organo. il brano \u00e8 stato eseguito per la prima volta nel 1997 in occasione del 1\u00ba concorso nazionale di composizione di musica sacra \"m. amati\".\nnon temere (don't be afraid), (2007), di roberto bignoli, su musica di nico fortarezza.\nnon abbiate paura, (2011), con musica di giorgio mantovan su testo di francesco fiuman\u00f2. il brano, interpretato da matteo setti, riprende le parole con le quali il pontefice si present\u00f2 al mondo il giorno della sua elezione.\ntu es christus (2011), raccolta di composizioni musicali con la partecipazione di andrea bocelli, pl\u00e1cido domingo e altri artisti internazionali. gli autori/compositori dell'opera sono simon boswell, nando bonini e stefano mainetti.\n\n\n==== musical ====\nnon abbiate paura, di giuseppe spedicato, portato in scena nel 2010 con regia di gianluca ferrato. l'opera presenta la vita di giovanni paolo ii a partire dalla sua giovinezza in polonia e propone un filo conduttore nel legame con il mondo dei giovani.\nwojty\u0142a generation, di raffaele avallone, presentato per la prima volta durante la giornata mondiale della giovent\u00f9 2011. l'opera musicale aveva precedentemente esordito nel 2009 in polonia sotto forma di concerto.\n\n\n=== fumetti ===\nla prima citazione di giovanni paolo ii nel mondo del fumetto risale al 1979, quando francesco pescador disegna, su testi di gi\u00f2 signori, le 95 pagine in bianco e nero di papa wojty\u0142a. storia di una vita, che ripercorre la vita del papa a partire dalla sua infanzia in polonia. nello stesso anno \u00e8 quindi guido buzzelli a realizzare wojty\u0142a, 116 strisce quotidiane pubblicate sul quotidiano l'occhio.\nnegli stati uniti \u00e8 invece la marvel comics a produrre il comic book the life of pope john paul ii, con disegni di john tartaglione e joe sinnot su testi di steven grant. l'opera, che si sofferma in particolar modo sulla giovinezza del papa, \u00e8 pensata per il mercato americano e viene pubblicata in italia nel 1983.\nsegue quindi il fumetto argentino vida y obra del papa juan pablo ii, disegnato da enrique breccia e tradotto in italia nel 1984.\nsergio toppi realizza, su testi di nino pagot, il volume a fumetti karol wojty\u0142a. il papa del terzo millennio, originariamente pubblicato nel 2000 sulle pagine del settimanale il giornalino. lo spunto narrativo \u00e8 qui offerto da un nonno polacco che racconta ai nipoti alcuni momenti della vita del papa.\nnegli anni successivi viene pubblicato in francia avec jean paul ii, due albi di 40 pagine di guy lehideux (testi) e dominique bar (disegni), che vengono presto tradotti e diffusi anche in polonia.\nla linea chiara caratterizza il volume la vita di giovanni paolo ii a fumetti realizzato nel 2005 da alessandro mainardi e werner maresta. nel 2011 viene quindi pubblicato giovanni paolo ii, il papa dal cuore giovane con disegni di andrea lucci e antonio scricco su testi di luigi mezzadri e sceneggiatura di giuliano rossi.\nle opere a fumetti su giovanni paolo ii sono state pi\u00f9 volte raccolte, a partire dal 2000, nella mostra un papa a quadretti. i giorni e le opere di karol wojty\u0142a a fumetti.\n\n\n== ascendenza ==\n\n\n== onorificenze ==\n\n\n=== onorificenze della santa sede ===\nil papa \u00e8 sovrano degli ordini pontifici della santa sede mentre il gran magistero delle singole onorificenze pu\u00f2 essere mantenuto direttamente dal pontefice o concesso a una persona di fiducia, solitamente un cardinale.\n\n\n=== onorificenze polacche ===\n\n\n=== onorificenze italiane ===\n\n\n=== onorificenze straniere ===\n\n\n=== altri riconoscimenti ===\nnel 1994 ha ricevuto il premio come uomo dell'anno dalla rivista statunitense time.\ngiovanni paolo ii \u00e8 stato inserito tra le 10 persone del xx secolo pi\u00f9 ammirate del mondo secondo la classifica citizen stilata dalla societ\u00e0 gallup.\nin nome della sua passione per il calcio in et\u00e0 giovanile, quando giocava nel ruolo di portiere, fu insignito della nomina di membro onorario del barcellona nel 1982 e dello schalke 04.\n\n\n== note ==\n\n\n== bibliografia ==\n\n\n== voci correlate ==\nconcistori di papa giovanni paolo ii\nconclave dell'ottobre 1978\ncitt\u00e0 del vaticano\ncristianesimo\ndialogo interreligioso\ndomenica della divina misericordia\nmuseo giovanni paolo ii\npolonia\nsanta sede\nsolidarno\u015b\u0107\nstanis\u0142aw dziwisz\ntrittico romano\nconclave del 2005\n\n\n== altri progetti ==\n\n wikisource contiene una pagina dedicata a papa giovanni paolo ii\n wikiquote contiene citazioni di o su papa giovanni paolo ii\n wikibooks contiene testi o manuali su papa giovanni paolo ii\n wikinotizie contiene notizie di attualit\u00e0 su papa giovanni paolo ii\n wikimedia commons contiene immagini o altri file su papa giovanni paolo ii wikinotizie contiene l'articolo speciale papa giovanni paolo ii\n\n\n== collegamenti esterni ==\n\n(en) sito ufficiale, su vatican.va. \n giovanni paolo ii, su treccani.it \u2013 enciclopedie on line, istituto dell'enciclopedia italiana. \n giovanni caprile, giovanni paolo ii, papa, in enciclopedia italiana, iv appendice, istituto dell'enciclopedia italiana, 1979. \n giovanni caprile, giovanni paolo ii, papa, in enciclopedia italiana, v appendice, istituto dell'enciclopedia italiana, 1992. \n giovanni maria vian, giovanni paolo ii, papa, in enciclopedia italiana, vi appendice, istituto dell'enciclopedia italiana, 2000. \n giuseppe alberigo, giovanni paolo ii, papa, in enciclopedia italiana, vii appendice, istituto dell'enciclopedia italiana, 2007. \n giovanni paolo ii, in dizionario di storia, istituto dell'enciclopedia italiana, 2010. \n(en) william b. blakemore, st. john paul ii, su enciclopedia britannica, encyclop\u00e6dia britannica, inc. \n papa giovanni paolo ii, su beweb, conferenza episcopale italiana. \n(en) opere di pope john paul ii, su open library, internet archive. \n(fr) pubblicazioni di papa giovanni paolo ii, su pers\u00e9e, minist\u00e8re de l'enseignement sup\u00e9rieur, de la recherche et de l'innovation. \n(en) opere riguardanti papa giovanni paolo ii, su open library, internet archive. \n(en) pope john paul ii, su goodreads. \n registrazioni di giovanni paolo ii / karol wojtyla, su radioradicale.it, radio radicale. \n massimo bray, giovanni paolo ii, beato, in enciclopedia dei papi, istituto dell'enciclopedia italiana, 2000. \n(en) david m. cheney, papa giovanni paolo ii, in catholic hierarchy. \n papa giovanni paolo ii, su santi, beati e testimoni, santiebeati.it. \n papa giovanni paolo ii, su causesanti.va, congregazione delle cause dei santi. \n(en) papa giovanni paolo ii, su olympedia. \n(en) papa giovanni paolo ii, su whosampled. \n(en) papa giovanni paolo ii, su billboard. \n registrazioni audiovisive di papa giovanni paolo ii / papa giovanni paolo ii (altra versione), su rai teche, rai. \n(en) papa giovanni paolo ii, su imdb, imdb.com. \n(de, en) papa giovanni paolo ii, su filmportal.de. \n papa giovanni paolo ii, su giovannipaolosecondo.rai.it (archiviato dall'url originale il 16 febbraio 2007).\n papa giovanni paolo ii, su karol-wojtyla.org.\n(en) analisi di testi con concordanze e liste di frequenza, su intratext.com.\n 1978-2005 - ioannes paulus ii, su documentacatholicaomnia.eu.\n santuario san giovanni paolo ii, su santuariodelpapa.it."