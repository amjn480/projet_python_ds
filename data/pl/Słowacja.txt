"s\u0142owacja, republika s\u0142owacka (s\u0142ow. slovensko, slovensk\u00e1 republika) \u2013 unitarne pa\u0144stwo \u015br\u00f3dl\u0105dowe w europie \u015brodkowej. graniczy z austri\u0105 (106,7 km), polsk\u0105 (541,1 km), czechami (251,8 km), ukrain\u0105 (97,8 km) oraz w\u0119grami (654,8 km). \u0142\u0105czna d\u0142ugo\u015b\u0107 granicy l\u0105dowej wynosi 1652,2 km. do 31 grudnia 1992 wchodzi\u0142a w sk\u0142ad czechos\u0142owacji. od 19 stycznia 1993 cz\u0142onek onz, od 29 marca 2004 cz\u0142onek nato, od 1 maja 2004 nale\u017cy do unii europejskiej, a od 1 stycznia 2009 \u2013 do strefy euro. jest r\u00f3wnie\u017c cz\u0142onkiem grupy wyszehradzkiej. stolic\u0105 pa\u0144stwa jest bratys\u0142awa, po\u0142o\u017cona nad dunajem przy granicy z austri\u0105 i w\u0119grami.\n\n\n== geografia ==\n\n\n=== po\u0142o\u017cenie i ukszta\u0142towanie powierzchni ===\ns\u0142owacja to pa\u0144stwo po\u0142o\u017cone w europie \u015brodkowej, rozpo\u015bcieraj\u0105ce si\u0119 na obszarze licz\u0105cym 49 034,7 km\u00b2. terytorium s\u0142owacji pe\u0142ni funkcj\u0119 pomostu mi\u0119dzy wschodem i zachodem, czyli \u2013 mi\u0119dzy by\u0142ym zwi\u0105zkiem radzieckim a europ\u0105 zachodni\u0105 oraz mi\u0119dzy p\u00f3\u0142noc\u0105 a po\u0142udniem, tj. pomi\u0119dzy skandynawi\u0105 a ba\u0142kanami.\n\ns\u0142owacja znajduje si\u0119 po po\u0142udniowej stronie wododzia\u0142owego \u0142uku karpat i \u2013 w niewielkiej cz\u0119\u015bci \u2013 na nizinach naddunajskich. jest krajem g\u00f3rskim, poniewa\u017c 61% jej powierzchni zajmuj\u0105 liczne pasma karpat zachodnich, takie jak: tatry, bia\u0142e karpaty, ma\u0142e karpaty, ni\u017cne tatry, rudawy s\u0142owackie, wielka fatra, ma\u0142a fatra oraz karpat wschodnich, takie jak: bieszczady i wyhorlat. najwy\u017cszy punkt s\u0142owacji stanowi tatrza\u0144ski szczyt g\u00f3rski gerlach (2655 m n.p.m.). g\u00f3ry obfituj\u0105 w rozleg\u0142e kotliny \u015br\u00f3dg\u00f3rskie, z kt\u00f3rych najwi\u0119ksze to: kotlina koszycka i kotlina liptowska. tereny nizinne zajmuj\u0105 stosunkowo niewielk\u0105 cz\u0119\u015b\u0107 powierzchni kraju. stanowi\u0105 je trzy niziny: najmniejsza, nizina zahorska na po\u0142udniowo-zachodnim skraju pa\u0144stwa, najwi\u0119ksza, nizina naddunajska nad dunajem, na po\u0142udniu i na po\u0142udniowym wschodzie nizina wschodnios\u0142owacka z najni\u017cszym punktem powierzchni pa\u0144stwa przy przeci\u0119ciu rzeki bodrog z granic\u0105 pa\u0144stwa (94,7 m n.p.m.).\n\n\n=== klimat ===\ns\u0142owacja nale\u017cy do strefy klimatu umiarkowanego kontynentalnego ciep\u0142ego. pog\u00f3rza p\u00f3\u0142nocnej s\u0142owacji charakteryzuj\u0105 si\u0119 klimatem ch\u0142odnym, natomiast niziny po\u0142udniowej s\u0142owacji \u2013 ciep\u0142ym. mi\u0119dzy tymi obszarami zaznacza si\u0119 klimat umiarkowanie ciep\u0142y. \u015brednia roczna temperatura powietrza waha si\u0119 od 6 \u00b0c do 10 \u00b0c (stycznia: od 0 \u00b0c do \u22126 \u00b0c; lipca: od 16 \u00b0c do 20 \u00b0c). ilo\u015b\u0107 opad\u00f3w jest dostateczna (400\u20131200 mm rocznie), ale na nizinach zdarzaj\u0105 si\u0119 susze.\n\n\n=== flora ===\nlasy, g\u0142\u00f3wnie iglaste i mieszane, zajmuj\u0105 oko\u0142o 40% powierzchni kraju, z najwi\u0119kszymi kompleksami le\u015bnymi w \u015brodkowej s\u0142owacji. na nizinie naddunajskiej i na nizinie wschodnios\u0142owackiej pierwotnie dominowa\u0142 step i lasostep, ale tereny te ju\u017c dawno zosta\u0142y zaj\u0119te pod rolnictwo.\n\n\n=== fauna ===\n\u015bwiat zwierz\u0119cy s\u0142owacji nale\u017cy do krainy palearktycznej. z racji po\u0142o\u017cenia w centrum europy fauna s\u0142owacji jest typowa dla kontynentalnych teren\u00f3w europy \u015brodkowej. na skutek tego jednak, i\u017c terytorium kraju si\u0119ga a\u017c po dunaj i nizin\u0119 w\u0119giersk\u0105, wyst\u0119puj\u0105 w niej liczne elementy pano\u0144skie (zw\u0142aszcza stepowe) czy nawet po\u0142udniowoeuropejskie (ba\u0142ka\u0144skie), natomiast z uwagi na to, \u017ce wi\u0119ksza cz\u0119\u015b\u0107 s\u0142owacji ma charakter g\u00f3rzysty i w du\u017cej mierze jest pokryta lasami w faunie tego obszaru wyst\u0119puje szereg gatunk\u00f3w pochodzenia p\u00f3\u0142nocnego (borealnego).\nspo\u015br\u00f3d kr\u0119gowc\u00f3w wyst\u0119puj\u0105 na terenie s\u0142owacji 3 gatunki z rodziny minogowatych. na 61 stwierdzonych gatunk\u00f3w ryb jest 45 \u017cyj\u0105cych w wodach p\u0142yn\u0105cych, 9 w wodach stoj\u0105cych, 5 w potokach g\u00f3rskich i 2 w zarastaj\u0105cych zbiornikach wodnych na bagnach i mokrad\u0142ach. do tych ostatnich nale\u017cy rzadka mu\u0142awka ba\u0142ka\u0144ska, wyst\u0119puj\u0105ca m.in. na wyspie \u017cytniej na dunaju.\nfauna p\u0142az\u00f3w liczy 18 gatunk\u00f3w. gady reprezentuje 12 gatunk\u00f3w, w\u015br\u00f3d nich \u017c\u00f3\u0142w b\u0142otny, najwi\u0119kszy w\u0105\u017c \u015brodkowoeuropejski \u2013 w\u0105\u017c eskulapa, jaszczurka zielona i okularowiec pano\u0144ski (typowy przedstawiciel fauny ba\u0142ka\u0144skiej).\nawifauna s\u0142owacji obejmuje 315 gatunk\u00f3w, z czego 204 gatunki gniazduj\u0105ce. spo\u015br\u00f3d nich 127 gatunk\u00f3w zwi\u0105zanych jest z biotopami wodnymi, a 124 gatunki z lasami. w\u015br\u00f3d gatunk\u00f3w zamieszkuj\u0105cych stepy i rozleg\u0142e nizinne pastwiska jest jeden z najwi\u0119kszych i najbardziej zagro\u017conych ptak\u00f3w europy \u2013 drop wielki (ok. 300 osobnik\u00f3w), gniazduj\u0105cy m.in. na wyspie \u017cytniej.\nw stanie dzikim \u017cyje na s\u0142owacji 78 gatunk\u00f3w ssak\u00f3w, w tym najwi\u0119cej (41) \u2013 w lasach. s\u0105 w\u015br\u00f3d nich wszystkie najwi\u0119ksze drapie\u017cniki \u015brodkowej europy: nied\u017awied\u017a brunatny, wilk szary, ry\u015b euroazjatycki, \u017cbik europejski, wydra europejska. szczeg\u00f3lnej ochronie podlegaj\u0105 dwa gatunki wysokog\u00f3rskie: kozica p\u00f3\u0142nocna i \u015bwistak tatrza\u0144ski oraz 22 gatunki nietoperzy, a tak\u017ce niekt\u00f3re inne rzadkie gatunki, jak endemiczna darni\u00f3wka tatrza\u0144ska czy smu\u017cka le\u015bna.\nspo\u015br\u00f3d bezkr\u0119gowc\u00f3w nale\u017cy wymieni\u0107 ponad 3500 gatunk\u00f3w motyli, z czego znaczna cz\u0119\u015b\u0107 zwi\u0105zana jest z wyst\u0119puj\u0105cymi g\u0142\u00f3wnie na po\u0142udniu kraju ciep\u0142olubnymi zespo\u0142ami ro\u015blinnymi.\n\n\n=== hydrologia ===\ns\u0142owacja ma g\u0119st\u0105 sie\u0107 rzeczn\u0105, kt\u00f3rej 96% nale\u017cy do zlewni dunaju (zlewisko morza czarnego), a pozosta\u0142e 4% \u2013 do zlewni wis\u0142y (zlewisko morza ba\u0142tyckiego). najwi\u0119ksze rzeki s\u0142owacji (wed\u0142ug przep\u0142ywu) to: dunaj, wag (v\u00e1h), hron, morawa (morava), bodrog, latorica, laborec, a najd\u0142u\u017csze \u2013 wag (v\u00e1h; 403 km), hron (284 km), ipola (ipe\u013e; 232 km), nitra (197 km), hornad (horn\u00e1d; 193 km), dunaj (172 km).\ns\u0142owacja jest krajem ubogim w naturalne zbiorniki wodne. wi\u0119kszo\u015b\u0107 z nich znajduje si\u0119 w g\u00f3rach. s\u0105 to z regu\u0142y niewielkie zbiorniki pochodzenia polodowcowego. najwi\u0119kszym i zarazem najg\u0142\u0119bszym jeziorem jest wielki hi\u0144czowy staw (ve\u013ek\u00e9 hincovo pleso) w wysokich tatrach.\ndo chwili obecnej (2018 r.) na s\u0142owacji zidentyfikowano ok. 1780 \u017ar\u00f3de\u0142 w\u00f3d mineralnych i termalnych, o zr\u00f3\u017cnicowanych sk\u0142adach chemicznych i du\u017cej rozpi\u0119to\u015bci temperatur. wiele z nich jest wykorzystywanych gospodarczo, zar\u00f3wno jako wody konsumpcyjne, jak i w balneoterapii.\n\n\n=== ochrona przyrody ===\naktualnie na terenie s\u0142owacji funkcjonuj\u0105 nast\u0119puj\u0105ce kategorie chronionych obszar\u00f3w i obiekt\u00f3w przyrodniczych:\n\n\n==== parki narodowe (s\u0142ow. n\u00e1rodn\u00fd park; np) ====\nwed\u0142ug stanu z 2012 r. na s\u0142owacji istnia\u0142o 9 park\u00f3w narodowych:\n\ntatrza\u0144ski park narodowy (tanap, tatransk\u00fd n\u00e1rodn\u00fd park)\npieni\u0144ski park narodowy (pienap, pieninsk\u00fd n\u00e1rodn\u00fd park)\npark narodowy \u201eni\u017cne tatry\u201d (napant, n\u00e1rodn\u00fd park n\u00edzke tatry)\npark narodowy \u201ema\u0142a fatra\u201d (n\u00e1rodn\u00fd park mal\u00e1 fatra)\npark narodowy \u201ewielka fatra\u201d (n\u00e1rodn\u00fd park ve\u013ek\u00e1 fatra)\npark narodowy \u201es\u0142owacki raj\u201d (n\u00e1rodn\u00fd park slovensk\u00fd raj)\npark narodowy \u201epo\u0142oniny\u201d (n\u00e1rodn\u00fd park poloniny)\npark narodowy p\u0142askowy\u017c mura\u0144ski (n\u00e1rodn\u00fd park mur\u00e1nska planina)\npark narodowy \u201ekras s\u0142owacki\u201d (n\u00e1rodn\u00fd park slovensk\u00fd kras)\n\n\n==== obszary chronionego krajobrazu (s\u0142ow. chr\u00e1nen\u00e1 krajinn\u00e1 oblas\u0165; chko) ====\ns\u0105 to wielkopowierzchniowe (co najmniej 1000 ha, zwykle znacznie wi\u0119cej) formy ochrony terenu (nie tylko samej przyrody!) z rozrzuconymi ekosystemami, istotnymi dla zachowania r\u00f3\u017cnorodno\u015bci biologicznej i stabilno\u015bci ekologicznej, o charakterystycznym krajobrazie i/lub specyficznymi formami historycznego osadnictwa i dzia\u0142alno\u015bci ludzkiej. wed\u0142ug stanu z 2012 r. na terenie s\u0142owacji istnia\u0142o 14 takich obszar\u00f3w:\n\nchr\u00e1nen\u00e1 krajinn\u00e1 oblas\u0165 biele karpaty\nchr\u00e1nen\u00e1 krajinn\u00e1 oblas\u0165 cerov\u00e1 vrchovina\nchr\u00e1nen\u00e1 krajinn\u00e1 oblas\u0165 dunajsk\u00e9 luhy\nchr\u00e1nen\u00e1 krajinn\u00e1 oblas\u0165 horn\u00e1 orava\nchr\u00e1nen\u00e1 krajinn\u00e1 oblas\u0165 kysuce\nchr\u00e1nen\u00e1 krajinn\u00e1 oblas\u0165 latorica\nchr\u00e1nen\u00e1 krajinn\u00e1 oblas\u0165 mal\u00e9 karpaty\nchr\u00e1nen\u00e1 krajinn\u00e1 oblas\u0165 po\u013eana\nchr\u00e1nen\u00e1 krajinn\u00e1 oblas\u0165 ponitrie\nchr\u00e1nen\u00e1 krajinn\u00e1 oblas\u0165 str\u00e1\u017eovsk\u00e9 vrchy\nchr\u00e1nen\u00e1 krajinn\u00e1 oblas\u0165 \u0161tiavnick\u00e9 vrchy\nchr\u00e1nen\u00e1 krajinn\u00e1 oblas\u0165 vihorlat\nchr\u00e1nen\u00e1 krajinn\u00e1 oblas\u0165 v\u00fdchodn\u00e9 karpaty\nchr\u00e1nen\u00e1 krajinn\u00e1 oblas\u0165 z\u00e1horie\n\n\n==== rezerwaty przyrody ====\n(s\u0142ow. pr\u00edrodn\u00e1 rezerv\u00e1cia; pr)\naktualnie (lipiec 2015) na terenie s\u0142owacji istnieje 608 rezerwat\u00f3w przyrody, z kt\u00f3rych 231 posiada status narodowego rezerwatu przyrody (s\u0142ow. n\u00e1rodn\u00e1 pr\u00edrodn\u00e1 rezerv\u00e1cia; npr).\n\n\n==== pomniki przyrody ====\n(s\u0142ow. pr\u00edrodn\u00e1 pamiatka; pp)\n\n\n==== area\u0142y chronione ====\n(s\u0142ow. chr\u00e1nen\u00fd are\u00e1l; cha)\n\n\n== historia ==\n\n\n=== s\u0142owacja w prehistorii ===\ntereny zachodniej i po\u0142udniowej s\u0142owacji od epoki \u017celaza zamieszkiwali celtowie. do du\u017cego znaczenia dosz\u0142o plemi\u0119 boj\u00f3w. budowa\u0142o ono rozleg\u0142e grody oppida, np. w miejscu dzisiejszej bratys\u0142awy. osady te sta\u0142y si\u0119 o\u015brodkami rozwini\u0119tej gospodarki, m.in. wytwarzano w nich monety wzorowane na greckich heksadrachmach.\nwschodnia cz\u0119\u015b\u0107 kraju kontrolowana by\u0142a przez dak\u00f3w, a znajdowa\u0142a si\u0119 w orbicie wp\u0142yw\u00f3w kulturowych zar\u00f3wno celtyckich, jak i dackich; dakowie bowiem osiedlali si\u0119 pomi\u0119dzy celtami w dorzeczach bodrogu i hronu. w p\u00f3\u017aniejszym czasie ziemiami s\u0142owackimi zaw\u0142adn\u0119\u0142y plemiona germa\u0144skie, wci\u0105\u017c jednak\u017ce istnia\u0142y skupiska celtyckiej ludno\u015bci na wschodnich peryferiach terytorium. \u00f3wcze\u015bnie germanami z tych ziem byli g\u0142\u00f3wnie markomanowie (na zachodzie) i kwadowie (po\u0142udniowo \u015brodkowa cz\u0119\u015b\u0107 kraju.)\n\n\n=== s\u0142owacja w okresie cesarstwa rzymskiego ===\nw latach 20\u201350 n.e. kwadowie za\u0142o\u017cyli kr\u00f3lestwo, kt\u00f3remu przewodzi\u0142 vannius \u2013 dawny najemnik rzymski. by\u0142o ono zale\u017cne od iliryjskiego kr\u00f3lestwa pannoni.\nw p\u00f3\u017aniejszych latach nap\u0142yw german\u00f3w spowodowa\u0142 wojny markoma\u0144skie, podczas kt\u00f3rych rzymianie zapuszczali si\u0119 na ziemie s\u0142owackie. w czasie jednej z takich wypraw (ok. 179 r.) legiony rzymskie dosz\u0142y a\u017c do okolic dzisiejszego trenczyna, pozostawiaj\u0105c na skale, na kt\u00f3rej dzi\u015b wznosi si\u0119 trenczy\u0144ski zamek, wykut\u0105 inskrypcj\u0119 okoliczno\u015bciow\u0105.\nv wiek to okres tzw. w\u0119dr\u00f3wki lud\u00f3w, g\u0142\u00f3wnie germa\u0144skich, a spowodowanych naj\u015bciem hun\u00f3w na wybrze\u017ce morza czarnego. pod\u00f3wczas okolice bratys\u0142awy i dunaju zosta\u0142y zasiedlone przez herul\u00f3w.\nziemiami s\u0142owackimi w\u0142ada\u0142y kr\u00f3lestwa german\u00f3w do ii po\u0142owy vi wieku. wtedy to obszary najbardziej zasiedlone wyludni\u0142y si\u0119 na skutek wojny gepid\u00f3w, kt\u00f3rych o\u015brodkiem by\u0142y ziemie na zach. od \u0142uku karpat, z longobardami, kt\u00f3rych o\u015brodkiem by\u0142a wtedy panonia.\n\n\n=== \u015bredniowiecze ===\nw viii wieku na terenach dzisiejszej s\u0142owacji powsta\u0142o ksi\u0119stwo nitrza\u0144skie. w 833 roku zosta\u0142o podbite przez mojmira i i odt\u0105d a\u017c do 906 roku obszar ten wraz z czechami i morawami tworzy\u0142 pa\u0144stwo wielkomorawskie. w pa\u0144stwie tym dzia\u0142ali m.in. \u015bw. cyryl i metody. by\u0142 to, opr\u00f3cz xx wieku, jedyny okres w historii kraju, gdy by\u0142 on zwi\u0105zany politycznie z ziemiami czeskimi. w latach 1003\u20131018 i chwilowo w 1031 roku tereny s\u0142owacji (s\u0142owaczyzna) nale\u017ca\u0142y do polski, po czym oko\u0142o 1031 roku zosta\u0142y podbite przez kr\u00f3lestwo \u015bw. stefana. od tego czasu stanowi\u0142y integraln\u0105 cz\u0119\u015b\u0107 w\u0119gier, tworz\u0105c jego p\u00f3\u0142nocne komitaty (tzw. g\u00f3rne w\u0119gry, w\u0119g. felvid\u00e9k). p\u00f3\u0142noc kraju zamieszkana by\u0142a przez ludno\u015b\u0107 pochodzenia s\u0142owia\u0144skiego, po\u0142udnie za\u015b stanowi\u0142o obszar intensywnej kolonizacji szlachty w\u0119gierskiej. na prze\u0142omie xiii/xiv wieku, w okresie os\u0142abienia w\u0142adzy kr\u00f3lewskiej, s\u0142owacj\u0105 rz\u0105dzili suwerenni magnaci \u2013 zachodni\u0105 s\u0142owacj\u0105 rz\u0105dzi\u0142 mateusz czak, w\u0142adaj\u0105cy 14 w\u0119gierskimi powiatami, wschodni\u0105 s\u0142owacj\u0105 rz\u0105dzi\u0142 magnat amadej aba, a \u015brodkow\u0105 istv\u00e1n \u00e1kos. ich w\u0142adz\u0119 ograniczy\u0142 po d\u0142ugich walkach kr\u00f3l karol robert. wielkorz\u0105dc\u0105 g\u00f3rnych w\u0119gier w okresie p\u00f3\u017anego \u015bredniowiecza by\u0142 magnat polskiego pochodzenia, \u015bcibor ze \u015bciborzyc, w kt\u00f3rego posiadaniu by\u0142a po\u0142owa zachodniej s\u0142owacji.\n\n\n=== s\u0142owacja w r\u0119kach habsburg\u00f3w ===\nw 1526 roku, wraz z przej\u015bciem w\u0119gier pod w\u0142adanie dynastii habsburg\u00f3w, s\u0142owacja razem z kr\u00f3lestwem w\u0119gier wesz\u0142a w sk\u0142ad monarchii habsburskiej. status s\u0142owacji w obr\u0119bie monarchii habsburskiej pozostawa\u0142 niezmieniony nawet po reformie konstytucyjnej z 1867 roku, wci\u0105\u017c stanowi\u0105c nieposiadaj\u0105c\u0105 autonomii cz\u0119\u015b\u0107 pa\u0144stwa w\u0119gierskiego. w po\u0142owie xix wieku wraz z pojawieniem si\u0119 austroslawizmu nasili\u0142y si\u0119 \u017c\u0105dania utworzenia w ramach monarchii odr\u0119bnej sk\u0142adowej s\u0142owia\u0144skiej obejmuj\u0105cej czech\u00f3w, s\u0142owak\u00f3w, rusin\u00f3w oraz s\u0142owe\u0144c\u00f3w, maj\u0105cej by\u0107 przeciwwag\u0105 dla wp\u0142yw\u00f3w niemiecko-w\u0119gierskich w ck monarchii (cho\u0107 wielu s\u0142owak\u00f3w uwa\u017ca\u0142o si\u0119 za \u201es\u0142owia\u0144ski szczep w\u0119gierski\u201d i ich celem by\u0142o jedynie uzyskanie szerszej autonomii w w\u0119gierskiej cz\u0119\u015bci austro-w\u0119gier).\n\npo upadku reformy badeniego pomys\u0142y te nie zosta\u0142y zrealizowane a\u017c do czasu rozpadu austro-w\u0119gier na skutek wielkiej wojny w 1918 roku.\n\n\n=== czechos\u0142owacja ===\ns\u0142owacy zg\u0142osili w\u00f3wczas akces do wsp\u00f3lnego pa\u0144stwa z czechami tworz\u0105c czechos\u0142owacj\u0119. do terytori\u00f3w zamieszkanych przez wi\u0119kszo\u015b\u0107 s\u0142owack\u0105 w\u0142\u0105czono te\u017c sporo teren\u00f3w, gdzie w\u0119grzy byli wi\u0119kszo\u015bci\u0105 lub jedyn\u0105 narodowo\u015bci\u0105 \u2013 praktycznie ca\u0142y po\u0142udniowy pas pa\u0144stwa by\u0142 etnicznie w\u0119gierski, r\u00f3wnie\u017c stolica \u2013 bratys\u0142awa \u2013 zamieszkana by\u0142a przez wielonarodowo\u015bciow\u0105 spo\u0142eczno\u015b\u0107, w\u015br\u00f3d kt\u00f3rej s\u0142owacy stanowili mniejszo\u015b\u0107. cho\u0107 by\u0142o to z\u0142amanie zasady samostanowienia narod\u00f3w wilsona \u2013 realnym powodem by\u0142 fakt, \u017ce etnicznie s\u0142owackie ziemie by\u0142y w wi\u0119kszo\u015bci ma\u0142o urodzajne i g\u00f3rzyste, natomiast pas naddunajski obfitowa\u0142 w urodzajne gleby. doprowadzi\u0142o to do powstania rewizjonizmu w\u0119gierskiego, w konsekwencji zawi\u0105zania ma\u0142ej ententy i napi\u0119tych stosunk\u00f3w czechos\u0142owacko-w\u0119gierskich w okresie mi\u0119dzywojennym. w 1919 roku na s\u0142owacji powsta\u0142a istniej\u0105ca jedynie kilka tygodni s\u0142owacka republika rad.\n\n\n=== pierwsza republika s\u0142owacka ===\npo upadku 1. republiki czechos\u0142owackiej jesieni\u0105 1938 dosz\u0142o do ugody \u017cyli\u0144skiej i federalizacji okrojonego pa\u0144stwa. jednak wkr\u00f3tce pod naciskiem hitlera rz\u0105d s\u0142owacki ks. tiso og\u0142osi\u0142 niepodleg\u0142o\u015b\u0107. w latach 1939\u20131945 istnia\u0142a uzale\u017cniona od iii rzeszy i okrojona republika s\u0142owacka. kraj musia\u0142 si\u0119 zrzec na korzy\u015b\u0107 w\u0119gier teren\u00f3w na po\u0142udniu zamieszkane w wi\u0119kszo\u015bci przez w\u0119gr\u00f3w \u2013 z koszycami w\u0142\u0105cznie. na zachodzie niemcy administrowali stref\u0105 okupacyjn\u0105.\n\ns\u0142owacja wzi\u0119\u0142a udzia\u0142 w ataku na polsk\u0119 w 1939 roku jako sojusznik rzeszy. armia s\u0142owacka pod dow\u00f3dztwem ferdinanda \u010datlo\u0161a zaatakowa\u0142a polsk\u0119 o godzinie 5.00 si\u0142\u0105 trzech dywizji w kierunkach: podhala\u0144skim, nowos\u0105deckim i bieszczadzkim. po upadku polski s\u0142owacja uzyska\u0142a fragmenty spiszu i orawy. wojsko s\u0142owackie wzi\u0119\u0142o r\u00f3wnie\u017c udzia\u0142 inwazji niemieckiej na zsrr w latach 1941\u20131945. w obliczu zbli\u017caj\u0105cego si\u0119 frontu wschodniego 29 sierpnia 1944 wybuch\u0142o s\u0142owackie powstanie narodowe, kt\u00f3re trwa\u0142o kilka miesi\u0119cy. po jego st\u0142umieniu przez wojska niemieckie z ko\u0144cem pa\u017adziernika dow\u00f3dztwo powstania przenios\u0142o si\u0119 w ni\u017cne tatry, gdzie na pocz\u0105tku listopada 1944 r., w zamkni\u0119ciu doliny \u0142omnistej, utworzono siedzib\u0119 sztabu g\u0142\u00f3wnego wojsk powsta\u0144czych. r\u00f3wnie\u017c wi\u0119kszo\u015b\u0107 jednostek powsta\u0144czych wycofa\u0142a si\u0119 w g\u00f3ry, a dalsze walki o charakterze partyzanckim trwa\u0142y do ko\u0144ca wojny.\njeszcze w trakcie powstania u p\u00f3\u0142nocno-wschodnich granic s\u0142owacji rozpocz\u0119\u0142a si\u0119 tzw. operacja dukielsko-preszowska. bra\u0142a w niej udzia\u0142 1 brygada czechos\u0142owacka. w dniu 6 pa\u017adziernika \u017co\u0142nierze 2 batalionu tej brygady w rejonie barwinka przekroczyli przedwojenn\u0105 granic\u0119 polsko-czechos\u0142owack\u0105 i wyzwolili pierwsz\u0105 s\u0142owack\u0105 miejscowo\u015b\u0107 \u2013 vy\u0161n\u00fd kom\u00e1rnik. walki, kt\u00f3re w pierwotnym zamy\u015ble mia\u0142y doprowadzi\u0107 do po\u0142\u0105czenia si\u0119 wojsk radzieckich i czechos\u0142owackich z oddzia\u0142ami powsta\u0144czymi, trwa\u0142y do ko\u0144ca listopada i kosztowa\u0142y sam tylko i czechos\u0142owacki korpus armijny 6,5 tys. zabitych i rannych.\ndrug\u0105 ogromn\u0105 operacj\u0105 na terenie s\u0142owacji podczas ii wojny \u015bwiatowej by\u0142y walki o prze\u0142amanie frontu mi\u0119dzy tatrami a ni\u017cnymi tatrami oraz wyzwolenie liptowskiego miku\u0142asza, jakie toczy\u0142y si\u0119 od 2 lutego do 4 kwietnia 1945 r.\n\n\n=== s\u0142owacja powojenna ===\npo 1945 dosz\u0142o do odtworzenia pa\u0144stwa czechos\u0142owackiego na zasadach z 1938. w 1968 w wyniku reform \u201epraskiej wiosny\u201d rozszerzono autonomi\u0119 s\u0142owacji (du\u017cy wp\u0142yw na to mia\u0142 przyw\u00f3dca pa\u0144stwa alexander dub\u010dek, sam z pochodzenia s\u0142owak). pokojowy podzia\u0142 czechos\u0142owacji na dwa suwerenne pa\u0144stwa nast\u0105pi\u0142 1 stycznia 1993.\n\n\n== ustr\u00f3j polityczny i dzieje najnowsze ==\ns\u0142owacja jest republik\u0105 demokratyczn\u0105 o systemie rz\u0105d\u00f3w parlamentarno-gabinetowych. na czele pa\u0144stwa stoi prezydent, wybierany w wyborach powszechnych (od 1999) na kadencj\u0119 pi\u0119cioletni\u0105. ratyfikuje on umowy mi\u0119dzynarodowe, wysy\u0142a i przyjmuje ambasador\u00f3w, jest zwierzchnikiem si\u0142 zbrojnych. jego kompetencje w polityce wewn\u0119trznej s\u0105 ograniczone: nominowanie premiera i rz\u0105du, oraz inicjatywy ustawodawczej, mo\u017cliwo\u015b\u0107 rozwi\u0105zania parlamentu przed terminem w okre\u015blonych konstytucyjnie sytuacjach. prezydent nie posiada prawa weta. prezydent dzieli si\u0119 w\u0142adz\u0105 wykonawcz\u0105 z premierem, kt\u00f3ry stoi na czele gabinetu posiadaj\u0105cego poparcie wi\u0119kszo\u015bci jednoizbowego parlamentu \u2013 150-osobowej rady narodowej republiki s\u0142owackiej. zar\u00f3wno rz\u0105d, jak i prezydent w drodze specjalnej procedury referendalnej mog\u0105 zosta\u0107 odwo\u0142ani przez spo\u0142ecze\u0144stwo, co jak na europ\u0119 \u015brodkow\u0105 jest rozwi\u0105zaniem nader oryginalnym.\n\n\n=== podstawy prawne funkcjonowania systemu partyjnego s\u0142owacji ===\npodstawy prawne tworzenia i dzia\u0142alno\u015bci partii politycznych zawarte s\u0105 w art. 29 konstytucji republiki s\u0142owackiej, w ustawie o zrzeszaniu si\u0119 w partiach i ruchach politycznych, a tak\u017ce w wybranych postanowieniach ustawy o wyborach do s\u0142owackiej rady narodowej. finansowanie partii uregulowane jest w ustawie o ograniczeniu wydatk\u00f3w partii i ruch\u00f3w politycznych na propagand\u0119 przed wyborami do rady narodowej. partie i ruchy polityczne na s\u0142owacji s\u0105 jedynymi podmiotami politycznymi, kt\u00f3re umo\u017cliwiaj\u0105 obywatelom tego pa\u0144stwa zdobycie mandat\u00f3w parlamentarnych.\n\n\n=== 1998\u20132002 ===\nna czele rz\u0105du s\u0142owacji sta\u0142 od 1998 mikul\u00e1\u0161 dzurinda \u2013 chrze\u015bcija\u0144ski demokrata. w latach 1998\u20132002 przewodniczy\u0142 szerokiej antymecziarowskiej koalicji socjalist\u00f3w, chadek\u00f3w i mniejszo\u015bci w\u0119gierskiej. g\u0142\u00f3wnym celem \u00f3wczesnego rz\u0105du by\u0142o poprawienie fatalnego wizerunku s\u0142owacji po kilkuletnich rz\u0105dach vladim\u00edra me\u010diara oraz integracja z ue i nato.\nfunkcj\u0119 prezydenta pe\u0142ni\u0142 w latach 1999\u20132004 rudolf schuster, w kwietniu 2004 s\u0142owacy zdecydowali si\u0119 powierzy\u0107 ten urz\u0105d ivanowi ga\u0161parovi\u010dowi, by\u0142emu wsp\u00f3\u0142pracownikowi (do 2000) vladim\u00edra me\u010diara, przewodnicz\u0105cemu rady narodowej w latach 1992\u20131998.\n\n\n=== 2002\u20132006 ===\nw 2002 mikul\u00e1\u0161 dzurinda stan\u0105\u0142 na czele bardziej jednorodnej ideowo koalicji centroprawicowej (centroprawicowa s\u0142owacka unia chrze\u015bcija\u0144ska i demokratyczna (sdk\u00fa), chadecki ruch chrze\u015bcija\u0144sko-demokratyczny (kdh), partia w\u0119gierskiej koalicji (smk) i (do 2005) liberalny sojusz nowego obywatela (ano)). opozycj\u0119 stanowi\u0142y populistyczno-lewicowy kierunek \u2013 socjalna demokracja (kierunek) z by\u0142ym dzia\u0142aczem komunistycznym robertem fico na czele, ruch na rzecz demokratycznej s\u0142owacji (hzds) vladim\u00edra me\u010diara, s\u0142owacka partia narodowa (sns) kierowana przez j\u00e1na slot\u0119 oraz s\u0142owacka partia komunistyczna (kss).\nza drugiej jego kadencji uda\u0142o si\u0119, pomimo obstrukcyjnych dzia\u0142a\u0144 podejmowanych przez prezydenta rudolfa schustera m.in.: wej\u015b\u0107 do nato i ue oraz przeprowadzi\u0107 \u015bmia\u0142e reformy gospodarcze (m.in. podatek liniowy cit, pit i vat na poziomie 19%, niskie koszty zatrudnienia pracownik\u00f3w, ograniczenie wydatk\u00f3w socjalnych, prywatyzacja wi\u0119kszo\u015bci pa\u0144stwowych przedsi\u0119biorstw, komercjalizacja s\u0142u\u017cby zdrowia i pa\u0144stwowego szkolnictwa). rz\u0105d mikul\u00e1\u0161a dzurindy by\u0142 pierwszym rz\u0105dem w europie \u015brodkowej, kt\u00f3ry wybrano na ponown\u0105 kadencj\u0119.\n\n\n=== 2006\u20132010 ===\nw latach 2006\u20132010 funkcj\u0119 premiera pe\u0142ni\u0142 robert fico, popierany przez lewicowo-nacjonalistyczn\u0105 koalicj\u0119 partii ludowej \u2013 ruchu dla demokratycznej s\u0142owacji, s\u0142owack\u0105 parti\u0119 narodow\u0105 oraz zwyci\u0119ski kierunek \u2013 socjalna demokracja, kt\u00f3rego jest przewodnicz\u0105cym.\nw 2009 s\u0142owacja przyst\u0105pi\u0142a do strefy euro.\npomimo zwyci\u0119stwa smeru w wyborach parlamentarnych w 2010 r., fico nie zdo\u0142a\u0142 utworzy\u0107 kolejnego rz\u0105du.\n\n\n=== 2010\u20132012 ===\nw lipcu 2010 w\u0142adz\u0119 w kraju przej\u0119\u0142a koalicja czterech partii prawicowych, a stanowisko premiera zaj\u0119\u0142a iveta radi\u010dov\u00e1. rz\u0105d radi\u010dovej nie dotrwa\u0142 do ko\u0144ca kadencji parlamentu. w styczniu 2011 zmieniono podstawow\u0105 stawk\u0119 vat na 20%. w pa\u017adzierniku 2011 przegra\u0142 g\u0142osowanie nad wotum zaufania po\u0142\u0105czone z g\u0142osowaniem nad akceptacj\u0105 programu europejskiego funduszu stabilizacji finansowej. w konsekwencji, w marcu 2012 odby\u0142y si\u0119 wcze\u015bniejsze wybory parlamentarne, w kt\u00f3rych wi\u0119kszo\u015b\u0107 mandat\u00f3w uzyska\u0142 smer. 4 kwietnia 2012 na czele nowego rz\u0105du stan\u0105\u0142 ponownie robert fico.\n\n\n=== zobacz te\u017c (ustr\u00f3j polityczny) ===\npartie polityczne s\u0142owacji\npolityka j\u0119zykowa na s\u0142owacji\nwybory prezydenckie na s\u0142owacji w 2009 roku\nwybory parlamentarne na s\u0142owacji w 2010 roku\n\n\n== prawa cz\u0142owieka ==\ndepartament stanu usa w 2010 roku donosi\u0142:\nrz\u0105d na og\u00f3\u0142 respektuje prawa swoich obywateli, jednak pojawi\u0142y si\u0119 problemy w niekt\u00f3rych obszarach. znacz\u0105ce problemy praw cz\u0142owieka zawiera\u0142y nadal doniesienia o z\u0142ym traktowaniu przez policj\u0119 rom\u00f3w i d\u0142ugotrwa\u0142e przetrzymywanie w areszcie; ograniczaniu wolno\u015bci religii, obawach o uczciwo\u015b\u0107 s\u0105downictwa, korupcji w krajowym rz\u0105dzie, samorz\u0105dzie terytorialnym i publicznej s\u0142u\u017cbie zdrowia, przemocy wobec kobiet i dzieci; handlu kobietami i dzie\u0107mi; spo\u0142ecznej dyskryminacji i przemocy wobec rom\u00f3w i innych mniejszo\u015bci.\nprawa cz\u0142owieka s\u0105 zagwarantowane w konstytucji s\u0142owacji z 1992 roku i przez wiele mi\u0119dzynarodowych przepis\u00f3w podpisanych przez czechos\u0142owacj\u0119 i s\u0142owacj\u0119 w latach 1948 i 2006 r.\n\n\n== podzia\u0142 administracyjny ==\ns\u0142owacja jest pa\u0144stwem unitarnym. dzieli si\u0119 na 8 kraj\u00f3w i 79 powiat\u00f3w. kraje dziel\u0105 si\u0119 na powiaty (okresy), a te na gminy (obce) miejskie lub wiejskie. jednostki administracyjne szczebla krajowego i gminnego s\u0105 r\u00f3wnie\u017c jednostkami samorz\u0105du terytorialnego.\n\n\n== si\u0142y zbrojne ==\ns\u0142owacja, z racji braku dost\u0119pu do morza, dysponuje dwoma rodzajami si\u0142 zbrojnych: wojskami l\u0105dowymi oraz si\u0142ami powietrznymi. uzbrojenie si\u0142 l\u0105dowych s\u0142owacji sk\u0142ada\u0142o si\u0119 w 2014 roku z: 30 czo\u0142g\u00f3w, 530 opancerzonych pojazd\u00f3w bojowych, 16 dzia\u0142 samobie\u017cnych, 26 zestaw\u00f3w artylerii holowanej oraz 26 wieloprowadnicowych wyrzutni rakietowych. s\u0142owackie si\u0142y powietrzne z kolei posiada\u0142y w 2014 roku uzbrojenie w postaci m.in. 12 my\u015bliwc\u00f3w, 27 samolot\u00f3w transportowych, 9 samolot\u00f3w szkolno-bojowych oraz 17 \u015bmig\u0142owc\u00f3w.\nwojska s\u0142owackie w 2014 roku liczy\u0142y 13,5 tys. \u017co\u0142nierzy zawodowych (brak rezerwist\u00f3w). wed\u0142ug rankingu global firepower (2014) s\u0142owackie si\u0142y zbrojne stanowi\u0105 71. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 1 mld dolar\u00f3w (usd).\n\n\n== demografia ==\nliczba mieszka\u0144c\u00f3w: 5 397 036 (2011)\n\u015brednia g\u0119sto\u015b\u0107 zaludnienia: 110 os./km\u00b2\nprzyrost naturalny: 0,15% (2005)\nsk\u0142ad etniczny:\ns\u0142owacy: 80,7%\nw\u0119grzy: 8,5%\nromowie: 2,0%\nczesi: 0,6%\npozostali (ukrai\u0144cy, rusini, niemcy, polacy, \u017cydzi, morawianie): 8,2%\n\u015brednia d\u0142ugo\u015b\u0107 \u017cycia:\nm\u0119\u017cczy\u017ani: 71 lat (2005)\nkobiety: 79 lat (2005)\n\n\n=== najwi\u0119ksze miasta ===\n\n\n== gospodarka ==\nw 2015 r. s\u0142owacja by\u0142a 19. gospodark\u0105 unii europejskiej pod wzgl\u0119dem wielko\u015bci pkb w parytecie si\u0142y nabywczej i 71. gospodark\u0105 \u015bwiata, a pod wzgl\u0119dem wielko\u015bci pkb nominalnego \u2013 19. gospodark\u0105 ue i 63. gospodark\u0105 \u015bwiata.\nw 2015 r. pkb per capita w parytecie si\u0142y nabywczej s\u0142owacji wyni\u00f3s\u0142 22 000 pps (76,7% \u015bredniej ue), a pkb per capita nominalny \u2013 14 398 euro (50,1% \u015bredniej ue).\n\nna s\u0142owacji warunki do uprawy winoro\u015bli s\u0105 lepsze ni\u017c w czechach (wi\u0119ksze nas\u0142onecznienie, ni\u017csza suma opad\u00f3w). znakomita wi\u0119kszo\u015b\u0107 produkowanych win to wina bia\u0142e, a pa\u0144stwo cieszy si\u0119 si\u0119gaj\u0105c\u0105 niemal 200 lat (od 1825) tradycj\u0105 produkcji wina musuj\u0105cego.\n\n\n=== turystyka ===\nw 2013 roku kraj ten odwiedzi\u0142o 1,653 mln turyst\u00f3w (8,2% wi\u0119cej ni\u017c w roku poprzednim), generuj\u0105c dla niego przychody na poziomie 2,556 mld dolar\u00f3w.\n\n\n== kultura ==\nobiekty wpisane na list\u0119 \u015bwiatowego dziedzictwa kulturalnego unesco:\n\nba\u0144ska szczawnica \u2013 \u015bredniowieczne miasto g\u00f3rnicze\nvlkol\u00ednec \u2013 skansen architektury ludowej\nzamek spiski, lewocza i okoliczne zabytki\nbardej\u00f3w \u2013 \u015bredniowieczne miasto obronne we wschodniej s\u0142owacji, dobrze zachowany zesp\u00f3\u0142 miejski z dzielnic\u0105 \u017cydowsk\u0105 (synagoga z xviii wieku)\ndrewniane ko\u015bcio\u0142y w s\u0142owackich karpatachobiekty wpisane na list\u0119 \u015bwiatowego dziedzictwa przyrody unesco:\n\njaskinie w krasie s\u0142owackim\ndobszy\u0144ska jaskinia lodowa w s\u0142owackim raju\npuszcze w g\u00f3rach bukowskich\npuszcze w g\u00f3rach wihorlackichobiekty wpisane na list\u0119 dzie\u0142 dziedzictwa ustnego i niematerialnego unesco:\n\nfujara \u2013 najbardziej typowy s\u0142owacki instrument muzyczny\n\n\n=== religia ===\npodzia\u0142 wyznaniowy na s\u0142owacji w 2011 roku:\n\nko\u015bci\u00f3\u0142 katolicki: 62% (3 347 277 wiernych)\nko\u015bci\u00f3\u0142 greckokatolicki: 3,8% (206 871)\nko\u015bci\u00f3\u0142 ewangelicki konfesji augsburskiej: 5,9% (316 250)\nko\u015bci\u00f3\u0142 reformowany: 1,8% (98 797)\nko\u015bci\u00f3\u0142 prawos\u0142awny: 0,9% (49 133)\n\u015bwiadkowie jehowy: 0,3% (17 222)\nmniejsze ko\u015bcio\u0142y protestanckie i inni: 1,3%\nbezwyznaniowi: 13,4% (725 362)\nniesprecyzowani: 10,6% (571 437)\n\n\n== zobacz te\u017c ==\nuczelnie na s\u0142owacji\nobywatelstwo s\u0142owackie\nmniejszo\u015bci narodowe i etniczne na s\u0142owacji\n\n\n== uwagi ==\n\n\n== przypisy ==\n\n\n== bibliografia ==\nantoni wrzosek: czechos\u0142owacja. w: antoni wrzosek (red.): geografia powszechna. t. iii: europa (bez zssr). warszawa: pa\u0144stwowe wydawnictwo naukowe, 1965.brak strony w ksi\u0105\u017cce\nhenryk batowski: rozpad austro-w\u0119gier 1914-1918. sprawy narodowo\u015bciowe i dzia\u0142ania dyplomatyczne. krak\u00f3w: wydawnictwo literackie, 1982, wydanie ii poprawione i uzupe\u0142nione. isbn 83-08-00581-0.brak strony w ksi\u0105\u017cce\nmicha\u0142 parczewski, sylwester czopek (red.): pocz\u0105tki s\u0105siedztwa. pogranicze etniczne polsko-rusko-s\u0142owackie w \u015bredniowieczu. rzesz\u00f3w: muzeum okr\u0119gowe w rzeszowie, instytut archeologii uj w krakowie, 1996, seria: materia\u0142y z konferencji \u2013 rzesz\u00f3w 9-11 v 1995. isbn 83-905798-1-2.brak strony w ksi\u0105\u017cce\nmicha\u0142 jagie\u0142\u0142o: s\u0142owacy w polskich oczach. obraz s\u0142owak\u00f3w w pi\u015bmiennictwie polskim. t. i, ii. warszawa: biblioteka narodowa, podhala\u0144ska wy\u017csza szko\u0142a zawodowa w nowym targu, 2005. isbn 83-7009-451-1.brak strony w ksi\u0105\u017cce\nleszek engelking: s\u0142owacja. w: j. tyszkiewicz: s\u0142ownik historyczny europy \u015brodkowo-wschodniej. t. i: pa\u0144stwa grupy wyszehradzkiej. warszawa: stowarzyszenie wsch\u00f3d-zach\u00f3d, 2006.brak strony w ksi\u0105\u017cce\njerzy skowronek, mieczys\u0142aw tanty, tadeusz wasilewski: s\u0142owianie po\u0142udniowi i zachodni vi-xx wiek. ksi\u0105\u017cka i wiedza, warszawa, seria: 2005. isbn 83-05-13401-6.brak strony w ksi\u0105\u017cce\njerzy tomaszewski: czechy i s\u0142owacja. warszawa: trio, 2006. isbn 83-7436-040-1.brak strony w ksi\u0105\u017cce\nwies\u0142awa rusin, barbara zygma\u0144ska: s\u0142owacja. przewodnik pascala. bielsko-bia\u0142a: pascal, 2006. isbn 83-7304-679-8.brak strony w ksi\u0105\u017cce\n\n\n== linki zewn\u0119trzne ==\noficjalna strona internetowa narodowego centrum turystyki s\u0142owacji. slovakiatourism.sk. [zarchiwizowane z tego adresu (2006-08-24)]."