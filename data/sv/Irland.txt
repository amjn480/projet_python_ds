"republiken irland (iriska: \u00e9ire; engelska: republic of ireland) \u00e4r en stat i europa som upptar cirka fem sj\u00e4ttedelar av \u00f6n irland, som delades 1921. den delar sin enda landgr\u00e4ns med nordirland, en del av storbritannien, p\u00e5 den nord\u00f6stra delen av \u00f6n. staten omges annars av atlanten, med keltiska sj\u00f6n i s\u00f6der, sankt georgskanalen i sydost och irl\u00e4ndska sj\u00f6n i \u00f6ster. p\u00e5 andra sidan irl\u00e4ndska sj\u00f6n ligger storbritannien.\n\u00e5r 1801 ingick kungarikena irland och storbritannien en realunion och bildade f\u00f6renade kungariket storbritannien och irland. merparten av \u00f6n l\u00e4mnade storbritannien 1922 efter ett gerillakrig. anglo-irl\u00e4ndska avtalet avslutade detta krig och etablerade irl\u00e4ndska fristaten som en sj\u00e4lvstyrande dominion inom brittiska samv\u00e4ldet. nordirland valde att stanna kvar som en del av storbritannien.\nden sj\u00e4lvst\u00e4ndiga staten \u00f6kade suver\u00e4niteten genom westminsterstatuten 1931 och abdikeringskrisen 1936. en ny konstitution inf\u00f6rdes 1937 och f\u00f6rklarade det en suver\u00e4n stat med namnet ireland (\u00e9ire). i republic of ireland act utropades irland till republik 1949 genom att de \u00e5terst\u00e5ende plikterna mot monarkin avl\u00e4gsnades. irland uttr\u00e4dde d\u00e4rmed ur det brittiska samv\u00e4ldet.\u00e4ven om det rankas bland de rikaste l\u00e4nderna i v\u00e4rlden idag m\u00e4tt i bnp, var irland ett av de fattigaste l\u00e4nderna i europa medan det var en del av storbritannien och i decennier efter sj\u00e4lvst\u00e4ndigheten. ekonomisk protektionism avvecklades i slutet av 1950-talet och irland gick med i europeiska ekonomiska gemenskapen 1973.\nekonomisk liberalism fr\u00e5n slutet av 1980-talet resulterade i en snabb ekonomisk expansion, framf\u00f6rallt fr\u00e5n 1995 till 2007, d\u00e5 irland blev k\u00e4nt som den keltiska tigern. en aldrig tidigare sk\u00e5dad finanskris i b\u00f6rjan av 2008 avslutade denna tid av snabb ekonomisk tillv\u00e4xt.idag \u00e4r irland en konstitutionell republik som styrs som en parlamentarisk demokrati med en vald president som statschef. det \u00e4r ett \"mycket h\u00f6gt utvecklat\" land med v\u00e4rldens \u00e5ttonde h\u00f6gsta human development index (2021). landet \u00e4r h\u00f6gt rankat f\u00f6r sin pressfrihet, ekonomiska frihet och demokratiska och politiska frihet. irland \u00e4r medlem i europeiska unionen, europar\u00e5det, organisationen f\u00f6r ekonomiskt samarbete och utveckling, v\u00e4rldshandelsorganisationen och f\u00f6renta nationerna.\n\n\n== historia ==\n\nunder medeltiden utgjorde irland en feodalt styrd stat med den engelske kungen som furste. den irl\u00e4ndska statsbildningen var trots detta skild fr\u00e5n england och detta tillst\u00e5nd kvarstod n\u00e4r irland 1541 omvandlades till kungarike i personalunion med england.\nden 1 januari 1801 inf\u00f6rlivades kungariket irland med kungariket storbritannien och bildade det f\u00f6renade kungariket storbritannien och irland (united kingdom, uk). irland kom d\u00e4refter att utg\u00f6ra en riksdel inom det f\u00f6renade kungariket till dess att ett inb\u00f6rdeskrig 1919\u20131922 framtvingade en delning av nationen 1921 i tv\u00e5 administrativa delar, en i norr och en i s\u00f6der.\nden norra delen, ungef\u00e4r motsvarande provinsen ulster, fortsatte att utg\u00f6ra en provins och en riksdel inom det f\u00f6renade kungariket, medan den s\u00f6dra delen j\u00e4mte en mindre del av ulster f\u00f6rklarades vara en fristat inom det brittiska imperiet. den s\u00f6dra delen gick allt l\u00e4ngre i sin frig\u00f6relse fr\u00e5n den brittiska kronan, och 1949 f\u00f6rklarade man sig vara en sj\u00e4lvst\u00e4ndig republik. irland gick 1973 med i europeiska ekonomiska gemenskapen, f\u00f6reg\u00e5ngaren till europeiska unionen.\nfinanskrisen 2008 slog h\u00e5rt mot landet som tvingades till h\u00e5rda besparingar. i mitten av 2010-talet hade den v\u00e4rsta krisen bl\u00e5st \u00f6ver, men oron \u00e4r stor f\u00f6r att storbritanniens uttr\u00e4de ur eu kommer att sl\u00e5 h\u00e5rt mot den irl\u00e4ndska ekonomin och f\u00f6rsv\u00e5ra samarbetet kring nordirland.\n\n\n== geografi ==\n\nirland \u00e4r mycket b\u00f6rdigt. dess h\u00f6gsta punkt \u00e4r carrantuohill, dess st\u00f6rsta sj\u00f6 lough corrib och dess l\u00e4ngsta flod shannon.\n\nh\u00f6gsta punkt: carrantuohill, 1 041 meter\nnaturtillg\u00e5ngar: zink, koppar, kalksten\n\n\n=== klimat ===\nirlands klimat \u00e4r milt och fuktigt (maritimt). medeltemperaturen (dygnsmaximum) i limerick ligger p\u00e5 plus 4\u20137 grader i januari och plus 14\u201316 (dygnsmaximum) i juli. sommaren \u00e4r den torraste \u00e5rstiden och vintern den regnigaste, men det regnar regelbundet under \u00e5rets alla m\u00e5nader.\n\n\n== styre och politik ==\nirland \u00e4r en parlamentarisk republik med en president som statschef, som dock mest utf\u00f6r ceremoniella uppgifter, och en premi\u00e4rminister vars roll ben\u00e4mns taoiseach. presidenten \u00e4r direktvald av folket och v\u00e4ljs p\u00e5 sju \u00e5r och kan maximalt sitta tv\u00e5 mandatperioder. \u00e5r 1990 valdes f\u00f6r f\u00f6rsta g\u00e5ngen en kvinna, mary robinson, till president. hon eftertr\u00e4ddes 1997 av mary mcaleese (iriska: m\u00e1ire mhic ghiolla \u00edosa) som blev irlands andra kvinnliga president. sedan 2011 \u00e4r michael d. higgins irlands president. irlands parlament, ben\u00e4mnt oireachtas, har tv\u00e5 kammare: senaten eller \u00f6verhuset, seanad eierann, och representanthuset eller underhuset, dail eireann. sedan valet 2020 styrs irland av en koalitionsregering best\u00e5ende av fine gael, fianna f\u00e1il och comhaontas glas. taoiseach \u00e4r leo varadkar (fine gael) sedan 17 december 2022, d\u00e5 han tog \u00f6ver som regeringschef fr\u00e5n koalitionspartnern miche\u00e1l martin (fianna f\u00e1il) som ist\u00e4llet blev t\u00e1naiste, vice regeringschef. den h\u00f6gsta d\u00f6mande makten i landet ligger hos h\u00f6gsta domstolen.den ekonomiska krisen fr\u00e5n 2008 slog h\u00e5rt mot irland som under flera \u00e5r tvingades till stora besparingar inte minst inom v\u00e4lf\u00e4rdssystemen. \u00e4ven efter att ekonomin b\u00f6rjat v\u00e4xa p\u00e5 nytt lever fortfarande m\u00e5nga vanliga irl\u00e4ndare med krisens f\u00f6ljder och misstron mot politiker \u00e4r stark. det var ett viktigt sk\u00e4l till det starka uppsvinget f\u00f6r sinn f\u00e9in i valet i februari 2020, d\u00e5 v\u00e4nsterpartiet i stort sett blev j\u00e4mnstarkt med de borgerliga partier fine gael och fianna f\u00e1il som dominerat politiken under m\u00e5nga \u00e5r. f\u00f6rst i slutet av juni blev en ny regeringskoalition klar, mellan de tv\u00e5 \u00e4rkerivalerna fine gael och fianna f\u00e1il samt gr\u00f6na partiet.\n\n\n=== indelning ===\n\n\n==== grevskap ====\n\n\n==== provinser ====\n\n\u00f6n (inklusive brittiska nordirland) indelas i fyra provinser (provinces): ulster i norr, connacht i v\u00e4ster, leinster i \u00f6ster och munster i s\u00f6der. vidst\u00e5ende tabell visar grevskapens provinstillh\u00f6righet.\n\n\n=== f\u00f6rsvar ===\n\nden irl\u00e4ndska f\u00f6rsvarsmakten, irish defence forces \u00e4r en yrkesarm\u00e9. irland har aldrig haft v\u00e4rnplikt. den indelas i de st\u00e5ende f\u00f6rbanden, \"permanent defence force\" (pdf), med ca 10 000 heltidsanst\u00e4llda soldater och reservf\u00f6rbanden, \"reserve defence force\" (rdf), med ca 15 000 deltidsanst\u00e4llda soldater. pdf best\u00e5r av arm\u00e9n, marinen (naval service) och flygvapnet (air corps). rdf best\u00e5r av arm\u00e9reserven och marinreserven.\n\n\n== ekonomi ==\nefter en sv\u00e4ltkatastrof vid mitten av 1800-talet utvecklades irland snabbt fram till f\u00f6rsta v\u00e4rldskriget, om \u00e4n fr\u00e5n en ogynnsam utg\u00e5ngspunkt. efter f\u00f6rsta v\u00e4rldskriget f\u00f6rs\u00e4mrades tillv\u00e4xten dels eftersom den viktigaste handelspartnern storbritannien tyngdes av ekonomiska sv\u00e5righeter, dels eftersom irland inriktade sig p\u00e5 sj\u00e4lvf\u00f6rs\u00f6rjning vilket inte var lyckosamt. brytningen kom under 1980-talet d\u00e5 landet lade om sin politik till att uppmuntra utl\u00e4ndska investeringar genom avregleringar och strategiska skattes\u00e4nkningar.\nden irl\u00e4ndska ekonomin har under senare \u00e5r f\u00f6r\u00e4ndrats fr\u00e5n att vara jordbruksbaserad till en beroende av handel, industri och investeringar. den ekonomiska tillv\u00e4xten p\u00e5 irland var i genomsnitt 10 procent \u00e5ren 1995\u20132000 (vilket \u00e4r exceptionellt h\u00f6gt) och 7 procent mellan 2001 och 2004. industri, vilket svarar f\u00f6r 46 procent av bruttonationalprodukt (bnp), ungef\u00e4r 80 procent av exporter och 29 procent av arbetskraften har nu tagit platsen som landets ledande ekonomiska sektor.\nexport har en fundamental roll i landets kraftiga ekonomiska tillv\u00e4xt, men \u00e4ven en \u00f6kning av konsumtion, nybyggande och investeringar har hj\u00e4lpt till. p\u00e5 papperet \u00e4r irland v\u00e4rldens st\u00f6rsta export\u00f6r av mjukvarurelaterade varor och tj\u00e4nster; detta beror dock p\u00e5 att en myckenhet utl\u00e4ndsk mjukvara, och ibland musikmedia, exporteras via irland f\u00f6r att dra nytta av landets avsaknad p\u00e5 skatter p\u00e5 royalties fr\u00e5n f\u00f6rs\u00e4ljningen av upphovsr\u00e4ttskyddade varor.\nen stor del av den irl\u00e4ndska ekonomiska policyn sedan 1987 har varit vad man kallat socialt partnerskap vilket \u00e4r en serie frivilliga l\u00f6neavtal mellan staten, arbetsgivarna och facken. dessa beskriver ofta l\u00f6ne\u00f6kningarna f\u00f6r den n\u00e4rmsta tre\u00e5rsperioden.\nirland gick med i eurosamarbetet fr\u00e5n starten i januari 1999 (och l\u00e4mnade d\u00e4rmed bakom sig det irl\u00e4ndska pundet) tillsammans med 11 andra eu-nationer. perioden mellan 1995 och 2000 med h\u00f6g ekonomisk tillv\u00e4xt fick m\u00e5nga att kalla landet f\u00f6r den keltiska tigern. ekonomin k\u00e4nde av den ekonomiska nedg\u00e5ngen under 2001, s\u00e4rskilt den h\u00f6gteknologiska exportsektorn \u2013 tillv\u00e4xten inom det omr\u00e5det blev n\u00e4stan halverad. tillv\u00e4xten av bnp fortsatte att vara relativt robust, mellan 2001 och 2002 steg den med 6 procent, 2004 med 4 procent och under 2005 med 4,7 procent.\nmed h\u00f6g tillv\u00e4xt kom \u00e4ven h\u00f6ga niv\u00e5er av inflation, fr\u00e4mst i huvudstaden. priserna i dublin, med n\u00e4ra 30 procent av landets inv\u00e5nare, \u00e4r m\u00e4rkbart h\u00f6gre \u00e4n p\u00e5 andra st\u00e4llen i landet, s\u00e4rskilt inom bostadssektorn.\natt m\u00e4ta irlands inkomstniv\u00e5er per capita \u00e4r en komplicerad uppgift. landet har n\u00e4st h\u00f6gst bnp per capita i v\u00e4rlden ($43 600, 2006), efter luxemburg och det \u00e5ttonde h\u00f6gsta hdi-v\u00e4rdet (2015). problemet med bnp per capita, s\u00e4rskilt i irlands fall, \u00e4r att en stor del av inkomsterna tillh\u00f6r stora multinationella f\u00f6retag som \u00e4r baserade utanf\u00f6r landet. ist\u00e4llet kan man anv\u00e4nda bruttonationalinkomst per person som ber\u00e4knar in dessa fakta. landet kom d\u00e5 p\u00e5 sjunde plats i v\u00e4rlden 2005.\ntrots det ekonomiska v\u00e4lst\u00e5ndet och den fina statistiken finns det till viss del en ekonomisk obalans. byggsektorn, som har en cyklisk natur, bidrar nu till en stor del av irlands bnp. nyligen belyste en nedg\u00e5ng i bostadsmarknaden hur stor faktor denna sektor faktiskt \u00e4r och detta \u00e4r nu ett hot mot den ekonomiska tillv\u00e4xten. flera \u00e5r av obalanserad ekonomisk tillv\u00e4xt har \u00e4ven lett till en stor obalans mellan olika delar av befolkningen. unders\u00f6kningar visar att 6,8 procent av irlands befolkning lever i en of\u00f6r\u00e4nderlig fattigdom.irlands st\u00f6rsta vadslagningsf\u00f6retag boylesports grundades 1989 av john boyle. landets st\u00f6rsta fackliga centralorganisation \u00e4r irish congress of trade unions.\n* se \u00e4ven: pigs-l\u00e4nderna\n\n\n=== ekonomisk utveckling de senaste tv\u00e5 decennierna ===\np\u00e5 1900-talet gick irland fr\u00e5n att vara ett jordbruksland till att moderniseras, och en h\u00f6gteknologisk industri utvecklades. under 1990-talet kallades irland den keltiska tigern eftersom tillv\u00e4xten var exceptionellt h\u00f6g. mellan 1994 och 2001 hade irland en genomsnittlig tillv\u00e4xt p\u00e5 n\u00e4stan 10 procent.de st\u00f6rre satsningarna p\u00e5 industriexport var en anledning till irlands ekonomiska utveckling som innan hade hamnat efter de andra eu-l\u00e4nderna i till exempel inkomst. f\u00f6ljande anledningar har ocks\u00e5 f\u00f6reslagits:\nekonomiska avregleringar. staten fick mindre inflytande n\u00e4r f\u00f6retag privatiserades, monopol avvecklades och en liberalare marknadsekonomi v\u00e4xte fram.\ntillg\u00e5ngen p\u00e5 utbildad och engelsktalande arbetskraft\nden l\u00e5ga bolagsskatten. flera stora multinationella f\u00f6retag som till exempel google och facebook har kontor i dublin.\neg/eu. medlemskapet i europeiska unionen har gett irland f\u00f6rdelar som till exempel ekonomiskt st\u00f6d under m\u00e5nga \u00e5r och en st\u00f6rre marknad. marknaden v\u00e4xte ocks\u00e5 utanf\u00f6r europa och m\u00e5nga amerikanska f\u00f6retag valde att etablera sig i landet.2006 m\u00f6tte landets ekonomi f\u00f6r f\u00f6rsta g\u00e5ngen p\u00e5 m\u00e5nga \u00e5r motvind. landets konkurrenskraft minskade n\u00e4r bristen p\u00e5 arbetskraft tryckte upp l\u00f6nerna och ekonomisk orolighet i usa och storbritannien ledde till en starkare euro. mindre utl\u00e4ndska investeringar blev resultatet och minskade ytterligare n\u00e4r finanskrisen drabbade europa.flera inhemska ekonomiska problem uppdagades dock samtidigt, som skulle leda till att irland blev ett av de krisdrabbade l\u00e4nderna i eu (s\u00e5 kallade pigs-l\u00e4nderna). missn\u00f6jet v\u00e4xte kring v\u00e4lf\u00e4rd, transporter och h\u00f6ga bostadspriser. 2008 gick landet in i en ekonomisk kris som delvis hade att g\u00f6ra med den internationella finanskrisen men en bostadsbubbla och bankkris inom landet var \u00e4ven av stor betydelse. fastighetsmarknaden drabbades h\u00e5rt och huspriserna sj\u00f6nk kraftigt. banker hade godk\u00e4nt alltf\u00f6r riskfyllda l\u00e5n till alltf\u00f6r stora summor och dolt hur stora problem var. dokumentation om hur illa st\u00e4llt det var med bankerna hade \u00e4ven underh\u00e5llits. staten fick g\u00e5 in med stora summor f\u00f6r att r\u00e4dda bankerna bl.a. anglo irish bank och vissa f\u00f6rstatligades f\u00f6r att inte g\u00e5 omkull.statsbudgeten blev lidande till f\u00f6ljd av r\u00e4ddningsaktionen och nedsk\u00e4rningar gjordes f\u00f6r att h\u00e5lla budgetunderskottet i schack. trots detta var underskottet 2009 \u00f6ver 14 procent av bnp medan det enligt eu:s riktlinjer inte ska \u00f6verstiga 3 procent. 2010 tog irland motvilligt ett krisl\u00e5n p\u00e5 85 miljarder av eu, internationella valutafonden (imf), storbritannien, sverige och danmark f\u00f6ljt av sparpaket som innebar fler nedsk\u00e4rningar. inv\u00e5nare uppr\u00f6rdes \u00f6ver hur v\u00e4lf\u00e4rdstj\u00e4nster, offentligt anst\u00e4lldas l\u00f6ner m.m. blev lidande f\u00f6r vad som ans\u00e5gs vara ett problem skapat av ansvarsl\u00f6sa banker. i slutet av 2013 b\u00f6rjade de ekonomiska \u00e5tg\u00e4rderna mot krisen att synas och det ljusnar f\u00f6r irlands ekonomi med fler arbetstillf\u00e4llen och \u00f6kade fastighetspriser.irland blev det f\u00f6rsta landet att ta sig ur eurokrisen. det kunde konstateras efter att premi\u00e4rminister enda kenny i november 2013 meddelade att irland nu klara sig utan n\u00f6dl\u00e5n och andra ekonomiska st\u00f6d\u00e5tg\u00e4rder fr\u00e5n eu och imf. i januari 2014 n\u00e5dde r\u00e4ntan p\u00e5 irlands statsobligationer rekordl\u00e5ga niv\u00e5er sedan finanskrisen br\u00f6t ut 2008 vilket visar att marknadens f\u00f6rtroende f\u00f6r irlands ekonomi v\u00e4xer. statsskulden \u00e4r dock fortfarande h\u00f6g: 123,7 procent av bnp 2013.\n\n\n=== kommunikationer ===\nden internationella flygplatsen shannon i sydv\u00e4st var vid de f\u00f6rsta kommersiella atlantflygningarna den europeiska \u00e4ndpunkten f\u00f6r den kortaste str\u00e4ckan mot nordamerika, d\u00e4r planen med den tidens begr\u00e4nsade r\u00e4ckvidd m\u00e5ste mellanlanda f\u00f6r tankning. platsen anges f\u00f6r \u00f6vrigt vara den ort d\u00e4r den internationellt v\u00e4lk\u00e4nda drycken irish coffee skapades. numera \u00e4r de st\u00f6rsta flygplatserna dublin airport med flygplatskod dub och cork med flygplatskod ork.\nirland har ett v\u00e4gn\u00e4t som de senaste \u00e5ren byggts ut. motorv\u00e4gar binder samman dublin med de st\u00f6rsta st\u00e4derna cork, galway, limerick, waterford och belfast i nordirland.\nj\u00e4rnv\u00e4gar finns ocks\u00e5 med dublin som utg\u00e5ngspunkt och linjer till bland annat belfast via drogheda och dundalk, till galway, limerick och cork via kildare och \u00e4ven linjer till sligo, waterford och wexford. dessa \u00e4r inte elektrifierade f\u00f6rutom runt omkring dublin d\u00e4r elektrifierade pendelt\u00e5g trafikerar j\u00e4rnv\u00e4garna. det finns \u00e4ven en tv\u00e4rlinje mellan wexford\u2013waterford\u2013limerick\u2013ennis. betydande investeringar har p\u00e5 senare \u00e5r gjorts i j\u00e4rnv\u00e4gsn\u00e4tet d\u00e4r man \u00f6ppnat enstaka nedlagda str\u00e4ckor och \u00e4ven stationer runt dublin som varit nedlagda.\n\n\n== demografi ==\nbefolkningstillv\u00e4xt: 1,20 % (2016)\nf\u00f6delsetal: 14,5 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 6,5 d\u00f6dsfall per 1 000 inv\u00e5nare (2016)\nnettomigration: 4,0 migranter per 1 000 inv\u00e5nare (2016)\nsp\u00e4dbarnsd\u00f6dlighet: 3,7 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 4,0 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 3,3 d\u00f6dsfall per 1 000 levande f\u00f6dslar (2016)\nantal barn/kvinna: 1,98 (2016)\nbefolkningens median\u00e5lder: 36,4 \u00e5r (2016)\nm\u00e4ns median\u00e5lder: 36,1 \u00e5r (2016)\nkvinnors median\u00e5lder: 36,8 \u00e5r (2016)\nk\u00f6nsf\u00f6rdelning (hela befolkningen): 1 man per kvinna.\nbefolkningens medellivsl\u00e4ngd vid f\u00f6dseln: 80,8 \u00e5r (2016)\nm\u00e4ns medellivsl\u00e4ngd vid f\u00f6dseln: 78,5 \u00e5r (2016)\nkvinnors medellivsl\u00e4ngd vid f\u00f6dseln: 83,2 \u00e5r (2016)\nandel av den vuxna befolkningen som lider av fetma: 27,0 % (2014)\nandel av vuxna befolkningen med hiv/aids: 0,28 % (2014)\ninv\u00e5nare som \u00e4r smittade av hiv/aids: 8 000 (2014)\nd\u00f6dsfall p\u00e5 grund av hiv/aids per \u00e5r: 100 (2014)\nungdomsarbetsl\u00f6shet: 23,9 % (2014)\nhos m\u00e4n: 26,6 % (2014)\nhos kvinnor: 20,9 % (2014)siffror tagna fr\u00e5n the world factbook.\n\n\n=== spr\u00e5k ===\nde officiella nationalspr\u00e5ken \u00e4r iriska och engelska, men iriskan har under m\u00e5nga \u00e5r minskat i betydelse och i praktiken ersatts av engelska. f\u00f6r att i n\u00e5gon m\u00e5n st\u00f6tta det iriska spr\u00e5ket finns en f\u00f6reskrift om att i myndigheters brevv\u00e4xling skall h\u00e4lsningsfrasen i b\u00f6rjan samt avslutningsfrasen i slutet (\"h\u00f6vlighetsfraserna\") skrivas p\u00e5 iriska, medan engelska m\u00e5 anv\u00e4ndas i sakframst\u00e4llningen. iriska \u00e4r ocks\u00e5 sedan 2007 ett officiellt eu-spr\u00e5k. under 2000-talet har antalet irisktalande \u00f6kat, framf\u00f6rallt i den yngre generationen. ett hundratal primary schools (grundskolor) anv\u00e4nder iriska som undervisningsspr\u00e5k.\n\n\n=== befolkning ===\nirlands befolkning \u00e4r av keltiskt ursprung. de kelter som bor p\u00e5 irland \u00e4r ett av de keltiska folk som tagit flest omv\u00e4gar under sin vandring. fr\u00e5n hemlandet i nuvarande tyskland och \u00f6sterrike vandrade de ner till iberiska halv\u00f6n d\u00e4r de blandade sig med ibererna och skapade keltibererna. dessa utvandrade sedan till irland.irland har v\u00e4rldens sjunde h\u00f6gsta levnadsstandard med ett human development index p\u00e5 0,916. b\u00e5de p\u00e5 l\u00e5ng sikt (1980\u20132006), p\u00e5 medell\u00e5ng sikt (1990\u20132006), och \u00e4ven p\u00e5 kort sikt (2000\u20132006), har irland haft en betydande \u00f6kning av sitt hdi-v\u00e4rde j\u00e4mf\u00f6rt med andra l\u00e4nder.\n\nreligion:katolicism 78,3 procent, protestantism 4,3 procent, ortodoxi 1,4 procent, islam 1,4 procent, ateistisk, agnostisk eller icke-troende 9,8 procent, annan 4,8 procent. f\u00e4rgerna i nationalflaggan symboliserar religionerna p\u00e5 f\u00f6ljande s\u00e4tt:\ngr\u00f6nt till v\u00e4nster st\u00e5r f\u00f6r den katolska befolkningen p\u00e5 \"den gr\u00f6na \u00f6n\"\norange till h\u00f6ger \u00e4r vilhelm i av oraniens f\u00e4rg och st\u00e5r f\u00f6r protestanterna\nvitt mellan gr\u00f6nt och orange symboliserar minnet av fred mellan katoliker och protestanter\n\n\n=== st\u00f6rre st\u00e4der ===\ndublin, republikens huvudstad, den st\u00f6rsta staden\ncork\nlimerick\ngalway\nwaterford\nkilkenny\n\n\n== kultur ==\nden ursprungliga irl\u00e4ndska kulturen var keltisk, och rester av den finns bevarade som ett folkligt arv, en del med hj\u00e4lp av det gamla keltiska spr\u00e5ket. en kulturell blomstring med betydelse \u00e4ven f\u00f6r \u00f6vriga europa inf\u00f6ll under tidig medeltid, d\u00e5 irland var \"helgonens och de l\u00e4rdes \u00f6\" med en viktig roll som bevarare och f\u00f6rmedlare av kristen litteratur och konst. irland \u00e4r sedan l\u00e4nge pr\u00e4glat av n\u00e4rheten till england men har en kulturell egenart som bl.a. beror p\u00e5 den starka katolska kyrkan.\n\n\n=== litteratur ===\nden tidiga irl\u00e4ndska litteraturen p\u00e5 iriska omfattade konstfulla hyllningsdikter, som yrkesskalder (barder) skrev \u00e5t sina gynnare, och religi\u00f6sa dikter skrivna i klostren om fromma m\u00e4n och deras gudomliga bedrifter. book of kells fr\u00e5n omkring \u00e5r 800 \u00e4r ett ber\u00f6mt verk. dessutom fanns en rik sagolitteratur i flera cykler om olika hj\u00e4ltar, till exempel cuchulainn, finn och dennes son ossian. i och med den engelska er\u00f6vringen kom litteraturen att till stor del skrivas p\u00e5 engelska. till de stora engelskspr\u00e5kiga f\u00f6rfattarna p\u00e5 1700-talet h\u00f6r jonathan swift med gullivers resor (1726) och den ber\u00f6mda pamfletten ett anspr\u00e5ksl\u00f6st f\u00f6rslag (1724) om fattigdomen p\u00e5 \u00f6n.\np\u00e5 1800-talet framtr\u00e4dde thomas moore som f\u00f6retr\u00e4dare f\u00f6r romantiken med irish melodies (1808\u20131834). mot slutet av \u00e5rhundradet inf\u00f6ll den ren\u00e4ssans som f\u00e5tt namnet \"the irish revival\". den fick betydelse s\u00e4rskilt genom william butler yeats, som bildade irl\u00e4ndska litteraturs\u00e4llskap i london och dublin, och douglas hyde, som med den mera politiskt inriktade gaelic league ville \u00e5teruppliva det iriska spr\u00e5ket och tillvarata irl\u00e4ndsk folklore. framf\u00f6rallt kom den till uttryck inom teatern. en irl\u00e4ndsk nationalteater uppr\u00e4ttades 1902, och 1904 invigdes abbey theatre i dublin. h\u00e4r spelades pj\u00e4ser av yeats och lady gregory p\u00e5 teman ur den iriska sagoskatten, j.m. synges m\u00e4sterverk hj\u00e4lten p\u00e5 den gr\u00f6na \u00f6n (1907) och flera dramer av sean o'casey.\nyeats var det stora namnet ocks\u00e5 inom lyriken. prosans f\u00f6rnyare var james joyce, vars ulysses (1922, odysseus) \u00e4r en av den moderna romanens genombrottsverk. flann o'brien blev en efterf\u00f6ljare med sina satiriska romaner. frank o'connor skrev sardoniska humoresker. bland efterkrigsf\u00f6rfattare kan n\u00e4mnas poeten seamus heaney, romanf\u00f6rfattaren edna o'brien och den kontroversielle \"borstalpojken\" brendan behan. dessutom finns det m\u00e5nga irl\u00e4ndska f\u00f6rfattare som verkat p\u00e5 annat h\u00e5ll, till exempel oscar wilde, bernard shaw och samuel beckett.k\u00e4nda f\u00f6rfattare fr\u00e5n irland:\n\njonathan swift\noscar wilde\ngeorge bernard shaw\nwilliam butler yeats\njames joyce\nsamuel beckett\nroddy doyle\ndermot bolger\nseamus heaney\nbrendan behan\njohn banville\ncolm t\u00f3ib\u00edn\nmaeve binchy\nmarian keyes\n\n\n=== musik ===\ntraditionell irl\u00e4ndsk folkmusik har blivit mycket uppskattad utanf\u00f6r landets gr\u00e4nser. att den finns med som en influens hos m\u00e5nga pop- och rockartister har bidragit till dess popularitet.\nurval av k\u00e4nda musikartister fr\u00e5n irland:\n\nrory gallagher\nenya\nphil lynott\nthin lizzy\nsin\u00e9ad o'connor\nthe chieftains\nthe corrs\nthe cranberries\nthe script\nthe dubliners\nbob geldof\nchristy moore\nhozier\nu2\nniall horan - one direction\n\n\n== internationella rankningar ==\n\n\n== se \u00e4ven ==\nirish coffee\ngaeltacht\ngarda s\u00edoch\u00e1na\n\n\n== referenser ==\n\n\n=== noter ===\n\n\n=== k\u00e4llf\u00f6rteckning ===\neditions atlas, lausanne: min nya v\u00e4rldsatlas, utg\u00e5va 2010, kort v\u00e4steuropa\u2192irland\n\n\n== externa l\u00e4nkar ==\n\n wikimedia commons har media som r\u00f6r ireland."