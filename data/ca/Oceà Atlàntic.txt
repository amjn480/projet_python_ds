"l'oce\u00e0 atl\u00e0ntic \u00e9s un dels cinc oceans de la terra entre am\u00e8rica -a l'oest- i europa i \u00e0frica -a l'est. l'oce\u00e0 ocupa una conca allargada, amb forma de essa, estesa de nord a sud i dividida en l'atl\u00e0ntic nord i el sud pels corrents equatorials a una latitud de 8\u00b0 nord, aproximadament. limitat per nord-am\u00e8rica i sud-am\u00e8rica a l'oest i europa i \u00e0frica a l'est, l'atl\u00e0ntic est\u00e0 lligat a l'oce\u00e0 pac\u00edfic per l'oce\u00e0 \u00e0rtic al nord i el pas de drake al sud. tamb\u00e9 existeix una connexi\u00f3 artificial entre l'atl\u00e0ntic i el pac\u00edfic pel canal de panam\u00e0. a l'est, la l\u00ednia que divideix l'atl\u00e0ntic i l'oce\u00e0 \u00edndic \u00e9s el meridi\u00e0 20\u00b0 est. l'atl\u00e0ntic est\u00e0 separat de l'oce\u00e0 \u00e0rtic per una l\u00ednia que va de groenl\u00e0ndia al sud de les illes spitsbergen al nord de noruega.\nl'atl\u00e0ntic cobreix aproximadament el 20% de la superf\u00edcie terrestre i nom\u00e9s l'oce\u00e0 pac\u00edfic el supera en mida. amb els seus mars adjacents, ocupa una \u00e0rea de 106.450.000 km\u00b2; sense aquests, t\u00e9 una \u00e0rea de 82.362.000 km\u00b2. l'\u00e0rea de terra que drena l'atl\u00e0ntic \u00e9s quatre vegades la del pac\u00edfic o la de l'\u00edndic. el volum d'aigua a l'atl\u00e0ntic, amb els seus mars adjacents, \u00e9s de 354.700.000 km\u00b3 i sense aquests de 323.600.000 km\u00b3.\nla profunditat mitjana de l'atl\u00e0ntic, amb els seus mars adjacents, \u00e9s de 3.332 m; sense aquests \u00e9s de 3.926 m. la profunditat m\u00e9s gran, 8.605 m, \u00e9s a la fossa de puerto rico. l'amplada de l'atl\u00e0ntic varia entre els 2.848 km que hi ha entre brasil i lib\u00e8ria i els 4.830 km que hi ha entre els estats units i el nord d'\u00e0frica.\nl'oce\u00e0 atl\u00e0ntic t\u00e9 costes irregulars dentades per nombroses badies, golfs i mars. inclouen el mar del carib, el golf de m\u00e8xic, el golf de sant lloren\u00e7, la badia de hudson, la badia de baffin, el mar mediterrani, el mar negre, el mar del nord, el mar b\u00e0ltic, el mar de barentsz, el mar de noruega, i el mar de weddell. una altra caracter\u00edstica \u00e9s que el seu nombre d'illes \u00e9s relativament petit. inclou les svalbard (o spitsbergen), groenl\u00e0ndia, isl\u00e0ndia, gran bretanya, irlanda, fernando de noronha, les a\u00e7ores, les illes madeira, les can\u00e0ries, les de cap verd, les bermudes, les \u00edndies occidentals, ascensi\u00f3, santa helena, tristan da cunha, les falkland (o malvines), i les de ge\u00f2rgia del sud, a m\u00e9s de les del carib.\n\n\n== etimologia ==\nel nom atl\u00e0ntic provindria del tit\u00e0 atles que posse\u00efa, segons els antics grecs, les columnes que aguantaven el cel (en grec antic, tla\u00f4 significa 'portar' o 'suportar'), de les quals formaven part les famoses columnes d'h\u00e8rcules (actualment, l'estret de gibraltar). per tant, pels antics, aquest terme designava principalment el mar que es trobava m\u00e9s enll\u00e0 de l'estret, per oposici\u00f3 al mar mediterrani. el seu nom tamb\u00e9 podria venir dels pobles libis dels atlants, descrits per her\u00f2dot, i que poblaven la riba nord-africana de l'oce\u00e0 atl\u00e0ntic i les muntanyes de l'atles marroqu\u00ed, al nord-est de l'\u00e0frica.\n\n\n== geografia f\u00edsica ==\n\n\n=== localitzaci\u00f3 i delimitaci\u00f3 de l'oce\u00e0 atl\u00e0ntic ===\nl'oce\u00e0 atl\u00e0ntic es troba entre el continent americ\u00e0 i eur\u00e0frica, un terme que designa europa i \u00e0frica com una sola entitat. la terra es compon de cinc oceans que formen un sol cos d'aigua salada, i els l\u00edmits entre aquests s\u00f3n sovint arbitraris, la qual cosa dona lloc a certa controv\u00e8rsia (cas dels l\u00edmits entre els oceans atl\u00e0ntic i \u00e0rtic, en especial) i l'atl\u00e0ntic no n'\u00e9s una excepci\u00f3. els oceans atl\u00e0ntic i pac\u00edfic s\u00f3n els dos \u00fanics que estan en contacte amb els altres quatre.\nla m\u00e0xima autoritat internacional en mat\u00e8ria de delimitaci\u00f3 de mars a efectes mar\u00edtims, l'organitzaci\u00f3 hidrogr\u00e0fica internacional (international hydrographic organization, iho), en la seva publicaci\u00f3 de refer\u00e8ncia mundial, limits of oceans and seas (l\u00edmits d'oceans i mars, 3a edici\u00f3 de 1953), considera que l'oce\u00e0 atl\u00e0ntic est\u00e0 dividit en dues parts, nord i sud (els assigna els nombres d'identificaci\u00f3 23 i 32) i els defineix de la forma seg\u00fcent:\n\ncal tenir en compte que aquestes definicions exclouen qualsevol de les masses d'aigua marginals que l'iho defineix separadament -com el mar del nord (4), el mar de groenl\u00e0ndia (5), el mar de noruega (6), l'estret de davis (15), el mar d'esc\u00f2cia (18), el mar d'irlanda (19), el canal de bristol (20), el canal angl\u00e8s (21), el mar del carib (21), la badia de biscaia (22), el golf de sant lloren\u00e7 (24), la badia de fundy (25), el golf de m\u00e8xic (26), el mar mediterrani (28), el riu de la plata (33) i el golf de guinea (34)-, encara que a efectes oceanogr\u00e0fics solen ser considerats com a part de l'oce\u00e0 atl\u00e0ntic.\nel 2000, l'organitzaci\u00f3 hidrogr\u00e0fica internacional va redefinir l'oce\u00e0 atl\u00e0ntic, traslladant el seu l\u00edmit sud fins als 60\u00b0 s, i les aig\u00fces al sud d'aquesta l\u00ednia foren identificades com l'oce\u00e0 austral. aquesta nova definici\u00f3 encara no ha estat ratificada (austr\u00e0lia hi ha presentat una objecci\u00f3), tot i que est\u00e0 en \u00fas per l'organitzaci\u00f3 hidrogr\u00e0fica internacional i altres organismes. quan s'adopti, la definici\u00f3 de 2000 ser\u00e0 publicada en la 4a edici\u00f3 de l\u00edmits d'oceans i mars, restablint l'oce\u00e0 austral com s'indicava en la 2a edici\u00f3 i que posteriorment va ser om\u00e8s en la 3a edici\u00f3.\nla imatge que es mostra al comen\u00e7ament d'aquest article representa l'oce\u00e0 atl\u00e0ntic en un planisferi. com es mostra en aquesta imatge, l'oce\u00e0 atl\u00e0ntic sovint apareix dividit entre atl\u00e0ntic nord i atl\u00e0ntic sud, seguint un corrent oce\u00e0nic que es produeix aproximadament cap als 8\u00b0 de latitud nord (l'iho empra la l\u00ednia de l'equador).\n\n\n=== caracter\u00edstiques ===\nl'atl\u00e0ntic t\u00e9 forma de lletra \u00abs\u00bb, \u00e9s el segon oce\u00e0 m\u00e9s extens de la terra, despr\u00e9s del pac\u00edfic, i cobreix aproximadament el 20% de la seva superf\u00edcie. concretament la seva superf\u00edcie inclou una \u00e0rea de 106,5 milions de km\u00b2, incloent-hi els seus mars marginals (per\u00f2 no l'oce\u00e0 \u00e0rtic); si excloem els mars marginals, cobreix 82,4 milions de km\u00b2. el seu volum d'aigua \u00e9s de 354,7 milions de km\u00b3; si es compten els mars adjacents, o de 323,6 km\u00b3 si no s'hi inclouen.\n\n(*) l'\u00edndex es calcula prenent com a refer\u00e8ncies la superf\u00edcie de l'oce\u00e0 atl\u00e0ntic.l'amplada de l'atl\u00e0ntic varia des dels 2.848 km (entre el brasil i lib\u00e8ria), als 4.870 km (entre els estats units i el marroc). la seva m\u00e0xima amplada \u00e9s d'11.800 km, en un recorregut que va des del golf de m\u00e8xic fins a ge\u00f2rgia a les costes del mar negra.\nles serralades aiguamarines situades entre l'illa de baffin, groenl\u00e0ndia i esc\u00f2cia s'han establert, de manera convencional, com el l\u00edmit entre l'oce\u00e0 glacial \u00e0rtic i l'atl\u00e0ntic nord.\na l'est, l'estret de gibraltar forma el l\u00edmit amb el mar mediterrani; a l'oest, l'arc format per les illes del carib el separen del mar del carib.\na l'oest, hi ha una connexi\u00f3 artificial entre l'atl\u00e0ntic i el pac\u00edfic pel canal de panam\u00e0.\nal sud-est, la separaci\u00f3 amb l'oce\u00e0 \u00edndic s'estableix, segons les convencions m\u00e9s actuals, pel meridi\u00e0 de 20\u00b0 e. al sud-oest, la divis\u00f2ria s'ha establert en la l\u00ednia de major profunditat que va des del cap d'hornos a la pen\u00ednsula ant\u00e0rtica i al passatge de drake.\nt\u00e9 una profunditat mitjana de 3.900 m, que s'obt\u00e9 gr\u00e0cies a un gran altipl\u00e0 proper als 3.000 m de profunditat que constitueix gaireb\u00e9 tot el seu fons, unit a les grans depressions que es troben a les seves vores i que arriben a superar els 9.000 m en punts pr\u00f2xims a puerto rico. tot i aix\u00f2, el nombre d'illes hi \u00e9s relativament petit.\n\n\n=== caracter\u00edstiques de l'aigua ===\nla salinitat de les aig\u00fces superficials a mar obert varia de 33 a 37 parts per mil, segons la latitud i l'estaci\u00f3. encara que els valors m\u00ednims de salinitat es troben just al nord de l'equador, en general els valors m\u00e9s baixos estan a les latituds altes i a les costes on els grans rius desemboquen a l'oce\u00e0. la salinitat m\u00e0xima t\u00e9 lloc aproximadament a 25\u00b0 de latitud nord. la salinitat superficial est\u00e0 influenciada per l'evaporaci\u00f3, la precipitaci\u00f3, els fluxos fluvials i el desgla\u00e7.\nles temperatures superficials, que varien amb la latitud, els sistemes de corrents i les estacions, reflecteixen la distribuci\u00f3 del flux solar en funci\u00f3 de la latitud. les temperatures m\u00e0ximes tenen lloc al nord de l'equador, i les m\u00ednimes a les regions polars.\nl'oce\u00e0 atl\u00e0ntic consisteix en quatre masses d'aigua principals. les aig\u00fces centrals s\u00f3n l'aigua de la superf\u00edcie. l'aigua subant\u00e0rtica interm\u00e8dia s'est\u00e9n a profunditats de 1.000 m. l'aigua profunda nord-atl\u00e0ntica arriba a profunditats de fins a 4.000 m. l'aigua ant\u00e0rtica ocupa les conques oce\u00e0niques a profunditats superiors a 4.000 m.\n\nper la for\u00e7a de coriolis, l'aigua a l'atl\u00e0ntic nord circula en el sentit de les agulles del rellotge, mentre que a l'atl\u00e0ntic sud \u00e9s en contra. les marees s\u00f3n semidi\u00fcrnes; vol dir que hi ha dues marees altes cada 24 hores lunars. les marees s\u00f3n unes ones que en general es mouen de sud a nord. a les latituds per sobre de 40\u00b0 nord tenen lloc algunes oscil\u00b7lacions est-oest.\n\n\n=== mars contigus ===\nels mars costaners, mars de vora o mars adjacents, s\u00f3n els mars que formen part de l'oce\u00e0 atl\u00e0ntic, per\u00f2 que per ra\u00f3 de la seva pr\u00f2pia configuraci\u00f3 i/o controv\u00e8rsies relacionades amb la seva inclusi\u00f3 o no en el conjunt, motiven que les caracter\u00edstiques de l'oce\u00e0 atl\u00e0ntic siguin donades amb els seus mars o sense. el mateix oce\u00e0 \u00e0rtic \u00e9s un cas especial, ja que es correspon amb la definici\u00f3 d'un mar marginal, encara que, segons les obres, s'hi faci refer\u00e8ncia com un oce\u00e0 ple o com un mar marginal de l'oce\u00e0 atl\u00e0ntic. per aix\u00f2, l'\u00e0rea de l'oce\u00e0 atl\u00e0ntic varia d'acord amb l'estatus que se li dona l'oce\u00e0 \u00e0rtic.\n\na m\u00e9s d'aquests mars costaners, s'usen altres denominacions per designar \u00e0rees espec\u00edfiques, com el mar argentina, el mar cant\u00e0bric, el mar d'irlanda o el mar dels sargassos, que no sempre corresponen a criteris oceanogr\u00e0fics i que majorit\u00e0riament responen a usos geograficoculturals. aix\u00ed mateix, alguns dels mars costaners estan, al seu torn, dividits en altres mars, com la mediterr\u00e0nia o el b\u00e0ltic.\n\n\n== geologia ==\n\n\n=== hist\u00f2ria geol\u00f2gica ===\nen l'antiguitat, els continents estaven units en un gran continent anomenat pangea; quan els continents coneguts avui com a \u00e0frica i am\u00e8rica van comen\u00e7ar a dividir-se, va quedar exposat un gran buit que es va omplir d'aigua salina provinent de l'oce\u00e0 pac\u00edfic i ant\u00e0rtic.\nl'atl\u00e0ntic va comen\u00e7ar a formar-se fa uns 150 milions d'anys, quan l'antic supercontinent denominat pangea es va fragmentar, donant lloc a la formaci\u00f3 de grans mars entre les plaques continentals que s'allunyaven entre si, separades per les dorsals oce\u00e0niques.\nfinalment i despr\u00e9s de la separaci\u00f3 completa d'am\u00e8rica de l'antic continent, va quedar format un oce\u00e0 d'aproximadament 80 milions de km\u00b2.\n\n\n=== fons oce\u00e0nic ===\nla principal caracter\u00edstica de la topografia del fons (batimetria) de l'atl\u00e0ntic \u00e9s una gran serralada submarina anomenada dorsal atl\u00e0ntica central. s'est\u00e9n des d'isl\u00e0ndia, al nord, fins aproximadament 58\u00b0 de latitud sud, assolint una amplada m\u00e0xima de 1.600 km, aproximadament. la profunditat de l'aigua sobre la serralada \u00e9s inferior a 2.700 m en molts llocs, i alguns pics sobresurten de l'aigua, formant illes. l'atl\u00e0ntic sud tamb\u00e9 t\u00e9 una serralada addicional, la cadena walvis.la dorsal atl\u00e0ntica central separa l'oce\u00e0 atl\u00e0ntic en dues grans conques, de profunditats entre els 3.660 i 5.485 m de mitjana. hi ha serralades transversals entre els continents i la dorsal atl\u00e0ntica central que divideixen el s\u00f2l oce\u00e0nic en nombroses conques. algunes de les conques m\u00e9s grans que hi ha s\u00f3n les de blake, guaiana, am\u00e8rica del nord, cap verd i les conques de les can\u00e0ries a l'atl\u00e0ntic nord. les majors conques de l'atl\u00e0ntic sud s\u00f3n angola, cap, argentina i les conques brasileres.\nel fons oce\u00e0nic, es creu que \u00e9s, en general, bastant pla, planes abissals, fosses, muntanyes submarines, conques, altiplans, congosts i alguns guyots. els diferents elements al llarg dels marges dels continents constitueixen al voltant de l'11% de la topografia del fons, amb un cert nombre de canals profunds que tallen les plataformes.\nles principals fosses marines s\u00f3n:\n\nla fossa de puerto rico, a l'atl\u00e0ntic nord, \u00e9s la m\u00e9s profunda, amb 8.605 m,\nla fossa de les sandwich sud arriba a una profunditat de 8.428 m,\nla fossa romanx est\u00e0 situada a prop de l'equador i t\u00e9 7.760 m,\nl'abisme laurenti\u00e0 es troba a la costa del canad\u00e0 i s'enfonsa fins m\u00e9s de 6.000 metres.els sediments oce\u00e0nics estan compostos de materials terr\u00edgens, pel\u00e0gics, i autig\u00e8nics.\n\nels dip\u00f2sits terr\u00edgens consisteixen en sorra, fang, i part\u00edcules rocoses formades per erosi\u00f3, desgast, i activitat volc\u00e0nica a la terra i transportada despr\u00e9s al mar. aquests materials es troben abundosament a les plataformes continentals i s\u00f3n m\u00e9s gruixuts davant de les desembocadures dels grans rius o de costes des\u00e8rtiques.\nels dip\u00f2sits pel\u00e0gics contenen restes d'organismes que es van enfonsar al s\u00f2l oce\u00e0nic; inclouen argiles vermelles i globigerina, entre d'altres. cobreixen la majoria del s\u00f2l mar\u00ed i varien en gruix de 60 m a 3.300 m, s\u00f3n m\u00e9s gruixuts a les zones de converg\u00e8ncia i d'aflorament de l'aigua.\nels materials autig\u00e8nics consisteixen en materials com n\u00f2duls de mangan\u00e8s. tenen lloc on hi ha poca sedimentaci\u00f3 o b\u00e9 on els corrents graduen els dip\u00f2sits.\n\n\n== clima ==\nel clima de l'oce\u00e0 atl\u00e0ntic i les seves terres adjacents est\u00e0 influenciat per les temperatures de les aig\u00fces superficials i els corrents d'aigua, a m\u00e9s dels vents. per la gran capacitat dels oceans de retenir la calor, els climes mar\u00edtims s\u00f3n moderats i sense variacions estacionals extremes. la precipitaci\u00f3 es pot ocasionar per les dades meteorol\u00f2giques costaneres i la temperatura de l'aire i la de l'aigua.\nels oceans s\u00f3n la font m\u00e9s important d'humitat ambiental (que s'obt\u00e9 per evaporaci\u00f3). les zones clim\u00e0tiques varien amb la latitud; les zones m\u00e9s c\u00e0lides s'estenen a trav\u00e9s de l'atl\u00e0ntic i al nord de l'equador. les zones m\u00e9s fredes estan a les latituds altes, i corresponen a \u00e0rees cobertes de gel mar\u00ed. els corrents oce\u00e0nics contribueixen al control clim\u00e0tic transportant aig\u00fces c\u00e0lides i fredes a altres regions. les terres adjacents estan afectades pels vents que s\u00f3n refredats o escalfats quan bufen sobre aquests corrents. el corrent del golf, per exemple, escalfa l'atmosfera de les illes brit\u00e0niques i el nord-oest d'europa, i els corrents d'aigua freda provoquen la boira persistent a la costa nord-est del canad\u00e0 (els grans bancs) i la zona nord-oest d'\u00e0frica. en general, els vents tendeixen a transportar humitat i escalfen o refreden l'aire en totes les terres.\nels huracans es desenvolupen al sud de l'atl\u00e0ntic nord. els ciclons tropicals o huracans es desenvolupen mar endins a la costa d'\u00e0frica, a prop de cap verd i es mouen a l'oest cap al mar del carib; els huracans poden tenir lloc de maig a desembre, per\u00f2 s\u00f3n m\u00e9s freq\u00fcents d'agost a novembre. les tempestes s\u00f3n comunes a l'atl\u00e0ntic nord als hiverns, fent les travesses m\u00e9s dif\u00edcils i perilloses.\n\n\n== hist\u00f2ria ==\nl'oce\u00e0 atl\u00e0ntic sembla el m\u00e9s jove dels oceans del m\u00f3n. l'evid\u00e8ncia indica que no existia fa 100 milions d'anys, quan el supercontinent ancestral que existia, pangea, es va trencar per la formaci\u00f3 del s\u00f2l oce\u00e0nic. l'atl\u00e0ntic ha estat explorat extensivament des dels primers assentaments humans a les seves costes. els vikings, els portuguesos i crist\u00f2for colom van ser els m\u00e9s famosos exploradors. despr\u00e9s de colom, l'exploraci\u00f3 europea es va accelerar r\u00e0pidament, i moltes rutes de comer\u00e7 noves s'hi van establir. com a resultat, l'atl\u00e0ntic va ser (i encara \u00e9s) la principal art\u00e8ria entre europa i am\u00e8rica (el vell m\u00f3n i el nou). nombroses exploracions cient\u00edfiques s'han dut a terme, incloent-hi l'expedici\u00f3 alemanya meteor, la de la universitat de col\u00fambia, i les oficines hidrogr\u00e0fiques de diferents armades.\n\n\n=== principals fites en l'exploraci\u00f3 atl\u00e0ntica ===\nal voltant del 980 - 982, eric el roig descobreix groenl\u00e0ndia, geogr\u00e0ficament i geol\u00f2gicament part d'am\u00e8rica.\nel 985 o 986, bjarni herj\u00f3lfsson fou el primer europeu a albirar el continent americ\u00e0, tot i que no va tocar terra.\nl'any 1000, l'island\u00e8s leif eriksson va ser el primer europeu a tocar terra a nord-am\u00e8rica, a la costa oriental de l'actual canad\u00e0, a la prov\u00edncia de terranova i labrador.\nal voltant del 1010, thorfinnr karlsefni dirigeix un intent viking per assentar-se a am\u00e8rica del nord amb 160 colons, per\u00f2 va ser expulsat pels nadius. el seu fill snorri thorfinnsson fou el primer nord-americ\u00e0 d'origen europeu.\nel 1419 i 1427, navegants portuguesos van arribar a les illes madeira i a\u00e7ores, respectivament.\ndes de 1415 i fins al 1488, navegants portuguesos van resseguir la costa occidental d'\u00e0frica, arribant al cap de bona esperan\u00e7a.\nel 1492, crist\u00f2for colom va desembarcar a l'illa de guanahani a les bahames.\nel 1500, pedro \u00e1lvares cabral arriba al brasil.\nel 1524, giovanni da verrazzano descobreix la costa est dels estats units.\nel 1764, william harrison (fill de john harrison), navegant a bord del hms tartar, posa les bases per resoldre el problema de la longitud.\nel 1858, cyrus west field estableix el primer cable telegr\u00e0fic transatl\u00e0ntic, fracassant r\u00e0pidament.\nel 1865, el vaixell ss great eastern d'isambard kingdom brunel, estableix el primer cable telegr\u00e0fic transatl\u00e0ntic amb \u00e8xit.\nel 1896 frank samuelsen i harbo george s\u00f3n els primers a travessar remant l'atl\u00e0ntic.\nel 15 d'abril de 1912, el tit\u00e0nic es va enfonsar despr\u00e9s de xocar amb un iceberg.\nentre 1914 i 1918 t\u00e9 lloc la primera batalla de l'atl\u00e0ntic.\nel 1919, el nord-americ\u00e0 nc-4 es converteix en el primer pilot d'hidroavi\u00f3 a creuar, amb escales, l'atl\u00e0ntic.\nel 1919, alcock i brown fan el primer vol transatl\u00e0ntic sense escales.\nel 1927, charles lindbergh fa el primer vol transatl\u00e0ntic en solitari sense escales entre nova york i par\u00eds.\nentre 1939 i 1945 t\u00e9 lloc la segona batalla de l'atl\u00e0ntic. prop de 3.700 vaixells aliats van ser enfonsats i 783 u-boot.\nel 1969 i 1970 thor heyerdahl, a bord del ra ii, un vaixell constru\u00eft a partir de papir, va demostrar que era possible creuar l'atl\u00e0ntic des d'\u00e0frica emprant embarcacions d'aquest tipus en per\u00edodes hist\u00f2rics remots.\nel 1980, g\u00e9rard d'aboville \u00e9s el primer home a creuar l'oce\u00e0 atl\u00e0ntic remant.\nel 1998, benoit lecomte fou el primer home a creuar nadant l'oce\u00e0 atl\u00e0ntic nord, sense una taula de flotaci\u00f3.\n\n\n== economia ==\nl'oce\u00e0 tamb\u00e9 ha contribu\u00eft significativament al desenvolupament econ\u00f2mic dels pa\u00efsos que el voregen. a m\u00e9s de ser una via de transport, l'atl\u00e0ntic ofereix dip\u00f2sits de petroli abundants a les roques sediment\u00e0ries de la plataforma continental i els recursos pescaters m\u00e9s rics del m\u00f3n, especialment a les aig\u00fces sobre les plataformes. les \u00e0rees m\u00e9s productives s\u00f3n els grans bancs de terranova, la plataforma continental a nova esc\u00f2cia, el banc de georges a cape cod, els bancs de bahames, les aig\u00fces al voltant d'isl\u00e0ndia, el mar d'irlanda, el mar del nord i els bancs de les malvines. tamb\u00e9 s'han pescat anguiles, llagostes i balenes en grans quantitats. tots aquests factors, donen a l'atl\u00e0ntic un gran valor comercial. per les amenaces que suposen els abocaments de petroli i hidrocarburs, pl\u00e0stics, i la incineraci\u00f3 de residus t\u00f2xics al mar, existeixen diversos tractats internacionals per a reduir algunes formes de contaminaci\u00f3.\n\n\n== terreny ==\nla superf\u00edcie del mar est\u00e0 coberta de gel al mar de labrador, i l'estret de dinamarca, i al mar b\u00e0ltic d'octubre a juny.\n\n\n=== recursos naturals ===\njaciments de petroli i gas, pesca, mam\u00edfers marins (foques i balenes), agregats de sorra i grava, n\u00f2duls polimet\u00e0l\u00b7lics, pedres precioses.\n\n\n=== perills naturals ===\nels icebergs s\u00f3n comuns a l'estret de davis, el de dinamarca, i l'atl\u00e0ntic nord-oest de febrer a agost i s'han observat algun cop fins i tot a les bermudes i les illes madeira; els vaixells estan exposats a gelades en la superestructura d'octubre a maig; la boira persistent pot ser un perill de maig a setembre; hi ha huracans de maig a desembre.\nla costa sud-est dels estats units, especialment als estats de virg\u00ednia i carolina del nord, t\u00e9 una llarga hist\u00f2ria dels naufragis per culpa dels nombrosos bancs de sorra i esculls.\nel triangle de les bermudes, definit imagin\u00e0riament per un triangle amb les bermudes, puerto rico i cayo hueso als v\u00e8rtexs, \u00e9s una zona famosa per nombrosos casos de desaparicions d'avions i vaixells en circumst\u00e0ncies estranyes sense explicaci\u00f3 l\u00f2gica aparent.\nels huracans tamb\u00e9 s\u00f3n un perill natural a l'atl\u00e0ntic, per\u00f2 sobretot a la part nord de l'oce\u00e0, ja que rares vegades els ciclons tropicals es formen a la part meridional, per ser all\u00e0 les aig\u00fces m\u00e9s fredes, i perqu\u00e8 queda fora de l'anomenada zona de converg\u00e8ncia intertropical. amb tot, en els darrers anys, s'hi han observat alguns fen\u00f2mens. els huracans solen formar-se entre l'1 de juny i 30 de novembre de cada any. un dels huracans m\u00e9s notables a l'atl\u00e0ntic en els darrers anys ha estat l'hurac\u00e0 katrina en la temporada 2005.\n\n\n=== notes de geografia ===\nels estrets m\u00e9s importants s\u00f3n els dardanels, l'estret de gibraltar, l'acc\u00e9s al panam\u00e0 i de suez; estrets estrat\u00e8gics inclouen el de dover, els estrets de florida, el pas mona entre puerto rico i la rep\u00fablica dominicana, oresund entre dinamarca i su\u00e8cia i el pas windward; l'equador divideix l'oce\u00e0 atl\u00e0ntic en nord i sud. durant la guerra freda, la zona entre groenl\u00e0ndia-isl\u00e0ndia-uk (regne unit), anomenada giuk, era una zona amb un gran inter\u00e8s estrat\u00e8gic i de fricci\u00f3 entre forces aeronavals de l'otan i de la uni\u00f3 sovi\u00e8tica.\n\n\n== problemes mediambientals actuals ==\nalgunes esp\u00e8cies marines que habiten a l'atl\u00e0ntic es troben en perill d'extinci\u00f3, entre les quals hi ha els manat\u00eds, les foques, els lleons marins, les tortugues i balenes. les xarxes de pesca a la deriva poden matar dofins, albatros i altres aus marines, com petrells i \u00e0lcids, alhora que la pesca d'arrossegament est\u00e0 provocant la desaparici\u00f3 dels bancs de peixos i contribuint als conflictes internacionals.les aig\u00fces residuals s'escampen per la costa est dels estats units, el sud del brasil i l'est de l'argentina; la contaminaci\u00f3 per hidrocarburs es troba al mar del carib, el golf de m\u00e8xic, el llac de maracaibo, el mediterrani, i el mar del nord; i la contaminaci\u00f3 industrial se situa al mar b\u00e0ltic, el mar del nord, i el mediterrani.\n\n\n=== la contaminaci\u00f3 marina ===\n\nla contaminaci\u00f3 marina \u00e9s la contaminaci\u00f3 que afecta mars i oceans, des de la zona de rompents fins a mar obert. inclou la que es produeix a les costes, als ports, en la plataforma pesquera, en la ind\u00fastria, en la navegaci\u00f3 i en les zones mar\u00edtimes. t\u00e9 un car\u00e0cter global, cosa que requereix convenis internacionals, com el marpol, i activitats internacionals dirigides a assegurar-ne un desenvolupament sostenible.les activitats humanes del sector primari: ramaderia, avicultura, agricultura, etc., generen subst\u00e0ncies org\u00e0niques i inorg\u00e0niques que s\u00f3n riques especialment en nitrogen (nitrits i nitrats, principalment) i f\u00f2sfor (fosfats), a m\u00e9s de mat\u00e8ria que consumeix oxigen i de vegades organismes pat\u00f2gens, i poden arribar a crear una zona morta per hip\u00f2xia. algunes d'aquestes subst\u00e0ncies tamb\u00e9 es produeixen a la natura. aquests residus arriben al mar per l'aigua, superficial o subterr\u00e0nia.la contaminaci\u00f3 urbana prov\u00e9 de les aig\u00fces residuals (clavegueres) amb residus de les llars i dels locals comercials. aquestes aig\u00fces, si no es tracten adientment, contenen mat\u00e8ria consumidora d'oxigen, part\u00edcules s\u00f2lides en suspensi\u00f3, compostos inorg\u00e0nics i bacteris nocius. el cas dels residus industrials \u00e9s semblant, amb la difer\u00e8ncia que els residus s\u00f3n de naturalesa molt m\u00e9s diversa.\n\n\n== annexos geogr\u00e0fics ==\n\n\n=== pa\u00efsos amb costes a l'atl\u00e0ntic ===\n\n\n==== \u00e0frica ====\n\n\n==== am\u00e8rica ====\n\n\n==== \u00e0sia ====\n\n\n==== europa ====\n\n\n=== golfs ===\n\n\n=== illes ===\n\n\n=== ports ===\n\n\n== refer\u00e8ncies ==\n\n\n== vegeu tamb\u00e9 ==\ndorsal aegir.\ncrist\u00f2fol colom.\namerigo vespucci."