"el kilimanjaro \u00e9s la muntanya m\u00e9s alta de l'\u00e0frica, i \u00e9s d'origen volc\u00e0nic. \u00e9s situat a tanz\u00e0nia, a la frontera amb kenya, molt a prop de la l\u00ednia de l'equador.\nla seva al\u00e7ada va ser mesurada l'any 1952, amb m\u00e8todes de topografia \u00f2ptica, fent triangulacions verticals per\u00f2 a dist\u00e0ncies molt llunyanes i va donar el resultat de 5.864m.\nposteriorment, l'any 1999 es va mesurar de nou l'al\u00e7ada amb sistemes gps, (amb l'ajuda de sat\u00e8l\u00b7lits) i va donar una al\u00e7ada de 5.893 m, i el 2009 es van mesurar 5.890 m.\n\n\n== descripci\u00f3 ==\nel kilimanjaro est\u00e0 situat al marge oriental de la vall del rift i no es troba totalment a\u00efllat de la plana africana, sin\u00f3 que es troba acompanyat de 3 cons volc\u00e0nics, orientats en un eix est-sud-oest:\n\nshira: el m\u00e9s antic, situat a l'oest, amb una al\u00e7ada de 3.962 m.\nmawenzi: a l'est, amb una al\u00e7ada de 5.149 m.\nkibo: situat entre els altres dos, \u00e9s el m\u00e9s recent i encara mostra senyals d'activitat en forma de fumaroles,entre el kibo i el mawenzi hi ha una plataforma de prop de 3.600 ha. anomenada la cadira (the saddle, en angl\u00e8s), que conforma la major \u00e0rea de tundra d'al\u00e7ada d'\u00e0frica.\nel punt m\u00e9s alt del kilimanjaro \u00e9s l'uhuru peak, punt situat al volc\u00e0 kibo. des del 1889 els diferents intents de mesurar l'altura exacta de la muntanya han donat resultats que difereixen en m\u00e9s de 100 metres el 2008 una expedici\u00f3 de recerca (kilimanjaro 2008 precise height measurement expedition) va utilitzar m\u00e8todes gravim\u00e8trics i gps que van donar un resultat de 5891,8 m.\n\n\n== el nom ==\nel seu nom segueix sent un enigma i existeixen diferents teories al respecte. una d'elles assegura que pot venir de les paraules swahili kilima (muntanya petita) i njaro (dimoni de fred); o b\u00e9 de l'expressi\u00f3 njaro (caravanes), en refer\u00e8ncia als combois d'esclaus dels esclavistes \u00e0rabs de zanz\u00edbar, que antigament feien una parada a la zona. alguns evoquen la paraula njare, la font de l'aigua, i els massais l'anomenen simplement ngage ngai, \u00e9s a dir, la casa de d\u00e9u.\nels chaggas mai li han donat un nom a aquesta muntanya. \u00fanicament distingeixen el gran volc\u00e0 blanc, anomenat kibo (esperan\u00e7a), s\u00edmbol de l'eternitat i de la sort, del pic negre mawenzi a l'est, associat a les forces del mal.\n\n\n== hist\u00f2ria ==\nabans del segle xix algunes cr\u00f2niques com la del ge\u00f2graf egipci ptolemeu mencionen l'exist\u00e8ncia d'una muntanya blanca al sud d'\u00e0frica. el 1845, el ge\u00f2graf brit\u00e0nic william cooley, segur de la seva exist\u00e8ncia, assegura que la muntanya m\u00e9s coneguda de l'\u00e0frica de l'est, anomenada kirimanjara, est\u00e0 coberta de roques vermelles.\nel maig de 1848, un missioner alemany, johannes rebmann, explora la regi\u00f3 chagga i acaba acostant-se a les muntanyes: \u00abcap all\u00e0 a les 10 hores vaig veure alguna cosa blanca al cim d'una alta muntanya i pensava que era un n\u00favol, per\u00f2 el meu guia em comenta que \u00e9s fred, i llavors vaig recon\u00e8ixer amb satisfacci\u00f3 aquesta vella companya que els europeus anomenem neu\u00bb. el seu descobriment relatat l'abril de 1849 al church missionary intelligencer es discuteix a londres.va fer falta esperar fins a l'any 1891 perqu\u00e8 una expedici\u00f3, dirigida pel bar\u00f3 alemany klaus von der decken i el bot\u00e0nic angl\u00e8s richard thornton, permeti comprovar que en efecte, es tractava d'un cim nevat.\nel 1883, l'angl\u00e8s joseph thomson seguit pel comte teleki ascendeixen la muntanya per\u00f2 no aconsegueixen superar els 5.300 metres. despr\u00e9s de dos fracassos, hans meyer, el 6 d'octubre de 1889 aconsegueix finalment arribar al cim, acompanyat pel seu amic ludwig purtscheller i el guia chagga yohana lauwo. aquest es comenta que hauria mort a l'edat de 127 anys, l'any 1997, per\u00f2 potser no \u00e9s m\u00e9s que una llegenda, com la hist\u00f2ria de la pres\u00e8ncia d'un cad\u00e0ver de lleopard congelat, trobat a 5.500 metres d'altitud.\n\n\n== el kilimanjaro actual ==\n\n\n=== ascensions ===\nrespecte a les ascensions, aproximadament uns 20.000 excursionistes intenten cada any arribar al cim, un nombre controlat per les autoritats de tanz\u00e0nia. l'ascenci\u00f3 pot realitzar-se per algunes vies t\u00e8cnicament f\u00e0cils per\u00f2, llargues i penoses a causa del fred i l'al\u00e7ada. d'aquestes rutes la m\u00e9s freq\u00fcentada \u00e9s la ruta marangu, i despr\u00e9s les rutes machame, mweka i shira.\n\n\n=== condicions clim\u00e0tiques ===\nactualment, el kilimanjaro es troba protegit per un parc nacional: el parc nacional del kilimanjaro, que va ser declarat patrimoni de la humanitat per la unesco l'any 1987.el retroc\u00e9s de les glaceres del cim del kilimanjaro \u00e9s una realitat evident. l'any 1900 s'estima que n'hi havia uns 12 km\u00b2, i avui en dia, no cobreixen m\u00e9s de 2 km\u00b2 i el volum de gel ha tingut una davallada de m\u00e9s del 80%.les diferents fonts no estan totalment d'acord sobre quan s'hauran fos del tot les glaceres. l'any 2002, un estudi dirigit pel paleoclimat\u00f2leg lonnie thompson de la universitat estatal d'ohio, va predir que el gel al cim m\u00e9s alt d'\u00e0frica hauria desaparegut entre els anys 2015 i 2020,el 2007, un equip de cient\u00edfics austr\u00edacs de la universitat d'innsbruck van especular que la plataforma de gel que es troba al cim del volc\u00e0 hauria desaparegut cap a l'any 2040, per\u00f2 que un part del gel que es troba a la vessant de la muntanya hi romandria durant m\u00e9s temps, en funci\u00f3 de les condicions meteorol\u00f2giques locals. i un altre estudi de l'acad\u00e8mia de ci\u00e8ncies de calif\u00f2rnia, ha fet la predicci\u00f3 que el gel desapareixer\u00e0 el 2050.una comparativa dels registres guardats al gel suggereix que les condicions actuals estan retornant a les que hi havia uns 11.000 anys enrere. un estudi dut a terme per philip mote de la universitat de washington als estats units i pel georg kaser de la universitat d'innsbruck a \u00e0ustria, conclouen que la recessi\u00f3 del gel del kilimanjaro no est\u00e0 lligada directament a l'augment de les temperatures sin\u00f3 tamb\u00e9 a la disminuci\u00f3 de les precipitacions.el maig de 2008, el ministre de recursos naturals de tanz\u00e0nia, el sr. shamsa mwangunga, va dir que hi havia indicacions que la neu que cobria la muntanya, actualment estava augmentant.\nel gener del 2006, la ruta del western breach va ser tancada per les autoritats del kilimanjaro national park arran d'una esllavissada de roques que va matar tres persones. l'1 de desembre del 2007, la ruta va ser reoberta a per\u00f2 encara \u00e9s considerada com poc segura.\n\n\n=== condicions volc\u00e0niques ===\nencara que est\u00e0 inactiu, el kilimanjaro t\u00e9 diferents fumaroles que emeten gas al cr\u00e0ter del cim principal del kibo. la conclusi\u00f3 dels cient\u00edfics a la que van arribar l'any 2003 \u00e9s que el magma fos est\u00e0 situat uns 400 metres (1.310 peus) sota el cim del cr\u00e0ter. diferents enfonsaments i despreniments de terra s'ha donat al kibo en el passat, un d'ells formant que ara es coneix com a western breach (esquerda oest).\n\n\n== mapes ==\nuns bons primers mapes del kilimanjaro van ser publicats pel govern brit\u00e0nic (concretament pel departament d'afers estrangers) (dos 422 y742) l'any 1963. aquests mapes estaven basats en fotografies a\u00e8ries realitzades pels volts del 1958 per la raf (royal air force). eren fets a escala 1:50.000 amb contorns en intervals de 100 peus. actualment no estan disponibles.\nel primers mapes tur\u00edstics que es van publicar van ser realitzats tamb\u00e9 pel govern brit\u00e0nic l'any 1989 basats en els mapes dos originals (escala 1:100.000; intervals de 100 peus; dos 522), i actualment tampoc no estan disponibles.\nl'ewp va produir un mapa amb informaci\u00f3 tur\u00edstica el 1990 (escala 1:75.000; intervals de 100 metres; mapes del kibo i el mawenzi a escales d'1:20.000 i 1:30.000 respectivament, amb 50 metres d'interval de contorn). aquest mapa s'actualitza regularment i avui en dia s'est\u00e0 distribuint la 4a edici\u00f3.\nen els \u00faltims anys nombrosos mapes diferents han aparegut al mercat i es troben disponibles, amb qualitats variablesexemple del mapa ewp (1:75,000, \u00e0rea del cim). \u00abkibo summit area route map\u00bb.\n\n\n== rutes ==\nel kilimanjaro t\u00e9 diferents rutes oficials per a escalar-lo. aquestes s\u00f3n:\n\ncircuit del nord\nmachame\nmarangu\nrongai\nlondorossi lemosho\numbwe\nshira\nmweka (\u00fanicament de descens)un mapa de la ruta en tres dimensions al google-earth es pot veure aqu\u00ed.\n\n\n=== circuit del nord ===\n\u00e9s la ruta m\u00e9s nova al kilimanjaro. s'inicial des del nord, i es realitza una travessa de pr\u00e0cticament la muntanya sencera seguint la direcci\u00f3 de les agulles del rellotge abans d'aproximar-se al cim des de l'est. aquesta ruta ofereix les vistes m\u00e9s diverses, cosa que la converteix en una de les rutes m\u00e9s esc\u00e8niques de les que hi ha disponibles. i de moment, aquesta ruta \u00e9s una ruta molt tranquil\u00b7la, amb un volum de gent realment baix.per a realitzar el circuit del nord, es destinen 9 a la muntanya.\nel perfil del programa \u00e9s:\n\nconduir unes 4 hores fins a la porta rongai. caminar fins al primer campament (2.650 metres); 2 \u00bd-3 hores.\nascendir fins al segona campament a 3.450 metres; 3 \u00bd hores, i continuar fins al tercer campament a 3.800 metres; 2 hores.\npujar fins a la conflu\u00e8ncia i la part m\u00e9s utilitzada del circuit fins al camp buffalo (4.100 metres); 5-7 hores.\ncontinuar el circuit fins al refugi moir a 4.200 metres; 4-5 hores. des d'aquest punt es poden realitzar caminades d'aclimataci\u00f3.\nse segueix fins a la lava tower a 4.500 metres; 4-6 hores.\ndescens fins a la vall de barranco a 3.940 metres, abans de pujar la paret de barranco i caminar fins al camp karanga a 4.000 metres; 5-7 hores.\ndura pujada fins al refugi barafu (4.600 metres); 3-5 hores. descansar per la sortida de l'endem\u00e0.\nde bon mat\u00ed, ascensi\u00f3 fins al uhuru (5.895 metres), sostre de l'\u00e0frica. despr\u00e9s, descens fins al camp millenium a 3.800 metres; 11-15 hores.\nes continua baixant fins a la porta mweka a 1.600 metres; 4-6 hores.descripci\u00f3 detallada:\n\n\n=== ruta lemosho ===\naquesta \u00e9s una ruta remota, que conserva la seva bellesa natural, una ruta poc utilitzada i atractiva per a pujar fins a la plana de shira. els alpinistes sovint l'utilitzen per a ascendir la ruta de l'esquerda oest, o per a seguir-la amb el circuit sud del kibo per a pujar utilitzant la ruta m\u00e9s senzill de barafu. el primer dia de la ruta les possibilitats de trobar-se amb animals salvatges \u00e9s molt alta, i \"rangers\" armats han d'acompanyar els grups d'alpinistes temporalment.la versi\u00f3 est\u00e0ndard d'aquesta ruta consta de 7 dies a la muntanya, tot i que a vegades, s'allarga un dia m\u00e9s a una estada a la vall de karanga.\nel perfil del programa \u00e9s:\n\nconduir des de moshi o arusha fins a la porta londorossi, que dona entrada al parc (2.250 m.; 2 h.). des d'aqu\u00ed unes pistes forestals que requereixen vehicles 4x4 porta fins a l'esplanada de lemosho (2.100 m.; 11 km.; 45 min.), que \u00e9s un dels possibles llocs per acampar (no es paguen taxes del parc per acampar aqu\u00ed). despr\u00e9s es camina a trav\u00e9s de corriols forestals fins al camp mti mkubwa (gran arbre) (2.750 m.; 3h.)\nel cam\u00ed es va enfilant gradualment i s'entra en una zona gegant plena d'arbusts. es van creuant molts rierols i s'arriba a la cresta shira, situada a una al\u00e7ada aproximada de 3.600 metres, i es baixa lleugerament fins al camp shira 1 situat al costat d'un rierol a la plana shira (3.500 m.; 5 h.). aquest campament es pot ometre durant l'ascensi\u00f3 i seguir fins al seg\u00fcent.\nuna agradable caminada a trav\u00e9s de la plana porta fins al camp shira 2, situat en uns prats remullats per un riuet (3.850 m.; 1,5 h.). una gran varietat de caminades es poden realitzar des d'aquest punt; d'aquesta manera la plana de shira es converteix en un punt excel\u00b7lent per a realitzar una bona aclimataci\u00f3 per l'ascensi\u00f3 al kilimanjaro.\ncontinuant cap a l'est vers el kibo es passa una conflu\u00e8ncia de camins, i se segueix m\u00e9s cap a l'est direcci\u00f3 a lava tower. poc despr\u00e9s d'aqu\u00ed, es descendeix vers el refugi de barranco (3.940 m.; 4 h.)\na l'inici de la jornada es troba una dura pujada al principi del gran barranco i, a continuaci\u00f3, un recorregut amb molt bones vistes sobre la vall de karang (4.000, 3 hores), punt que queda just per sota de les cascades de gel de les glaceres de heim, kersten i decker. despr\u00e9s de l'escalada de la vall de karang, la pista puja fins a la cresta que mena al camp barafu, un lloc ombr\u00edvol amb molt poca vegetaci\u00f3 situat a una al\u00e7ada de 4.600 m., (3 hores a peu).\namb un inici a primer hora del mat\u00ed es comen\u00e7a l'ascens fins a la vora del cr\u00e0ter kibo, passant entre les glaceres rebmann i ratzel, (4 hores); la darrera secci\u00f3 d'aquesta pujada \u00e9s un punt on sovint es pot trobar neu o gel, i un piolet o uns bastons de caminar poden ser molt \u00fatils de cara a un millor equilibri. des d'aqu\u00ed, una hora m\u00e9s condueix fins al punt m\u00e9s alt, l'uhuru peak, des d'on sovint hi ha precioses vistes de meru, a l'oest i del punxegut pic de mawenzi cap a l'est. posteriorment al cim, s'inicia el descens fins al refugi o camp barafu, on despr\u00e9s de fer-hi un breu descans es continua el llarg descens fins al campament de mweka, situat en una zona boscosa plena de brucs. aquelles persones amb suficients energies poden, despr\u00e9s de fer el cim, poden descendir al cr\u00e0ter reutsh per a veure-ho els pinacles de gel dels camps de gel de l'est.\nun descens d'unes 3 o 4 hores a trav\u00e9s d'un preci\u00f3s bosc porta fins a les portes del parc, on hi haur\u00e0 els transports esperant.descripci\u00f3 detallada:\n\n\n=== ruta machame ===\ndescripci\u00f3 detallada:\n\n\n=== ruta marangu ===\nla ruta marangu (tamb\u00e9 anomenada la ruta de la 'coca-cola') \u00e9s la ruta m\u00e9s senzilla per a realitzar l'ascensi\u00f3 al cim del kilimanjaro, tot i que qualsevol de les rutes s'ha de considerar com un repte que no est\u00e0 a l'abast de tothom.\nes creua el saddle, una zona de 5 kil\u00f2metres d'ampli, a molta al\u00e7ada i semi desertic, que separa el cims del mawenzi i el kibo.els alpinistes tot sovint gasten un dia extra per a aclimatar-se millor a l'al\u00e7ada al refugi horombo.\nel perfil del programa \u00e9s:\n\nconduir fins a la porta marangu. caminar a trav\u00e9s del bosc pluj\u00f3s fins al refugi mandara, situat a 2.743 metres i a unes 3 hores a peu de cam\u00ed.\nes deixa el bosc i s'entra en una zona m\u00e9s erma fins que s'arriba al refugi horombo, a 3.760 metres d'altitud.\nes descansa al refugi, i es pot dedicar un dia a aclimatar-se en aquest refugi. es realitza alguna caminada fins a zebra rocks o b\u00e9 fins al refugi mawenzi. aquest dia \u00e9s opcional, convertint-se aix\u00ed en una ascensi\u00f3 de 5 dies; de tota manera, les possibilitats d'\u00e8xit de l'ascensi\u00f3 van for\u00e7a lligades a una bona aclimataci\u00f3 i per tant, aquest dia \"extra\" \u00e9s molt recomanable de cara a aconseguir la fita de l'ascensi\u00f3.\nse segueix caminant a trav\u00e9s del mateix tipus de terreny i despr\u00e9s s'entra en un desert alp\u00ed fins al saddle entre els pics de mawenzi i kibo. des d'aquest punt es camina durant aproximadament una hora per arribar fins al refugi kibo a 4.730 metres.\ncomen\u00e7ar el dia de cim molt d'hora al mat\u00ed, primerament s'ascendeix fins al gillman's point (5.681 m.) que est\u00e0 situat a l'extrem del cr\u00e0ter. es continua vorejant el cr\u00e0ter, durant aproximadament unes 2 hores si no es t\u00e9 problemes d'aclimataci\u00f3, fins que s'assoleix el punt m\u00e9s alt d'\u00e0frica, luhuru peak de 5.895 m. el descens es fa r\u00e0pidament cap al refugi kibo, i despr\u00e9s d'un breu descans es continua baixant cap al refugi horombo.\nels descens continua fins a la porta marangu, punt en qu\u00e8 se surt del parc nacional.descripci\u00f3 detallada:\n\n\n=== ruta rongai ===\nel perfil del programa \u00e9s:\n\nconduir 4 hores fins a la porta rongai. caminar fins al camp simba a 2.650 m.; 2\u00bd-3 h. la camina es fa inicialment a trav\u00e9s de plantacions, despr\u00e9s a trav\u00e9s de bosc humit i finalment per una zona arbustiva.\ncaminar fins al segon campament a 3.450 m.; 3\u00bd h. una agradable caminada a trav\u00e9s d'arbustos i brucs.\nsuaus pujades en el recorregut a trav\u00e9s de zones ermes al llarg de les crestes que porten al camp kikelea a 3.600 m., 3 hores.\narribada al refugi mawenzi tarn, 4.330 m., 3-3\u00bd h.\nascensi\u00f3 senzilla a trav\u00e9s del saddle fins al refugi kibo 4.700 m., 4\u00bd-5 h.\ncomen\u00e7ant de matinada, s'ascendeix fins a gillman's point (5.681 m), a l'inici del cr\u00e0ter que ens portar\u00e0 fins al cim. es continua al voltant del cr\u00e0ter (aproximadament durant dues hores) fins al punt m\u00e9s alt d'\u00e0frica, l'uhuru peak (5.895 m.) les vistes de l'albada sobre el mawensi a l'est s\u00f3n fant\u00e0stiques. el descens es realitza fin al refugi kibo, i despr\u00e9s de la parada de rigor, se segueix la davallada fins al refugi horombo.\ndescens fins a la porta marangu.els alpinistes sovint no realitzen la parada al segon camp durant l'ascensi\u00f3, convertint-se aix\u00ed en una ascensi\u00f3 amb m\u00e9s dificultat, en part degut a la falta d'aclimataci\u00f3 que es pot patir.\ndescripci\u00f3 detallada:\n\n\n=== ruta umbwe ===\nla ruta umbwe \u00e9s considerada sovint com la ruta m\u00e9s dura per\u00f2, a la vegada, la m\u00e9s espectacular i directa de les vies per assolir l'uhuru peak.\nel perfil del programa \u00e9s:\n\nconduir fins al final de la carretera de umbwe a 1.800 m. la ruta inicialment segueix una pista forestal que va ascendint a trav\u00e9s d'un bosc pluj\u00f3s natural. el cam\u00ed es va fent m\u00e9s estret i pendent per acabar pujant a la cresta entre els rius lonzo i umbwe. el primer campament est\u00e0 situat al bosc al costat d'unes roques que sobresurten a 2.940 metres (5 o 6 hores de caminada).\npoc despr\u00e9s de deixar el campament el bosca s'acaba i el cam\u00ed continuar a trav\u00e9s d'una estreta i espectacular carena. per sobre, els 1.000 metres d'escarpada paret del 'breach wall apareixen i desapareixen com les boirines de la tarda a gran barranco. des de la creta umbwe la ruta baixa fins al refugi de barranco i fins al campament situat a 3.900 metres (5 o 6 hores de caminada).\na l'inici de la jornada es troba una dura pujada al principi del gran barranco i, a continuaci\u00f3, un recorregut amb molt bones vistes sobre la vall de karang (4.000, 3 hores), punt que queda just per sota de les cascades de gel de les glaceres de heim, kersten i decker. despr\u00e9s de l'escalada de la vall de karang, la pista puja fins a la cresta que mena al camp barafu, un lloc ombr\u00edvol amb molt poca vegetaci\u00f3 situat a una al\u00e7ada de 4.600 m., (3 hores a peu).\namb un inici a primer hora del mat\u00ed es comen\u00e7a l'ascens fins a la vora del cr\u00e0ter kibo, passant entre les glaceres rebmann i ratzel, (4 hores); la darrera secci\u00f3 d'aquesta pujada \u00e9s un punt on sovint es pot trobar neu o gel, i un piolet o uns bastons de caminar poden ser molt \u00fatils de cara a un millor equilibri. des d'aqu\u00ed, una hora m\u00e9s condueix fins al punt m\u00e9s alt, l'uhuru peak, des d'on sovint hi ha precioses vistes de meru, a l'oest i del punxegut pic de mawenzi cap a l'est. posteriorment al cim, s'inicia el descens fins al refugi o camp barafu, on despr\u00e9s de fer-hi un breu descans es continua el llarg descens fins al campament de mweka, situat en una zona boscosa plena de brucs. aquelles persones amb suficients energies poden, despr\u00e9s de fer el cim, poden descendir al cr\u00e0ter reutsh per a veure-ho els pinacles de gel dels camps de gel de l'est.\nun descens d'unes 3 o 4 hores a trav\u00e9s d'un preci\u00f3s bosc porta fins a les portes del parc, on hi haur\u00e0 els transports esperant.descripci\u00f3 detallada:\n\n\n== vies d'escalada ==\nla roca del kilimanjaro, en termes generals, \u00e9s for\u00e7a dolenta per l'escalada; tot i aix\u00f2, hi ha algunes bones vies sobre neu i gel per\u00f2 que perillen per la r\u00e0pida retrocessi\u00f3 de les glaceres. per exemple, degut a la retrocessi\u00f3 glaciar, s'ha tornat molt complicada l'ascensi\u00f3 per la ruta umbwe seguida de la glacera heim. just a l'esquerra de la glacera, la paret de l'esquerda (breach wall en angl\u00e8s) \u00e9s considerada com la via m\u00e9s dif\u00edcil al kilimanjaro (s'ha de completar una ascensi\u00f3 de 100 m. de gel vertical). m\u00e9s a l'esquerra encara, la via de l'esquerda oest (glacera arrow) proporciona una ruta m\u00e9s senzilla cap al cr\u00e0ter.\n\n\n=== algunes vies d'escalada ===\nheim glacier: a nelson, h j cooke, d n goodall, 1957. iii+ grau, 12 hores.\nwestern breach: i grau, 6 hores. la via d'escalada m\u00e9s senzilla a la part sud-oest de la muntanya.altres vies d'escalada:\n\n\n== r\u00e8cords ==\nascensi\u00f3 m\u00e9s r\u00e0pida (mascul\u00ed): bruno brunod, 5 hores 38 minuts i 40 segons\nascensi\u00f3 m\u00e9s r\u00e0pida (femen\u00ed): rebecca rees-evans, 13 hores 16 minuts i 37 segons\nascensi\u00f3 i descens m\u00e9s r\u00e0pids: kilian jornet, 7 hores 14 minuts\npersona m\u00e9s jove en fer el cim: keats boyd, 7 anys\npersona m\u00e9s gran en fer el cim: karl haupt', 79 anys o valtee daniel, 87 anys\n\n\n== refer\u00e8ncies ==\n\n\n== bibliografia ==\nhenry stedman: kilimanjaro: a guide to climbing africa's highest mountain, includes city guides to arusha, moshi, marangu, nairobi and dar es salaam. trailblazer publications (2003). isbn 1-873756-65-8\nernest hemingway, robert w. lewis, robert e. fleming: under kilimanjaro. kent state university press (2005). isbn 0-87338-845-3\nrick ridgeway: the shadow of kilimanjaro. owl books (1999). isbn 0-8050-5390-5\naudrey salkeld, david breashears: kilimanjaro: mountain at the crossroads. national geographic (2002). isbn 0-7922-6466-5\nernest hemingway: the snows of kilimanjaro and other stories. scribner (1995). isbn 0-684-80444-1\nrick ridgeway, neville shulma, robert m., jr. moore (foreword), stephen carmichael, susan stoddard: climbing mount kilimanjaro. medi-ed press (2002). isbn 0-936741-16-3\nhernan s. lanvers: monte kilimanjaro: gigante de africa. gu\u00eda m\u00e9dica para su ascenso. edicions del boulevard (2002) ressenya"