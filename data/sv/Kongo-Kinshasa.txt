"den h\u00e4r artikeln handlar om demokratiska republiken kongo, som har kinshasa som huvudstad. f\u00f6r republiken kongo, som har brazzaville som huvudstad, se kongo-brazzaville.\n\ndemokratiska republiken kongo (franska: r\u00e9publique d\u00e9mocratique du congo), ofta kallad kongo-kinshasa, \u00e4r en republik och en suver\u00e4n stat i centralafrika. det \u00e4r det till ytan n\u00e4st st\u00f6rsta landet i afrika och gr\u00e4nsar i norr till kongo-brazzaville, centralafrikanska republiken och sydsudan, i \u00f6ster till uganda, rwanda, burundi och tanzania, i s\u00f6der till zambia och angola och har i v\u00e4ster en liten kustremsa vid kongoflodens mynning mot atlanten, endast 37 kilometer l\u00e5ng. demokratiska republiken kongo har den fj\u00e4rde st\u00f6rsta befolkningen i afrika.f\u00f6reg\u00e5ende statsbildningar med samma gr\u00e4nsdragningar inkluderar kongostaten, belgiska kongo, kongo-l\u00e9opoldville och zaire.\n\n\n== historia ==\n\n\n=== f\u00f6rkolonial historia ===\nbevis finns f\u00f6r att m\u00e4nniskor bosatte sig i kongob\u00e4ckenet f\u00f6r ca 80 000 \u00e5r sedan. det f\u00f6rsta k\u00e4nda st\u00f6rre riket i vad som idag \u00e4r demokratiska republiken kongo var kongoriket, grundat omkring 1400, vilket t\u00e4ckte s\u00f6dra kongo och norra nuvarande angola. den f\u00f6rsta europ\u00e9 som kom till omr\u00e5det var den portugisiska sj\u00f6fararen diogo c\u00e3o som 1482 anl\u00e4nde till kongoflodens utlopp. kongoriket hade kontakter med kungariket portugal fr\u00e5n slutet av 1400-talet d\u00e5 dess kung konverterade till kristendom och antog namnet jo\u00e3o i. n\u00e5gra decennier senare kom utbytet mellan de b\u00e5da staterna att handla mer om slavhandeln \u00e4n om religion. kongoriket levde kvar till b\u00f6rjan av 1900-talet, trots inb\u00f6rdeskrig och en del utbrytarr\u00f6relser, innan det slutligen f\u00f6rsvann efter m\u00e5nga \u00e5r som vasallstat till portugal. i de \u00f6stra delarna av dagens kongo-kinshasa h\u00e4rjade under 1800-talet arabiska slavhandlare och regionen utgjorde del av de handelsn\u00e4t som str\u00e4ckte sig fr\u00e5n \u00f6stafrika.\n\n\n=== kolonialtiden ===\n\u00e5r 1870 l\u00e4t kung leopold ii av belgien inta kongodeltat och tvinga dess lokalbefolkning till slavarbete. naturtillg\u00e5ngar som elfenben och gummi sk\u00f6vlades. 1874\u20131878 genomf\u00f6rde john rowland (ocks\u00e5 k\u00e4nd som sir henry morton stanley) uppt\u00e4cktsresor i landet och 1878 n\u00e5ddes \u00e4ven en kolonial \u00f6verenskommelse mellan britterna och leopold ii ang\u00e5ende kongo. \nvid kongokonferensen 1884\u20131885 beslutades att ett enormt territorium innefattande hela kongob\u00e4ckenet, med dagens gr\u00e4nsdragning, skulle tillfalla en \"neutral part\" ist\u00e4llet f\u00f6r de etablerade kolonialmakterna. denna neutrala part var internationella kongos\u00e4llskapet som indirekt \u00e4gdes av just kungen av belgien. kongostaten bildades och utvecklas till kung leopolds personliga koloni, via privat\u00e4gda europeiska bolag och legosoldater i force publique exploaterades kongos naturrikedomar genom att anv\u00e4nda lokalbefolkningen som slavar. \nden officiella m\u00e5ls\u00e4ttningen var att skapa ett frihetligt m\u00f6nsterrike i kongofristaten. i verkligheten var m\u00e5let att berika sig med vilka medel som helst och det skulle senare visa sig att den belgiske kungens rovdrift p\u00e5 naturtillg\u00e5ngarna, fr\u00e4mst naturgummi och elfenben, hade halverat landets befolkning \u2013 ett folkmord p\u00e5 cirka 10 miljoner m\u00e4nniskor.internationella protester och ramaskri i den europeiska pressen ledde till att leopold ii tvingades \u00f6verl\u00e4mna kongo till den belgiska staten som \u00e5r 1908 \u00f6vertog f\u00f6rvaltningen av vad som d\u00e4refter kallades belgiska kongo. likt andra europeiska kolonier fanns inga som helst demokratiska institutioner i belgiska kongo och det politiska styret stod direkt under den belgiska kolonialministern i bryssel som ledde ett r\u00e5d f\u00f6r koloniala angel\u00e4genheter. den dagliga administrationen av kolonin sk\u00f6ttes av en generalguvern\u00f6r i boma. \nm\u00e5nga av kolonins afrikanska befolkning underkastades tv\u00e5ngsarbete p\u00e5 plantager och i gruvor \u00e4gda av europeiska f\u00f6retag och investeringar i infrastruktur gjordes fr\u00e4mst f\u00f6r att fr\u00e4mja r\u00e5varuexporten. \nskolsystemet dominerades av romersk-katolska kyrkan och svarta afrikaner till\u00e4ts erh\u00e5lla en grundl\u00e4ggande utbildning men f\u00f6rhindrades systematiskt i enlighet med den strikta koloniala rassegregationen att s\u00f6ka till h\u00f6gre utbildning. \u00f6verallt i samh\u00e4llet behandlades vita kolonister som \u00f6verl\u00e4gsna den inhemska befolkningen.mot slutet av 1950-talet \u00f6kade kraven p\u00e5 grundl\u00e4ggande politiska r\u00e4ttigheter f\u00f6r svarta afrikaner. belgien genomf\u00f6rde, om \u00e4n motvilligt, vissa sm\u00e4rre reformer. 1959 tvingades belgien att acceptera sj\u00e4lvst\u00e4ndighet f\u00f6r kongo. rundabordssamtal mellan inhemska politiska ledare och representanter f\u00f6r kolonialstyret f\u00f6ljde \u00e5ret d\u00e4rp\u00e5 och 1 juli 1960 f\u00f6rklarades republiken kongo (allm\u00e4nt kallat kongo-l\u00e9opoldville f\u00f6r att s\u00e4rskilja det fr\u00e5n grannlandet med samma namn i norr) sj\u00e4lvst\u00e4ndigt.[k\u00e4lla beh\u00f6vs]\n\n\n=== kongokrisen och mobutu-eran ===\ni maj 1960 h\u00f6lls det f\u00f6rsta parlamentsvalet i kongo och st\u00f6rsta parti blev v\u00e4nsternationalistiska mnc och h\u00f6gersinnade alliance des bakongo. joseph kasavubu fr\u00e5n alliance des bakongo uts\u00e5gs till president och patrice lumumba fr\u00e5n mnc till premi\u00e4rminister. \nden nya statsbildningen kastades omedelbart ut i djup politisk kris, f\u00f6rst gjorde arm\u00e9styrkor landsomfattande myteri och sedan utropade de mineralrika provinserna katanga och sydkasai sin sj\u00e4lvst\u00e4ndighet. kongokrisen kom att bli en av de sv\u00e5raste internationella konflikterna p\u00e5 1960-talet; den forna kolonialmakten belgien v\u00e4grade att sl\u00e4ppa de ekonomiska intressena i katanga vilket ledde till direkt st\u00f6d till separatisterna, och oenigheterna eskalerade mellan president kasavubu (som f\u00f6redrog n\u00e4ra relationer med usa) och premi\u00e4rminister lumumba (som tvingades be sovjetunionen om hj\u00e4lp f\u00f6r att sl\u00e5 ner separatistupproren). \nfn-insatsen onuc varade fram till \u00e5r 1964 och hade bland annat inslag av svensk trupp. krisen utmynnade i arm\u00e9chefen general joseph-desir\u00e9 mobutus milit\u00e4rkupper med st\u00f6d av cia, f\u00f6rst 1961 och \u00e5nyo 1965. de olika upproren krossades av mobutu som etablerade ett djupt korrumperat enpartisystem i landet, som 1966 bytte namn till demokratiska republiken kongo.general mobutu p\u00e5b\u00f6rjade ett kulturellt reformprogram med syfte att f\u00f6rkasta koloniala influenser och \u00e5terg\u00e5 till det \"afrikanska ursprunget\". detta program, authenticit\u00e9, tog sig bland annat uttryck i de namnbyten som genomf\u00f6rdes f\u00f6r flera kongolesiska st\u00e4der: l\u00e9opoldville blev kinshasa, stanleyville blev kisangani, elisabethville blev lubumbashi etc. sj\u00f6arna albertsj\u00f6n och edwardsj\u00f6n p\u00e5 gr\u00e4nsen mot uganda bytte namn till mobutusj\u00f6n och idi aminsj\u00f6n. \u00e5r 1971 bytte mobutu \u00e5ter namn p\u00e5 landet, denna g\u00e5ng till republiken zaire, efter kongoflodens nya namn (zairefloden). sj\u00e4lv antog han personnamnet mobutu sese seko kuku ngbendu wa za banga (\"den allsm\u00e4ktige krigaren som tack vare sin uth\u00e5llighet och o\u00e4ndliga vilja att vinna g\u00e5r fr\u00e5n seger till seger och l\u00e4mnar eld i sitt sp\u00e5r\"), normalt f\u00f6rkortat till mobutu sese seko. f\u00f6rnamnet joseph str\u00f6k han som varande alltf\u00f6r europeiskt. \nmobutu \u00f6verf\u00f6rde i b\u00f6rjan av 1970-talet utl\u00e4ndska koncessioner i landet till sina allierade som i sin tur helt enkelt auktionerade ut f\u00f6retagens egendom och sedan l\u00e4t dem g\u00e5 under medan de anst\u00e4llda kongoleserna kastades ut i arbetsl\u00f6shet och fattigdom. hela statsapparaten genomsyrades av djup korruption, zaire blev typexemplet p\u00e5 en kleptokrati och av landets stora utvecklingsl\u00e5n fr\u00e5n t.ex. imf gick det mesta rakt ner i mobutus egna fickor. general mobutu st\u00f6ddes under hela kalla kriget fr\u00e4mst av usa och belgien och satt s\u00e4kert vid makten \u00e4nda till 1990-talet.[k\u00e4lla beh\u00f6vs]\n\n\n=== krigen p\u00e5 1990-talet ===\n\n1993 ledde etniska strider i masisi och statskuppen i burundi till att 120 000 m\u00e4nniskor begav sig p\u00e5 flykt varav m\u00e5nga hamnade i flyktingl\u00e4ger i provinsen s\u00f6dra kivu i \u00f6stra zaire. i efterdyningarna av folkmordet i rwanda kom ungef\u00e4r tv\u00e5 miljon rwandiska flyktingar, mestadels fr\u00e5n folkgruppen hutu som hade jagats bort n\u00e4r rwandiska patriotiska fronten tog \u00f6ver det lilla grannlandet i \u00f6ster, till zaires \u00f6stligaste provinser. blandat med flyktingarna var g\u00e4rningsm\u00e4n fr\u00e5n folkmordet, hutumiliser som fr\u00e5n 1995 nyttjade de enorma flyktingl\u00e4gren i zaire som baser f\u00f6r nattliga r\u00e4der in i rwanda. v\u00e5ldet i rwanda spred sig till zaire och 300 000 m\u00e4nniskor tvingades fly fr\u00e5n sina hem. konflikten eskalerade till f\u00f6rsta kongokriget och skakade mobutus d\u00e5 redan f\u00f6rsvagade styre. rebellgruppen afdl under laurent kabila, som till stor del bestod av tutsimilis, tog till vapen mot president mobutu och jagade honom i landsflykt den 17 maj 1997. landet \u00e5tertog namnet demokratiska republiken kongo och laurent kabila blev president.\nredan 1998 br\u00f6t krig \u00e5terigen ut i kongo: andra kongokriget kom att vara i fem \u00e5r och resulterade i hundratusentals d\u00f6da. det b\u00f6rjade efter att laurent kabilas forna allierade, regeringarna i rwanda och uganda, v\u00e4nde sig emot honom och st\u00f6dde den tutsidominerade rebellr\u00f6relsen rcd:s f\u00f6rs\u00f6k till uppror. milit\u00e4r skickades till kabilas f\u00f6rsvar fr\u00e5n angola, zimbabwe, namibia, tchad och sudan och f\u00f6rs\u00f6ket att avs\u00e4tta regeringen misslyckades. tillstr\u00f6mningen av utl\u00e4ndska styrkor och delningen av landet i rivaliserande maktzoner gav konflikten namnet \u201dafrikas f\u00f6rsta v\u00e4rldskrig\u201d. trots flera f\u00f6rs\u00f6k att f\u00e5 till st\u00e5nd fred upph\u00f6rde inte stridigheterna. den 10 juli 1999 undertecknades ett vapenstillest\u00e5nd i lusaka och alla de utl\u00e4ndska truppinsatserna ersattes av fn:s fredsbevarande styrka monuc. mindre strider p\u00e5gick \u00e4ven efter detta. kabila m\u00f6rdades den 16 januari 2001 och hans son joseph kabila utn\u00e4mndes till statschef tio dagar senare. i oktober 2002 fick kabila de rwandiska styrkorna att dra sig tillbaka fr\u00e5n \u00f6stra delen av landet och tv\u00e5 m\u00e5nader senare skrev samtliga stridande parter under ett fredsavtal. genom en provisorisk f\u00f6rfattning som antogs 4 april 2003 sattes formellt punkt f\u00f6r det krig som p\u00e5g\u00e5tt sedan 1998. f\u00f6rfattningen stadgade att landet under h\u00f6gst tv\u00e5 och ett halvt \u00e5r skulle styras av en samlingsregering med i princip alla betydande politiska krafter representerade.[k\u00e4lla beh\u00f6vs]\n\n\n=== nya konflikter under 2000-talet ===\nrespekten f\u00f6r fredsavtalet och den provisoriska f\u00f6rfattningen var p\u00e5 sina h\u00e5ll ganska begr\u00e4nsad, och nya konflikth\u00e4rdar blossade snabbt upp i kongos \u00f6stra provinser. decenniers vanstyre och en svagt utvecklad nationsk\u00e4nsla i den kolonialt skapade, konstlade statsbildningen har fortsatt att f\u00f6rsv\u00e5ra en stabil, fredlig utveckling. 2005 gjordes \u00e4nd\u00e5 vissa framsteg genom en ny f\u00f6rfattning (tr\u00e4dde formellt ikraft i februari 2006) som banade v\u00e4g f\u00f6r parlaments- och presidentval som h\u00f6lls den 30 juli 2006. presidentvalet vanns av sittande presidenten joseph kabila, vilket ledde till sammandrabbningar mellan oppositionsledaren jean-pierre bembas anh\u00e4ngare och presidentens styrkor under h\u00f6sten innan polis och fn-styrkor lyckades lugna situationen. v\u00e5ldsamma kravaller br\u00f6t ut igen i januari 2007 i den v\u00e4stra provinsen kongo-central efter att oppositionen f\u00f6rlorade guvern\u00f6rsvalet d\u00e4r och anklagade president kabila f\u00f6r att k\u00f6pa r\u00f6ster.f\u00f6rutom politiska stridigheterna mellan president kabila och oppositionen har diverse regionala konflikter fortsatt att p\u00e5g\u00e5 oavbrutet sedan andra kongokrigets slut medan nya konflikter har brutit ut vid sidan om de gamla. den f\u00f6re detta arm\u00e9officeren laurent nkunda inledde \u00e5r 2006 ett uppror i \u00f6stra kongo mot regeringen, kivukonflikten, med f\u00f6rev\u00e4ndningen att skydda tutsifolket i regionen mot de hutumiliser som fortfarande fanns d\u00e4r, en motivering som fick geh\u00f6r av rwandas regering. samtidigt p\u00e5gick en konflikt, iturikonflikten, mellan fr\u00e4mst folkgrupperna hema och lendu i det guldrika distriktet ituri i nordost, en konflikt som mellan 1999 och 2006 tagit uppemot 60 000 liv. kivukonflikten har pr\u00e4glats av rekrytering av barnsoldater och anklagelser om att rebellerna bara vill ha kontroll \u00f6ver naturrikedomarna i de \u00f6stra provinserna. i b\u00f6rjan av 2009 allierade sig de forna fienderna kongo och rwanda och gjorde gemensam sak mot rebellgrupperna.[k\u00e4lla beh\u00f6vs]\n\n\n=== efter kabila 2019- ===\nkongo-kinshasa styrdes 2001\u22122019 av joseph kabila. under \u00e5ren blev kabila en allt mer auktorit\u00e4r ledare och planerade val sk\u00f6ts upp flera g\u00e5nger. president- och parlamentsval h\u00f6lls slutligen i december 2018. oppositionsledaren f\u00e9lix tshisekedi uts\u00e5gs till ny president \u00e4ven om det r\u00e5dde tvivel om att han verkligen hade vunnit valet. den nye presidenten blev dock beroende av kabilas l\u00e4ger, som dominerade parlamentet. kring \u00e5rsskiftet 2020/2021 s\u00e5g det dock ut som om tshisekedi var p\u00e5 v\u00e4g att, \u00e5tminstone delvis, frig\u00f6ra sig fr\u00e5n kabilas grepp. \n\n\n== geografi ==\nkongo \u00e4r bel\u00e4get vid ekvatorn i afrika och gr\u00e4nsar till (medurs fr\u00e5n sydv\u00e4st) angola, atlanten, kongo-brazzaville, centralafrikanska republiken, sydsudan, uganda, rwanda, burundi, tanzania (\u00f6ver tanganyikasj\u00f6n), och zambia. landet ligger mellan latitud 6\u00b0 n och 14\u00b0 s, och longitud 12\u00b0 och 32\u00b0 e. en tredjedel ligger norr om ekvatorn och tv\u00e5 tredjedelar s\u00f6der om. kongos yta, 2 345 408 kvadratkilometer, \u00e4r n\u00e5got st\u00f6rre \u00e4n spanien, frankrike, tyskland, sverige och norge tillsammans.\nsom ett resultat av l\u00e4get vid ekvatorn har kongo h\u00f6g nederb\u00f6rd och den h\u00f6gsta frekvensen av \u00e5ska i v\u00e4rlden. den \u00e5rliga nederb\u00f6rden kan uppg\u00e5 till 2000 millimeter p\u00e5 vissa st\u00e4llen, och kongos regnskogsomr\u00e5de \u00e4r v\u00e4rlden n\u00e4st st\u00f6rsta (efter amazonas regnskog). den obrutna skogsregionen innefattar st\u00f6rre delen av kongoflodens avrinningsomr\u00e5de, som sluttar mot atlanten i v\u00e4ster. regnskogen omfattar omr\u00e5det mellan 4\u00b0 n och 5\u00b0 s och \u00e4r omgivet av savann i s\u00f6der och sydv\u00e4st, berg och h\u00f6gplat\u00e5er i v\u00e4ster och t\u00e4ta gr\u00e4smarker l\u00e4ngsmed kongofloden i norr. l\u00e4ngst \u00f6sterut ligger den st\u00e4ndigt sn\u00f6t\u00e4ckta bergskedjan ruwenzori.\n\n\n=== hydrografi ===\nkongofloden och dess bifloder upptar n\u00e4stan hela landet. de viktigaste bifloderna \u00e4r kasai, sangha, oubangui (\u00e4ven skriven som ubangi), aruwimi och lulonga, och tillsammans med huvudfloden utg\u00f6r de ryggraden i kongos transportv\u00e4sende, d\u00e5 landet i stor utstr\u00e4ckning saknar farbara v\u00e4gar.\nkongofloden rinner upp i bergskedjorna ruwenzori, virunga och itombwe som ligger p\u00e5 v\u00e4stra sidan av det \u00f6stafrikanska gravs\u00e4nkesystemet, samt i tanganyikasj\u00f6n och mwerusj\u00f6n. floden rinner i stort sett rakt v\u00e4sterut fr\u00e5n kisangani strax nedanf\u00f6r boyomafallen, b\u00f6jer sedan gradvis av mot sydv\u00e4st, f\u00f6rbi mbandaka, flyter ihop med ubangi och kasai, och rinner ut i pool malebo. huvudstaden kinshasa och brazzaville ligger p\u00e5 motsatta sidor av floden vid poolen.\nd\u00e4refter smalnar floden av och flyter i katarakterna vid ingafallen innan den rinner ut i atlanten vid matadi och boma. kongofloden har det n\u00e4st st\u00f6rsta fl\u00f6det av n\u00e5gon flod i v\u00e4rlden (efter amazonas). flodmynningen och en 45 km bred landremsa vid dess norra strand \u00e4r kongos enda kust mot havet.\ni bergskedjorna i \u00f6ster finns p\u00e5 grund av det tektoniska l\u00e4get flera aktiva vulkaner. geologiska processer i omr\u00e5det skapar ocks\u00e5 de ber\u00f6mda afrikanska stora sj\u00f6arna, varav tre ligger p\u00e5 kongos \u00f6stra gr\u00e4ns: albertsj\u00f6n, edwardsj\u00f6n och tanganyikasj\u00f6n.\n\n\n=== klimat ===\nklimatet \u00e4r tropiskt och norr om ekvatorn infaller regntiden mellan april och oktober, s\u00f6der om ekvatorn mellan november och mars. i h\u00f6gl\u00e4nta inlandsomr\u00e5den \u00e4r det svalare. i s\u00f6dra delen av landet f\u00f6rekommer l\u00e4ngre torrperioder. kongofloden kan sv\u00e4mma \u00f6ver under regntiden. i great rift valley finns aktiva vulkaner.\n\n\n=== naturskydd ===\nn\u00e5gra av kongo-kinshasas milj\u00f6problem \u00e4r att tjuvjakt hotar de vilda djuren, att vattnet \u00e4r f\u00f6rorenat och att alltf\u00f6r kraftig skogsavverkning leder till jorderosion. st\u00f6rre delen av kongo-kinshasa saknar naturskydd, men landet har dock ett av v\u00e4rldens st\u00f6rsta regnskogsreservat, salonga (36 000 km\u00b2).\n\n\n== styre och politik ==\n\n\n=== konstitution och styre ===\nlandets statsskick \u00e4r enligt 2006 \u00e5rs f\u00f6rfattning baserat p\u00e5 ett semipresidentiellt system d\u00e4r republikens statschef (kongo-kinshasas president) utser en premi\u00e4rminister baserat p\u00e5 vilket parti som kan samla en majoritet i parlamentets underhus, nationalf\u00f6rsamlingen. kongo-kinshasas premi\u00e4rminister och kabinett \u00e4r ansvariga inf\u00f6r nationalf\u00f6rsamlingen. presidentval h\u00e5lls var femte \u00e5r i samband med allm\u00e4nna val till nationalf\u00f6rsamlingen. enligt f\u00f6rfattningen skall parlamentets \u00f6verhus, senaten, v\u00e4ljas efter val till provinsf\u00f6rsamlingarna (senaten v\u00e4ljs indirekt av provinsf\u00f6rsamlingarna).\n2006 \u00e5rs f\u00f6rfattning innebar en kraftig decentralisering av den politiska administrationen i landet d\u00e4r de 26 nya provinserna erh\u00f6ll ut\u00f6kade befogenheter till sj\u00e4lvbest\u00e4mmande. trots detta r\u00e4knas landet inte som en federal stat och presidenten och centralregeringen beh\u00e5ller stort inflytande \u00f6ver provinserna. sedan sj\u00e4lvst\u00e4ndigheten har samtliga av landets f\u00f6rfattningar f\u00f6reskrivit en enhetsstat men samtidigt p\u00e5 ett otydligt och inkonsistent s\u00e4tt inkluderat diverse federala inslag vilket har bidragit till mots\u00e4ttningar mellan den nationella och regionala beslutsfattandeniv\u00e5n.\n\n\n=== administrativ indelning ===\nkongo-kinshasa \u00e4r indelat i 25 provinser samt staden kinshasa. enligt konstitutionen som tr\u00e4dde i kraft 2006 skulle provinsindelningen f\u00f6r\u00e4ndras inom tre \u00e5r efter ikrafttr\u00e4dandet, men den nya provinsindelningen genomf\u00f6rdes f\u00f6rst i juli 2015. efter en \u00f6verg\u00e5ngsperiod valdes guvern\u00f6rer i b\u00f6rjan av 2016.innan den nya provinsindelningen tr\u00e4dde i kraft var landet indelat i elva provinser.[k\u00e4lla beh\u00f6vs]\n\n\n=== r\u00e4ttsv\u00e4sen ===\nr\u00e4ttsv\u00e4sendet \u00e4r en blandning av belgiska r\u00e4ttsystemet och traditionell sedvaner\u00e4tt.\nenligt 2006 \u00e5rs grundlag \u00e4r r\u00e4ttsv\u00e4sendet oberoende av det politiska systemet, \u00e4nd\u00e5 utses f\u00f6rsta instansernas domare av presidenten.\ndet finns tv\u00e5 typer av appelationsdomstolar, f\u00f6r milit\u00e4ra m\u00e5l respektive civila m\u00e5l. ytterst finns tre typer av instanser h\u00f6gsta domstolen, f\u00f6rfattningsdomstolen samt h\u00f6gsta r\u00e4ttsr\u00e5det.\n\n\n== ekonomi och infrastruktur ==\ndemokratiska republiken kongo har egentligen stora f\u00f6ruts\u00e4ttningar att bli ett v\u00e4lm\u00e5ende land, men krig och korruption under m\u00e5nga \u00e5r har dramatiskt f\u00f6rs\u00e4mrat ekonomin. skatteint\u00e4kterna \u00e4r l\u00e5ga, statens utgifter h\u00f6ga och utlandsskulden v\u00e4xer. folket lider av hungersn\u00f6d och sjukdomar. med hj\u00e4lp av bland annat imf och v\u00e4rldsbanken ska man f\u00f6rs\u00f6ka v\u00e4nda den ekonomiska utvecklingen, den informella sektorn stora storlek g\u00f6r detta sv\u00e5rt, mycket ekonomisk verksamhet sker utan statens inblandning.\n\u00e5r 2017 ber\u00e4knades kongo-kinshasa ha en bruttonationalprodukt (k\u00f6pkraftsparitet) p\u00e5 68 331 000 000 internationella dollar, en bnp (ppp) som var l\u00e4gre \u00e4n bahrain, slovenien och zambia men h\u00f6gre \u00e4n paraguay och afghanistan. landets bnp (ppp) per capita l\u00e5g samma \u00e5r p\u00e5 474,281 internationella dollar, vilket var den n\u00e4st l\u00e4gsta siffran i v\u00e4rlden. endast den centralafrikanska republiken hade en l\u00e4gre bnp (ppp) per capita.\n\n\n=== n\u00e4ringsliv ===\n\n\n==== energi och r\u00e5varor ====\nn\u00e4stan all elektricitet framst\u00e4lls av vattenkraft.kongo-kinshasa \u00e4r ett av afrikas rikaste l\u00e4nder med h\u00e4nsyn till naturtillg\u00e5ngarna. mest k\u00e4nda \u00e4r koppartillg\u00e5ngarna i den tidigare provinsen katanga, men i landet finns \u00e4ven tillg\u00e5ngar p\u00e5 diamanter, kobolt, guld, kadmium, petroleum, silver, zink, mangan, tenn, germanium, uran, radium, bauxit, j\u00e4rnmalm, coltan och kol. timmer, \u00e4deltr\u00e4, palmolja och kautschuk utvinns ur skogstillg\u00e5ngarna. \u00e5r 1959 stod kongo f\u00f6r 9 % av v\u00e4rldens kopparproduktion, 49 % av dess kobolt och 69 % av dess industridiamanter. landet har \u00e4ven betydande vattenkraft.[k\u00e4lla beh\u00f6vs]\n\n\n=== infrastruktur ===\n\n\n==== transporter ====\nj\u00e4rnv\u00e4gs- och v\u00e4gn\u00e4tet \u00e4r i d\u00e5ligt skick. en stor del transporter sker p\u00e5 floderna.\n\n\n==== utbildning och forskning ====\nunder slutet av kolonialtiden, under 1950 och 1960-talen, var prim\u00e4rskoleutbildningen bland afrikas b\u00e4sta d\u00e5 missionsskolorna h\u00f6ll en h\u00f6g kvalit\u00e9 p\u00e5 utbildningen. men efter att landet blev sj\u00e4lvst\u00e4ndigt har b\u00e5de inneh\u00e5llet och organisationen f\u00f6rs\u00e4mrats gradvis.\nprim\u00e4rskolan \u00e4r obligatorisk och erbjuds utan kostnad. den \u00e4r 6-\u00e5rig ochb\u00f6rjar vid sex \u00e5rs \u00e5lder.\nsekund\u00e4rskolan \u00e4r frivillig och \u00e4r \u00e4ven den 6-\u00e5rig men indelad i tv\u00e5 delar, en 2-\u00e5rig f\u00f6rberedande del och en 4-\u00e5rig teoretisk eller yrkesinriktad dem.\nh\u00f6gre utbildning tillhandah\u00e5lls av b\u00e5de offentliga och privata akt\u00f6rer. det finns bland annat fyra universitet och ett femtiotal h\u00f6gskolor.\nandelen elever som g\u00e5r grundskolan har pendlat kraftigt \u00f6ver tid. fram till mitten av 1990-talet var antalet elever i prim\u00e4rskolorna ungef\u00e4r 60\u2009%, men runt \u00e5r 2000 var den siffran nere p\u00e5 ungef\u00e4r 30 %. i b\u00f6rjan av 2020-talet har andelen barn i skolan \u00f6kat igen till omkring 75 %.\n\n\n== befolkning ==\n\n\n=== demografi ===\n\n\n==== statistik ====\n\n\n==== minoriteter ====\n\ndet finns \u00f6ver 200 etniska grupper i landet och majoriteten av dem \u00e4r olika bantufolk. de viktigaste etniska grupperna: luba (baluba) 18 %, kongo 16 %, mongo 13 %, rwanda 10 %, mangbetu-azande 6 %, bangi och ngale 5,8 %, rundi 3,8 %, teke 2,7 %, boa 2,3 %, chokwe 1,8 %, lugbara 1,6 % och banda 1,4 %. \u00f6vriga grupper utg\u00f6r tillsammans drygt 16 % (1983).\n\n\n==== migration ====\nflyktingar: 2017 fanns i kongo-kinshasa 245 052 flyktingar fr\u00e5n rwanda (siffra fr\u00e5n 2016), 102 802 flyktingar fr\u00e5n centralafrikanska republiken, 79 495 flyktingar fr\u00e5n sydsudan samt 39 919 flyktingar fr\u00e5n burundi.\ninternflyktingar: 2016 uppskattades antalet internflyktingar i landet till 2,2 miljoner som flytt p\u00e5 grund av strider mellan regeringsstyrkor och rebeller sedan mitten av 1990-talet. de flesta internflyktingar befann sig i de \u00f6stra provinserna.\n\n\n=== spr\u00e5k ===\nfranska \u00e4r officiellt spr\u00e5k men lingala anv\u00e4nds som \u00f6verbryggande spr\u00e5k, s\u00e5 kallat lingua franca, vid till exempel handel. \u00e4ven kingwana som \u00e4r en dialekt av swahili anv\u00e4nds liksom kikongo och tshiluba.l\u00e4s- och skrivkunnighet i franska, lingala, kingwana eller tshiluba hos personer 15 \u00e5r och \u00e4ldre var \u00e5r 2015 uppskattat till 63,8 %. d\u00e4r en h\u00f6gre andel m\u00e4n, 78,1 %, \u00e4n kvinnor, 50 % kunde l\u00e4sa och skriva.\n\n\n=== religion ===\nofficiellt \u00e4r 80 % av kongos befolkning kristen. landets st\u00f6rsta trossamfund \u00e4r den romersk-katolska kyrkan som drygt 50 % av inv\u00e5narna tillh\u00f6r. omkring 20 % av inv\u00e5narna \u00e4r protestanter. de flesta av dessa tillh\u00f6r \u00e9glise du christ au congo (ecc). 10 % \u00e4r kimbanguister.islam samlar ungef\u00e4r 10 % av kongoleserna och ungef\u00e4r lika m\u00e5nga till\u00e4mpar olika former av animism eller synkretism.\nkongo-kinshasas officiella befolkningsstatistik \u00e4r gammal och den senaste folkr\u00e4kningen h\u00f6lls den 1 juli 1984, d\u00e5 den faktiskt befintliga befolkningen i landet (de facto) uppgick till 29 916 800 inv\u00e5nare, varav 14 543 800 m\u00e4n och 15 373 000 kvinnor.\n\n\n=== h\u00e4lsa ===\nhiv/aids \u00e4r ett stort h\u00e4lsoproblem och 2015 var 0,85 % av den vuxna befolkningen och totalt 374 100 m\u00e4nniskor var smittade. antalet d\u00f6dsfall per \u00e5r uppskattades till 21 700.andel av den vuxna befolkningen som lider av fetma: 3,7 % (2014)\nandel av barn under 5 \u00e5rs \u00e5lder som \u00e4r underviktiga: 23,4 % (2014)\n\n\n=== \u00f6vrig befolkningsdata ===\nbefolkningens median\u00e5lder: 18,4 \u00e5r (2016)\nm\u00e4ns median\u00e5lder: 18,1 \u00e5r (2016)\nkvinnors median\u00e5lder: 18,6 \u00e5r (2016)\nmoderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 19,9 \u00e5r (2013/2014)\nm\u00f6drad\u00f6dlighet: 693 d\u00f6dsfall per 100 000 f\u00f6dslar (2015)siffror tagna fr\u00e5n cias the world factbook.i folkr\u00e4kningen uppgick den folkbokf\u00f6rda (de jure) befolkningen till 30 729 443 inv\u00e5nare, varav 15 093 094 m\u00e4n och 15 636 349 kvinnor. folkr\u00e4kningen 1984 var den enda som h\u00e5llits i kongo-kinshasa sedan sj\u00e4lvst\u00e4ndigheten. den senaste officiella befolkningssiffran fr\u00e5n landet \u00e4r fr\u00e5n 1991, d\u00e5 befolkningen uppskattades till 36 671 512 inv\u00e5nare. inv\u00e5nartalet i kongo-kinshasa uppskattades i juli 2016 av the world factbook till 81 331 050 inv\u00e5nare, av f\u00f6renta nationerna (befolkning den 1 juli 2016) till 79 723 000, internationella valutafonden till 86 654 000 inv\u00e5nare (f\u00f6r \u00e5r 2017) samt v\u00e4rldsbanken (juli 2016) till 78 736 153 inv\u00e5nare.\n\n\n== kultur ==\n\n\n=== traditioner ===\n\n\n==== kultursymboler och viktiga personligheter ====\nnobelpristagaren dr. denis mukwege har arbetat f\u00f6r att uppm\u00e4rksamma sexuellt v\u00e5ld i v\u00e4pnade konflikter. den flerfaldigt prisbel\u00f6nta m\u00e4nniskor\u00e4ttsaktivisten immacul\u00e9e birhaheka har arbetat f\u00f6r kvinnors, i synnerhet v\u00e5ldt\u00e4ktsoffers, r\u00e4ttigheter i kongo-kinshasa. \u00e4ven rebecca masika katsuva blev k\u00e4nd f\u00f6r sin kamp f\u00f6r v\u00e5ldt\u00e4ktsoffer under kriget i kongo-kinshasa.\n\n\n== internationella rankningar ==\n\n\n== se \u00e4ven ==\nkonfliktresurs\nkonfliktdiamant\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r kongo-kinshasa.\nbbc: democratic republic of congo profile - timeline (engelska)"