"nkwd zsrr (ros. \u043d\u043a\u0432\u0434 \u0441\u0441\u0441\u0440), ludowy komisariat spraw wewn\u0119trznych zsrr (ros. \u043d\u0430\u0440\u043e\u0434\u043d\u044b\u0439 \u043a\u043e\u043c\u0438\u0441\u0441\u0430\u0440\u0438\u0430\u0442 \u0432\u043d\u0443\u0442\u0440\u0435\u043d\u043d\u0438\u0445 \u0434\u0435\u043b \u0441\u0441\u0441\u0440, trb. narodnyj komissariat wnutriennich die\u0142 sssr, ) \u2013 centralny organ pa\u0144stwowy (ministerstwo) wchodz\u0105cy w sk\u0142ad rady komisarzy ludowych \u2013 rz\u0105du zsrr, istniej\u0105cy pod t\u0105 nazw\u0105 w latach 1917\u20131946.\npocz\u0105tkowo nkwd zajmowa\u0142 si\u0119 sprawami administracyjno-porz\u0105dkowymi. od 1934 r. rola komisariatu wzros\u0142a, po reorganizacji polegaj\u0105cej na wcieleniu do jego struktur ogpu i mianowania jego szefa gienricha jagody ludowym komisarzem spraw wewn\u0119trznych (szefem nkwd), co by\u0142o jednym z element\u00f3w przygotowa\u0144 j\u00f3zefa stalina do wielkiej czystki lat 1936\u20131939. nkwd skupi\u0142 wi\u0119c ca\u0142y aparat represji policyjnych zsrr \u2013 od milicji kryminalnej poprzez wywiad (ino) i kontrwywiad, wojska ochrony pogranicza, administracyjne s\u0105downictwo dora\u017ane (tr\u00f3jki nkwd) po system oboz\u00f3w pracy przymusowej gu\u0142agu. komisariat nadzorowa\u0142 r\u00f3wnie\u017c lokalne instytucje rz\u0105dowe, nast\u0119pnie w 1946 r. przemianowany zosta\u0142 na ministerstwo spraw wewn\u0119trznych zsrr. na terenie ca\u0142ego kraju nkwd dzia\u0142a\u0142 zar\u00f3wno bezpo\u015brednio, jak i przez komisariaty spraw wewn\u0119trznych poszczeg\u00f3lnych republik (np. ludowy komisariat spraw wewn\u0119trznych rfsrr), b\u0119d\u0105ce jego filiami.\n\n\n== ofiary ==\nnazwa \u201enkwd\u201d sta\u0142a si\u0119 w powszechnej \u015bwiadomo\u015bci symbolem wszelkich zbrodni dokonanych przez sowiet\u00f3w. komisariat by\u0142 g\u0142\u00f3wnym narz\u0119dziem w r\u0119kach w\u0142adz radzieckich, kt\u00f3rym pos\u0142u\u017cono si\u0119 do ogromnych represji wobec w\u0142asnych obywateli i poza granicami by\u0142ego zsrr, a tak\u017ce masowych deportacji r\u00f3\u017cnych narodowo\u015bci, w tym polak\u00f3w. organy nkwd by\u0142y tak\u017ce wykonawc\u0105 zbrodni katy\u0144skiej \u2013 mordu oficer\u00f3w wojska polskiego w 1940 r., oraz rozstrzeliwa\u0144 polak\u00f3w po wojnie i uwi\u0119zienia w by\u0142ych obozach koncentracyjnych, np. na majdanku. np. przez wi\u0119zienie nkwd na zamku w lublinie przesz\u0142o po wojnie do 1954 oko\u0142o 35 tys. polak\u00f3w, a 333 ponios\u0142o \u015bmier\u0107. w dniu 22 czerwca 1941 biuro polityczne komunistycznej partii (bolszewik\u00f3w) bia\u0142orusi podj\u0119\u0142o uchwa\u0142\u0119, zobowi\u0105zuj\u0105c\u0105 nkwd zsrr do wykonania wyrok\u00f3w \u015bmierci, wydanych na wi\u0119\u017ani\u00f3w, przebywaj\u0105cych w wi\u0119zieniach zachodnich obwod\u00f3w bia\u0142orusi.\ndwa dni p\u00f3\u017aniej szef nkwd, \u0142awrientij beria, poleci\u0142 rozstrzela\u0107 wszystkich wi\u0119\u017ani\u00f3w znajduj\u0105cych si\u0119 w \u015bledztwie oraz skazanych za \u201edzia\u0142alno\u015b\u0107 kontrrewolucyjn\u0105\u201d, \u201esabota\u017c gospodarczy\u201d, \u201edywersj\u0119\u201d i \u201edzia\u0142alno\u015b\u0107 antysowieck\u0105\u201d. uruchomi\u0142o to lawin\u0119 zbrodni na wi\u0119\u017aniach. wed\u0142ug danych sowieckich z 10 czerwca 1941, a wi\u0119c niemal w przededniu agresji niemieckiej, w kresowych wi\u0119zieniach przebywa\u0142o ok. 40 tys. wi\u0119\u017ani\u00f3w, w tym:\n\nw wi\u0119zieniach zachodniej ukrainy ok. 21 tys. wi\u0119\u017ani\u00f3w,\nw wi\u0119zieniach zachodniej bia\u0142orusi ok. 16,5 tys.,\npozosta\u0142e ok. 2,5 tys. wi\u0119\u017ani\u00f3w znajdowa\u0142o si\u0119 w wi\u0119zieniach na wile\u0144szczy\u017anie.\u0142\u0105cznie zamordowano ok. 35 tys. uwi\u0119zionych. np. brygidki (wi\u0119zienie), wi\u0119zienie \u015bledcze nkwd \u2013 zamarstyn\u00f3w, wi\u0119zienie na ulicy \u0142\u0105ckiego we lwowie tu wymordowano ok. 7 tys. wi\u0119\u017ani\u00f3w, w \u0142ucku ofiar\u0105 masakry pad\u0142o ok. 2 tys. wi\u0119\u017ani\u00f3w, w wilnie ok. 2 tys., w z\u0142oczowie ok. 700, dubnie ok. 1000, prowieniszkach 500 wi\u0119\u017ani\u00f3w, opr\u00f3cz tego w drohobyczu, w czortkowie, berezweczu, samborze.\nw ci\u0105gu tygodnia, w czerwcu 1941 nkwd wymordowa\u0142 w wi\u0119zieniach 14 700 wi\u0119\u017ani\u00f3w, na szlakach ewakuacyjnych zmar\u0142o ich przesz\u0142o 20 tysi\u0119cy.\nw latach 1939\u20131941 nkwd \u015bci\u015ble wsp\u00f3\u0142pracowa\u0142 z gestapo w zakresie likwidacji podziemia i opozycji politycznej na terenach okupowanych przez zsrr i iii rzesz\u0119.\n\n\n== powstanie organ\u00f3w bezpiecze\u0144stwa w zsrr ==\nw latach poprzedzaj\u0105cych przewr\u00f3t pa\u017adziernikowy w 1917 r. w\u0142odzimierz lenin i jego najbli\u017csi wsp\u00f3\u0142pracownicy nie dostrzegali potrzeby powo\u0142ania organ\u00f3w bezpiecze\u0144stwa i s\u0142u\u017cb wywiadowczych, poniewa\u017c g\u0142osili rych\u0142e nadej\u015bcie rewolucji \u015bwiatowej, kt\u00f3ra ma zniszczy\u0107 system kapitalistyczny. wydarzenia rewolucyjne w rosji zmusi\u0142y jednak przyw\u00f3dc\u00f3w bolszewickich do zweryfikowania swoich pogl\u0105d\u00f3w. lenin zaskoczony rozmiarami wewn\u0119trznej i zewn\u0119trznej opozycji wobec rady komisarzy ludowych (sownarkomu) wyst\u0105pi\u0142 z inicjatyw\u0105 utworzenia policji politycznej, kt\u00f3ra w nied\u0142ugim czasie sta\u0142a si\u0119 organem przez niego szczeg\u00f3lnie faworyzowanym.\n\n\n=== czeka ===\npierwszym radzieckim organem bezpiecze\u0144stwa by\u0142a czeka (wczk) \u2013 og\u00f3lnorosyjska nadzwyczajna komisja do walki z kontrrewolucj\u0105 i sabota\u017cem. utworzona 28 grudnia 1917 z inicjatywy feliksa dzier\u017cy\u0144skiego przez rad\u0119 komisarzy ludowych rosyjskiej federacyjnej socjalistycznej republiki radzieckiej (rfsrr) jako centralny organ bezpiecze\u0144stwa pa\u0144stwowego. w tym czasie (tzn. od 1917 do 1930) w rfsrr i ka\u017cdej republice zwi\u0105zkowej istnia\u0142y ludowe komisariaty spraw wewn\u0119trznych (nkwd), kt\u00f3re zajmowa\u0142y si\u0119 sprawami porz\u0105dku publicznego, rejestracj\u0105 obywateli, po\u017carnictwem i innymi sprawami. w 1917, jako pierwszy urz\u0105d ludowego komisarza rsfsr, obj\u0105\u0142 aleksiej rykow, kt\u00f3ry nast\u0119pnie w latach 1918\u20131921 by\u0142 przewodnicz\u0105cym najwy\u017cszej rady gospodarki narodowej. jeszcze w tym samym roku w listopadzie, zast\u0105pi\u0142 go grigorij pietrowski, kt\u00f3ry pozosta\u0142 na tym stanowisku do marca 1919. nast\u0119pnym ludowym komisarzem rsfsr zosta\u0142 stary bolszewik polskiego pochodzenia feliks dzier\u017cy\u0144ski, kt\u00f3rego w 1923 zast\u0105pi\u0142 aleksandr bie\u0142oborodow, a po nim w 1927, w\u0142adimir to\u0142maczow, sprawuj\u0105c to stanowisko do 1930 r.\n\n\n=== gpu i ogpu ===\npatrz odr\u0119bne artyku\u0142y\n\n\n== utworzenie nkwd zsrr ==\nprzygotowuj\u0105c si\u0119 do rozprawy z tzw. leninowskim trzonem partii i do zaprowadzenia w zsrr dyktatury, j\u00f3zef stalin przede wszystkim zreorganizowa\u0142 aparat bezpiecze\u0144stwa. po \u015bmierci wiaczes\u0142awa mien\u017cy\u0144skiego, kt\u00f3ry prawdopodobnie umar\u0142 na zawa\u0142 serca, cho\u0107 nie mo\u017cna wykluczy\u0107, \u017ce zosta\u0142 otruty, w maju 1934 ogpu zosta\u0142o poddane gruntownej przebudowie i 10 lipca 1934, jako g\u0142\u00f3wny zarz\u0105d bezpiecze\u0144stwa pa\u0144stwowego (g\u0142awnoje uprawlenije gosudarstwiennoj bezopastnosti \u2013 gugb) zosta\u0142o w\u0142\u0105czone do komisariatu spraw wewn\u0119trznych, nkwd. nkwd kontrolowa\u0142 policj\u0119 polityczn\u0105, s\u0142u\u017cby specjalne (wywiad) oraz kontrwywiad (z wyj\u0105tkiem wywiadu wojskowego, kt\u00f3rym si\u0119 zajmowa\u0142 g\u0142\u00f3wny zarz\u0105d wywiadu armii czerwonej \u2013 gru), s\u0142u\u017cby porz\u0105dkowe (milicj\u0119, stra\u017c po\u017carn\u0105 etc.) oraz system oboz\u00f3w pracy przymusowej \u2013 gu\u0142ag.\n\n\n=== ludowi komisarze zsrr ===\npierwszy na czele nkwd jako ludowy komisarz spraw wewn\u0119trznych zsrr stan\u0105\u0142 stary czekista, by\u0142y pierwszy zast\u0119pca wiaczes\u0142awa mien\u017cy\u0144skiego, gienrich jagoda. jagoda mi\u0119dzy innymi w 1934 r., prawdopodobnie na polecenie stalina, zorganizowa\u0142 zamach na przewodnicz\u0105cego miejskiego komitetu partii komunistycznej w leningradzie siergieja kirowa. po zab\u00f3jstwie kirowa nast\u0105pi\u0142y masowe egzekucje i aresztowania akceptowane przez spo\u0142ecze\u0144stwo radzieckie wierz\u0105ce, \u017ce wewn\u0105trz kraju ukrywaj\u0105 si\u0119 setki tysi\u0119cy spiskowc\u00f3w, zdrajc\u00f3w i imperialistycznych agent\u00f3w chc\u0105cych wymordowa\u0107 dzia\u0142aczy partyjnych i przyw\u00f3dc\u00f3w partii. jagoda tak\u017ce z wielk\u0105 bezwzgl\u0119dno\u015bci\u0105 narzuca\u0142 stalinowsk\u0105 kolektywizacj\u0119, kt\u00f3rej towarzyszy\u0142y wyw\u0142aszczenia, konfiskaty w\u0142asno\u015bci ch\u0142opskiej, palenie i wysiedlanie wiosek, mordowanie i wywo\u017cenie do \u0142agr\u00f3w opornych ch\u0142op\u00f3w (ku\u0142ak\u00f3w). tym niemniej 25 wrze\u015bnia 1936 j\u00f3zef stalin przebywaj\u0105c na urlopie w soczi, wys\u0142a\u0142 do moskwy telegram z propozycj\u0105 natychmiastowego odwo\u0142ania jagody ze stanowiska.\n\n\u017cyczenie stalina zosta\u0142o spe\u0142nione natychmiast, jagoda zosta\u0142 odsuni\u0119ty ze stanowiska komisarza ludowego i zaj\u0105\u0142 ma\u0142o znacz\u0105ce stanowisko komisarza ludowego poczt i telegraf\u00f3w. prawdopodobnie stalin pozbywa\u0142 si\u0119 jagody, poniewa\u017c za du\u017co wiedzia\u0142, a po moskwie zacz\u0119\u0142y kr\u0105\u017cy\u0107 pog\u0142oski, \u017ce to ogpu jest odpowiedzialne za zamach na kirowa.\nmiejsce jagody na stanowisku szefa nkwd zaj\u0105\u0142 niko\u0142aj je\u017cow. do partii komunistycznej wst\u0105pi\u0142 dopiero w maju 1917. nast\u0119pnie sprawowa\u0142 ni\u017csze partyjne funkcje na prowincji do 1927. szybk\u0105 karier\u0119 zrobi\u0142 podczas kolektywizacji rolnictwa, gdy zwr\u00f3ci\u0142 uwag\u0119 stalina sprawno\u015bci\u0105 i bezwzgl\u0119dno\u015bci\u0105 w tworzeniu ko\u0142choz\u00f3w i \u0142amaniu oporu ch\u0142op\u00f3w. sprowadzono go do moskwy i przydzielono do gabinetu stalina. urz\u0119dowanie w resorcie rozpocz\u0105\u0142 od krwawej rozprawy z ekip\u0105 swojego poprzednika genricha jagody. nakaza\u0142 podw\u0142adnym stosowanie wszystkich metod wydobywania zezna\u0144, \u0142\u0105cznie z torturami, w kt\u00f3rych sam uczestniczy\u0142. przynios\u0142o mu to \u2013 z uwagi na ma\u0142y wzrost (poni\u017cej 150 cm) \u2013 przydomek krwawego kar\u0142a. z polecenia stalina przygotowa\u0142 i rozpocz\u0105\u0142 masowe represje, kt\u00f3re zyska\u0142y potem miano je\u017cowszczyzny. w listopadzie 1938 stalin zdymisjonowa\u0142 je\u017cowa ze stanowiska szefa nkwd i niespe\u0142na p\u00f3\u0142 roku p\u00f3\u017aniej nakaza\u0142 go aresztowa\u0107. je\u017cowa stracono 4 lutego 1940 po tajnym procesie.\n\n25 listopada 1938 miejsce ludowego komisarza spraw wewn\u0119trznych obj\u0105\u0142 \u0142awrientij beria. beria jak jego poprzednik zacz\u0105\u0142 od rozprawienia si\u0119 z ekip\u0105 swojego poprzednika, tj. niko\u0142aja je\u017cowa. zostali oni wys\u0142ani w podr\u00f3\u017ce w teren z nowymi zadaniami, lecz ju\u017c na pierwszej stacji kolejowej byli wyci\u0105gani z poci\u0105g\u00f3w i transportowani do wi\u0119zie\u0144 nkwd, kt\u00f3re jeszcze nie tak dawno sami nadzorowali. po rozprawie z lud\u017ami je\u017cowa, beria zaj\u0105\u0142 si\u0119 wyhamowaniem tzw. je\u017cowszczyzny. zmniejszy\u0142y si\u0119 aresztowania i deportacje na sybir, lecz nie usta\u0142y ca\u0142kowicie. na pocz\u0105tku marca 1940 w zakopanem mia\u0142a miejsce wsp\u00f3lna konferencja nkwd i gestapo, na kt\u00f3rej om\u00f3wiono metody pracy operacyjnej przeciwko polskiemu podziemiu i wymieniono si\u0119 informacjami, sowieci wydali niemcom zbieg\u0142ych komunist\u00f3w niemieckich i austriackich.\npo zaj\u0119ciu przez zwi\u0105zek radziecki litwy, \u0142otwy, estonii oraz cz\u0119\u015bci polski, \u0142awrientij beria na polecenie stalina nadzorowa\u0142 i kierowa\u0142 aresztowaniami i deportacjami w g\u0142\u0105b zsrr setek tysi\u0119cy obywateli tych pa\u0144stw. ponosi bezpo\u015bredni\u0105 odpowiedzialno\u015b\u0107 za zbrodni\u0119 katy\u0144sk\u0105. beria sta\u0142 na czele nkwd a\u017c do 29 grudnia 1945.\nkolejnym i ostatnim ludowym komisarzem spraw wewn\u0119trznych by\u0142 siergiej krug\u0142ow. prac\u0119 w organach bezpiecze\u0144stwa nkwd rozpocz\u0105\u0142 dopiero w 1939, gdy pracowa\u0142 w komitecie centralnym od 1937 do 1939. stamt\u0105d zosta\u0142 przeniesiony w lutym 1939 do ludowego komisariatu spraw wewn\u0119trznych nkwd, gdzie obj\u0105\u0142 stanowisko zast\u0119pcy ludowego komisarza spraw wewn\u0119trznych nkwd zsrr \u0142awrientija berii \u2013 odpowiedzialny za sprawy kadrowe. od 1943 do 1945 krug\u0142ow by\u0142 tak\u017ce zast\u0119pc\u0105 wiktora abakumowa, \u00f3wczesnego szefa kontrwywiadu wojskowego smiersz.\nna tym stanowisku krug\u0142ow kierowa\u0142 \u015bcis\u0142\u0105 ochron\u0105 konferencji tehera\u0144skiej, w kt\u00f3rej uczestniczyli stalin, roosevelt i churchill. to samo zadanie wykonywa\u0142 podczas dw\u00f3ch nast\u0119pnych spotka\u0144 \u201ewielkiej tr\u00f3jki\u201d w ja\u0142cie na krymie i konferencji w poczdamie, za co zosta\u0142 odznaczony przez amerykan\u00f3w orderem \u201elegion of merit\u201d, a przez brytyjczyk\u00f3w orderem \u201eknight of the british empire\u201d.\n\n\n== organy nkwd ==\nj\u00f3zef stalin nadzorowa\u0142 ludowy komisariat spraw wewn\u0119trznych (nkwd) za po\u015brednictwem swojego sekretariatu, kierowanego przez aleksandra poskriobyszewa, kt\u00f3ry wraz z georgijem malenkowem przewodniczy\u0142 socjalnemu wydzia\u0142owi ck rkp(b), analizuj\u0105cemu doniesienia wywiadowcze i przygotowuj\u0105cemu raporty dla biura politycznego.\nod lipca 1934 do lutego 1941, w sk\u0142ad ludowego komisariatu spraw wewn\u0119trznych wchodzi\u0142o siedem pot\u0119\u017cnie rozbudowanych zarz\u0105d\u00f3w.\nby\u0142y nimi:\n\n\u0433\u0443\u0433\u0431 (gugb) \u2013 g\u0142\u00f3wny zarz\u0105d bezpiecze\u0144stwa pa\u0144stwowego\n\u0433\u0443\u0440\u043a\u043c (gurkm) \u2013 g\u0142\u00f3wny zarz\u0105d milicji robotniczo-ch\u0142opskiej\n\u0433\u0443\u043f\u0432\u043e (gupwo) \u2013 g\u0142\u00f3wny zarz\u0105d ochrony pogranicznej i wewn\u0119trznej\n\u0433\u0443\u043f\u043e (gupo) \u2013 g\u0142\u00f3wny zarz\u0105d ochrony przeciwpo\u017carowej\n\u0433\u0443\u043b\u0430\u0433 (gu\u0142ag) \u2013 zarz\u0105d g\u0142\u00f3wny wychowawczych oboz\u00f3w pracy i osiedli pracy\n\u0430\u0445\u0443 (achu) \u2013 zarz\u0105d administracyjno-gospodarczy\n\u043e\u0430\u0433\u0441 (oags) \u2013 wydzia\u0142 akt\u00f3w stanu cywilnegodo 1939 r. struktura ludowego komisariatu spraw wewn\u0119trznych uleg\u0142a zmianie trzykrotnie, m.in. w listopadzie 1936, po obj\u0119ciu kierownictwa nkwd przez niko\u0142aja je\u017cowa, 9 czerwca 1938, rozkazem ludowego komisarza spraw wewn\u0119trznych numer 00362 wprowadzono now\u0105 organizacj\u0119 wydzia\u0142\u00f3w operacyjno-czekistowskich nkwd i 29 wrze\u015bnia 1938, zmieniono struktury nkwd zsrr, zwi\u0119kszaj\u0105c liczb\u0119 zarz\u0105d\u00f3w.\nstruktura ludowego komisariatu spraw wewn\u0119trznych na wrzesie\u0144 1938 przedstawia\u0142a si\u0119 nast\u0119puj\u0105co:\n\nstruktura nkwd \u2013 piotr ko\u0142akowski: nkwd i gru na ziemiach polskich, dom wydawniczy bellona warszawa 2002\n\n\n=== gugb ===\nnajwa\u017cniejszym organem nkwd zsrr by\u0142 g\u0142\u00f3wny zarz\u0105d bezpiecze\u0144stwa pa\u0144stwowego (g\u0142awnoje uprawlenije gosudarstwiennoj bezopastnosti \u2013 gugb), kt\u00f3ry przej\u0105\u0142 funkcje dawnego ogpu. w 1934, w centralnym aparacie gugb by\u0142o zatrudnionych 1410 os\u00f3b. 25 grudnia 1936 dla cel\u00f3w konspiracyjnych wprowadzono numeracj\u0119 wydzia\u0142\u00f3w gugb. lokalne zarz\u0105dy (unkwd) republik zwi\u0105zkowych, kraj\u00f3w i obwod\u00f3w mia\u0142y struktury na wz\u00f3r centralnej. formalnie by\u0142o tak, jak gdyby ogpu przekszta\u0142cono w zarz\u0105d komisariatu spraw wewn\u0119trznych, jednak faktycznie gugb kontrolowa\u0142 ca\u0142y zakres dzia\u0142alno\u015bci nkwd. podporz\u0105dkowanemu s\u0142u\u017cbie bezpiecze\u0144stwa nkwd podlega\u0142y odt\u0105d: milicja, s\u0142u\u017cba ochrony pogranicza, oddzia\u0142y wojskowe, kt\u00f3re nie wchodzi\u0142y w sk\u0142ad armii i floty, obozy pracy przymusowej, wi\u0119ziennictwo i stra\u017c po\u017carna.\ngugb odpowiedzialny by\u0142 m.in. za bezpiecze\u0144stwo wewn\u0119trzne, ochron\u0119 rz\u0105du, wywiad zagraniczny i kontrwywiad. pod koniec 1937 w sk\u0142ad gugb nkwd wchodzi\u0142y nast\u0119puj\u0105ce oddzia\u0142y:\n\n\u043e\u043e\u0440\u043f\u043f (oorpp) \u2013 oddzia\u0142 ochrony przyw\u00f3dc\u00f3w partii i pa\u0144stwa\n\u043e\u043e (oo) \u2013 oddzia\u0142 operacyjny\n\u043a\u0440\u043e (kro) \u2013 oddzia\u0142 kontrwywiadu\n\u0441\u043f\u043e (spo) \u2013 oddzia\u0142 tajno-polityczny\n\u043e\u043e (oo) \u2013 oddzia\u0142 specjalny\n\u0442\u043e (to) \u2013 oddzia\u0142 transportu\n\u0438\u043d\u043e (ino) \u2013 oddzia\u0142 zagraniczny\n\u0443\u0441\u043e (uso) \u2013 oddzia\u0142 ewidencyjno-statystyczny\n\u0441\u043e (so) \u2013 oddzia\u0142 specjalny (szyfr\u00f3w)\n\u0442\u043e (to) \u2013 oddzia\u0142 wi\u0119zienny\n\u0432\u043e (wo) \u2013 oddzia\u0142 transportu wodnego\n\u043e\u043e\u0442 oot \u2013 oddzia\u0142 techniki operacyjnejna czele g\u0142\u00f3wnego zarz\u0105du bezpiecze\u0144stwa pa\u0144stwowego (gugb) sta\u0142 sam szef nkwd, nast\u0119pnie powsta\u0142o miejsce nadzorcy gugb, kt\u00f3re pe\u0142ni\u0142 komisarz bp 1 rangi jakow agranow, w\u0142a\u015bciwie jankiel sodersohn, wieloletni funkcjonariusz organ\u00f3w bezpiecze\u0144stwa, na pocz\u0105tku lat trzydziestych naczelnik gu\u0142agu, kt\u00f3ry by\u0142 tak\u017ce pierwszym zast\u0119pc\u0105 ludowego komisarza spraw wewn\u0119trznych. stanowisko naczelnika gugb powo\u0142ano 29 grudnia 1936 roku. pierwszym naczelnikiem zosta\u0142 w\u00f3wczas komisarz bezpiecze\u0144stwa pa\u0144stwowego 1 rangi jakow agranow, w\u0142a\u015bciwie jankiel sodersohn, zgin\u0105\u0142 podczas czystek stalinowskich rozstrzelany 1 sierpnia 1938. jego miejsce zaj\u0105\u0142 michai\u0142 petrowicz frinowski. frinowski wykaza\u0142 si\u0119 du\u017cym okrucie\u0144stwem podczas tzw. czystek z ko\u0144cowych lat trzydziestych, m.in. osobi\u015bcie otru\u0142 \u00f3wczesnego naczelnika ino (wywiadu (oddzia\u0142) zagranicznego gugb/nkwd) abrama s\u0142uckiego. podzieli\u0142 los agranowa, za wsp\u00f3\u0142prac\u0119 z wywiadami polskim i japo\u0144skim oraz wykroczenia podczas pracy w nkwd zosta\u0142 rozstrzelany 8 lutego 1940. nast\u0119pnym naczelnikiem gugb zosta\u0142 \u0142awrientij beria, p\u00f3\u017aniejszy szef nkwd, a wcze\u015bniej szef policji politycznej w gruzji. gdy beria zosta\u0142 szefem nkwd na stanowisku naczelnika gugb zast\u0105pi\u0142 go wsiewo\u0142od mierku\u0142ow, p\u00f3\u017aniejszy ludowy komisarz bezpiecze\u0144stwa pa\u0144stwowego (tj. szef nkgb), a po wojnie minister bezpiecze\u0144stwa pa\u0144stwowego, tj. szef mgb.\n\n\n== wielka czystka ==\nnkwd by\u0142 g\u0142\u00f3wnym narz\u0119dziem (a po wykonaniu swej roli tak\u017ce jednym z obiekt\u00f3w) tzw. wielkiej czystki przeprowadzonej w latach 1936\u20131938 na rozkaz stalina i jego poplecznik\u00f3w w wkp(b). w tym okresie nkwd zamordowa\u0142o kilka milion\u00f3w os\u00f3b, a kilkakrotnie wi\u0119cej trafi\u0142o do oboz\u00f3w koncentracyjnych gu\u0142agu.\n\npo zako\u0144czeniu czystki w armii czerwonej, flocie i lotnictwie kt\u00f3rej ofiarami pad\u0142o m.in.: 3 z 5 marsza\u0142k\u00f3w, 13 z 15 dow\u00f3dc\u00f3w armii (komandarm\u00f3w), 8 z 9 admira\u0142\u00f3w, 50 z 57 dow\u00f3dc\u00f3w korpusu (komkor\u00f3w) oraz 154 ze 186 dow\u00f3dc\u00f3w dywizji (komdiw\u00f3w), organy nkwd rozpocz\u0119\u0142y czystki w s\u0142u\u017cbach specjalnych. szczeg\u00f3lnie ucierpia\u0142 wywiad zagraniczny (ino). zg\u0142adzeni przez nkwd zostali najpierw naczelnicy ino nkwd, do\u015bwiadczeni oficerowie wywiadu, tacy jak abram s\u0142ucki, komisarz bezpiecze\u0144stwa pa\u0144stwowego ii rangi, naczelnik 7 departamentu gugb, czyli wywiadu zagranicznego. s\u0142ucki w grudniu 1938 zosta\u0142 zaproszony do gabinetu zast\u0119pcy \u00f3wczesnego szefa nkwd niko\u0142aja je\u017cowa, michai\u0142a frinowskiego, potem wyniesiono jego cia\u0142o, o\u015bwiadczaj\u0105c, \u017ce zmar\u0142 na zawa\u0142 serca. prawdopodobnie zosta\u0142 otruty kwasem cyjanowodorowym. zgin\u0119li te\u017c jego nast\u0119pca, zelman pasow, nast\u0119pca pasowa i prze\u0142o\u017cony paw\u0142a sudop\u0142atowa siergiej szpigelglas.\npo naczelnikach ino, aresztowano i przewa\u017cnie zg\u0142adzono wysokich oficer\u00f3w wywiadu pracuj\u0105cych w centrali na \u0142ubiance. w wi\u0119zieniach znale\u017ali si\u0119 m.in. major bezpiecze\u0144stwa pa\u0144stwowego leonid eitingon, g\u0142\u00f3wny organizator akcji zamordowania trockiego, oraz wielu innych oficer\u00f3w wywiadu zagranicznego.\nkolejnym celem stali si\u0119 oficerowie przebywaj\u0105cy na zagranicznych plac\u00f3wkach. pod r\u00f3\u017cnymi pretekstami wzywano do moskwy rezydent\u00f3w, agent\u00f3w, kt\u00f3rzy po powrocie natychmiast trafiali do moskiewskich wi\u0119zie\u0144, a nast\u0119pnie, po \u015bledztwie po\u0142\u0105czonym z torturami przed plutony egzekucyjne nkwd. obj\u0119\u0142o to tzw. wielkich nielega\u0142\u00f3w (oficer\u00f3w wywiadu nielegalnego) jak: dmitrij bystroletow, jeden z czo\u0142owych oficer\u00f3w wywiadu nielegalnego. nale\u017ca\u0142 do grupy szczeg\u00f3lnie zas\u0142u\u017conych dla wywiadu zagranicznego, kt\u00f3rych portrety zawieszono w tajnej izbie pami\u0119ci w siedzibie ino w jasieniewie, obecnej centrali s\u0142u\u017cby wywiadu zagranicznego federacji rosyjskiej. bystroletow prze\u017cy\u0142, lecz nast\u0119pne 15 lat swojego \u017cycia sp\u0119dzi\u0142 w \u0142agrze. likwidacja nielegalnego rezydenta w londynie arnolda deutscha oraz jego nast\u0119pcy innego wielkiego nielega\u0142a theodora mallego, spowodowa\u0142a ca\u0142kowity parali\u017c tej bardzo wa\u017cnej plac\u00f3wki wywiadowczej. na ich miejsce przychodzili niejednokrotnie ludzie nieprzygotowani i niekompetentni, np. grigorij grafpen (ps. sam), kt\u00f3ry ze swoimi agentami spotyka\u0142 si\u0119 w parku naprzeciwko radzieckiej ambasady w londynie.\nniekt\u00f3rzy, domy\u015blaj\u0105c si\u0119, \u017ce powr\u00f3t do kraju r\u00f3wna si\u0119 z wyrokiem \u015bmierci, odm\u00f3wili powrotu. tak by\u0142o z by\u0142ym szefem g\u0142\u00f3wnego zarz\u0105du wywiadu \u2013 gru, aleksandrem or\u0142owem. czystki stalinowskie w jeszcze wi\u0119kszym stopniu dotkn\u0119\u0142y wywiad wojskowy armii czerwonej \u2013 gru. genera\u0142 dmitrij wo\u0142kogonow, autor ksi\u0105\u017cki trockij (moskwa 1992), na stronie 222 tomu ii pisze:\n\nw latach 1937\u20131938 aresztowania w strukturach wywiadu i kontrwywiadu nkwd oraz gru obj\u0119\u0142y oko\u0142o 32 tysi\u0105ce funkcjonariuszy. uwi\u0119ziono, a nast\u0119pnie rozstrzelano prawie po\u0142ow\u0119 pracownik\u00f3w wywiadu, w tym czterech szef\u00f3w gru \u2013 jana berzina, siemiona urickiego, siemiona giendina, iwana proskurowa, prawie wszystkich ich zast\u0119pc\u00f3w, oraz wi\u0119kszo\u015b\u0107 naczelnik\u00f3w wydzia\u0142\u00f3w w centrali wywiadu wojskowego. uratowa\u0142 si\u0119 jedynie aleksandr or\u0142ow, uciekaj\u0105c na zach\u00f3d.\n\n\n== sk\u0142ad narodowo\u015bciowy organ\u00f3w kierowniczych nkwd ==\nw przeddzie\u0144 \u201ewielkiego terroru\u201d w\u015br\u00f3d pracownik\u00f3w na kierowniczych stanowiskach w nkwd przodowali \u017cydzi \u2013 38% i rosjanie \u2013 32%. \u0142otyszy by\u0142o 7%, ukrai\u0144c\u00f3w \u2013 5%, polak\u00f3w \u2013 5,5%. po czystkach beriowskich w 1940 roku rosjan by\u0142o 65%, ukrai\u0144c\u00f3w \u2013 17%, gruzin\u00f3w \u2013 7%, \u017cyd\u00f3w \u2013 3,5%. ca\u0142kowicie wyeliminowano przedstawicieli narod\u00f3w \u201ezachodnich\u201d.\n\n\n== odr\u0119bny komisariat ==\nw lutym 1941 na polecenie j\u00f3zefa stalina wywiad zagraniczny (ino) i s\u0142u\u017cby bezpiecze\u0144stwa (dotychczasowy g\u0142\u00f3wny zarz\u0105d bezpiecze\u0144stwa pa\u0144stwowego \u2013 gugb), zosta\u0142y wy\u0142\u0105czone z ludowego komisariatu spraw wewn\u0119trznych nkwd i sta\u0142y si\u0119 niezale\u017cnym ludowym komisariatem bezpiecze\u0144stwa pa\u0144stwowego zsrr (nkgb), na kt\u00f3rego czele stan\u0105\u0142 wsiewo\u0142od mierku\u0142ow, dotychczasowy pierwszy zast\u0119pca berii i naczelnik gugb. oddzia\u0142 zagraniczny (innostrannyj otdie\u0142), zosta\u0142 przemianowany na inu (inostrannoje uprawlenije zarz\u0105d zagraniczny) i funkcjonowa\u0142 jako i zarz\u0105d nkgb, kt\u00f3rym kierowa\u0142 major bezpiecze\u0144stwa pa\u0144stwowego pawe\u0142 fitin. nkwd pozosta\u0142 pod zwierzchnictwem \u0142awrientija berii i zasadniczo zajmowa\u0142 si\u0119 wewn\u0119trznymi sprawami policyjnymi i projektami budowlanymi na du\u017c\u0105 skal\u0119. do stanu poprzedniego powr\u00f3cono ju\u017c w lipcu tego samego (1941), po wybuchu wojny z niemcami. nkgb w\u0142\u0105czono na powr\u00f3t do nkwd, jako jeden z g\u0142\u00f3wnych zarz\u0105d\u00f3w tej instytucji \u2013 gugb. struktury organizacyjne nadane s\u0142u\u017cbom bezpiecze\u0144stwa i wywiadu zagranicznego w marcu 1943 (mi\u0119dzy innymi ponownie zlikwidowano \u201egugb\u201d i utworzono odr\u0119bny ludowy komisariat bezpiecze\u0144stwa pa\u0144stwowego nkgb, na czele kt\u00f3rego stan\u0105\u0142 ponownie wsiewo\u0142od mierku\u0142ow), utrzyma\u0142y si\u0119 przez 3 nast\u0119pne lata, czyli do 1946. ameryka\u0144ski analityk wywiadu, john dziak, pisze w swej ksi\u0105\u017cce \u2013 chekisty: a history of kgb (1988) mi\u0119dzy innymi:\n\ntych szczeg\u00f3lnych zmian organizacyjnych nigdy w pe\u0142ni nie wyja\u015bniono, ale by\u0107 mo\u017ce mia\u0142y one co\u015b wsp\u00f3lnego z wch\u0142oni\u0119ciem przez zsrr podbitych kraj\u00f3w i narod\u00f3w \u2013 estonii, litwy, \u0142otwy, cz\u0119\u015bci polski i oderwaniem od rumunii besarabii i p\u00f3\u0142nocnej bukowiny. liczba aresztowa\u0144, deportacji, egzekucji i \u0142agr\u00f3w zwi\u0119kszy\u0142a si\u0119, a to wymaga\u0142o zreorganizowanych i zwi\u0119kszonych si\u0142 bezpiecze\u0144stwa.\n(....) szok spowodowany agresj\u0105 i szybkimi post\u0119pami wehrmachtu doprowadzi\u0142 w lipcu 1941 roku do fuzji i oba organy znowu po\u0142\u0105czy\u0142y si\u0119 jako nkwd pod kierownictwem berii.(....) zwyci\u0119stwa pod stalingradem stworzy\u0142y perspektyw\u0119 odzyskania wojennych strat, st\u0105d ponowny rozdzia\u0142, jak ten z 1941 roku (nkwd \u2013 nkgb).\n\n\n== struktura nkwd w 1939 r. ==\nw grudniu 1939 struktura centralnego aparatu bezpiecze\u0144stwa zsrr, sk\u0142ada\u0142a si\u0119 z: kierownictwa, sekretariat\u00f3w, zarz\u0105d\u00f3w i wydzia\u0142\u00f3w.\nkierownictwo nkwd zsrr\n\nludowy komisarz spraw wewn\u0119trznych (nkwd) \u2013 \u0142awrientij beria\ni zast\u0119pca nkwd, szef g\u0142\u00f3wnego zarz\u0105du bezpiecze\u0144stwa pa\u0144stwowego (gugb)\u2013 wsiewo\u0142od mierku\u0142owzast\u0119pcy nkwd\n\nds. wojsk nkwd \u2013 iwan maslennikow\nds. milicji \u2013 wasilij czernyszow\nds. kadr \u2013 siergiej krug\u0142owsekretariaty i wchodz\u0105cy w ich sk\u0142ad aparat\n\nsekretariat nkwd \u2013 stiepan mamu\u0142ow\nsekretariat kolegium specjalnego przy nkwd w\u0142adimir iwanow\nspecjalne biuro techniczne \u2013 walentin krawczenko\nbiuro specjalne \u2013 piotr szarija\ngrupa kontrolno inspektorska przy nkwd \u2013 niko\u0142aj paw\u0142ow\npe\u0142nomocnik specjalny nkwd \u2013 aleksiej stiefanow\nsekretariat pierwszego zast\u0119pcy ds. gugp \u2013 wsiewo\u0142od mierku\u0142ow\ngrupa kontrolno-inspektorska przy zast\u0119pcy nkwd \u2013 wsiewo\u0142od mierku\u0142ow\nsekretariat zast\u0119pcy nkwd \u2013 wasilij czernyszow\nsekcja ds. zorganizowanej rekrutacji si\u0142y roboczej \u2013 wsiewo\u0142od mierku\u0142ow\nsta\u0142a komisja techniczna \u2013?\nsekcja prac remontowych \u2013 piotr wainsztejn\nsekcja zaopatrzenia \u2013 m. mitjuszyn\nwydzia\u0142 przewoz\u00f3w kolejowych i wodnych nkwd zsrr \u2013?zarz\u0105dy i wydzia\u0142y\n\ng\u0142\u00f3wny zarz\u0105d bezpiecze\u0144stwa pa\u0144stwowego (gugb) \u2013 wsiewo\u0142od mierku\u0142ow\nwydzia\u0142 1 specjalny (ewidencyjno-statystyczny) \u2013 leonid basztakow\nwydzia\u0142 2 specjalny (techniki operacyjnej) \u2013 jewgienij \u0142apiszyn\nwydzia\u0142 3 specjalny (przeszukania, aresztowania, obserwacje) \u2013 dmitrij szadrin\nwydzia\u0142 4 specjalny (laboratorium) \u2013 michai\u0142 filimonow\nwydzia\u0142 5 specjalny (ochrona skarbca pa\u0144stwowego) \u2013 w\u0142adimir w\u0142adimirow\nwydzia\u0142 mobilizacyjny \u2013 iwan szeriediega\nwydzia\u0142 kadr \u2013 siergiej krug\u0142ow\nzarz\u0105d g\u0142\u00f3wny gospodarczy \u2013 bogdan kobu\u0142ow\nzarz\u0105d g\u0142\u00f3wny transportu \u2013 so\u0142omon milsztejn\nzarz\u0105d g\u0142\u00f3wny wi\u0119ziennictwa \u2013 aleksandr ga\u0142kin\nzarz\u0105d g\u0142\u00f3wny administracyjno-gospodarczy \u2013 juwieljan sumbatow-topuridze\nzarz\u0105d g\u0142\u00f3wny archiw\u00f3w \u2013 iosif nikitinski\nzarz\u0105d g\u0142\u00f3wny ochrony przeciwpo\u017carowej \u2013 niko\u0142aj istomin\nzarz\u0105d g\u0142\u00f3wny milicji robotniczo-ch\u0142opskiej \u2013 pawie\u0142 zujew\nzarz\u0105d g\u0142\u00f3wny poprawczych oboz\u00f3w pracy i kolonii \u2013 wasilij czernyszow\nzarz\u0105d g\u0142\u00f3wny budowy dr\u00f3g \u2013 wsiewo\u0142od fiedotow\nzarz\u0105d komendanta moskiewskiego kremla \u2013 niko\u0142aj spiridonow\nzarz\u0105d g\u0142\u00f3wny wojsk pogranicznych nkwd \u2013 grigorij soko\u0142ow\nzarz\u0105d g\u0142\u00f3wny wojsk nkwd ds. ochrony obiekt\u00f3w kolejowych \u2013 aleksandr guljew\nzarz\u0105d g\u0142\u00f3wny wojsk konwojowych nkwd \u2013 w\u0142adimir szarapow\nzarz\u0105d g\u0142\u00f3wny wojsk nkwd ds. ochrony przedsi\u0119biorstw przemys\u0142owych \u2013 jemieljan kozik\nzarz\u0105d g\u0142\u00f3wny wojsk operacyjnych nkwd \u2013 p. ariemiew\nzarz\u0105d g\u0142\u00f3wny zaopatrzenia wojskowego \u2013 aleksandr wurgaft\nzarz\u0105d g\u0142\u00f3wny budownictwa wojskowego \u2013 iwan luby\nzarz\u0105d ds. je\u0144c\u00f3w \u2013 piotr soprunienko\nzarz\u0105d budownictwa kolejowego na dalekim wschodzie \u2013 iwan nikiszow\ncentralny wydzia\u0142 finansowy \u2013 \u0142azar bierienzon\ncentralny wydzia\u0142 akt stanu cywilnego \u2013 fiodor so\u0142odoww 1940 r. w strukturze ludowego komisariatu spraw wewn\u0119trznych zsrr nast\u0105pi\u0142y pewne zmiany, m.in.:\n\n4 stycznia utworzono zarz\u0105d g\u0142\u00f3wny oboz\u00f3w budownictwa kolejowego, naczelnikiem zosta\u0142 naftali frenkel\n28 sierpnia powsta\u0142 zarz\u0105d budownictwa specjalnego dla fabryk kujbyszewskich (zak\u0142ady lotnicze) naczelnikiem zosta\u0142 aleksandr lepi\u0142ow\n13 wrze\u015bnia na bazie wydzia\u0142u hydrotechnicznego zarz\u0105du g\u0142\u00f3wnego poprawczych oboz\u00f3w pracy i kolonii powo\u0142ano do \u017cycia zarz\u0105d oboz\u00f3w budownictwa hydrotechnicznego nkwd zsrrw strukturze nkwd zsrr znajdowa\u0142y si\u0119 centralna rada towarzystwa sportowego dynamo i centralny klub pracownik\u00f3w nkwd zsrr.\nw styczniu 1942 w centralnym aparacie bezpiecze\u0144stwa zsrr w moskwie zatrudnione by\u0142y 32 642 osoby.\n\n\n== organizacja nkwd i obsada kierowniczych stanowisk na stycze\u0144 1943 ==\nw latach 40. ludowy komisariat s.w. przechodzi\u0142 du\u017ce reorganizacje strukturalne, ros\u0142y jego kom\u00f3rki i szeregi.\norganizacja nkwd i obsada kierowniczych stanowisk na stycze\u0144 1943\n\nkierownictwo nkwd zsrr\nludowy komisarz spraw wewn\u0119trznych: generalny komisarz b.p \u2013 \u0142awrientij beria\ni \u2013 zast\u0119pca ludowego komisarza spraw wewn\u0119trznych, \u2013 komisarz b.p 3 rangi wsiewo\u0142od mierku\u0142owzast\u0119pcy ludowego komisarza spraw wewn\u0119trznych\nkomisarz b.p 3 rangi: wasilij czernyszow\nds. wojsk nkwd: genera\u0142 iwan maslennikow\nkomisarz b.p 3 rangi: siergiej krug\u0142ow\nkomisarz b.p 3 rangi: bogdan kobu\u0142owsekretariat i piony s\u0105downicze\nsekretariat nkwd zsrr (zast\u0105pi\u0142 jednoosobowe stanowisko sekretarza nkwd) nacz. st.mjr b.p stiepan mamu\u0142ow przy sekretariacie nkwd ustatuowana by\u0142a \u201egrupa specjalnego przeznaczenia\u201d, podlega\u0142a bezpo\u015brednio szefowi nkwd\nsekretarz komitetu specjalnego nkwd: [\u043e\u0441\u043e/oso] mjr. b.p w\u0142adimir iwanow\ngrupa kontrolno-inspekcyjna: naczelnik niko\u0142aj paw\u0142owpiony operacyjne nkwd\n1 zarz\u0105d [\u0438\u043d\u0443/inu] (wywiad zagraniczny) nacz. st.mjr b.p pawe\u0142 fitin\n2 zarz\u0105d [\u043a\u0440\u0443/kru] (kontrwywiad) nacz. komisarz b.p 3 rangi piotr fiodotow\n3 zarz\u0105d (tajno-polityczny) [\u0441\u043f\u0443/spu] nacz. st.mjr b.p afanasij blinow\n4 zarz\u0105d (wywiad nielegalny i dywersja na ty\u0142ach przeciwnika) nacz. komisarz b.p 3 rangi pawe\u0142 sudop\u0142atow\n5 zarz\u0105d (szyfrowanie/kryptologia) nacz. mjr. b.p iwan szewielow\nzarz\u0105d transportu (kontrwywiad w sektorze transportu i nie tylko) nacz. komisarz b.p 3 rangi so\u0142omon milsztejn\nzarz\u0105d ekonomiczny (kontrwywiad gospodarczy) nacz. st.mjr b.p. pawie\u0142 mieszyk\nzarz\u0105d komendanta moskiewskiego kremla nacz. gen.mjr. niko\u0142aj spiridonow\nzarz\u0105d oddzia\u0142\u00f3w specjalnych (kontrwywiad wojskowy) nacz. komisarz b.p 3 rangi wiktor abakumow\noddzia\u0142 do walki z bandytyzmem [\u043e\u0431\u0431/obb] nacz. m.a zawgorodnij\noddzia\u0142 \u015bledczy dla szczeg\u00f3lnie wa\u017cnych spraw nacz. mjr. b.p lew w\u0142odzimirski\noddzia\u0142 \u0142\u0105czno\u015bci rz\u0105dowej \u201ewcz\u201d nacz. m. andriejew\n1 oddzia\u0142 (ochrona w\u0142adz partii i pa\u0144stwa) p.o.nacz. komisarz b.p 1 rangi wsiewo\u0142od mierku\u0142ow\n1 oddzia\u0142 specjalny (ewidencja operacyjna) nacz. arkadij giercowski\n2 oddzia\u0142 specjalny (technika operacyjna i pods\u0142uchy) nacz. st.mjr b.p jewgienij \u0142apiszyn\n3 oddzia\u0142 specjalny (przeszukania, aresztowania obserwacje) nacz. komisarz b.p 2 rangi niko\u0142aj zazykin\n4 oddzia\u0142 specjalny (specjalne biuro techniczne) [\u043e\u0442\u0431] naczelnik walentin krawczenko\n5 oddzia\u0142 specjalny (ochrona skarbca pa\u0144stwowego \u2013 sk.ros.\u0433\u043e\u0445\u0440\u0430\u043d) naczelnik w\u0142adimir w\u0142adimirowpiony administracji obozowej\n\u0433\u0443\u043b\u0430\u0433/gu\u0142ag: g\u0142\u00f3wny zarz\u0105d oboz\u00f3w poprawczych i pracy nacz. st.mjr b.p wiktor nasiedkin\n\u0433\u0443\u0448\u043e\u0441\u0434\u043e\u0440/guszosdor: g\u0142\u00f3wny zarz\u0105d budowy szos (lub.dr\u00f3g bitnych) nacz. k.a paw\u0142ow\n\u0433\u0443\u043b\u043f\u0441/gu\u0142pc: (\u0433\u043b\u0430\u0432\u043f\u0440\u043e\u043c\u0441\u0442\u0440\u043e\u0439/g\u0142awpromstroj) g\u0142\u00f3wny zarz\u0105d oboz\u00f3w budowy obiekt\u00f3w przemys\u0142owych nacz. g. or\u0142ow\n\u0433\u0443\u043f\u0441\u043a\u0437/gupskz: (osobstroj) g\u0142\u00f3wny zarz\u0105d oboz\u00f3w do budowy kujbyszewskich zak\u0142ad\u00f3w lotniczych nacz. a.p lewinow\n\u0433\u0443\u043b\u043f\u0436\u0434\u0441/gu\u0142\u017cds: g\u0142\u00f3wny zarz\u0105d oboz\u00f3w budowy kolei nacz. naftali frenkel\n\u0433\u0443\u0430\u0441/guas: g\u0142\u00f3wny zarz\u0105d budowy lotnisk nacz. genera\u0142 leon safrazjan\n\u0433\u0443\u043b\u0433\u043c\u043f/gu\u0142gmp: g\u0142\u00f3wny zarz\u0105d oboz\u00f3w przedsi\u0119biorstw g\u00f3rniczo-metulurgicznych nacz. piotr zacharow\n\u0433\u0443\u0441\u0434\u0441/gusds: (\u0434\u0430\u043b\u044c\u0441\u0442\u0440\u043e\u0439/dalstroj): g\u0142\u00f3wny zarz\u0105d bud\u00f3w na dalekiej p\u00f3\u0142nocy nacz. komisarz b.p 3 rangi iwan nikiszow\ng\u0142\u00f3wny zarz\u0105d oboz\u00f3w przemyslu le\u015bnego nacz. mjr b.p m. timofiejew\n\u0443\u043c\u0442\u0441/umts: zarz\u0105d materia\u0142owo-technicznego zaopatrzenia oboz\u00f3w i bud\u00f3w nkwd nacz. w.a. poddubkowojska nkwd\n\u0433\u0443\u043f\u0432/gupw: g\u0142\u00f3wny zarz\u0105d wojsk ochrony pogranicza nacz. genera\u0142 niko\u0142aj stachanow\n\u0433\u0443\u0432\u0432/guww: g\u0142\u00f3wny zarz\u0105d wojsk wewn\u0119trznych nkwd nacz. genera\u0142 iwan szeriediega\n\u0433\u0443\u043c\u043f\u0432\u043e/gumpwo: g\u0142\u00f3wny zarz\u0105d krajowej obrony przeciwlotniczej nacz. genera\u0142 wasilij osokin\ng\u0142\u00f3wny zarz\u0105d wojsk ds. ochrony (szczeg\u00f3lnie wa\u017cnych) inwestycji przemys\u0142owych: nacz. genera\u0142 aleksandr sirotkin\n\u0443\u043a\u0432/ukw: zarz\u0105d wojsk konwojowych nacz. genera\u0142 michai\u0142 kriwienko\nzarz\u0105d wojsk nkwd do ochrony linii kolejowych nacz. genera\u0142 a.p kur\u0142ykin\n\u0443\u0432\u0441/uws: zarz\u0105d zaopatrzenia wojskowego nacz. aleksandr wurgaft\n\u043e\u0432-\u0443\u0437/ow-uz: oddzia\u0142 szk\u00f3\u0142 wojskowo-naukowych wojsk nkwd nacz. a. worobjejkow\nfinansowy oddzia\u0142 wojsk nkwd \u2013 nacz. a.w. filimonow\nsztab batalion\u00f3w po\u015bcigowo-niszczycielskich nkwd nacz. g.a. pietrowpiony gospodarczo-administracyjne i pomocnicze\n\u0433\u0443\u043c/gum: g\u0142\u00f3wny zarz\u0105d milicji nacz. inspektor milicji/komisarz milicji 1 rangi aleksandr ga\u0142kin\n\u0433\u0443\u043f\u043e/gupo: g\u0142\u00f3wny zarz\u0105d stra\u017cy po\u017carnej nacz. p. bogdanow\n\u0445\u043e\u0437\u0443/hchozu: zarz\u0105d gospodarczy nacz. komisarz b.p 3 rangi juwieljan dawidowicz sumbatow-topuridze\n\u0443\u043f\u0432\u0438/upwi: zarz\u0105d do spraw je\u0144c\u00f3w wojennych i internowanych nacz. mjr. b.p piotr soprunienko\n\u0442\u0443/tu: zarz\u0105d wi\u0119ziennictwa nacz. m. niko\u0142ski\n\u0443\u0433\u0430 /uga: zarz\u0105d centralnego archiwum nacz. iosif nikitinski\n\u0446\u0444\u043e-\u043d\u043a\u0432\u0434 \u0441\u0441\u0441\u0440/cfo-nkwd zsrr: centralny oddzia\u0142 finansowy nkwd zsrr nacz. dyw.inten. \u0142azar bierienzon\noddzia\u0142 kadr nkwd nacz. b. obrycznikow\noddzia\u0142 przewoz\u00f3w kolejowych i wodnych nkwd nacz. kpt. b.p stefan zikiejew\noddzia\u0142 planowania nkwd nacz. b. wainsztejn\ndzia\u0142 transportu samochodowego nkwd nacz. a.p. supunow\n\n\n== stopnie nkwd w latach 1935\u20131940 ==\nstopie\u0144 podpu\u0142kownika w g\u0142\u00f3wnym zarz\u0105dzie ochrony pogranicznej i wewn\u0119trznej (gupwo) wprowadzono 1 wrze\u015bnia 1939.\nstopie\u0144 m\u0142. porucznika w g\u0142\u00f3wnym zarz\u0105dzie ochrony pogranicznej i wewn\u0119trznej (gupwo) wprowadzono 20 sierpnia 1937.\nod 9 lutego 1943 stopie\u0144 st. majora bezpiecze\u0144stwa pa\u0144stwowego, zamieniono na stopie\u0144 komisarza bezpiecze\u0144stwa pa\u0144stwowego. wtedy te\u017c pojawi\u0142y si\u0119 stopnie pu\u0142kownik i podpu\u0142kownik bezpiecze\u0144stwa pa\u0144stwowego.\nod 11 lutego 1943 wszystkim kapitanom bezpiecze\u0144stwa pa\u0144stwowego nadano stopnie podpu\u0142kownik bezpiecze\u0144stwa pa\u0144stwowego, starszym porucznikom bezpiecze\u0144stwa pa\u0144stwowego stopnie majora bezpiecze\u0144stwa pa\u0144stwowego itd.\nuchwa\u0142\u0105 prezydium rady najwy\u017cszej zsrr z 6 lipca 1945, zniesiono specjalne stopnie dla kierowniczych os\u00f3b z nkwd nkgb i wprowadzono og\u00f3lnowojskowe stopnie oficerskie i generalskie.\ndla genera\u0142\u00f3w wojsk i organ\u00f3w nkwd nkgb wprowadzono form\u0119 odzie\u017cy ustanowion\u0105 dla genera\u0142\u00f3w armii czerwonej.\noficerowie nkwd mieli znacznie wy\u017csze uposa\u017cenie ni\u017c oficerowie rkka (robotniczo-ch\u0142opska armia czerwona) o r\u00f3wnorz\u0119dnych stopniach. opr\u00f3cz tego mieli podw\u00f3jn\u0105 wys\u0142ug\u0119 lat (jeden rok s\u0142u\u017cby oficera nkwd r\u00f3wna\u0142 si\u0119 dw\u00f3m latom s\u0142u\u017cby oficera rkka).\n\n\n== zmiana nazwy i podzia\u0142 na ministerstwa ==\nw 1946 r., na rozkaz j\u00f3zefa stalina, ponownie przeprowadzono transformacj\u0119 organ\u00f3w wywiadu, kontrwywiadu i bezpiecze\u0144stwa. dotychczasowe ludowe komisariaty przeformowano w ministerstwa. ludowy komisariat spraw wewn\u0119trznych (nkwd), zosta\u0142 przeformowany na ministerstwo spraw wewn\u0119trznych zsrr (mwd), na czele kt\u00f3rego stan\u0105\u0142 siergiej krug\u0142ow. do kompetencji ministerstwa sw nale\u017ca\u0142y, m.in. \u2013 porz\u0105dek publiczny, czyli milicja, stra\u017c po\u017carna, wi\u0119ziennictwo, obozy pracy przymusowej, czyli gu\u0142ag, wojska ochrony pogranicza i wojska wewn\u0119trzne msw, oraz nadzorowanie terenowych instytucji rz\u0105dowych w republikach, krajach i obwodach ca\u0142ego zwi\u0105zku radzieckiego. ministrami spraw wewn\u0119trznych byli kolejno, siergiej krug\u0142ow, \u0142awrientij beria, ponownie siergiej krug\u0142ow i ostatnim ministrem sw by\u0142 niko\u0142aj dudorow.\n\n\n== zab\u00f3jcy z radzieckich tajnych s\u0142u\u017cb (mokryje die\u0142a) ==\nod samego pocz\u0105tku istnienia radzieckich s\u0142u\u017cb specjalnych, w ich strukturach organizowano specjalne grupy, wydzia\u0142y lub departamenty zajmuj\u0105ce si\u0119 tzw. mokr\u0105 robot\u0105. w latach 20. oraz 30., dzia\u0142a\u0142a tzw. grupa jaszy, pod dow\u00f3dztwem jakowa sieriebrianskiego przy oddziale administracyjnym zjednoczonego pa\u0144stwowego zarz\u0105du politycznego ogpu. jedn\u0105 z akcji grupy jaszy by\u0142o porwanie z ulicy pary\u017ca i zamordowanie genera\u0142a aleksandra kutiepowa, przyw\u00f3dcy emigracyjnego rosyjskiego zwi\u0105zku og\u00f3lnowojskowego rows. kiedy w zsrr nadchodzi\u0142 czas czystek, j\u00f3zef stalin, przewiduj\u0105c, \u017ce wielu oficer\u00f3w wywiadu \u2013 rezydent\u00f3w, agent\u00f3w itp. nie zechce powr\u00f3ci\u0107 do kraju, w grudniu 1936 poleci\u0142 nowo mianowanemu szefowi nkwd niko\u0142ajowi je\u017cowowi utworzy\u0107 oddzia\u0142 w rodzaju grupy jaszy. tak powsta\u0142 zarz\u0105d zada\u0144 specjalnych nkwd, kt\u00f3ry zorganizowa\u0142 lotne grupy, kt\u00f3rych zadaniem by\u0142o mordowanie ludzi odmawiaj\u0105cych powrotu do kraju. jedn\u0105 z ofiar zarz\u0105du zada\u0144 specjalnych zosta\u0142 ignace reiss (ignac perecki \u2013 ps. \u201erajmond\u201d), agent nkwd dzia\u0142aj\u0105cy w pary\u017cu. cia\u0142o reissa przeszyte kulami znaleziono na poboczu autostrady prowadz\u0105cej do lozanny.\nofiar\u0105 nkwd pad\u0142 tak\u017ce jewhen konowalec, przyw\u00f3dca organizacji ukrai\u0144skich nacjonalist\u00f3w. zamachu dokona\u0142 w rotterdamie 23 maja 1938 pawe\u0142 sudop\u0142atow, p\u00f3\u017aniej wysokiej rangi funkcjonariusz nkwd oraz szef zarz\u0105du zada\u0144 specjalnych. w 1941 istnia\u0142a sekcja specjalna nkwd, zajmuj\u0105ca si\u0119 tzw. mokr\u0105 robot\u0105, w latach 1941\u20131942 ii wydzia\u0142 nkwd, specjalny (techniki operacyjnej), nast\u0119pnie od 1942 do 1946 iv zarz\u0105d kolejno \u2013 ludowego komisariatu spraw wewn\u0119trznych nkwd, bezpiecze\u0144stwa pa\u0144stwowego nkgb i ministerstwa bezpiecze\u0144stwa pa\u0144stwowego mgb. po ii wojnie \u015bwiatowej zadania specjalne przej\u0105\u0142 wydzia\u0142 dr, a nast\u0119pnie biuro specjalne nr 1 mgb. po wch\u0142oni\u0119ciu mgb przez ministerstwo spraw wewn\u0119trznych (mvd) w 1953, zadaniami specjalnymi zajmowa\u0142 si\u0119 ix wydzia\u0142 mvd.\n\n\n== obywatele polscy w nkwd ==\nz powodu braku dost\u0119pno\u015bci do archiw\u00f3w nkwd dzia\u0142alno\u015b\u0107 obywateli polskich w nkwd znana jest tylko wycinkowo i mo\u017cna podzieli\u0107 j\u0105 na dwa podstawowe typy: wsp\u00f3\u0142praca agenturalna i s\u0142u\u017cba jako funkcjonariusze w strukturach nkwd.\n\n\n=== okres ii wojny \u015bwiatowej ===\npo zagarni\u0119ciu przez armi\u0119 czerwon\u0105 w 1939 r. teren\u00f3w ii rzeczypospolitej s\u0142u\u017cb\u0119 w strukturach nkwd podj\u0119\u0142a liczna grupa obywateli polskich, g\u0142\u00f3wnie narodowo\u015bci \u017cydowskiej, cz\u0119sto zmieniaj\u0105cych po wojnie nazwiska na polskie. dzia\u0142ali jako funkcjonariusze nkwd m.in.: juliusz burgin, tadeusz paszta, j\u00f3zef r\u00f3\u017ca\u0144ski (goldberg), jego \u017cona bela frenkiel-goldberg (od 1945 \u2013 izabela r\u00f3\u017ca\u0144ska), boles\u0142aw krzywi\u0144ski (bernard borys schildhaus), micha\u0142 ko\u0142acz.\noko\u0142o 200 mieszka\u0144c\u00f3w teren\u00f3w ii rzeczypospolitej zagarni\u0119tych przez armi\u0119 czerwon\u0105 w 1939 r. znalaz\u0142o si\u0119 we wrze\u015bniu 1940 w tzw. aleksandrowskiej szkole nkwd pod smole\u0144skiem, gdzie funkcjonowa\u0142 szkolny batalion nkwd. przeszkolenie obejmowa\u0142o zaj\u0119cia wojskowe, wywiadowcze i polityczne. nast\u0119pnie w marcu 1941 cz\u0119\u015b\u0107 powr\u00f3ci\u0142a do miejsc zamieszkania z zadaniem pracy na rzecz nkwd, a cz\u0119\u015b\u0107 trafi\u0142a do szko\u0142y kszta\u0142c\u0105cej kadry nkwd w mie\u015bcie gorki. absolwentami obu szk\u00f3\u0142 nkwd byli p\u00f3\u017aniejsi wysocy funkcjonariusze mbp: j\u00f3zef czaplicki, stanis\u0142aw ko\u0144czewicz, mieczys\u0142aw moczar, w\u0142adys\u0142aw sobczy\u0144ski, konrad \u015bwietlik.\n\n\n== budynki nkwd ==\nczeka, gpu oraz nkwd przej\u0119\u0142y po rewolucji liczne budynki lub wybudowa\u0142y nowe na obszarze ca\u0142ego zwi\u0105zku radzieckiego.\n\nmoskwa:\n\u0142ubianka \u2013 dawne towarzystwo ubezpieczeniowe \u201erossija\u201d\nwi\u0119zienia:\nbutyrki\nlefortowo\nsankt petersburg:\ntzw. wielki dom przy prospekcie litiejnym\nwi\u0119zienia:\nkresty\nsmole\u0144sk:\nul. dzier\u017cy\u0144skiego 13, obecnie delegatura msw, fotografowanie zakazane\ntwer:\nul. sowiecka, obecnie akademia medyczna\nw\u0142adywostok:\nul. suchanowa 8 \u2013 do rewolucji szko\u0142a handlowa, nast\u0119pnie uniwersytet, od 1939 regionalna administracja nkwd, od 1956 rektorat uniwersytetu dalekowschodniego\nkij\u00f3w:\nobecny budynek rz\u0105du\npa\u0142ac pa\u017adziernikowy, przed rewolucj\u0105 instytut dobrze urodzonych panien, obecnie \u201emi\u0119dzynarodowe centrum kultury i sztuki zwi\u0105zk\u00f3w zawodowych ukrainy\u201d\nchark\u00f3w:\nul. dzier\u017cy\u0144skiego 3\nmi\u0144sk bia\u0142oruski:\nbudynek powsta\u0142 po wojnie, jako jeden z pierwszych w zrujnowanym mie\u015bcie\nbaku:\nobecnie siedziba stra\u017cy granicznejniekiedy nkwd tworzy\u0142 wi\u0119zienia w zaadaptowanych klasztorach; takimi wi\u0119zieniami by\u0142y np. suchanowka, monastyr so\u0142owiecki, berezwecz.\n\n\n== zobacz te\u017c ==\n38 dywizja strzelecka wojsk konwojuj\u0105cych nkwd\n171 samodzielny batalion wojsk nkwd\n267 pu\u0142k strzelecki nkwd\n290 pu\u0142k nkwd\n332 pu\u0142k pograniczny nkwd\nwasilij b\u0142ochin\nokb \u2192 biura do\u015bwiadczalno-projektowe (\u043e\u043f\u044b\u0442\u043d\u043e\u0435 \u043a\u043e\u043d\u0441\u0442\u0440\u0443\u043a\u0442\u043e\u0440\u0441\u043a\u043e\u0435 \u0431\u044e\u0440\u043e \u2013 \u043e\u043a\u0431)\n\n\n== przypisy ==\n\n\n== bibliografia ==\nwies\u0142aw charczuk: dzia\u0142alno\u015b\u0107 radzieckiego aparatu bezpiecze\u0144stwa i kontrwywiadu(nkwd i smiersz) przeciwko podziemiu niepodleg\u0142o\u015bciowemu na podlasiu i wschodnim mazowszu lipiec 1944 \u2013 grudzie\u0144 1945, w: wschodni rocznik humanistyczny, t. iii 2006\npiotr ko\u0142akowski: nkwd i gru na ziemiach polskich 1939\u20131945. kulisy wywiadu i kontrwywiadu, dom wydawniczy bellona warszawa 2002\npawe\u0142 wieczorkiewicz: \u0142a\u0144cuch \u015bmierci: czystka w armii czerwonej 1937\u20131939, oficyna wydawnicza \u201erytm\u201d warszawa 2001\nthomas b. allen, norman polmar: spy book: the encyclopedia of espionage, 1997\nbogus\u0142aw wo\u0142osza\u0144ski: ten okrutny wiek, cz. i sensacje xx wieku, warszawa 1995\nbogus\u0142aw wo\u0142osza\u0144ski: ten okrutny wiek, cz. ii sensacje xx wieku, warszawa 1996\npawe\u0142 sudop\u0142atow: wspomnienia niewygodnego \u015bwiadka, seria kulisy wywiadu i kontrwywiadu, dom wydawniczy bellona, warszawa 1999\naparat bezpiecze\u0144stwa w polsce. kadra kierownicza, tom i, 1944\u20131956. krzysztof szwagrzyk (red.). warszawa: instytut pami\u0119ci narodowej, komisja \u015bcigania zbrodni przeciwko narodowi polskiemu, 2005. isbn 83-89078-94-5. [dost\u0119p 2015-10-17].brak strony w ksi\u0105\u017cce\n\n\n== linki zewn\u0119trzne ==\nbiografie funkcjonariuszy nkwd na stronie rosyjskiego stowarzyszenia memoria\u0142 (ros.)"