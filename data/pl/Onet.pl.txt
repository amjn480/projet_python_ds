"onet lub onet.pl \u2013 portal internetowy za\u0142o\u017cony w 1996 przez sp\u00f3\u0142k\u0119 optimus (obecnie cd projekt). od 2012 kontrolowany przez koncern ringier axel springer polska (100% udzia\u0142\u00f3w). najwi\u0119kszy polskoj\u0119zyczny portal internetowy (2012), najbardziej opiniotw\u00f3rczy i najpopularniejszy w kategorii informacji i publicystyki. od 2018 redaktorem naczelnym jest bartosz w\u0119glarczyk.\n\n\n== historia ==\n\n\n=== przed portalem ===\nryszard garnczarski zosta\u0142 zaproszony do wsp\u00f3\u0142pracy z przedsi\u0119biorstwem optimus sa w 1995 jako wiceszef oddzia\u0142u krakowskiego (szefem oddzia\u0142u krakowskiego by\u0142 leszek kotula). dzia\u0142 krakowski mia\u0142 zaj\u0105\u0107 si\u0119 telekomunikacj\u0105 i wyst\u0105pi\u0107 w przetargu o koncesj\u0119 na gsm (w kt\u00f3rym wystartowa\u0142y era i plus). jednak\u017ce z tej dzia\u0142alno\u015bci zrezygnowano. roman kluska (za\u0142o\u017cyciel optimus sa) w 1995 lub 1996 spotka\u0142 si\u0119 z robertem konstantym, \u00f3wczesnym cz\u0142onkiem zarz\u0105du. podczas tej rozmowy roman kluska zosta\u0142 przekonany, \u017ce internet jest przysz\u0142o\u015bci\u0105 i postanowi\u0142 w to zainwestowa\u0107. realnie sp\u00f3\u0142ka zacz\u0119\u0142a dzia\u0142a\u0107 trzy miesi\u0105ce przed uruchomieniem serwisu optimus net.\n\n\n=== start ===\nstrona zosta\u0142a uruchomiona 2 czerwca 1996. portal pocz\u0105tkowo nosi\u0142 nazw\u0119 optimusnet, jednak\u017ce wtedy trudno nazywa\u0107 go by\u0142o portalem, by\u0142 raczej katalogiem stron www. g\u0142\u00f3wnym celem by\u0142o katalogowanie polskich stron internetowych. domena onet.pl pojawi\u0142a si\u0119 z inicjatywy administratora zbigniewa zycha (obecnie tvn) jako skr\u00f3t domeny optimusnet w 1997, w tym samym roku portal zacz\u0105\u0142 nabiera\u0107 charakteru informacyjnego.\n\n\n=== optimus pascal multimedia ===\nod 1995 istnia\u0142a optimus pascal multimedia sa, wsp\u00f3lne przedsi\u0119wzi\u0119cie nowos\u0105deckiej optimus sa (za\u0142o\u017conej i kierowanej przez r. klusk\u0119) i bielskiego wydawnictwa pascal (za\u0142o\u017conego i kierowanego przez tomasza kolbusza i piotra wilama), specjalizuj\u0105ce si\u0119 w produkcji i dystrybucji materia\u0142\u00f3w edukacyjnych i gier na no\u015bnikach cd-rom (tak zwanych w\u00f3wczas \u201emultimedi\u00f3w\u201d). w 1998 roku przeprowadzono proces konsolidacyjny (formalnie zako\u0144czony wiosn\u0105 1999): z optimusa wydzielono oddzia\u0142 krak\u00f3w (nieformalnie, ale powszechnie znany pod mark\u0105 \u201edepartament internetu optimus sa\u201d albo \u201eoptimusnet\u201d) i przeniesiono do opm sa, kt\u00f3ra przej\u0119\u0142a te\u017c udzia\u0142y wydawnictwa pascal. w po\u0142\u0105czonym przedsi\u0119biorstwie 75% akcji mia\u0142 optimus sa, a 25% za\u0142o\u017cyciele wyd. pascal (kolbusz i wilam). nast\u0119pnie optimus pascal multimedia sa zmieni\u0142a nazw\u0119 na optimuspascal sa, a w kolejnym roku (2000) na onet.pl sa.\npo sprzeda\u017cy pakietu kontrolnego w optimus sa przez romana klusk\u0119 dokonano podzia\u0142u sp\u00f3\u0142ki-matki na optimus technologie sa (z czasem zmieni\u0142a nazw\u0119 na optimus sa) i w\u0142a\u015bciw\u0105 optimus sa, kt\u00f3ra z czasem zmieni\u0142a nazw\u0119 na grupa onet.pl sa, a nast\u0119pnie wch\u0142on\u0119\u0142a onet.pl sa (tak wi\u0119c np. grupa onet.pl sa zachowa\u0142a numer nip po pierwszym optimusie, b\u0119d\u0105c formalnie jego kontynuatorem).\nzarz\u0105dzanie prezes\u00f3w kolbusza i wilama (kt\u00f3rzy w ramach dwuosobowego zarz\u0105du wymieniali si\u0119 stanowiskami prezesa i wiceprezesa) wp\u0142yn\u0119\u0142o na rozkwit medialny onet.pl sa. w tym okresie powstawa\u0142y serwisy informacyjne takie jak wiadomo\u015bci, biznes, sport, muzyka, film, turystyka. do 2001 roku przedsi\u0119biorstwo kilkukrotnie si\u0119 powi\u0119kszy\u0142o (z 30 os\u00f3b do 150).\n\n\n=== iti ===\nw po\u0142owie 2001 onet.pl zakupiony przez iti holding. 28 lutego 2006 roku sp\u00f3\u0142ka grupa onet.pl sa po\u0142\u0105czy\u0142a si\u0119 z onet.pl sa. po\u0142\u0105czenie nast\u0105pi\u0142o przez przej\u0119cie ca\u0142ego maj\u0105tku sp\u00f3\u0142ki onet.pl sa przez sp\u00f3\u0142k\u0119 grupa onet.pl sa. 30 maja 2006 grupa onet.pl sa zosta\u0142a odkupiona przez tvn sa od grupy iti. 3 listopada 2006 sp\u00f3\u0142ka zosta\u0142a wycofana z obrotu gie\u0142dowego.\n\n\n=== nowy onet.pl ===\n18 kwietnia 2008 pojawi\u0142a si\u0119 wersja beta nowej strony g\u0142\u00f3wnej portalu pod adresem beta.onet.pl. z perspektywy technologicznej od poprzednich wersji odr\u00f3\u017cnia j\u0105 wykorzystanie xhtml, jako jednego z g\u0142\u00f3wnych j\u0119zyk\u00f3w opisu strony www.\nw nowej wersji u\u017cytkownicy maj\u0105 mo\u017cliwo\u015b\u0107 spersonalizowania portalu. po prawej stronie umieszczono gad\u017cety, kt\u00f3re mo\u017cna dodawa\u0107 i usuwa\u0107 oraz ustawia\u0107 wed\u0142ug w\u0142asnej hierarchii. liczba gad\u017cet\u00f3w jest stale powi\u0119kszana.\nw po\u0142owie 2008 wersja beta sta\u0142a si\u0119 domy\u015blna, a zosta\u0142a nazwana \u015bwie\u017c\u0105. przy zmianie wersji beta na g\u0142\u00f3wn\u0105 zosta\u0142a tak\u017ce wprowadzona wersja \u201eelegancka\u201d.\n\n\n=== ringier axel springer ===\nw 2012 grupa iti zdecydowa\u0142a o sprzeda\u017cy 75,98% akcji (komunikat gie\u0142dowy) niemiecko-szwajcarskiemu koncernowi medialnemu ringier axel springer polska za 968,75 mln z\u0142. oznacza to wycen\u0119 onetu na ok. 1,275 mld pln. 26 kwietnia 2017 roku koncern ringier axel springer media wykupi\u0142 od grupy tvn pozosta\u0142e 25% udzia\u0142\u00f3w w grupie onet.pl.\n\n\n=== po\u0142\u0105czenie z eurosport.pl ===\n27 sierpnia 2012 sport.onet.pl po\u0142\u0105czy\u0142 si\u0119 z serwisem internetowym eurosport.pl, zarz\u0105dzanym przez eurosport polska. nowa domena to eurosport.onet.pl.\n\n\n=== witryny tygodnik\u00f3w ===\nw latach 2003\u20132014 w ramach portalu onet.pl dzia\u0142a\u0142a oficjalna witryna internetowa \u201etygodnika powszechnego\u201d. we wrze\u015bniu 2013 do infrastruktury portalu onet.pl w\u0142\u0105czono serwis internetowy tygodnika \u201enewsweek polska\u201d, kt\u00f3rego g\u0142\u00f3wnym udzia\u0142owcem jest r\u00f3wnie\u017c koncern ringier axel springer polska.\n\n\n=== media bez wyboru ===\n10 lutego 2021 r. onet wzi\u0105\u0142 udzia\u0142 w akcji media bez wyboru, kt\u00f3ra polega\u0142a na powstrzymaniu si\u0119 od aktywno\u015bci (publikowania informacji oraz reklam, wy\u0142\u0105czeniu nadawania) w prote\u015bcie przeciw zapowiadanemu przez rz\u0105d projektowi wprowadzenia podatku od reklam.\n\n\n== redaktorzy naczelni ==\nbartosz w\u0119glarczyk (od 2018) \u2013 redaktor naczelny\npawe\u0142 \u0142awi\u0144ski (od 08.2020) \u2013 pierwszy zast\u0119pca redaktora naczelnego\nandrzej stankiewicz (od 08.2020) \u2013 zast\u0119pca redaktora naczelnego\n\n\n== regionalne biura sprzeda\u017cy ==\nbydgoszcz, wroc\u0142aw, szczecin, katowice, warszawa, krak\u00f3w, \u0142\u00f3d\u017a, pozna\u0144, gda\u0144sk\n\n\n== ogl\u0105dalno\u015b\u0107 ==\nwed\u0142ug wynik\u00f3w megapanelu pbi/gemius, w sierpniu 2012 onet.pl zanotowa\u0142 2,475 mld ods\u0142on (ang. pageviews) oraz 13,055 mln u\u017cytkownik\u00f3w i by\u0142 drugim najcz\u0119\u015bciej odwiedzanym polskim portalem (grupa onet.pl). pod wzgl\u0119dem miesi\u0119cznej liczby ods\u0142on wyprzedza\u0142a go jedynie grupa allegro.pl. wed\u0142ug alexa internet onet.pl jest 479. najcz\u0119\u015bciej otwieran\u0105 stron\u0105 internetow\u0105 na \u015bwiecie oraz 6. w polsce.\n\n\n== dzia\u0142y i serwisy ==\nplejada.pl \u2013 serwis informacyjno-rozrywkowy nale\u017c\u0105cy do portalu onet. strona jest w ca\u0142o\u015bci po\u015bwi\u0119cona gwiazdom rozrywki. na stronie codziennie prezentowane s\u0105 informacje, galerie oraz pliki wideo na temat gwiazd i ludzi bran\u017cy rozrywkowej, jak r\u00f3wnie\u017c zwiastuny i relacje z r\u00f3\u017cnych imprez celebryckich. serwis stawia na publikacj\u0119 sprawdzonych u \u017ar\u00f3d\u0142a informacji. aby swobodnie korzysta\u0107 z serwisu, nale\u017cy by\u0107 zaopatrzonym w \u0142\u0105cze szerokopasmowe o du\u017cej przepustowo\u015bci, gdy\u017c publikowane pliki wideo s\u0105 prezentowane w formacie 16:9, w wysokiej rozdzielczo\u015bci. serwis plejada.pl jest dost\u0119pny r\u00f3wnie\u017c w wersji lajt dla urz\u0105dze\u0144 mobilnych.\nmonet (onetlajt) \u2013 \u201eodchudzona\u201d wersja onet.pl przeznaczona dla telefon\u00f3w kom\u00f3rkowych oraz urz\u0105dze\u0144 mobilnych. w marcu 2009 roku strona zosta\u0142a od\u015bwie\u017cona. w portalu pojawi\u0142y si\u0119 nowe kategorie i opcje personalizacyjne. w 2011 roku strona lajt.onet.pl przesz\u0142a na m.onet.pl.\n\n\n=== inne ===\nsympatia.pl\nonet.tv\nencyklopedia wiem\nzapytaj.onet.pl\nnoizz.pl\n\n\n=== niedzia\u0142aj\u0105ce ===\nblog.onet.pl\nczat.onet.pl\nzumi\nnk.pl\n\n\n=== sprzedane ===\nvod.pl \u2013 najwi\u0119kszy w 2019 roku polski serwis z filmami na \u017cyczenie wchodz\u0105cy w sk\u0142ad ringier axel springer uruchomiony 21 wrze\u015bnia 2012 roku. vod.pl dost\u0119pne jest na urz\u0105dzeniach z systemem android (system operacyjny) oraz ios, a tak\u017ce telewizorach. w pa\u017adzierniku 2022 wydawca serwisu podj\u0105\u0142 decyzj\u0119 o jego zamkni\u0119ciu w grudniu 2022 roku, a 14 lutego 2023 roku serwis vod.pl zosta\u0142 sprzedany grupie medialnej tvn warner bros. discovery nale\u017c\u0105cej do ameryka\u0144skiego koncernu warner bros. discovery. jednocze\u015bnie poprzedni w\u0142a\u015bciciel serwisu, ringer axel springer, zosta\u0142 partnerem strategicznym serwisu w zakresie jego promocji i budowania zasi\u0119g\u00f3w w internecie.\n\n\n== przypisy ==\n\n\n== linki zewn\u0119trzne ==\nonet.pl\nonet.eu\nwydania archiwalne onet.pl"