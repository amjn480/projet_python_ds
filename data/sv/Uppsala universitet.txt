"uppsala universitet (uu) \u00e4r ett svenskt statligt universitet i uppsala. det grundades 1477 av \u00e4rkebiskop jakob ulfsson, vilket g\u00f6r det till nordens \u00e4ldsta universitet.  uppsala universitet har alltsedan stormaktstiden utvecklats till ett av europas fr\u00e4msta l\u00e4ros\u00e4ten och rankas regelbundet som ett av sveriges fr\u00e4msta, samt bland v\u00e4rldens 100 fr\u00e4msta inom samtliga discipliner. det rankades p\u00e5 86:e plats i v\u00e4rlden i times higher educations rankning av v\u00e4rldens fr\u00e4msta l\u00e4ros\u00e4ten 2018. 2023 rankades uppsala universitet p\u00e5 148:e plats i v\u00e4rlden.universitetet har omkring 24 000 hel\u00e5rsstudenter f\u00f6rdelade \u00f6ver nio fakulteter. av de cirka 6 500 anst\u00e4llda \u00e4r omkring 2 400 doktorander och 1 800 l\u00e4rare, varav n\u00e4ra 700 professorer. universitetet omsatte cirka 5,9 miljarder kronor \u00e5r 2013, varav en tredjedel gick till utbildning p\u00e5 grundniv\u00e5 och avancerad niv\u00e5, samt tv\u00e5 tredjedelar till forskning.bland universitetets alumner \u00e5terfinns 16 nobelpristagare, \u00e5tta regenter, 14 statsministrar och \u00f6ver 50 ledam\u00f6ter av svenska akademien.\nuniversitetet har en rik internationell pr\u00e4gel, inklusive samarbets- och utbytesavtal med flera av v\u00e4rldens fr\u00e4msta institutioner f\u00f6r h\u00f6gre utbildning. det \u00e4r bland annat anslutet till coimbragruppen och european university association.\nd\u00e4rut\u00f6ver k\u00e4nnetecknas det av ett traditionsrikt studentliv, omfattande bland annat 13 studentnationer, sex studentk\u00e5rer och ett stort antal anknutna organisationer, f\u00f6reningar och s\u00e4llskap. m\u00e5nga akademiska traditioner i norden, s\u00e5som den svenska studentm\u00f6ssan, har sitt ursprung vid uppsala universitet.\narkitektoniskt pr\u00e4glar universitetet starkt uppsalas bebyggelse, \u00e4ven i nutid vida ut\u00f6ver det ursprungliga k\u00e4rnomr\u00e5det omkring uppsala domkyrka. bland kulturminnesm\u00e4rkta byggnader m\u00e4rks bland annat gustavianum, universitetshuset och universitetsbiblioteket carolina rediviva.\n\n\n== historia ==\n\n\n=== f\u00f6re stormaktstiden ===\nuppsala universitet grundades 1477 genom att \u00e4rkebiskop jakob ulfsson 27 februari emottog en p\u00e5vlig bulla av p\u00e5ve sixtus iv f\u00f6r katolska kyrkans r\u00e4kning att inr\u00e4tta en utbildningsinstitution f\u00f6r pr\u00e4ster i form av ett studium generale, orienterat mot bologna universitet som f\u00f6rebild. det svenska riksr\u00e5det godk\u00e4nde planerna 2 juli och utbildningen inleddes 7 oktober samma \u00e5r.\ni och med den protestantiska reformationen kom universitetets verksamhet att starkt begr\u00e4nsas. universitetets katolskt pr\u00e4glade inledande verksamhetstid uppskattades inte av den d\u00e5varande f\u00f6rste protestantiskt sinnade kung gustav vasa. efter reformationen dog undervisningen i praktiken ut efter mitten av 1500-talet, \u00e4ven om universitetstj\u00e4nster fortfarande tillsattes. under johan iii:s underst\u00f6ddes i st\u00e4llet katolska collegium regium stockholmense. vid uppsala kyrkom\u00f6te 1593 besl\u00f6ts att \u00e5ter\u00f6ppna universitetet, men nu i enlighet med den nyorganiserade lutherska svenska kyrkans inriktning. det tog dock i realiteten ett tiotal \u00e5r innan en helt fungerande verksamhet \u00e5ter var p\u00e5 plats.\n\n\n=== stormaktstiden ===\nden som \u00e5teruppr\u00e4ttade universitetet var den likas\u00e5 lutherske kungen gustav ii adolf. han ins\u00e5g f\u00f6rdelarna av att \u00e4ven bygga stormakten sverige med intellektuella medel. viktiga \u00e4mnen var statsvetenskap, historia, men \u00e4ven teologi \u2013 nu i luthersk tappning. 1622 b\u00f6rjade ett nytt universitetshus, gustavianum, byggas. det f\u00e4rdigst\u00e4lldes under 1620-talet. 1622 donerade johan skytte medel till skytteanska professuren i statskunskap och v\u00e4ltalighet, viktiga \u00e4mnen f\u00f6r en stormakt. tj\u00e4nstebostaden skytteanum finns \u00e4n idag kvar som tj\u00e4nstebostad. 1624 donerade gustav ii adolf de gustavianska arvegodsen \u2013 bort\u00e5t 400 g\u00e5rdar och torp, samt skogar och kvarnar i uppland och v\u00e4stmanland till universitetet. deras v\u00e4rde uppskattas idag (2007) till ett v\u00e4rde av 2 miljarder kronor och har en yta av knappt halva \u00f6land. olof rudbeck d.\u00e4. f\u00f6rs\u00f6kte bidra till sveriges \u00e4ra genom att i sin atlantican h\u00e4rleda v\u00e4rldens historiska ursprung till sverige och uppsala. kanske \u00e4r det ocks\u00e5 han som \u00e4ndrat i silverbibeln, f\u00f6r att f\u00e5 det att framst\u00e5 som att jesus bes\u00f6kt templet i gamla uppsala. gustav ii adolf grundade ocks\u00e5 sveriges andra universitet i dorpat 1632 (nuv. estniska tartu \u00fclikool). sveriges mest v\u00e4rdefulla bok, den gotiska silverbibeln fr\u00e5n b\u00f6rjan av 500-talet, kom till sverige 1648 som krigsbyte fr\u00e5n prag och sk\u00e4nktes till uppsala universitet 1669. 1663 inr\u00e4ttades exercitierna, de praktiska \u00e4mnena ridning, f\u00e4ktning, dans och musik. de finns \u00e4nnu kvar vid universitetet. dessa breda nysatsningar p\u00e5 universitetet ledde till ett tydligt uppsving f\u00f6r det akademiska livet i sverige.\n\n\n=== naturvetenskapens framv\u00e4xt ===\nfr\u00e5n 1600-talet och fram\u00e5t b\u00f6rjade naturvetenskapen p\u00e5 allvar g\u00f6ra sitt int\u00e5g vid universitetet. olof rudbeck d.\u00e4. \u00e4r viktig \u00e4ven h\u00e4r. han uppt\u00e4ckte lymfsystemet, uppf\u00f6rde 1662-1663 anatomiska teatern i gustavianum, grundade botaniska tr\u00e4dg\u00e5rden (sedermera linn\u00e9tr\u00e4dg\u00e5rden) och sammanst\u00e4llde en flora \u00f6ver samtliga d\u00e5 k\u00e4nda v\u00e4xter. denna f\u00f6rst\u00f6rdes dock i den stora stadsbranden 1702, d\u00e5 3/4 av uppsala lades i ruiner. universitetshuset klarade sig dock. n\u00e4r domkyrkan \u00e5teruppbyggdes efter branden, hj\u00e4lpte studenterna till att hissa upp storklockan, \u201dstoran\u201d, sveriges st\u00f6rsta klocka p\u00e5 7 ton. som tack f\u00f6r hj\u00e4lpen utlovades fri begravningsringning med klockan. under 1700-talet hyllades f\u00f6rnuft och vetenskap. carl von linn\u00e9 fortsatte kartl\u00e4ggningen och systematiseringen av v\u00e4xtv\u00e4rlden. det botaniska intresset dominerade universitetet vid denna tid. linn\u00e9 \u00f6vertog den botaniska tr\u00e4dg\u00e5rden och den var ocks\u00e5 utg\u00e5ngspunkt f\u00f6r de mycket popul\u00e4ra botaniska excursionerna till uppsalas omgivningar. linn\u00e9 s\u00e4nde ocks\u00e5 l\u00e4rjungar \u00f6ver hela v\u00e4rlden. anders celsius skapade sveriges f\u00f6rsta egentliga observatorium 1741, d\u00e4r astronomiska och meteorologiska observationer regelbundet utf\u00f6rdes.\n\n\n=== romantikens era ===\nunder f\u00f6rsta halvan av 1800-talet fick f\u00f6rnuftstron ge plats f\u00f6r den tyska romantiken. det var under denna tid bilden av studenten som en mansk\u00f6rssjungande, idealistisk hj\u00e4lte v\u00e4xte fram. adelns privilegier avtog, och genom studier fanns nu m\u00f6jlighet f\u00f6r en n\u00e5got bredare allm\u00e4nhet att f\u00e5 inflytande och framg\u00e5ng i samh\u00e4llet. linn\u00e9 upph\u00f6jdes till blomsterkung och nationalhj\u00e4lte. erik gustav geijer blev 1817 professor i historia, men \u00e4r \u00e4ven betydelsefull som komposit\u00f6r och skald. hans offentliga f\u00f6rel\u00e4sningar var mycket popul\u00e4ra.\n1877 firades universitetets 400-\u00e5rsjubileum under stor pompa och st\u00e5t. vid detta tillf\u00e4lle donerade oscar ii en halskedja till rector magnificus, vilken \u00e4n idag b\u00e4rs vid h\u00f6gtidliga tillf\u00e4llen. tidigast 1887 invigdes det nya universitetshuset av kung oscar ii. \u00e5ret d\u00e4rp\u00e5 placerades geijer som staty framf\u00f6r detsamma, i t\u00e4t konkurrens med olof rudbeck d.\u00e4. och carl von linn\u00e9. uppsalas akademiska v\u00e4rld var fr\u00e4mst pr\u00e4glad av konservatism och rojalism och modet f\u00f6reskrev mustasch, cigarr och punsch. men \u00e4ven liberala str\u00f6mningar fanns, till exempel f\u00f6retr\u00e4dda av studentf\u00f6reningen verdandi, som bland annat diskuterar preventivmedel, prostitution och fria f\u00f6rbindelser. uppsala sedlighetsf\u00f6rening gick till motangrepp och sedlighetsdebatten 1887 var ett faktum. universitetet ingrep, och satte bland annat upp thomas thorilds t\u00e4nkespr\u00e5k \"t\u00e4nka fritt \u00e4r stort, men t\u00e4nka r\u00e4tt \u00e4r st\u00f6rre.\" \u00f6ver den nya universitetsaulans ing\u00e5ng.\n\n\n=== naturvetenskapens \u00e5terkomst ===\nunder andra halvan av 1800-talet gjordes \u00e5ter stora satsningar p\u00e5 naturvetenskap. ett observatorium, ett kemiskt och ett fysiskt laboratorium inr\u00e4ttades och akademiska sjukhuset byggdes ut kraftigt. the svedberg fick nobelpris 1926 f\u00f6r sitt molekyl\u00e4rforskning i sin ultracentrifug. han medverkade \u00e4ven till partikelacceleratorn i the svedberglaboratoriet vid universitetet. svedberg var mycket popul\u00e4r och hans verksamhet innebar en ny naturvetenskaplig h\u00f6jdpunkt vid universitetet.under 1900-talets senare h\u00e4lft har stora politiska satsningar gjort p\u00e5 att bredda rekryteringen till akademin. universitetet och antalet studenter har d\u00e4rmed vuxit avsev\u00e4rt. m\u00e5nga nya universitetsbyggnader och studentbost\u00e4der har uppf\u00f6rts \u00f6ver hela uppsala. samtidigt har breda satsningar p\u00e5 universitet och h\u00f6gskolor gjorts \u00f6ver hela landet, varf\u00f6r uppsalas betydelse relativt sett minskat.\nidag finns cirka 24 000 hel\u00e5rsstudenter och 2 400 doktorander inskrivna vid uppsala universitet. det bedrivs utbildning och forskning inom farmaci, humaniora, juridik, medicin/v\u00e5rd, samh\u00e4llsvetenskap, spr\u00e5k, teknik/naturvetenskap, teologi och l\u00e4rarutbildningsomr\u00e5det.\nsommaren 2013 inf\u00f6rlivades h\u00f6gskolan p\u00e5 gotland i uppsala universitet som campus gotland.\n\n\n== forskning och utbildning ==\np\u00e5 central niv\u00e5 finns konsistoriet (universitetets styrelse), akademiska senaten och biblioteksorganisationen samt rektors ledningsr\u00e5d. det senare best\u00e5r av rektor, prorektor, vicerektorerna, universitetsdirekt\u00f6ren och tre studentrepresentanter.\nuniversitetet har nio fakulteter f\u00f6rdelade p\u00e5 tre vetenskapsomr\u00e5den, som leds av varsin vicerektor. fakulteterna \u00e4r i sin tur indelade i institutioner. antalet institutioner per fakultet varierar. de teologiska, juridiska och utbildningsvetenskapliga fakulteterna best\u00e5r av en institution var medan teknisk-naturvetenskapliga fakulteten har s\u00e5 m\u00e5nga institutioner att man inf\u00f6rt en mellanniv\u00e5, sektion.\n\n\n=== humaniora och samh\u00e4llsvetenskap ===\nhumanistisk-samh\u00e4llsvetenskapliga vetenskapsomr\u00e5det:\n\nteologiska fakulteten\njuridiska fakulteten\nhistorisk-filosofiska fakulteten\nspr\u00e5kvetenskapliga fakulteten\nsamh\u00e4llsvetenskapliga fakulteten\nutbildningsvetenskapliga fakulteten\n\n\n=== medicin och farmaci ===\nmedicinska och farmaceutiska vetenskapsomr\u00e5det:\n\nmedicinska fakulteten\nfarmaceutiska fakulteten\n\n\n=== teknik och naturvetenskap ===\nteknisk-naturvetenskapliga vetenskapsomr\u00e5det:\n\nteknisk-naturvetenskapliga fakulteten\n\n\n=== andra avdelningar ===\nuppsala learning lab\nupsala akademiska ridklubb\n\n\n== byggnader och anl\u00e4ggningar ==\nuppsala universitet har byggnader p\u00e5 m\u00e5nga platser i uppsala, fr\u00e4mst p\u00e5 v\u00e4stra sidan av fyris\u00e5n.\n\n\n=== de gustavianska arvegodsen ===\nde gustavianska arvegodsen \u2013 bort\u00e5t 400 g\u00e5rdar och torp, samt skogar och kvarnar i uppland och v\u00e4stmanland donerade 1624 av gustav ii adolf. deras v\u00e4rde uppskattas idag (2007) till 2 miljarder kronor och de har en yta av knappt halva \u00f6land.\n\n\n=== huvudbyggnader ===\nacademia carolina \u2013 universitetets medeltida huvudbyggnad. riven 1778. (se: gustavianum.)\ngustavianum \u2013 vitt stenhus vid domkyrkan. karakt\u00e4ristiskt torn med klot p\u00e5 toppen. uppf\u00f6rd under 1620-talet. 1662-1663 f\u00f6rs\u00e5g olof rudbeck d.\u00e4. den med anatomiska teatern p\u00e5 taket. huvudbyggnad 1778-1887. idag museum.\nuniversitetshuset \u2013 invigt 1887. arkitekt herman teodor holmgren. med 1700-talsfilosofen thomas thorilds k\u00e4nda t\u00e4nkespr\u00e5k \u00f6ver entr\u00e9n till aulan: \u201dt\u00e4nka fritt \u00e4r stort men t\u00e4nka r\u00e4tt \u00e4r st\u00f6rre.\u201d administration och akademiska h\u00f6gtider.\nuniversitetsparken \u2013 park framf\u00f6r huvudbyggnaden. erik gustaf geijer st\u00e5r staty.\nskandalhuset \u2013 sjuv\u00e5ningsstenhus ritat av victor dorph och uppf\u00f6rt 1915 intill universitetshuset. huset fick sitt namn, f\u00f6r att man ans\u00e5g det vara en skandal att uppf\u00f6ra ett hus h\u00f6gre \u00e4n universitetshuset. universitetsf\u00f6rvaltning.\n\n\n=== bibliotek ===\ncarolina rediviva \u2013 p\u00e5 \u00e5sen vid drottninggatans slut. universitetsbibliotekets huvudbyggnad invigd 1841. h\u00e4r f\u00f6rvaras silverbibeln. intill st\u00e5r prins gustaf staty och i backen gunnar wennerberg.\n\n\n=== linn\u00e9minnen ===\nlinn\u00e9tr\u00e4dg\u00e5rden \u2013 anl\u00e4ggning vid svartb\u00e4cksgatan. sveriges \u00e4ldsta akademitr\u00e4dg\u00e5rd anlagd av olof rudbeck d.\u00e4. 1655. 1741 tog carl von linn\u00e9 \u00f6ver som f\u00f6rest\u00e5ndare. orangeriet \u00e4r uppf\u00f6rt 1743, arkitekt carl h\u00e5rleman. 1817-1885 hyrdes det ut till \u00f6stg\u00f6ta nation som det f\u00f6rsta nationshuset. idag \u00e4r tr\u00e4dg\u00e5rden \u00e5terst\u00e4lld som den var p\u00e5 linn\u00e9s tid. tr\u00e4dg\u00e5rden pryder ocks\u00e5 v\u00e5ra 100-kronorssedlar.\nbotaniska tr\u00e4dg\u00e5rden \u2013 anl\u00e4ggning som dels best\u00e5r av barocktr\u00e4dg\u00e5rden framf\u00f6r uppsala slott, ritad av carl h\u00e5rleman p\u00e5 1750-talet och donerat av gustav iii 1787; dels en modern avdelning. orangeriet linn\u00e9anum i barocktr\u00e4dg\u00e5rden \u00e4r invigt 1807.\nlinn\u00e9s hammarby \u2013 g\u00e5rd utanf\u00f6r uppsala. 1700-talsg\u00e5rd k\u00f6pt av carl von linn\u00e9 1758.\n\n\n=== andra historiska byggnader ===\nskytteanum \u2013 gult hus vid domkyrkan med ett valv man kan g\u00e5 igenom. byggnaden har anor fr\u00e5n 1300-talet och donerades 1622 av johan skytte som tj\u00e4nstebostad f\u00f6r en av honom inr\u00e4ttade skytteanska professuren i statskunskap och v\u00e4ltalighet, vilket den fortfarande fungerar som.\ncelsiushuset, en stenbyggnad som ligger snett mot svartb\u00e4cksgatan, d\u00e4rmed byggd f\u00f6re 1643 \u00e5rs stadsplan. ink\u00f6pt av universitetet 1738 och ombyggt av anders celsius till observatorium, f\u00e4rdigt 1741.\ngeijersg\u00e5rden p\u00e5 \u00f6vre slottsgatan 2 fr\u00e5n 1700-talet. tidigare bostad f\u00f6r erik gustaf geijer.\ngamla observatoriet i observatorieparken, invigt 1853.\nakademiska sjukhuset \u2013 numera landstings\u00e4gt sjukhus som finns p\u00e5 nuvarande plats sedan 1850.\nexercitieg\u00e5rden \u2013 uppf\u00f6rd 1665 och riven under 1880-talet. s\u00e4te f\u00f6r exercitieinstitutionen.\n\n\n=== moderna campusomr\u00e5den ===\nengelska parken - humanistiskt centrum \u2013 campus vid engelska parken och carolina rediviva f\u00f6r teologi och humaniora. tidigare l\u00e5g h\u00e4r naturvetenskapliga och tekniska institutioner. h\u00e4r finns \u00e4ven the swedberg-laboratoriet med sin partikelaccelerator och skulpturen energins tempel.\npolacksbacken \u2013 regementsbyggnader fr\u00e5n 1909\u20131912. informationsteknologiskt centrum och \u00e5ngstr\u00f6mlaboratoriet.\nbiomedicinskt centrum (bmc) \u2013 byggnader fr\u00e5n 1960-1980-tal ritade av paul hedqvist mellan dag hammarskj\u00f6lds v\u00e4g och k\u00e5bov\u00e4gen.\nekonomikum \u2013 byggnad av peter celsing fr\u00e5n 1970-talet vid observatorieparken. ursprungligen humanistiskt-samh\u00e4llsvetenskapelikt centrum.\nevolutionsbiologiskt centrum \u2013 campus p\u00e5 norbyv\u00e4gen.\ngeocentrum \u2013 campus p\u00e5 villav\u00e4gen.\nbl\u00e5senhus \u2013 campus fr\u00e5n 2010 vid slottet f\u00f6r pedagogik och psykologi.\nrudbecklaboratoriet \u2013 biologiskt laboratorium s\u00f6der om akademiska sjukhuset.\ncampus gotland fr\u00e5n och med sommaren 2013.\n\n\n=== nationshus, k\u00e5rhus och studentbost\u00e4der ===\nse studentliv i uppsala.\n\n\n== rankningar ==\nuppsala universitet brukar rankas som ett av de fr\u00e4msta i sverige. globalt \u00e4r universitetet \u00e4ven mycket h\u00f6gt ansett, vilket avspeglas i h\u00f6ga po\u00e4ng i de flesta av de fr\u00e4msta rankningarna och rankningsomr\u00e5dena. uppsala universitet utm\u00e4rker sig internationellt med att forskningen p\u00e5 universitetet mycket ofta citeras av andra forskare v\u00e4rlden \u00f6ver.\n\n\n== akademiska traditioner ==\ntiteln p\u00e5 universitetets rektor \u00e4r rector magnificus. han eller hon f\u00f6r vid h\u00f6gtidliga tillf\u00e4llen universitetets insignier \u2013 sigill, spiror, stav och kedja. akademiska h\u00f6gtider s\u00e5som promotion, professors- och rektorsinstallation \u00e4ger som regel rum i universitetsaulan under h\u00f6gtidliga former med beledsagande klassisk musik. vid promotion rings i \u201dstoran\u201d, sveriges st\u00f6rsta klocka i domkyrkan, klockan 8 p\u00e5 morgonen. i samband med promotionen skjuts kanonsalut f\u00f6rst vid slottet kl 7 och d\u00e4refter utanf\u00f6r huvudbyggnaden under ceremoninin.\n\n\n== studietraditioner ==\nen nyb\u00f6rjare vid universitetet kallas recentior. undervisningen b\u00f6rjar som regel kvart \u00f6ver hel timma. detta kallas akademisk kvart (ak). exercitier \u00e4r vissa \u00e4ldre praktiska \u00e4mnen s\u00e5som f\u00e4ktning, ridning, dans och musik.\n\n\n== nationer och studentliv ==\n\nvid uppsala universitet finns det sex godk\u00e4nda studentk\u00e5rer: f\u00f6r farmaceutiska fakultetens studenter g\u00e4ller medlemskap i farmacevtiska studentk\u00e5ren (eller mer informellt farmis), studenter inom teknisk-naturvetenskapliga fakulteten (utom gotland) omsluts av uppsala teknolog- och naturvetark\u00e5r, studerande inom det geografiska omr\u00e5det gotland f\u00f6retr\u00e4ds av gotlands studentk\u00e5r rindi. studenter vid den juridiska fakulteten tillh\u00f6r den juridiska f\u00f6reningen som fick k\u00e5rstatus 2016. studenter vid den f\u00f6retagsekonomiska institutionen samt den nationalekonomiska institutionen tillh\u00f6r f\u00f6reningen uppsalaekonomerna som ocks\u00e5 erh\u00f6ll k\u00e5rstatus 2016. \u00f6vriga studenter tillfaller uppsala studentk\u00e5r.\nstudenterna organiserar sina sociala aktiviteter i nationerna. \nstudenterna kan \u00e4ta mat och dricka \u00f6l till en l\u00e5g kostnad p\u00e5 nationerna. de kan ocks\u00e5 engagera sig i de m\u00e5ngtaliga intressef\u00f6reningarna: orkestrar, k\u00f6rer, teatergrupper, kulturf\u00f6reningar och annat som finns vid varje studentnation och den farmacevtiska studentk\u00e5ren.\nvid sidan om nationerna och studentk\u00e5rerna finns det \u00e4ven ett stort antal studentf\u00f6reningar med frivilligt medlemskap i uppsala.\n\n\n== personer ==\nett urval av personer med anknytning till uppsala universitet. mottagare av nobelpriset markerade. se ocks\u00e5 professorsl\u00e4ngd f\u00f6r uppsala universitet till 1700.\n\n\n=== professorer och forskare (urval) ===\n\nolof rudbeck d.\u00e4. (1630\u20131702) \u2013 anatom\nanders celsius (1701\u20131744) \u2013 astronom\ncarl von linn\u00e9 (1707\u20131778) \u2013 botaniker, l\u00e4kare och zoolog\nerik gustaf geijer (1783\u20131847) \u2013 historiker mm\nallvar gullstrand (1862\u20131930) \nnathan s\u00f6derblom (1866\u20131931) \naxel h\u00e4gerstr\u00f6m (1868\u20131939) \u2013 filosof\nernst trygger (1857\u20131943) \u2013 jurist, statsminister\nrobert b\u00e1r\u00e1ny (1876\u20131936) \nthe svedberg (1884\u20131971) \nmanne siegbahn (1886\u20131978) \n\u00f6sten und\u00e9n (1886\u20131974) \u2013 universitetskansler, utrikesminister\nh.s. nyberg (1889\u20131974) \u2013 semitiska spr\u00e5k\nalva myrdal (1902\u20131986) \narne tiselius (1902\u20131971) \nhugo theorell (1903\u20131982) \ningemar hedenius (1908\u20131982) \u2013 filosof\nkai siegbahn (1918\u20132007) \nhans rosling (1948\u20132017) \u2013 medicinare\nsvante p\u00e4\u00e4bo (1955\u2013) \u2013 genetiker \n\n\n=== alumner (urval) ===\n\njohan oxenstierna (1612\u20131657) \u2013 riksmarskalk\nmagnus gabriel de la gardie (1622\u20131686) \u2013 riksdrots\ncarl michael bellman (1740\u20131795) \u2013 skald\ncarl jonas love almqvist (1793\u20131866)\nlars levi l\u00e6stadius (1800\u20131861) \u2013 pr\u00e4st, botanist och v\u00e4ckelseledare\ngunnar wennerberg (1817\u20131901) \u2013 skald, ecklesiastikminister och landsh\u00f6vding\nelis fischer (1834-1889) \u2013 riksdagsledamot, bankdirekt\u00f6r och h\u00e4radsh\u00f6vding\nsalomon eberhard henschen (1847\u20131930), botanist, internist, neurolog,\naugust strindberg (1849\u20131912) \u2013 f\u00f6rfattare, dramatiker och bildkonstn\u00e4r\nsvante arrhenius (1859\u20131927) \nhjalmar branting (1860\u20131925), statsminister\ngustaf fr\u00f6ding (1860\u20131911) \u2013 f\u00f6rfattare och poet\nerik axel karlfeldt (1864\u20131931) \nyngve larsson (1881\u20131977) \u2013 fil.dr., borgarr\u00e5d, stadsbyggare\np\u00e4r lagerkvist (1891\u20131974) \nper jacobsson (1894\u20131963) \u2013 vd internationella valutafonden\nkarin boye (1900\u20131941) \u2013 f\u00f6rfattare\ndag hammarskj\u00f6ld (1905\u20131961) \nhannes alfv\u00e9n (1908\u20131995) \nsverker \u00e5str\u00f6m (1915-2012) \u2013 fn-ambassad\u00f6r\nsture linn\u00e9r (1917\u20132010) \u2013 fn-diplomat\ntage danielsson (1928\u20131985) \u2013 f\u00f6rfattare och komiker\nhans blix (f\u00f6dd 1928) \u2013 utrikesminister, iaea-ordf\u00f6rande med mera\njan m\u00e5rtenson (f\u00f6dd 1933) \u2013 bitr\u00e4dande generalsekreterare fn\nanna lindh (1957\u20132003) \u2013 utrikesminister\nfredrik lindstr\u00f6m (f\u00f6dd 1963) \u2013 lingvist, komiker\nthomas \u00f6stros (f\u00f6dd 1965) \u2013 riksdagsman och f\u00f6re detta minister, senast n\u00e4ringsminister\nanders borg (f\u00f6dd 1968) \u2013 finansminister\nnyamko sabuni (f\u00f6dd 1969) \u2013 integrations- och j\u00e4mst\u00e4lldhetsminister\n\n\n==== regenter ====\nkarl x gustav\nkarl xii\noscar i\nkarl xv\noscar ii\ngustaf v\ngustaf vi adolf\ncarl xvi gustaf\n\n\n==== statsministrar ====\nlouis de geer (1818\u20131896)\ncarl johan thyselius\nrobert themptander\nerik gustaf bostr\u00f6m\njohan ramstedt\nkarl staaff\nhjalmar hammarskj\u00f6ld\ncarl swartz\nnils ed\u00e9n\nhjalmar branting\nlouis de geer (1854\u20131935)\noscar von sydow\nernst trygger\nrickard sandler\n\n\n==== industrim\u00e4n ====\nchristopher polhem (1661\u20131751)\ngustaf de laval (1845\u20131913)\nfrans kempe (1847\u20131924)\nmarcus wallenberg (1864\u20131943)\ntor bonnier (1883\u20131976)\nlars ramqvist (f\u00f6dd 1938)\nhans dalborg (f\u00f6dd 1941)\njan stenbeck (1942\u20132002) \u2013 entrepren\u00f6r, finansman, media\u00e4gare\ncarl-henric svanberg (f\u00f6dd 1952)\nthomas sandell (f\u00f6dd 1964) \u2013 entrepren\u00f6r, investmentbankir, dollarmiljard\u00e4r\nhans vestberg (f\u00f6dd 1965)\nniklas zennstr\u00f6m (f\u00f6dd 1966)\n\n\n=== hedersdoktorer (urval) ===\n\nfullst\u00e4ndig f\u00f6rteckning i: torgny nev\u00e9us, honoris causa. hedersdoktorer och hedersmedlemmar. uppsala universitet 1800-2000. f\u00f6rteckningar uppgjorda och kommenterade, (acta universitatis upsaliensis. skrifter r\u00f6rande uppsala universitet. c. organisation och historia 67.) uppsala 2000.\n\nhugo alfv\u00e9n\nkofi annan \naage bohr \nboutros boutros-ghali\nnoam chomsky\numberto eco\njan eliasson\neric ericson\njane goodall\nrichard heck \np.c. jersild\nerik axel karlfeldt \nwalter kasper\nnelson mandela \nelinor ostrom \ndesmond tutu \njames watson \n\n\n=== hedersmedlemmar ===\nuppsala universitets h\u00f6gsta utm\u00e4rkelse \u00e4r hedersmedlemskap. universitetet har 2017 tre hedersmedlemmar.\n\ncarl xvi gustaf\nakihito\nanders wall\n\n\n== se \u00e4ven ==\nvetenskapliga f\u00f6reningar vid uppsala universitet\nlista \u00f6ver rektorer f\u00f6r uppsala universitet\nuppsala universitetsbibliotek\nuppsala universitets myntkabinett\nstudentliv vid uppsala universitet\n\n\n== referenser ==\n\n\n=== noter ===\n\n\n=== k\u00e4llor ===\nannerstedt, claes (uppsala 1877-1931). upsala universitets historia, i-iii:2 + bilaga i-iv.. uppsala: uppsala universitetet. libris 473588 \nber\u00e4ttelser fr\u00e5n det l\u00e4rda uppsala. tv-versionen. dvd. bo g. erikson, sveriges television 2007. 5 delar om 30 minuter.\nfr\u00e4ngsmyr, carl (2010). uppsala universitet 1852-1916. uppsala universitets historia 1793-2000; vol. 2:1-2 (acta universitatis upsaliensis. skrifter r\u00f6rande uppsala universitet. c, organisation och historia 87:1-2). uppsala: uppsala universitet. libris 11914046. isbn 9789155478346 \nlindroth, sten (1976). uppsala universitet 1477-1977. uppsala: uppsala universitet. libris 8357267. isbn 91-506-0072-9 \nstr\u00f6mholm, stig (2005). \u201dtill guds \u00e4ra och till v\u00e5rt rikes lyckliga f\u00f6rkovran: om 1655 \u00e5rs konstitutioner f\u00f6r uppsala universitet\u201d. promotionsfesten i uppsala den 27 maj 2005 acta universitatis upsaliensis. skrifter r\u00f6rande uppsala universitet. b. inbjudningar 145. uppsala 2005.:  sid. 7-145.  libris 9964571\n\n\n== externa l\u00e4nkar ==\nuppsala universitets webbplats\nkarta \u00f6ver universitetets byggnader\n\n wikimedia commons har media som r\u00f6r uppsala universitet. wikisource har originalverk relaterade till  universitetets exercitier 1694."