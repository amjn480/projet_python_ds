"el castell\u00e0 o espanyol \u00e9s un idioma nascut a l'antic regne de castella; segons ram\u00f3n men\u00e9ndez pidal va n\u00e9ixer en una zona que compr\u00e8n el centre i est de l'actual cant\u00e0bria, l'oest de biscaia i d'\u00e0laba, la rioja, i el nord de la prov\u00edncia de burgos. \u00e9s parlat actualment, a m\u00e9s d'espanya, en nombrosos pa\u00efsos dels continents americ\u00e0, afric\u00e0 i asi\u00e0tic, per 560 milions de persones (en l'anomenada hispanitat). pertany al grup de les lleng\u00fces indoeuropees i prov\u00e9 de l'evoluci\u00f3 del llat\u00ed vulgar (+90%), evidenciant tamb\u00e9 la influ\u00e8ncia de l'\u00e0rab, les lleng\u00fces natives americanes \u2013gran quantitat de paraules provinents d'aquestes lleng\u00fces\u2013 aix\u00ed com del basc (evoluci\u00f3 fon\u00e8tica) i d'altres lleng\u00fces europees (lleng\u00fces germ\u00e0niques despr\u00e9s de la caiguda de l'imperi rom\u00e0 d'occident, el franc\u00e8s durant la il\u00b7lustraci\u00f3 i fins i tot algun pr\u00e9stec del catal\u00e0).\n\u00e9s la segona llengua materna m\u00e9s parlada al m\u00f3n, despr\u00e9s del xin\u00e8s mandar\u00ed. \u00e9s la segona llengua m\u00e9s estudiada al m\u00f3n com a segona llengua, despr\u00e9s de l'angl\u00e8s. \u00e9s una de les lleng\u00fces oficials de l'organitzaci\u00f3 de les nacions unides.tamb\u00e9 \u00e9s una de les lleng\u00fces oficials de la uni\u00f3 europea, de l'organitzaci\u00f3 d'estats americans i de la uni\u00f3 africana. la majoria dels parlants es troben a l'hemisferi occidental, europa i els territoris espanyols de l'\u00e0frica (illes can\u00e0ries, ceuta i melilla). amb m\u00e9s de 100 milions d'habitants, m\u00e8xic cont\u00e9 la poblaci\u00f3 de parla castellana m\u00e9s gran del m\u00f3n. les seg\u00fcents quatre poblacions m\u00e9s grans de parla castellana resideixen a col\u00f2mbia (48 milions), espanya (46 milions), els estats units (40 milions) i l'argentina (39 milions).\nel castell\u00e0 \u00e9s la llengua oficial de 21 estats: argentina, bol\u00edvia (cooficial amb el qu\u00edtxua i l'aimara), col\u00f2mbia, costa rica, cuba, espanya (cooficial en algunes comunitats aut\u00f2nomes amb el catal\u00e0, el gallec, el basc i l'occit\u00e0), equador, el salvador, guinea equatorial (cooficial amb el franc\u00e8s i el portugu\u00e8s), guatemala, hondures, m\u00e8xic, nicaragua, panam\u00e0, paraguai (cooficial amb el guaran\u00ed), el per\u00fa (cooficial amb el qu\u00edtxua i l'aimara), rep\u00fablica dominicana, s\u00e0hara occidental (cooficial amb l'\u00e0rab), uruguai, vene\u00e7uela i xile.\nals estats units nom\u00e9s \u00e9s cooficial a l'estat de nou m\u00e8xic i al territori de puerto rico.\n\n\n== hist\u00f2ria ==\n\nla llengua castellana es va desenvolupar a la regi\u00f3 nord-central de la pen\u00ednsula ib\u00e8rica, a partir del llat\u00ed vulgar, amb possible influ\u00e8ncia de les lleng\u00fces c\u00e8ltiques i del basc. algunes caracter\u00edstiques del castell\u00e0 inclouen la lenici\u00f3 (llat\u00ed: vita, castell\u00e0: vida), la palatalitzaci\u00f3 (llat\u00ed: annum, castell\u00e0: a\u00f1o), i diftongaci\u00f3 de les vocals breus e/o del llat\u00ed vulgar (llat\u00ed: terra, castell\u00e0: tierra; llat\u00ed: novum, castell\u00e0: nuevo); alguns d'aquests canvis fonol\u00f2gics es troben en altres lleng\u00fces rom\u00e0niques.\ndurant la reconquesta, aquest dialecte del nord es va estendre cap al sud i a altres regions de la pen\u00ednsula ib\u00e8rica.\nel primer diccionari llat\u00ed-castell\u00e0 (lexicon hoc est dictionarium ex sermone latino in hispaniensem), es va publicar a salamanca el 1492 per elio antonio de nebrija. el mateix any el propi nebrija va publicar tamb\u00e9 la seva gram\u00e1tica de la lengua castellana, una de les primeres gram\u00e0tiques d'una llengua vulgar publicades a europa. despr\u00e9s del segle xvi, la llengua es va portar a am\u00e8rica i algunes regions de l'\u00e0sia per la colonitzaci\u00f3 espanyola. al segle xx, es va portar a la guinea equatorial i al s\u00e0hara occidental.\n\n\n== distribuci\u00f3 geogr\u00e0fica ==\nl'espanyol o castell\u00e0 \u00e9s la llengua oficial de divuit pa\u00efsos a am\u00e8rica, a m\u00e9s d'espanya i guinea equatorial, per\u00f2 es parla en altres zones del m\u00f3n.\n\n\n=== am\u00e8rica ===\nla majoria dels hispanoparlants es troben en hispanoam\u00e8rica. m\u00e8xic \u00e9s el pa\u00eds amb el major nombre m\u00e9s gran de parlants (gaireb\u00e9 una quarta part del total). amb una denominaci\u00f3 o altra, \u00e9s la llengua oficial de bol\u00edvia. \u00e9s cooficial amb \u00abtots els idiomes de les nacions i pobles ind\u00edgenes camperols aut\u00f2ctons\u00bb, col\u00f2mbia (juntament amb les lleng\u00fces i dialectes els grups \u00e8tnics als seus territoris), costa rica, cuba, a l'equador, en un document del tribunal constitucional queda recollit:  tamb\u00e9 al salvador, guatemala, i hondures. la constituci\u00f3 de nicaragua, estableix a m\u00e9s que:  tamb\u00e9 a panam\u00e0, i al paraguai, on \u00e9s cooficial amb el guaran\u00ed, ja que aquest \u00e9s l'idioma m\u00e9s parlat al paraguai per nombre de parlants nadius. al per\u00fa \u00e9s cooficial amb el qu\u00edtxua, l'aimara i altres lleng\u00fces ind\u00edgenes all\u00e0 on aquestes predominen, i a vene\u00e7uela la constituci\u00f3 estableix que:  no tenen reconeixement de llengua oficial altres pa\u00efsos llatinoamericans on \u00e9s una llengua parlada: argentina, xile, puerto rico, rep\u00fablica dominicana, uruguai, i a m\u00e8xic, on \u00e9s oficial de facto; no existeix una declaraci\u00f3 constitucional com a llengua oficial. la llei general de drets ling\u00fc\u00edstics dels pobles ind\u00edgenes assenyala que totes les lleng\u00fces ind\u00edgenes que es parlin s\u00f3n lleng\u00fces nacionals i igualment v\u00e0lides en tot el territori nacional. a puerto rico, segons els successius plebiscits de l'estatus pol\u00edtic del pa\u00eds, que se sumaven a l'establert per la constituci\u00f3 de 1952, es va establir el seg\u00fcent: \n\n\n==== l'am\u00e8rica no hispanoparlant ====\nhi ha una realitat ling\u00fc\u00edstica singular als estats units a causa de l'aven\u00e7 progressiu del biling\u00fcisme, especialment en ciutats cosmopolites com nova york, los angeles, chicago, miami, houston, san antonio, denver, baltimore, i seattle. en l'estat de nou m\u00e8xic el castell\u00e0 s'utilitza fins i tot en l'administraci\u00f3 estatal, encara que aquest estat no t\u00e9 cap llengua oficial establerta a la constituci\u00f3. el castell\u00e0 neomexic\u00e0 es remunta als temps de la colonitzaci\u00f3 espanyola en el segle xvi i conserva nombrosos arcaismes. el castell\u00e0 t\u00e9 una llarga hist\u00f2ria als estats units, molts estats i accidents geogr\u00e0fics van ser nominats en aquesta llengua, i s'ha enfortit per la immigraci\u00f3 procedent de la resta d'am\u00e8rica. els estats units \u00e9s el segon pa\u00eds amb major nombre d'hispanoparlants.el castell\u00e0 s'ha tornat important al brasil a causa de la proximitat i el comer\u00e7 creixent amb els seus ve\u00efns hispanoamericans, per exemple, com a membre de mercosur. el 2005, el congr\u00e9s nacional del brasil va aprovar el decret, signat pel president, conegut com a llei de l'espanyol, que l'ofereix com a llengua d'ensenyament en els col\u00b7legis i liceus del pa\u00eds. en moltes ciutats frontereres, especialment amb l'argentina i l'uruguai, es parla una llengua mixta anomenada portu\u00f1ol.el castell\u00e0 no t\u00e9 reconeixement oficial a l'antiga col\u00f2nia brit\u00e0nica de belize. no obstant aix\u00f2, d'acord amb un cens de l'any 2000, el 52,1% de la poblaci\u00f3 parla castell\u00e0 \"molt b\u00e9\". es parla principalment pels descendents hispans que han habitat la regi\u00f3 des del segle xvii. tanmateix, l'angl\u00e8s roman com l'\u00fanica llengua oficial. a l'illa caribenya d'aruba, el parla gran quantitat de persones. per contra, a les ve\u00efnes curazao i bonaire, el parla una minoria. a causa de la proximitat amb vene\u00e7uela, en les tres illes es reben mitjans de comunicaci\u00f3 en castell\u00e0, principalment canals televisius, a causa dels estrets vincles comercials i la import\u00e0ncia del turisme hispanoparlant. en els darrers anys, es va introduir l'ensenyament b\u00e0sic obligatori del castell\u00e0 a les escoles, encara que sense car\u00e0cter oficial (les \u00faniques lleng\u00fces oficials d'aruba i les antilles holandeses, fins ara s\u00f3n el neerland\u00e8s i el papiamento). finalment, el castell\u00e0 no \u00e9s l'idioma oficial d'hait\u00ed. encara que el seu idioma oficial \u00e9s el franc\u00e8s, el crioll haiti\u00e0 \u00e9s \u00e0mpliament parlat. prop de la frontera amb la ve\u00efna rep\u00fablica dominicana el castell\u00e0 b\u00e0sic \u00e9s compr\u00e8s i parlat col\u00b7loquialment.\n\n\n=== europa ===\nel castell\u00e0 \u00e9s llengua oficial d'espanya. tamb\u00e9 es parla a gibraltar, i a andorra, on \u00e9s la llengua materna majorit\u00e0ria a causa de la immigraci\u00f3, per\u00f2 no \u00e9s la llengua pr\u00f2pia i oficial com s\u00ed que ho \u00e9s el catal\u00e0. tamb\u00e9 s'utilitza en petites comunitats en altres pa\u00efsos europeus, principalment al regne unit, fran\u00e7a, alemanya i su\u00efssa, on \u00e9s la llengua materna de l'1,7% de la poblaci\u00f3, cosa que la situa com la llengua minorit\u00e0ria m\u00e9s parlada en aquest pa\u00eds per darrere de tres de les quatre lleng\u00fces oficials. a r\u00fassia el 2008, es va crear un canal de tv 24 hores en castell\u00e0 sota el nom de rusia hoy. a gibraltar opera la gbc (gibraltar broadcasting corporation) en castell\u00e0 i angl\u00e8s.el castell\u00e0 \u00e9s una de les lleng\u00fces oficials de la uni\u00f3 europea, i gaireb\u00e9 19 milions d'europeus majors de 15 anys parlen castell\u00e0 fora d'espanya a la ue, comptant amb els que l'han apr\u00e8s correctament com a llengua estrangera.\n\n\n=== \u00e0sia ===\nel cas de les filipines, antiga col\u00f2nia espanyola, \u00e9s bastant at\u00edpic, ja que a difer\u00e8ncia d'altres pa\u00efsos hispans, no va aconseguir la seva independ\u00e8ncia despr\u00e9s dels seus moviments revolucionaris del segle xix. per contra, i a causa de la intervenci\u00f3 nord-americana, filipines va passar a ser col\u00f2nia dels eua a partir de 1899. des d'aleshores, les seves autoritats van seguir una pol\u00edtica de deshispanitzaci\u00f3 del pa\u00eds i d'imposici\u00f3 de l'angl\u00e8s. malgrat que a les filipines hi havia entre un 10%-15% (unes 900.000 persones) de castellanoparlants a principis del segle xx, i que la primera constituci\u00f3 promulgada el 1899 tenia establert el castell\u00e0 com a llengua oficial, les autoritats nord-americanes van imposar progressivament l'\u00fas de l'angl\u00e8s, especialment despr\u00e9s de la guerra filipinoamericana que va delmar la burgesia urbana hispanoparlant. el castell\u00e0 va perdre el seu estatus oficial el 1987, durant l'administraci\u00f3 de coraz\u00f3n aquino. no obstant aix\u00f2, la presidenta gloria macapagal-arroyo va anunciar el 2007, durant la seva visita oficial a espanya, que la llengua castellana ser\u00e0 novament obligat\u00f2ria en el curr\u00edculum escolar. posteriorment, el govern de les filipines va confirmar que el castell\u00e0 s'incorporar\u00e0 en l'ensenyament secundari a mitjans del 2009. el 2009, l'acad\u00e8mica i presidenta filipina gloria macapagal ha estat guardonada amb el premi internacional don quixot 2009, que reconeix la iniciativa educativa de la rep\u00fablica de les filipines d'introduir la llengua castellana en els plans d'estudi nacionals, i amplia l'\u00e0rea de col\u00b7laboraci\u00f3 pol\u00edtica, institucional i econ\u00f2mica que es desenvolupa en llengua castellana.\nla cadena de televisi\u00f3 de la xina cctv (china central television) l'octubre de 2007 va comen\u00e7ar a emetre un canal de tv nom\u00e9s en castell\u00e0 (cctv-e).\n\n\n=== \u00e0frica ===\nel castell\u00e0 \u00e9s la llengua oficial, i m\u00e9s parlada, de guinea equatorial. tamb\u00e9 es parla a les ciutats espanyoles a l'\u00e0frica del nord (ceuta i melilla) i en la comunitat aut\u00f2noma de les illes can\u00e0ries (143.000 i 2.032.833 persones, respectivament).\na tinduf, alg\u00e8ria, hi ha uns 200.000 refugiats sahrau\u00eds que poden llegir i escriure la llengua, i milers d'ells van rebre educaci\u00f3 universit\u00e0ria oferta per cuba i espanya.\ndins del marroc septentrional, antic protectorat espanyol que est\u00e0 a prop d'espanya, aproximadament unes 20.000 persones parlen castell\u00e0 com a llengua materna. altres llocs on el castell\u00e0 t\u00e9 pres\u00e8ncia \u00e9s luena, a angola per la pres\u00e8ncia de l'ex\u00e8rcit cub\u00e0.\nrecentment la ciutat gabonesa de cocobeach mitjan\u00e7ant un com\u00fa acord amb guinea equatorial es va fer binacional, per la qual cosa se li va donar estatus d'oficialitat a la llengua castellana.\na m\u00e9s, \u00e9s parlat per les comunitats equatoguineanes que van fugir durant la dictadura de francisco mac\u00edas nguema, i que ara es troben en pa\u00efsos com gabon, camerun i nig\u00e8ria.\n\n\n=== oceania ===\nentre els pa\u00efsos i territoris a oceania, el castell\u00e0 es parla a l'illa de pasqua, territori de xile. a m\u00e9s, i d'acord amb el cens de 2001, hi ha 93.593 hispanoparlants a austr\u00e0lia, i en el cens de 2006, es va elevar a 98.001; la majoria viuen a sydney. a nova zelanda, el cens de 2001 va registrar un total de 14.676 hispanoparlants. en el cens de 2006, la xifra va augmentar a 21.645.les nacions de guam, palau, mariannes del nord, illes marshall i els estats federats de micron\u00e8sia van tenir castellanoparlants, ja que van ser col\u00f2nies espanyoles fins a 1898.\n\n\n== estimaci\u00f3 del nombre dels que el parlen per pa\u00eds ==\nla seg\u00fcent taula d'hispanoparlants s'ha elaborat en funci\u00f3 de percentatges i conceptes (nadius, no nadius amb compet\u00e8ncia major o menor de l'idioma i aprenents) realitzats per l'estudi \"el valor econ\u00f2mic de l'espanyol\", per\u00f2 incorporant les estimacions actualitzades dels censos de cada pa\u00eds o, en defecte, la font poblacional \u00e9s de nacions unides per al 2009. tamb\u00e9 s'incorpora una estimaci\u00f3 m\u00e9s actualitzada d'estudiants de castell\u00e0 de 17,8 milions, per 14 que figura en l'esmentat estudi.\nl'estudi \"el valor econ\u00f2mic de l'espanyol\" es va centrar sobre parlants de castell\u00e0 basant-se en dades de poblaci\u00f3 entre 2000 i 2005. el resultat va ser d'un total de gaireb\u00e9 440 milions. uns 400 milions de parlants eren nadius d'espanyol (359.461.000 on el castell\u00e0 \u00e9s oficial, m\u00e9s altres 40.520.000 on no ho \u00e9s), 23.138.000 milions de parlants no nadius (entre els que s'utilitzen les dades de l'eurobar\u00f2metre per a la ue), a m\u00e9s considera l'estimaci\u00f3 de l'instituto cervantes de 14 milions d'estudiants d'espanyol en el m\u00f3n, i finalment, 1.860.000 estrangers amb compet\u00e8ncia limitada d'espanyol, en els pa\u00efsos amb l'espanyol oficial. tamb\u00e9 es diu en aquest informe que, sense ser tan rigorosos en l'an\u00e0lisi, la poblaci\u00f3 hispanoparlant podria estar en el llindar dels 500 milions. per exemple, la dada de poblaci\u00f3 de m\u00e8xic, espanya o vene\u00e7uela s\u00f3n del cens del 2001, i no estimacions censals del 2008 basades en el cens del 2001, com s'ha utilitzat en la taula que aqu\u00ed es presenta.\n\na les files amb color m\u00e9s fosc de fons, figuren els pa\u00efsos amb castell\u00e0 oficial. a la primera columna figuren estimacions de la poblaci\u00f3 actualitzada de cada pa\u00eds. l'estimaci\u00f3 dels parlants com a llengua materna s'ha calculat en funci\u00f3 dels percentatges de l'annex: parlants d'espanyol com a llengua materna en el 2003 (segons el britannica book). l'estimaci\u00f3 dels parlants nadius (com a primera llengua en el m\u00f3n i segona llengua en pa\u00efsos amb l'espanyol oficial), s'ha calculat en funci\u00f3 dels percentatges de l'estudi de la demografia de la llengua espanyola.a les files amb color fons blanc, figuren els pa\u00efsos amb espanyol no oficial, on es parla castell\u00e0 com a llengua materna pels hispans que hi han emigrat i pels parlants d'espanyol com a llengua estrangera. els parlants d'espanyol com a llengua estrangera a la ue (com a primera llengua apresa a la pen\u00faltima columna, i com a primera i segona en l'\u00faltima) figuren a l'eurobar\u00f2metre (2006), amb els que s\u00f3n capa\u00e7os de mantenir una conversa en espanyol. les xifres d'estudiants figura en l'annex: estudiants i parlants de castell\u00e0, segons l'anuari de l'instituto cervantes.\n\n\n== fonologia ==\ntaula de fonemes conson\u00e0ntics:\n\nel sistema consonant del castell\u00e0 va sofrir canvis importants que el van separar de la resta de les lleng\u00fces ib\u00e8riques:\n\nla /f/ inicial va evolucionar a una /h/ suau, so que es va perdre despr\u00e9s, encara que a l'ortografia es conserva (\"facer\" \u2192 \"hacer\")\nla consonant /b/ i la /v/ tenen el mateix so bilabial oclusiu o fricatiu, encara que l'ortografia conserva la difer\u00e8ncia hist\u00f2rica.\nla consonant sonora alveolar fricativa /z/ (que s'escrivia \"s\" entre dues vocals com el catal\u00e0 actual), es va convertir en alveolar fricativa sorda /s/ (que s'escrivia \"ss\" entre dues vocals, com el catal\u00e0 actual). avui en dia, en castell\u00e0 s'escriu nom\u00e9s \"s\", i el so \u00e9s com la \"ss\" catalana.\nl'africada postalveolar sonora /dz/ (que s'escrivia \"z\" amb el mateix so que la z catalana), es va convertir en sorda (/ts/), (com ho eren la \"\u00e7\", \"ce\", \"ci\" del castell\u00e0 antic), i aquest so /ts/ es va convertir al nord d'espanya en la consonant interdental /\u03b8/, (que ara s'escriu \"z\", \"ce\", \"ci\"), per\u00f2 al sud d'espanya i a llatinoam\u00e8rica es va convertir en el so /s/.\nla fricativa postalveolar sonora /\u0292/ (que s'escrivia \"j, \"ge\", \"gi\", i que es pronunciava com en el catal\u00e0 actual), es va unir amb la sorda /\u0283/ (que s'escrivia \"x\", i que es pronunciava com la x en el catal\u00e0 actual de la paraula \"aix\u00f2\"). posteriorment, va evolucionar a /x/ (so similar a la /h/ per\u00f2 amb m\u00e9s for\u00e7a, inexistent en el catal\u00e0, i que en el castell\u00e0 actual s'escriu \"j\", \"ge\", \"gi\").no obstant aix\u00f2, la pronunciaci\u00f3 antiga del castell\u00e0 s'ha preservat en la llengua sefardita, coneguda com a \"ladino\", que \u00e9s parlada pels descendents dels jueus sefardites que van ser expulsats d'espanya el segle xv.\n\n\n== gram\u00e0tica ==\nel castell\u00e0 \u00e9s una llengua flexiva en la morfologia. t\u00e9 categories variables, que s\u00f3n el verb, el nom, el determinant, el pronom i l'adjectiu i d'altres invariables com la preposici\u00f3, la conjunci\u00f3 i l'adverbi. el seu paradigma est\u00e0 format per dos g\u00e8neres (mascul\u00ed i femen\u00ed) i dos nombres (singular i plural) si b\u00e9 en determinats mots queden restes d'un model m\u00e9s complex (com el g\u00e8nere neutre d'alguns pronoms o paraules com \"ambos\").\nla conjugaci\u00f3 verbal es basa en tres models, marcats per la terminaci\u00f3 de l'infinitiu (-ar, -er, -ir), que adopten diferents terminacions segons el temps i el mode (indicatiu, subjuntiu i imperatiu). els verbs presenten major varietat que altres lleng\u00fces molt parlades com l'angl\u00e8s per\u00f2 quantitativament amb menys irregularitats que idiomes ve\u00efns com el catal\u00e0.\nl'ordre can\u00f2nic de la frase \u00e9s subjecte-verb-complement (\u00e9s per tant una llengua svo) per\u00f2 el castell\u00e0 admet for\u00e7a varietat en la posici\u00f3 dels elements per denotar \u00e8mfasi o per q\u00fcestions estil\u00edstiques. \u00e9s el verb l'element que marca la funci\u00f3 sint\u00e0ctica de la resta, tant per col\u00b7locaci\u00f3 com per sentit, ja que el castell\u00e0 no t\u00e9 casos gramaticals que indiquin el paper dels diferents sintagmes.\n\n\n== l\u00e8xic ==\nel 94% del l\u00e8xic de l'espanyol es considera patrimonial, \u00e9s a dir, evolucionat directament del llat\u00ed, mentre que la resta s\u00f3n manlleus d'altres lleng\u00fces. aquests idiomes d'influ\u00e8ncia han anat variant hist\u00f2ricament: al segle ix predominaven els arabismes, al xvi els italianismes i al xx els anglicismes, segons l'idioma de prestigi de cada \u00e8poca i els contactes entre cultures. tamb\u00e9 s'observa un canvi segons el camp sem\u00e0ntic, aix\u00ed a la cuina es prefereixen els pr\u00e9stecs italians o francesos; el l\u00e8xic b\u00e8l\u00b7lic t\u00e9 un fort component germ\u00e0nic i en les noves tecnologies predominen les paraules manllevades de l'angl\u00e8s. a m\u00e9s hi ha una petita part del l\u00e8xic compost per paraules d'origen japon\u00e8s, anomenades japonismes.\n\n\n== variacions dialectals ==\nexisteixen variacions dialectals (fonol\u00f2giques, gramaticals, l\u00e8xiques) en el castell\u00e0 parlat a les diverses regions de la pen\u00ednsula ib\u00e8rica i a les diverses \u00e0rees castellanoparlants d'am\u00e8rica.\nla varietat amb m\u00e9s parlants \u00e9s el castell\u00e0 mexic\u00e0, que seria parlat per una cinquena part de tots els parlants de castell\u00e0 al m\u00f3n. una de les seves caracter\u00edstiques principals \u00e9s la reducci\u00f3 o p\u00e8rdua d'algunes vocals \u00e0tones, especialment en contacte amb -s en coda sil\u00b7l\u00e0bica.\na espanya, els dialectes septentrionals se solen considerar m\u00e9s propers a l'est\u00e0ndard oral, encara que els dialectes meridionals han rebut creixent acceptaci\u00f3 als mitjans durant l'\u00faltim mig segle.\nel parlar de madrid, que t\u00e9 alguns trets espec\u00edficament meridionals, com el yeismo i l'aspiraci\u00f3 de les -s en coda sil\u00b7l\u00e0bica, se sol considerar a la pr\u00e0ctica com la varietat oral est\u00e0ndard en el cine i la televisi\u00f3.\n\n\n=== fonologia ===\n\nentre les diverg\u00e8ncies en aquest aspecte tenim aquestes grans divisions:\n\nla diferenciaci\u00f3 hist\u00f2rica entre /s/ (sibilant alveolar sorda) i /\u03b8/ (fricativa interdental sorda) nom\u00e9s es conserva a la part septentrional de la pen\u00ednsula ib\u00e8rica, aproximadament fins a toledo. a tota am\u00e8rica, can\u00e0ries, i la part meridional d'espanya aquests dos fonemes van confondre's en un de sol (a andalusia ja al segle xv), que va resultar /s/ a tot arreu (dit seseo), excepte en una part d'andalusia oriental on la fusi\u00f3 va ser a favor de /\u03b8/ (dit ceceo). el seseo \u00e9s majoritari entre els parlants actuals de castell\u00e0 al m\u00f3n.la diferenciaci\u00f3 hist\u00f2rica entre /j/ (aproximant palatal sonora) i /\u028e/ (lateral palatal) solament es conserva en algunes zones de la pen\u00ednsula ib\u00e8rica (gal\u00edcia, castella i lle\u00f3, pa\u00eds basc, navarra, arag\u00f3, part de catalunya, pa\u00eds valenci\u00e0), i a tota la zona andina i central d'am\u00e8rica del sud (part de col\u00f2mbia, equador, el per\u00fa, bol\u00edvia, paraguay). especialment en zones biling\u00fces on l'altra llengua mant\u00e9 aquesta distinci\u00f3, per exemple: gallec, basc, alguns dialectes del catal\u00e0, i algunes lleng\u00fces amer\u00edndies com el qu\u00edtxua, l'aimara o el guaran\u00ed. la confusi\u00f3 dels dos sons, l'anomenat ye\u00edsmo, \u00e9s majoritari entre els parlants actuals de castell\u00e0 al m\u00f3n. a les varietats que han conf\u00f3s els dos fonemes, el so exacte varia entre una semiconsonant [j], o una fricativa palatal sonora [\u029d] (en castell\u00e0 de madrid, que alterna amb una africada palatal [d\u029d] en posici\u00f3 inicial o rere consonant), fins a una fricativa postalveolar sonora [\u0292] (a la major part de l'hemisferi sud), o una fricativa postalveolar sorda [\u0283] (en rioplatense).l'aspiraci\u00f3 de les -s finals o en coda sil\u00b7l\u00e0bica, que apareix a andalusia, can\u00e0ries, i al carib.la realitzaci\u00f3 del fonema fricatiu velar sord /x/, que apareix amb una pronunciaci\u00f3 m\u00e9s relaxada [h] a andalusia, can\u00e0ries, i al carib.la realitzaci\u00f3 del fonema africat postalveolar sord /t\u0283/, que apareix com una dental palatalitzada [t\u02b2] a can\u00e0ries, i apareix desafricat [\u0283] a part d'andalusia i a tot el carib.la neutralitzaci\u00f3 de vocals \u00e0tones finals (realitzades com vocals centrals laxes [\u0259] o amb arrodoniment [\u0275]), que apareix a m\u00e8xic i a l'altipl\u00e0 dels andes.\n\n\n=== gram\u00e0tica ===\n\n\n==== pronoms personals ====\nla difer\u00e8ncia m\u00e9s important s\u00f3n els diferents sistemes de pronoms personals de 2a persona singular (t\u00fa/vos/usted) i plural (vosotros/ustedes).\nel castell\u00e0 t\u00e9 tres pronoms personals de la segona persona del singular: t\u00fa, usted i vos. t\u00fa i vos s\u00f3n informals a les respectives zones on es fan servir. antigament a espanya vos era molt formal. usted \u00e9s gaireb\u00e9 universalment formal, amb excepci\u00f3 de part de col\u00f2mbia. en canvi el voseo, l'\u00fas del pronom vos en comptes de t\u00fa, \u00e9s general a l'argentina, guatemala, hondures, el salvador, nicaragua, costa rica, l'equador, el paraguai, l'uruguai, antioquia, l'eix cafeter, zulia i en certes zones d'espanya (gal\u00edcia).\nel castell\u00e0 t\u00e9 dos pronoms personals per a la segona persona del plural: vosotros i ustedes. a espanya, ambdues formes s\u00f3n utilitzades, la primera \u00e9s informal i la segona \u00e9s formal. a llatinoam\u00e8rica i la major part de can\u00e0ries, nom\u00e9s s'utilitza ustedes formalment i informalment, vosotros \u00e9s considerat molt arcaic. a andalusia occidental de vegades es combina ustedes amb conjugaci\u00f3 de la segona persona del plural: \"ustedes cant\u00e1is\".\n\nen algunes parts de l'espanya septentrional hi ha desviacions de l'est\u00e0ndard en l'\u00fas dels pronoms febles de tercera persona per a objecte directe o indirecte per a persones (la\u00edsmo, le\u00edsmo).\n\nla\u00edsmo: \u00fas del pronom la per objecte indirecte de persona femenina; exemple: yo la dije que... (a ella) (l'\u00fas est\u00e0ndard seria amb el pronom le sense marca de g\u00e8nere)\nle\u00edsmo: \u00fas del pronom le per objecte directe de persona masculina; exemple: yo le desped\u00ed (a \u00e9l) (l'\u00fas considerat m\u00e9s est\u00e0ndard seria amb el pronom lo mascul\u00ed, encara que l'\u00fas amb le es tolera quan l'objecte \u00e9s una persona)\n\n\n==== conjugaci\u00f3 ====\nla conjugaci\u00f3 de la segona persona del singular difereix for\u00e7a a les diferents regions de parla castellana. aquestes s\u00f3n algunes formes per a dir \"tu parles\", utilitzant el pronom que es considera informal a les seg\u00fcents regions o pa\u00efsos:\n\nespanya i m\u00e8xic: t\u00fa hablas\nargentina i am\u00e8rica central: vos habl\u00e1s\nuruguai: vos habl\u00e1s, t\u00fa habl\u00e1s\ncol\u00f2mbia: t\u00fa hablas, usted habla, sumerc\u00e9 habla, vos habl\u00e1s\nzulia: vos habl\u00e1is\nequador (regi\u00f3 andina): vos hablas, vos habl\u00e1is\nxile: t\u00fa hablas, t\u00fa habl\u00e1i, vo' habl\u00e1i (amb la essa de \"vos\" aspirada)una altra difer\u00e8ncia \u00e9s l'\u00fas del pret\u00e8rit perfet (yo he viajado) que era com\u00fa a la major part d'espanya (en franca regressi\u00f3), referit a un fet recent, quan a llatinoam\u00e8rica s'usa el passat simple (yo viaj\u00e9).\n\n\n=== l\u00e8xic ===\nalgunes paraules poden tenir usos molt diferents segons els pa\u00efsos de parla castellana. gr\u00e0cies a l'hegemonia en la ind\u00fastria editorial la majoria de formes espec\u00edfiques de la pen\u00ednsula ib\u00e8rica s\u00f3n generalment conegudes arreu, en canvi moltes formes americanes no s\u00f3n reconegudes de la mateixa manera a europa.\nper exemple les paraules espanyoles mantequilla, aguacate, albaricoque corresponen a manteca, palta, damasco respectivament a l'argentina, xile (excepte manteca), paraguay, el per\u00fa (excepte manteca, damasco), i uruguay.\nles paraules comun\u00edssimes espanyoles coger, pisar, concha es consideren extremadament grolleres en algunes parts d'am\u00e8rica llatina, on coger i pisar volen dir fotre, cardar, mantenir relacions sexuals i concha vol dir cony.\nla innocent paraula espanyola pinche (ajudant de cuiner) tamb\u00e9 \u00e9s una obscenitat a m\u00e8xic, mentre que a nicaragua nom\u00e9s vol dir que punxa. en castell\u00e0 d'espanya taco pot voler dir paraulota o pe\u00e7a de fusta, a xile vol dir embussament de tr\u00e0nsit, a l'argentina i per\u00fa vol dir tac\u00f3 (d'una sabata), a m\u00e8xic \u00e9s una mena d'entrep\u00e0 fet amb un pa pla de pan\u00eds.\nhi ha una xicoteta part del l\u00e8xic compost per paraules d'origen japon\u00e8s, anomenades japonismes.\n\n\n== els termes espanyol i castell\u00e0 ==\nla llengua t\u00e9 dos noms, i l'un o l'altre \u00e9s m\u00e9s freq\u00fcent segons situaci\u00f3 o pa\u00eds. internacionalment i fora del m\u00f3n castellanoparlant, un terme equivalent de l'espanyol \u00e9s m\u00e9s utilitzat. per contra, el terme castell\u00e0 (o similar, segons la llengua) \u00e9s molt utilitzat per marcar el contrast amb altres lleng\u00fces de l'estat espanyol. a am\u00e8rica espa\u00f1ol sembla m\u00e9s utilitzat, tamb\u00e9 fora i dins el m\u00f3n castellanoparlant (iberoam\u00e8rica), per\u00f2 castellano lidera la freq\u00fc\u00e8ncia a vene\u00e7uela, bol\u00edvia, el paraguai i l'argentina.\nel debat al voltant del nom de la llengua, espanyol i castell\u00e0, rau en si resulta m\u00e9s apropiat anomenar la llengua que es parla a hispanoam\u00e8rica, a espanya i a altres zones, \u00abespanyol\u00bb o \u00abcastell\u00e0\u00bb, o b\u00e9 si ambdues s\u00f3n formes perfectament sin\u00f2nimes i acceptables, que \u00e9s l'actual criteri que predomina a l'\u00e0mbit acad\u00e8mic.\ncom moltes de les controv\u00e8rsies relacionades amb la denominaci\u00f3 d'una llengua identificable amb un determinat territori (espanyol amb espanya, i castell\u00e0 amb castella), o que porta aparellada una ideologia o un passat hist\u00f2ric que provoca rebuig, o que implica una lluita en favor d'una denominaci\u00f3 \u00fanica per facilitar la seva identificaci\u00f3 internacional i la localitzaci\u00f3 de les produccions en aquesta llengua (per exemple, en xarxes inform\u00e0tiques), la controv\u00e8rsia \u00e9s d'arrel ideol\u00f2gica, pol\u00edtica i econ\u00f2mica.\ndes del punt de vista estrictament ling\u00fc\u00edstic, no hi ha prefer\u00e8ncies per una denominaci\u00f3 o una altra. la ci\u00e8ncia ling\u00fc\u00edstica, sempre que no actu\u00ef ideol\u00f2gicament, es limita a estudiar i caracteritzar la complexitat dels sistemes ling\u00fc\u00edstics interrelacionats que componen un diasistema o llengua hist\u00f2rica, entesa com un conjunt m\u00e9s o menys complex de varietats geolectals, sociolectals i funcionals, variables al seu torn al llarg del temps, i tamb\u00e9 des del vessant terminol\u00f2gic, en qu\u00e8 es recullen i estudien els diversos usos anomenem d'una llengua o fam\u00edlia de varietats. per a la ling\u00fc\u00edstica, doncs, ambd\u00f3s termes s\u00f3n v\u00e0lids a l'hora de designar el diasistema de la llengua hist\u00f2rica anomenada popularment i oficialment castellana o espanyola.\nen l'\u00e0mbit normatiu prescriptiu, segons la normativa establerta per als principals organismes de pol\u00edtica ling\u00fc\u00edstica de l'\u00e0rea hispanoparlant pel que fa a la codificaci\u00f3 de l'est\u00e0ndard idiom\u00e0tic (real academia espa\u00f1ola i asociaci\u00f3n de academias de la lengua espa\u00f1ola), castell\u00e0 i espanyol s\u00f3n termes sin\u00f2nims, encara que el diccionario panhisp\u00e1nico de dudas, obra de car\u00e0cter normatiu actualment vigent recomana no obstant la denominaci\u00f3 d'\u00abidioma espanyol\u00bb per ser la usada generalment en altres idiomes (spanish, spanisch, spaans, spagnolo, etc., encara que tamb\u00e9 es diu castel\u00e1n, castelhano, castell\u00e0, castigliano, castillian, etc.). per contra, des del punt de vista jur\u00eddic s'ha optat per altres solucions. per exemple l'article 3 de la constituci\u00f3 espanyola afirma que \u00abel castell\u00e0 \u00e9s la llengua espanyola oficial de l'estat\u00bb.\n\n\n== refer\u00e8ncies ==\n\n\n== bibliografia ==\ncid lucas, fernando \u00abla presencia de palabras japonesas en el castellano: una lectura antropol\u00f3gica de su incorporaci\u00f3n\u00bb. observatorio iberoamericano de la econom\u00eda y la sociedad del jap\u00f3n, 6, 2009, p\u00e0g. 1-8.\n\n\n== vegeu tamb\u00e9 ==\n\u00e0frica llatina\nalfabet castell\u00e0\ncastell\u00e0 a catalunya\ncastell\u00e0 de bol\u00edvia\ncanvi fon\u00e8tic \u00abf \u2192 h\u00bb del castell\u00e0\ninterfer\u00e8ncies gramaticals del castell\u00e0 sobre el catal\u00e0\nllista de falsos amics del catal\u00e0 amb el castell\u00e0\nllista de mots castellans d'origen catal\u00e0\ncaracter\u00edstiques ling\u00fc\u00edstiques del castell\u00e0 parlat per catalan\u00f2fons\n\n\n== enlla\u00e7os externs ==\nreal academia espa\u00f1ola\ndiccionari espanyol-catal\u00e0 i catal\u00e0-espanyol en l\u00ednia\ninformaci\u00f3 sobre castell\u00e0 a la xv edici\u00f3 de l'ethnologue, amb el codi \u201cspa\u201d (angl\u00e8s)\n\nviccionari"