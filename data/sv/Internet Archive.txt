"internet archive \u00e4r en webbplats med ett arkiv som \u00e4r tillg\u00e4ngligt \u00f6ver internet. i webbplatsen ing\u00e5r wayback machine med arkiverade kopior av olika webbplatser fr\u00e5n 1996 och fram\u00e5t, samt arkiverade ljudband, datorprogram och filmer, som antingen inte har upphovsr\u00e4tt eller har en creative commons-licens.\n\n\n== textsamlingar ==\ni internet archive samlas \u00e4ven digitaliserade b\u00f6cker fr\u00e5n ett flertal olika bibliotek samt fr\u00e5n m\u00e5nga specialsamlingar. i oktober 2008 hade internet archive 18 platser i fem l\u00e4nder d\u00e4r inskanning av b\u00f6cker p\u00e5gick. sammantaget skannades cirka 1 000 b\u00f6cker per dag. arbetet finansieras av bibliotek och stiftelser och tidigare \u00e4ven av microsoft. internet archive samlar till skillnad fr\u00e5n exempelvis google book search (google b\u00f6cker) endast b\u00f6cker som \u00e4r i public domain eller fr\u00e5n vilka de f\u00e5tt till\u00e5telse fr\u00e5n f\u00f6rfattarna.mellan 2006 och 2008 hade microsoft ett samarbete med internet archive genom dess projekt live search books, inom vilket 300 000 b\u00f6cker skannades in och donerades till samlingarna. microsoft st\u00f6dde \u00e4ven projektet ekonomiskt och med utrustning f\u00f6r inskanning. den 23 maj 2008 avbr\u00f6t dock microsoft sitt st\u00f6d till projektet.i oktober 2007 b\u00f6rjade internet archive \u00e4ven f\u00f6ra in b\u00f6cker som skannats in av google book search och som \u00e4r i public domain.\n\n\n== wayback machine ==\nwayback machine \u00e4r ett s\u00f6kbart digitalt arkiv \u00f6ver webben som drivs av internet archive. det \u00e4r inte det enda i sin sort, men \u00e4r det arkiv som har indexerat flest sidor sedan starten 1996; m\u00e5let med tj\u00e4nsten \u00e4r att arkivera hela webben. den teknik som anv\u00e4nds f\u00f6r att s\u00f6ka och h\u00e4mta webbsidor att arkivera \u00e4r en s\u00e5 kallad spindel, vilken letar efter sidor att indexera och som \u00e4ven f\u00f6ljer hyperl\u00e4nkar vidare till nya sidor. till exempel kan detta datorprogram s\u00f6ka efter sidor via s\u00f6kmotorer som google. allt kan inte sparas d\u00e5 det finns restriktioner av olika tekniska sk\u00e4l.\n\n\n== wikipedia-projekt ==\nefter presidentvalet i usa 2016 inledde internet archive ett projekt f\u00f6r att underl\u00e4tta k\u00e4llh\u00e4nvisning av artiklar p\u00e5 wikipedia. det skedde i ljuset av framv\u00e4xten av begrepp som fejknyheter, filterbubblor och svagheter i k\u00e4llbel\u00e4ggning via exempelvis google books.\n\n\n== se \u00e4ven ==\nprojekt gutenberg\nprojekt runeberg\nwikisource\nkulturarw3\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, internet archive, 23 februari 2017.\n\n\n=== noter ===\n\n\n== externa l\u00e4nkar ==\nofficiell webbplats"