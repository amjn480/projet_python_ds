"zesp\u00f3\u0142 aspergera (za) (ang. asperger\u2019s syndrome, as) \u2013 by\u0142a nazwa ca\u0142o\u015bciowego zaburzenia rozwoju (neurorozwojowego), kt\u00f3re w dsm-5 oraz icd-11 nie jest ju\u017c uznawane jako odr\u0119bna diagnoza, poniewa\u017c zosta\u0142o po\u0142\u0105czone z zaburzeniem ze spektrum autyzmu (ang. autism spectrum disorder \u2013 asd). \nnazwa pochodzi od nazwiska austriackiego pediatry hansa aspergera, kt\u00f3ry w 1944 roku opisa\u0142 znajduj\u0105ce si\u0119 pod jego opiek\u0105 dzieci, kt\u00f3re z trudem nawi\u0105zywa\u0142y przyja\u017anie, nie rozumia\u0142y gest\u00f3w i uczu\u0107 innych os\u00f3b, prowadzi\u0142y jednostronne rozmowy o swoich ulubionych zainteresowaniach, by\u0142y niezdarne (zob. te\u017c badania simona barona-cohena). po raz pierwszy termin asperger\u2019s syndrome zosta\u0142 u\u017cyty w 1981 roku w publikacji lorny wing. zwr\u00f3ci\u0142a ona uwag\u0119 na to, i\u017c u niekt\u00f3rych dzieci z objawami autyzmu we wczesnym dzieci\u0144stwie by\u0142a dobrze rozwini\u0119ta mowa i procesy poznawcze, a zaburzony rozw\u00f3j motoryczny i spo\u0142eczny. stwierdzi\u0142a ona, \u017ce s\u0105 to zaburzenia opisane wcze\u015bniej przez aspergera.\n\n\n== charakterystyka ==\nzaburzenie to obejmuje m.in. trudno\u015bci w zakresie umiej\u0119tno\u015bci spo\u0142ecznych oraz akceptowaniu zmian, ograniczon\u0105 elastyczno\u015b\u0107 my\u015blenia przy braku upo\u015bledzenia umys\u0142owego oraz ograniczone, w\u0105skie i powtarzaj\u0105ce si\u0119 zachowania oraz zainteresowania. objawy te ograniczaj\u0105 lub upo\u015bledzaj\u0105 codzienne funkcjonowanie. rozw\u00f3j mowy oraz rozw\u00f3j poznawczy przebiega bardziej typowo w por\u00f3wnaniu do zaburze\u0144 ze spektrum o wi\u0119kszym nasileniu objaw\u00f3w. g\u0142\u00f3wnymi kryteriami r\u00f3\u017cnicuj\u0105cymi zesp\u00f3\u0142 aspergera od innych zaburze\u0144 autystycznych s\u0105: brak op\u00f3\u017anienia rozwoju mowy i innych istotnych jej zaburze\u0144 uniemo\u017cliwiaj\u0105cych logiczn\u0105 komunikacj\u0119 oraz typowy rozw\u00f3j poznawczy.\nludzie z tym zaburzeniem przypominaj\u0105 osoby z autyzmem dzieci\u0119cym pod tym wzgl\u0119dem, \u017ce od wczesnego dzieci\u0144stwa wyst\u0119puje u nich ten sam rodzaj trudno\u015bci. w stosunku do autyzmu dzieci\u0119cego wyr\u00f3\u017cniaj\u0105 si\u0119 o wiele bardziej prawid\u0142owym rozwojem mowy i proces\u00f3w poznawczych, za\u015b z powodu swych niezwyk\u0142ych zainteresowa\u0144 mog\u0105 uchodzi\u0107 za ekscentryk\u00f3w.\nponiewa\u017c granice zespo\u0142u aspergera by\u0142y bardzo nieostre, obecnie (wg dsm-5, icd-11) nie wyr\u00f3\u017cnia si\u0119 go i traktuje na r\u00f3wni z pozosta\u0142ymi, wcze\u015bniej wyr\u00f3\u017cnianymi kategoriami w obr\u0119bie\nspektrum autyzmu. pokrewne zaburzenia to m.in. \u201eautyzm wysokofunkcjonuj\u0105cy\u201d (hfa, high-functioning autism; okre\u015blenie nieformalne, bez odzwierciedlenia w klasyfikacji medycznej), hiperleksja, zaburzenie semantyczno-pragmatyczne (spd, semantic pragmatic disorder), upo\u015bledzenie zdolno\u015bci niewerbalnego uczenia si\u0119 (nld, nonverbal learning disabilities/disorder), a tak\u017ce zaburzenia emocjonalne jak reaktywne zaburzenie przywi\u0105zania (rad, reactive attachment disorder), adhd i wiele innych rzadkich zespo\u0142\u00f3w \u2013 ich prawid\u0142owa diagnoza i rozr\u00f3\u017cnianie mog\u0105 sprawia\u0107 problemy w wielu indywidualnych przypadkach. dlatego nierzadko potocznie okre\u015bla si\u0119 mianem zespo\u0142u aspergera wszystkie relatywnie \u0142agodne zaburzenia rozwoju, gdzie g\u0142\u00f3wnym problemem jest nieumiej\u0119tno\u015b\u0107 nawi\u0105zywania kontakt\u00f3w spo\u0142ecznych.\nwymienia si\u0119 zesp\u00f3\u0142 sze\u015bciu g\u0142\u00f3wnych kryteri\u00f3w diagnostycznych gillberg\u00f3w z 1989 r., obejmuj\u0105cych aspekty, kt\u00f3re nie zosta\u0142y wymienione w dsm-iv czy icd-10.\ns\u0105 to:\n\nzaburzenia interakcji spo\u0142ecznej, nieumiej\u0119tno\u015b\u0107 lub brak ch\u0119ci wsp\u00f3\u0142pracy w grupie,\nzaburzenia mowy i j\u0119zyka (op\u00f3\u017aniony rozw\u00f3j, powierzchownie perfekcyjny j\u0119zyk ekspresyjny, sztywna i pedantyczna mowa, nietypowa prozodia i charakterystyka g\u0142osu, uszkodzenie zdolno\u015bci rozumienia j\u0119zyka \u2013 przede wszystkim znacze\u0144 przeno\u015bnych i ukrytych)\nzaw\u0119\u017cone, specjalistyczne zainteresowania, po\u0142\u0105czone czasem z obsesyjnym zainteresowaniem jedn\u0105 dziedzin\u0105,\nzachowania powtarzalne, rutynowe, niezmienne (mo\u017cna to wykorzysta\u0107, tworz\u0105c ustrukturyzowany plan dzia\u0142ania jakiej\u015b czynno\u015bci, np. \u201ep\u00f3j\u015bcie do szko\u0142y\u201d lub planu dnia og\u00f3lnie)\ntrudno\u015bci w komunikacji niewerbalnej (ograniczone gesty, sk\u0105pa ekspresja twarzy, dystans fizyczny, zachwianie rozumienia blisko\u015bci do innej osoby, k\u0142opoty z kontaktem wzrokowym),\nniezdarno\u015b\u0107 ruchowa (nie zawsze).kryteria te pomagaj\u0105 odr\u00f3\u017cni\u0107 za np. od zaburze\u0144 osobowo\u015bci czy emocji. mo\u017ce si\u0119 zdarzy\u0107, \u017ce osoba spe\u0142niaj\u0105ca warunki opisane w dsm-iv czy icd-10 nie spe\u0142ni kryteri\u00f3w gillberg\u00f3w, zw\u0142aszcza pod wzgl\u0119dem zaburze\u0144 w rozwoju j\u0119zyka (co najmniej trzy z wymienionych s\u0105 konieczne do potwierdzenia diagnozy za).\n\n\n== dane epidemiologiczne ==\njak inne zaburzenia ze spektrum autystycznego, zesp\u00f3\u0142 aspergera wyst\u0119puje g\u0142\u00f3wnie (80% przypadk\u00f3w) w m\u0119skiej cz\u0119\u015bci populacji. wielu specjalist\u00f3w uwa\u017ca jednak, \u017ce wyniki bada\u0144, kt\u00f3re na to wskazuj\u0105, powsta\u0142y nie wskutek rzeczywistej tendencji, lecz z powodu tego, i\u017c kobiety, maj\u0105c naturalne zdolno\u015bci w tych kierunkach, kt\u00f3re akurat s\u0105 zaburzane przez zesp\u00f3\u0142, potrafi\u0105 te braki skompensowa\u0107 (attwood, 151-2).\nszwedzcy naukowcy (zob. christopher gillberg i wsp.) przeprowadzili w 1993 roku badanie przesiewowe dzieci z miasta g\u00f6teborg. stwierdzili oni, \u017ce 3,6 na 1000 dzieci w wieku 7\u201316 lat spe\u0142nia ca\u0142kowicie kryteria zespo\u0142u aspergera. stosunek ch\u0142opc\u00f3w do dziewcz\u0105t wynosi\u0142 4:1. je\u015bli w\u0142\u0105czy\u0107 w to wszystkie przypadki, gdzie cz\u0119\u015b\u0107 kryteri\u00f3w by\u0142a spe\u0142niona, to og\u00f3lny wynik wzrasta do 7,1 na 1000, a stosunek p\u0142ci wyr\u00f3wnuje si\u0119 do 2,3:1.\n\n\n== przyczyny ==\n\n\n== objawy osiowe i problemy wsp\u00f3\u0142wyst\u0119puj\u0105ce ==\nmianem zespo\u0142u aspergera okre\u015bla si\u0119 przypadki o mniejszym nasileniu objaw\u00f3w spo\u015br\u00f3d spektrum autyzmu, dotycz\u0105ce przede wszystkim zaburze\u0144 funkcjonalnych. podobnie jak wszystkie inne przypadki tego spektrum jest to zaburzenie rozwoju o pod\u0142o\u017cu neurologicznym, kt\u00f3rego przyczyny na og\u00f3\u0142 nie s\u0105 znane.\nze wzgl\u0119du na niewielkie nasilenie objaw\u00f3w, zesp\u00f3\u0142 aspergera rzadko bywa diagnozowany przed rozpocz\u0119ciem nauki w szkole, gdzie najcz\u0119\u015bciej ujawniaj\u0105 si\u0119 problemy dziecka zwi\u0105zane z r\u00f3\u017cnicami interpersonalnymi i \u017cyciem towarzyskim.\nnajbardziej typowe objawy wyst\u0119puj\u0105 w m\u0142odym wieku, p\u00f3\u017aniej w miar\u0119 kszta\u0142towania si\u0119 indywidualnych cech mog\u0105 si\u0119 zmienia\u0107, zanika\u0107 (rzadko ca\u0142kowicie), cz\u0119sto zaciemniaj\u0105c obraz zaburzenia, dlatego rozpoznanie w doros\u0142ym wieku jest jeszcze trudniejsze ni\u017c w dzieci\u0144stwie i wymaga przeprowadzenia szczeg\u00f3\u0142owych bada\u0144. nasilenie objaw\u00f3w mo\u017ce by\u0107 r\u00f3\u017cne: od prawie niewidocznych dla osoby z tym zespo\u0142em i jej otoczenia (takich, kt\u00f3re mo\u017cna sprowadzi\u0107 do cech osobowo\u015bci), a\u017c do tak nasilonych, i\u017c uniemo\u017cliwiaj\u0105 normalne \u017cycie i prac\u0119 oraz zmuszaj\u0105 do szukania specjalistycznej pomocy. nasilenie objaw\u00f3w jest w du\u017cym stopniu uzale\u017cnione od \u015brodowiska, w jakim wychowa\u0142o si\u0119 dziecko, czy problemy by\u0142y zauwa\u017cone i jego potrzeby by\u0142y uwzgl\u0119dniane, czy nie. zmiany i r\u00f3\u017cnice w postrzeganiu nasilenia objaw\u00f3w mog\u0105 wynika\u0107 ze stosowania \u201ekamufla\u017cu\u201d, kt\u00f3ry mo\u017ce prowadzi\u0107 do wyczerpania, dezorientacji, a tak\u017ce cz\u0119sto wsp\u00f3\u0142wyst\u0119powania zaburze\u0144 l\u0119kowych, depresji, zaburze\u0144 tikowych czy zaburze\u0144 od\u017cywiania.\n\nproblemem przy obecno\u015bci zespo\u0142u s\u0105 trudno\u015bci spo\u0142eczne i komunikacyjne wyst\u0119puj\u0105ce u os\u00f3b autystycznych podczas kontakt\u00f3w towarzyskich z osobami nieautystycznymi spowodowane wzajemnym brakiem zrozumienia i dwukierunkowymi r\u00f3\u017cnicami w stylu komunikacji, cechach spo\u0142eczno-poznawczych i do\u015bwiadczeniach mi\u0119dzy osobami autystycznymi i nieautystycznymi, szerzej opisane jako problem podw\u00f3jnej empatii.\nosoby dorastaj\u0105ce z tym zespo\u0142em mog\u0105 wykazywa\u0107 utrzymuj\u0105ce si\u0119 problemy z zaj\u0119ciem si\u0119 samym sob\u0105, organizacj\u0105 i zaburzeniami zwi\u0105zk\u00f3w spo\u0142ecznych, a tak\u017ce partnerskich. poczucie odmienno\u015bci w okresie dojrzewania mo\u017ce by\u0107 traumatyczne. powstrzymywa\u0107 mo\u017ce r\u00f3wnie\u017c obawa o niepowodzenia w nawi\u0105zywaniu relacji z innymi lud\u017ami, a wynikaj\u0105cy z tego stres mo\u017ce przejawia\u0107 si\u0119 nieuwag\u0105, wycofaniem, poleganiem na natr\u0119ctwach, wzmo\u017con\u0105 aktywno\u015bci\u0105, agresywnym lub przeciwstawiaj\u0105cym si\u0119 zachowaniem. depresja cz\u0119sto wynika z przewlek\u0142ej frustracji spowodowanej powtarzaj\u0105cymi si\u0119 niepowodzeniami w nawi\u0105zywaniu kontakt\u00f3w.\nnajprawdopodobniej zesp\u00f3\u0142 aspergera nie ma wp\u0142ywu na poziom inteligencji (iq), jednak osoba z zespo\u0142em mo\u017ce sprawia\u0107 wra\u017cenie mniej lub bardziej inteligentnej ni\u017c inni w zale\u017cno\u015bci od sytuacji, np. w sytuacji wymagaj\u0105cej wysokich umiej\u0119tno\u015bci spo\u0142ecznych mo\u017ce dla os\u00f3b postronnych sprawia\u0107 wra\u017cenie osoby niedojrza\u0142ej lub wr\u0119cz op\u00f3\u017anionej umys\u0142owo; natomiast je\u015bli chodzi o przyswajanie fakt\u00f3w, kt\u00f3re akurat znajduj\u0105 si\u0119 w sferze jej zainteresowa\u0144, np. obs\u0142ug\u0119 komputera, nauki \u015bcis\u0142e lub inn\u0105 dowoln\u0105, cz\u0119sto w\u0105sk\u0105 dziedzin\u0119 wiedzy, cz\u0119sto przewy\u017cszaj\u0105 osoby zdrowe, a czasem nawet posiadaj\u0105 wybitne osi\u0105gni\u0119cia w danej dziedzinie.\nzesp\u00f3\u0142 aspergera jest stosunkowo \u201em\u0142od\u0105\u201d jednostk\u0105 nozologiczn\u0105. to, jak r\u00f3wnie\u017c niewielki stopie\u0144 wyrazisto\u015bci objaw\u00f3w, brak wykwalifikowanych specjalist\u00f3w i zespo\u0142\u00f3w specjalist\u00f3w powoduje, \u017ce znaczna cz\u0119\u015b\u0107 doros\u0142ych z zespo\u0142em aspergera nie jest \u015bwiadoma przyczyny swoich problem\u00f3w lub otrzymuje inn\u0105, nieprawid\u0142ow\u0105 lub znacznie zaw\u0119\u017con\u0105 diagnoz\u0119, gdy nasilenie wt\u00f3rnych zaburze\u0144 utrudnia funkcjonowanie i decyduj\u0105 si\u0119 szuka\u0107 pomocy specjalistycznej.\nchocia\u017c zesp\u00f3\u0142 aspergera jest cz\u0119\u015bciej spotykany ni\u017c autyzm dzieci\u0119cy, nadal jest rzadko rozpoznawany, a wiedza wielu specjalist\u00f3w (m.in. w polsce) o tym zaburzeniu jest znikoma. problem pog\u0142\u0119bia fakt, \u017ce kryteria autyzmu i za s\u0105 nieostre i w indywidualnych przypadkach mo\u017ce by\u0107 bardzo trudno okre\u015bli\u0107, z jakim zaburzeniem mamy do czynienia.\nedukacja rodzin ma kluczowe znaczenie w rozwijaniu strategii maj\u0105cych na celu u\u015bwiadomienie s\u0142abych i mocnych punkt\u00f3w, co pomaga rodzinom w lepszym radzeniu sobie z dzieckiem. rokowanie mo\u017ce by\u0107 lepsze przy postawieniu rozpoznania w m\u0142odym wieku, co pozwala na podj\u0119cie wczesnych dzia\u0142a\u0144. interwencje w doros\u0142o\u015bci s\u0105 cenne, ale przynosz\u0105 mniej korzy\u015bci ni\u017c w m\u0142odo\u015bci.\n\n\n=== f 81.9 upo\u015bledzenie zdolno\u015bci niewerbalnego uczenia si\u0119 (nld) ===\nnajbardziej powszechnym i potwierdzaj\u0105cym diagnoz\u0119 objawem wsp\u00f3lnym dla wi\u0119kszo\u015bci os\u00f3b z zespo\u0142em aspergera s\u0105 trudno\u015bci w kontaktach z innymi lud\u017ami. ludzie z za maj\u0105 trudno\u015bci z nawi\u0105zaniem kontakt\u00f3w spo\u0142ecznych, gdy\u017c maj\u0105 problem z czytaniem szeroko poj\u0119tego kodu spo\u0142ecznego, z werbalnym i niewerbalnym porozumiewaniem si\u0119 z drugim cz\u0142owiekiem.\ndodatkowo wielu ludzi z zespo\u0142em ma nietypow\u0105 ekspresj\u0119 w\u0142asnych uczu\u0107 i emocji w niewerbalny spos\u00f3b, w por\u00f3wnaniu do tego jak robi to wi\u0119kszo\u015b\u0107 ludzi i jaki jest przyj\u0119ty za norm\u0119. tacy ludzie maj\u0105 emocje r\u00f3wnie silne jak wszyscy inni, lecz sytuacje, kt\u00f3re generuj\u0105 odpowied\u017a emocjonaln\u0105, s\u0105 u nich inne. dlatego osoby z tym zespo\u0142em oceniane bywaj\u0105 jako pozbawione emocji lub uczu\u0107 wy\u017cszych. wyst\u0119puj\u0105 te\u017c problemy z kontaktem wzrokowym \u2013 osoba taka mo\u017ce albo go unika\u0107 (mo\u017ce by\u0107 nawet nie\u015bwiadoma istnienia tej cz\u0119\u015bci komunikacji), albo wpatrywa\u0107 si\u0119 w twarz rozm\u00f3wcy lub wykonywa\u0107 inne nienaturalne ruchy, kt\u00f3re rozpraszaj\u0105 drug\u0105 osob\u0119 podczas rozmowy. tego rodzaju gesty mog\u0105 by\u0107 nieadekwatne do sytuacji lub wr\u0119cz ca\u0142kowicie wyolbrzymione.\nproblemy zazwyczaj pojawiaj\u0105 si\u0119 w wypadku zwyk\u0142ej nieoficjalnej rozmowy. cz\u0142owiek taki nie umie cz\u0119sto w og\u00f3le si\u0119 odezwa\u0107 ani \u201ezachowa\u0107\u201d w sytuacji nieformalnej rozmowy \u201eo niczym\u201d, ma problemy z szybkim zrozumieniem metafor, interpretuj\u0105c je czasami dos\u0142ownie. natomiast wzgl\u0119dnie nie sprawia mu problem\u00f3w wys\u0142owienie si\u0119 przed grup\u0105 ludzi (zw\u0142aszcza je\u015bli nie s\u0105 ca\u0142kowicie obcy) i specjalistyczna rozmowa na temat le\u017c\u0105cy w kr\u0119gu ich zainteresowa\u0144. chocia\u017c i tu mog\u0105 by\u0107 wyj\u0105tki i zdarzaj\u0105 si\u0119 ludzie ca\u0142kowicie nie\u015bmiali, kt\u00f3rzy maj\u0105 trudno\u015bci w nawet najbardziej podstawowych kontaktach z innymi (zob. te\u017c. fobia spo\u0142eczna).\njednak w og\u00f3lnym rozrachunku osoby z za zdaj\u0105 sobie spraw\u0119 ze swojej odmienno\u015bci, s\u0105 wyj\u0105tkowo komunikatywne (je\u015bli bra\u0107 pod uwag\u0119 zaburzenia mowy, jakie wyst\u0119puj\u0105 w innych diagnozach spektrum autyzmu) i pomimo trudno\u015bci, kt\u00f3re im to sprawia, chc\u0105 nawi\u0105zywa\u0107 kontakty. stoi to w kontra\u015bcie np. do autyzmu wysokofunkcjonuj\u0105cego, gdzie osoby bardziej dystansuj\u0105 si\u0119 od \u015bwiata, \u017cyj\u0105 z dala od innych i tak naprawd\u0119 nie potrafi\u0105 dostrzec, jak bardzo r\u00f3\u017cni\u0105 si\u0119 od ludzi zdrowych. cz\u0119\u015b\u0107 badaczy zwraca jednak uwag\u0119 na brak zasadno\u015bci stosowania okre\u015blenia \u201eautyzm wysokofunkcjonuj\u0105cy\u201d, gdy\u017c nie ma zwi\u0105zku mi\u0119dzy oczekiwaniami wzgl\u0119dem \u201ewysoko-\u201d lub \u201eniskofunkcjonuj\u0105cej\u201d osoby a rzeczywistym funkcjonowaniem w spo\u0142ecze\u0144stwie.\nbardzo typowe dla nich jest unikanie kontaktu wzrokowego, b\u0119d\u0105cego \u017ar\u00f3d\u0142em istotnych informacji potrzebnych cz\u0142owiekowi do prawid\u0142owego rozwoju emocjonalnego i spo\u0142ecznego. poszukuj\u0105c \u017ar\u00f3de\u0142 tego nietypowego zachowania naukowcy z uniwersytetu stanu wisconsin w madison przebadali m\u00f3zgi dzieci zdrowych i dzieci z autyzmem za pomoc\u0105 techniki rezonansu magnetycznego. w czasie badania pokazywali ma\u0142ym pacjentom zdj\u0119cia r\u00f3\u017cnych, dobrze znanych i obcych twarzy. dzieci musia\u0142y oceni\u0107, czy twarz wyra\u017ca emocje, czy jest oboj\u0119tna pod wzgl\u0119dem emocjonalnym i sygnalizowa\u0142y to za pomoc\u0105 jednego z dw\u00f3ch przycisk\u00f3w. przez ca\u0142y czas, opr\u00f3cz pracy m\u00f3zgu, \u015bledzono te\u017c ruch ga\u0142ek ocznych dzieci, by sprawdzi\u0107, kt\u00f3rym partiom twarzy si\u0119 przygl\u0105daj\u0105 i jak du\u017co czasu im to zajmuje. poza potwierdzeniem, \u017ce dzieci zdrowe znacznie lepiej ni\u017c autystyczne rozpoznawa\u0142y ekspresj\u0119 twarzy, naukowcom uda\u0142o si\u0119 wykry\u0107 istotne zmiany w pracy m\u00f3zgu dzieci z autyzmem. dotyczy\u0142y one struktury nazywanej j\u0105drem migda\u0142owatym, uwa\u017canej za centrum przetwarzania w m\u00f3zgu negatywnych emocji, jak strach czy z\u0142o\u015b\u0107. u pacjent\u00f3w z autyzmem reagowa\u0142o ono zbyt silnie nawet na znajome twarze, kt\u00f3re nie wyra\u017ca\u0142y z\u0142ych emocji. \u201eto tak, jakby\u015bmy chodz\u0105c po \u015bwiecie postrzegali wszystkie spogl\u0105daj\u0105ce na nas twarze, nawet twarz w\u0142asnej matki, jako zagro\u017cenie\u201d \u2013 wyja\u015bnia prowadz\u0105ca badania kim dalton. badaczka uwa\u017ca, \u017ce to w\u0142a\u015bnie ta nadmierna reakcja l\u0119kowa m\u00f3zgu wywo\u0142ana przez kontakt wzrokowy ka\u017ce dzieciom z autyzmem ucieka\u0107 przed wzrokiem innych ludzi. autorzy pracy licz\u0105, \u017ce ich odkrycie pomo\u017ce w przysz\u0142o\u015bci opracowa\u0107 nowe metody terapeutyczne dla pacjent\u00f3w z autyzmem. mo\u017ce to by\u0107 np. rodzaj treningu, kt\u00f3ry nauczy dzieci pewnej strategii spogl\u0105dania na twarze innych \u2013 tak, by patrz\u0105c w okolice oczu unikali jednocze\u015bnie bezpo\u015bredniego kontaktu wzrokowego. kolejny zesp\u00f3\u0142 naukowc\u00f3w, kierowany przez brendona nacewicza z university of wisconsin-madison, odkry\u0142, \u017ce odpowiadaj\u0105ce za przetwarzanie emocji cia\u0142a migda\u0142owate by\u0142y mniejsze zar\u00f3wno u autystycznych dzieci, jak i ich braci. bracia, podobnie jak sami auty\u015bci, unikali kontaktu wzrokowego.\nproblemy te mog\u0105 zosta\u0107 przezwyci\u0119\u017cone, ale nie na drodze normalnego rozwoju, tylko silnego w\u0142asnego wk\u0142adu intelektualnego. powoduje to op\u00f3\u017anienia w nabywaniu tych funkcji i tym samym upo\u015bledzony rozw\u00f3j spo\u0142eczny.\n\n\n=== szczeg\u00f3lne zainteresowania ===\nosoby w spektrum autyzmu maj\u0105 cz\u0119sto specyficzne, w\u0105skie oraz bardzo wci\u0105gaj\u0105ce, a nieraz ekscentryczne i obsesyjne zainteresowania, jednocze\u015bnie wykazuj\u0105c brak nale\u017cytego zainteresowania innymi sprawami z ich otoczenia (zw\u0142aszcza spo\u0142ecznego). jako dzieci cz\u0119sto potrafi\u0105 zapami\u0119tywa\u0107 spor\u0105 ilo\u015b\u0107 wiadomo\u015bci z interesuj\u0105cej je dziedziny, do tego stopnia, \u017ce mog\u0105 sprawia\u0107 wra\u017cenie \u201ema\u0142ych profesor\u00f3w\u201d, jak okre\u015bli\u0142 ich dr hans asperger, z wiekiem w miar\u0119 wzrostu mo\u017cliwo\u015bci intelektualnych wiedza ta jest poszerzana nie na podstawie zwyk\u0142ego zapami\u0119tywania, lecz normalnego rozumienia tematu.\njednak zainteresowania te opieraj\u0105 si\u0119 cz\u0119sto na kolekcjonowaniu, uk\u0142adaniu rzeczy, zbieraniu wiadomo\u015bci na okre\u015blony temat w taki spos\u00f3b, \u017ce stanowi\u0105 one ca\u0142o\u015b\u0107, kolekcj\u0119, gdzie istnieje prosty system wyboru i uk\u0142adania tych informacji. jednak jakiekolwiek luki w wiadomo\u015bciach cz\u0119sto powoduj\u0105, \u017ce taka osoba porzuca dan\u0105 czynno\u015b\u0107 lub zaczyna odczuwa\u0107 op\u00f3r psychiczny przed dalszym jej wykonywaniem, np. dziecko nie chce si\u0119 dalej bawi\u0107 klockami lub niszczy budowl\u0119 z klock\u00f3w, kt\u00f3rej przed chwil\u0105 po\u015bwi\u0119ca\u0142o ca\u0142\u0105 uwag\u0119, je\u015bli nie znajdzie odpowiedniego elementu potrzebnego do jej zako\u0144czenia. wyst\u0119puje op\u00f3r przed improwizowaniem, silna potrzeba doko\u0144czenia w ustalony spos\u00f3b raz rozpocz\u0119tej czynno\u015bci, niezale\u017cnie od czasu, jaki ma to zaj\u0105\u0107 oraz nadmierna dba\u0142o\u015b\u0107 o szczeg\u00f3\u0142y. sam spos\u00f3b dotarcia do celu jest wa\u017cniejszy ni\u017c czas potrzebny na jego osi\u0105gni\u0119cie oraz sam cel. poza tym te zainteresowania (lub w przypadku dziecka zabawa) nigdy nie s\u0105 nakierowane na interakcj\u0119 z drug\u0105 osob\u0105, cz\u0119sto s\u0105 wykonywane w samotno\u015bci.\nbadania pozwalaj\u0105 wyt\u0142umaczy\u0107 znany paradoks autyzmu. polega on na tym, \u017ce niekt\u00f3re osoby autystyczne maj\u0105 w pewnych dziedzinach (np. w matematyce) du\u017ce, a nawet wybitne zdolno\u015bci umys\u0142owe, podczas gdy inne zdolno\u015bci s\u0105 u nich znacznie upo\u015bledzone. wyniki tych bada\u0144 potwierdzaj\u0105, i\u017c cz\u0142owiek jest rozwini\u0119ciem w\u0142asnych cech osobowo\u015bci i zdolno\u015bci intelektualnych uwarunkowanych rozwojem poszczeg\u00f3lnych cz\u0119\u015bci m\u00f3zgu zmieniaj\u0105cych si\u0119 wraz z jego rozwojem. dlatego zaburzenia i objawy zespo\u0142u aspergera zmieniaj\u0105 si\u0119.\nw rzadkich przypadkach sk\u0142onno\u015bci te mog\u0105 pomaga\u0107 np. w znalezieniu pracy zwi\u0105zanej z tematem, cz\u0119sto w dziedzinach technicznych lub informatycznych, lecz r\u00f3wnie cz\u0119sto skutek mo\u017ce by\u0107 odwrotny, gdy\u017c obsesyjne zajmowanie si\u0119 jednym tematem zwi\u0105zane jest zazwyczaj z zaniedbaniami w innych, co nie s\u0142u\u017cy rozwojowi intelektualnemu.\nbardzo cz\u0119sto zainteresowania takie obracaj\u0105 si\u0119 obecnie wok\u00f3\u0142 komputer\u00f3w do tego stopnia, \u017ce zesp\u00f3\u0142 aspergera nazywany jest w krajach zachodnich \u201egeek syndrome\u201d, czyli syndromem maniak\u00f3w komputerowych. spowodowane jest to tym, \u017ce komputery zosta\u0142y stworzone z my\u015bl\u0105 o sk\u0142adowaniu i przetwarzaniu informacji, co jest ulubionym zaj\u0119ciem ludzi z tym zespo\u0142em.\n\n\n=== trudno\u015bci w akceptowaniu zmian ===\nludzie z zespo\u0142em aspergera najlepiej czuj\u0105 si\u0119 \u017cyj\u0105c w uporz\u0105dkowanym otoczeniu z ustalonymi schematami. pr\u00f3ba zmiany tego stanu rzeczy wywo\u0142uje zwykle siln\u0105 frustracj\u0119 i mo\u017ce w skrajnych przypadkach prowadzi\u0107 nawet do zachowa\u0144 agresywnych.\nwyst\u0119puj\u0105 te\u017c problemy w ocenie stopnia wa\u017cno\u015bci wykonywanych czynno\u015bci oraz w ocenie czasu potrzebnego na wykonanie danej czynno\u015bci, zbytnie koncentrowanie si\u0119 na jednej czynno\u015bci i niemo\u017cno\u015b\u0107 zmiany obiektu koncentracji (nieelastyczno\u015b\u0107). ponadto ludzie ci odczuwaj\u0105 siln\u0105 potrzeb\u0119 sko\u0144czenia raz rozpocz\u0119tego zadania, pr\u00f3ba przerwania czynno\u015bci objawia si\u0119 silnym stresem i pr\u00f3bami uzasadniania \u201ena si\u0142\u0119\u201d powodu wykonywania tej czynno\u015bci. cz\u0142owiek poch\u0142oni\u0119ty tak\u0105 obsesyjn\u0105 czynno\u015bci\u0105 systematycznie zaniedbuje inne.\n\n\n=== mowa i zapami\u0119tywanie s\u0142\u00f3w ===\nproblemy z rozumieniem mowy, sarkazmu, ironii, literalne rozumienie metafor s\u0105 cz\u0119stym problemem utrudniaj\u0105cym socjalizacj\u0119. ludzie z zespo\u0142em aspergera cz\u0119sto odzywaj\u0105 si\u0119 niestosownie do sytuacji, np. 5-letnie dziecko mo\u017ce, m\u00f3wi\u0105c o swoich zainteresowaniach, m\u00f3wi\u0107 j\u0119zykiem wyj\u0119tym jakby wprost z podr\u0119cznika akademickiego, nie zwa\u017caj\u0105c cz\u0119sto na to, czy osoby s\u0142uchaj\u0105ce s\u0105 tym zainteresowane.\nproblemem jest te\u017c dos\u0142owne rozumienie j\u0119zyka \u2013 k\u0142opoty z tym zwi\u0105zane maj\u0105 g\u0142\u00f3wnie dzieci, ale zdarza si\u0119 to tak\u017ce u doros\u0142ych.\nproblemem mo\u017ce by\u0107 te\u017c nieadekwatne lub zbyt literalne u\u017cywanie konkretnych s\u0142\u00f3w.\nbadania ujawni\u0142y wprawdzie, \u017ce w trakcie wykonywania zada\u0144 j\u0119zykowych, u os\u00f3b autystycznych i nieautystycznych aktywne by\u0142y te same obszary m\u00f3zgu, ale u pacjent\u00f3w z autyzmem praca tych obszar\u00f3w by\u0142a du\u017co mniej zsynchronizowana, za\u015b centrum za ni\u0105 odpowiedzialne (tzw. o\u015brodek broca), znacznie mniej aktywne. nadaktywne by\u0142o natomiast inne wyspecjalizowane centrum m\u00f3zgu (o\u015brodek wernickego), kt\u00f3re odpowiada za przetwarzanie pojedynczych s\u0142\u00f3w. odkrycie to zainspirowa\u0142o autor\u00f3w pracy do stworzenia nowej teorii na temat pod\u0142o\u017ca autyzmu. wed\u0142ug niej autyzm jest wynikiem szerszego upo\u015bledzenia pracy m\u00f3zgu, kt\u00f3re polega na rozlu\u017anieniu wsp\u00f3\u0142pracy mi\u0119dzy jego r\u00f3\u017cnymi obszarami. m\u00f3zg przystosowuje si\u0119 do tego poprzez wi\u0119ksz\u0105 specjalizacj\u0119 ka\u017cdego obszaru z osobna. wyniki tych bada\u0144 t\u0142umacz\u0105 specyficzne zdolno\u015bci j\u0119zykowe oraz wyja\u015bniaj\u0105 mechanizm dysleksji i hiperleksji.\nprzyk\u0142ady zaburze\u0144 mowy u os\u00f3b z za:\n\nnieprawid\u0142owa intonacja g\u0142osu \u2013 chrapliwo\u015b\u0107, tony wysokie lub monotonia\nj\u0119zyk metaforyczny\nmowa \u201ebarokowa\u201d, przekoloryzowana\nw dzieci\u0144stwie r\u00f3wnie cz\u0119sto co u autyst\u00f3w problemy z zaimkami (cho\u0107 w mniejszym nasileniu i raczej zdarza si\u0119, \u017ce dziecko myli jedn\u0105 par\u0119 zaimk\u00f3w, a reszt\u0119 stosuje prawid\u0142owo)\ntrudno\u015bci w dopasowaniu formy wypowiedzi do kontekstu (dzieci z za cz\u0119sto nie rozumiej\u0105, \u017ce do doros\u0142ych zwracamy si\u0119 nieco inaczej ni\u017c do innych dzieci)\nstosowanie tzw. kalek s\u0142ownych\ntrudno\u015bci w rozumieniu \u017cart\u00f3w, przeno\u015bni, mowa nadmiernie konkretna, niekiedy skrajnie formalna\ntrudno\u015bci w stosowaniu mowy potocznej, idiomatycznej\nprzywi\u0105zanie do niekt\u00f3rych s\u0142\u00f3w, nadu\u017cywanie ich i stereotypie j\u0119zykowe\nzaburzenia prozodii (nagminne)\nagramatyzmy (zdarzaj\u0105 si\u0119 w dzieci\u0144stwie)\ninne niespecyficzne zaburzenia mowy (cz\u0119ste w ca\u0142ej populacji os\u00f3b z za: mowa niedba\u0142a \u2013 za szybka, po\u0142ykanie g\u0142osek, zaburzenia artykulacji, j\u0105kanie itd.)\n\n\n=== nadwra\u017cliwo\u015b\u0107 lub niewra\u017cliwo\u015b\u0107 na bod\u017ace ===\nobjawiaj\u0105 si\u0119 w postaci zbyt wysokiej lub niskiej wra\u017cliwo\u015bci oraz nieadekwatnej reakcji na niekt\u00f3re bod\u017ace zmys\u0142owe jak \u015bwiat\u0142o, d\u017awi\u0119k, dotyk, temperatura otoczenia. mo\u017ce by\u0107 to niebezpieczne zw\u0142aszcza w przypadku dzieci z za, kt\u00f3re nie skar\u017c\u0105 si\u0119 na b\u00f3l ani zimno.\ncz\u0119stym problemem jest strach przed g\u0142o\u015bnymi d\u017awi\u0119kami oraz prac\u0105 z ha\u0142a\u015bliwymi urz\u0105dzeniami. problemem mo\u017ce okaza\u0107 si\u0119 praca z elektronarz\u0119dziami (np. wiertark\u0105), g\u0142o\u015bnym odkurzaczem lub pralk\u0105. przy u\u017cywaniu niekt\u00f3rych tego rodzaju urz\u0105dze\u0144 mo\u017ce wyst\u0119powa\u0107 zagro\u017cenie urazem, gdy\u017c osoba taka nie potrafi si\u0119 poprawnie skupi\u0107 na wykonywanej czynno\u015bci.\ntego typu nadwra\u017cliwo\u015b\u0107 mo\u017ce te\u017c dotyczy\u0107 innych zmys\u0142\u00f3w, np. problemem mo\u017ce by\u0107 bosy spacer po trawie, woda lub pot na sk\u00f3rze po wysi\u0142ku oraz inne wra\u017cenia, kt\u00f3re wydaj\u0105 si\u0119 albo wyolbrzymione, albo skrajnie nieprzyjemne.\nmo\u017cliwe jest te\u017c znacznie silniejsze odczuwanie b\u00f3lu w przypadku zabieg\u00f3w medycznych (np. borowanie, wk\u0142uwanie ig\u0142y), kt\u00f3re inni ludzie znosz\u0105 du\u017co lepiej.\n\n\n=== f.82 dyspraksja ===\nopr\u00f3cz deficyt\u00f3w spo\u0142ecznych ludzie tacy cz\u0119sto maj\u0105 tak\u017ce zaburzenia motoryczne (dyspraksja). objawia si\u0119 to zazwyczaj jako niezdarno\u015b\u0107 ruchowa. dzieci stawiaj\u0105 sztywne, niezr\u0119czne kroki, ucierpie\u0107 mo\u017ce r\u00f3wnie\u017c zdolno\u015b\u0107 szybkiego pisania oraz umiej\u0119tno\u015b\u0107 rysowania.\nobjawy te wida\u0107 np. przy wykonywaniu skomplikowanych \u0107wicze\u0144 wymagaj\u0105cych dobrego poczucia r\u00f3wnowagi, zw\u0142aszcza takich, gdzie w gr\u0119 wchodz\u0105 rozmaite przewroty, stanie na r\u0119kach, gdzie w pewnym momencie wymagane jest, aby przez pewien czas cia\u0142o znajdowa\u0142o si\u0119 w po\u0142o\u017ceniu odwrotnym. powoduje to siln\u0105 dezorientacj\u0119 i w konsekwencji strach dzieci przed wykonywaniem tych \u0107wicze\u0144.\nobjawy (o r\u00f3\u017cnym stopniu nasilenia) dotycz\u0105 szczeg\u00f3lnie czynno\u015bci, podczas kt\u00f3rych wymagana jest rozbudowana koordynacja i automatyzm ruchowy jak np. taniec, p\u0142ywanie, prowadzenie samochodu etc. u os\u00f3b z zespo\u0142em aspergera wolniej (a w niekt\u00f3rych przypadkach wcale) wykszta\u0142ca si\u0119 automatyzm ruchowy zwi\u0105zany z danymi czynno\u015bciami i musz\u0105 one \u015bwiadomie uwzgl\u0119dnia\u0107 te czynno\u015bci (np. osoba taka mo\u017ce mie\u0107 trudno\u015bci z prowadzeniem samochodu, poniewa\u017c musi stale pami\u0119ta\u0107 o zmianie bieg\u00f3w i nie mo\u017ce wykonywa\u0107 tego automatycznie). objawy te ulegaj\u0105 pog\u0142\u0119bieniu z powodu tego, \u017ce typowe metody treningowe bazuj\u0105 na wykszta\u0142ceniu automatyzmu ruchowego, co zawodzi u os\u00f3b z zespo\u0142em aspergera. objawy takie mo\u017cna ograniczy\u0107 poprzez:\n\nzmian\u0119 sposobu oceny i techniki wykonywania r\u00f3\u017cnych czynno\u015bci (obrazowo \u2013 dana osoba mo\u017ce nauczy\u0107 si\u0119 p\u0142ywa\u0107, ale niekoniecznie musi \u201e\u0142adnie\u201d p\u0142ywa\u0107);\nokre\u015blone rozwi\u0105zania techniczne (np. automatyczna skrzynia bieg\u00f3w) eliminuj\u0105ce konieczno\u015b\u0107 wykonywania skomplikowanych czynno\u015bci;\nzmian\u0119 sposobu treningu \u2013 zamiast d\u0105\u017cy\u0107 bezskutecznie do wykszta\u0142cenia automatyzmu nale\u017cy d\u0105\u017cy\u0107 do nauki efektywnego i jak najmniej absorbuj\u0105cego \u015bwiadomego wykonywania danej czynno\u015bci.badania wykazuj\u0105, \u017ce objawy te nie s\u0105 pochodzenia psychicznego, lecz w gr\u0119 wchodz\u0105 tu raczej rzeczywiste zmiany anatomiczne w m\u00f3\u017cd\u017cku. w konsekwencji objawy te utrzymuj\u0105 si\u0119 w wieku doros\u0142ym.\ndo tego mog\u0105 jeszcze doj\u015b\u0107 trudno\u015bci w fizycznym na\u015bladowaniu innych ludzi. dyspraksja mo\u017ce powodowa\u0107 dysleksj\u0119.\n\n\n=== zaburzenia wsp\u00f3\u0142wyst\u0119puj\u0105ce ===\nf90 adhd\nf42 zaburzenie obsesyjno-kompulsyjne\nf51 bezsenno\u015b\u0107\nf95 tiki\nf98.4 stereotypie ruchowe\nwyostrzenie zmys\u0142\u00f3w: dotyku, powonienia, s\u0142uchu\nh53.1 \u015bwiat\u0142owstr\u0119t niepowi\u0105zany z chorobami oczu\ninne\n\n\n== terapia ==\n\n\n=== podej\u015bcia psychospo\u0142eczne, rehabilitacyjne i wspomagaj\u0105ce ===\nterapia zaburze\u0144 ze spektrum autyzmu, ma charakter kompleksowy i interdyscyplinarny. u dzieci, oddzia\u0142ywania, opieraj\u0105 si\u0119 na zasadach terapii behawioralnej (np. stosowanej analizie behawioralnej, saz), uwzgl\u0119dniaj\u0105 r\u00f3wnie\u017c ustalenia psychologii rozwojowej, k\u0142ad\u0105 nacisk na dostarczanie interwencji w naturalnych warunkach i rozw\u00f3j umiej\u0119tno\u015bci zwi\u0105zanych z interakcjami spo\u0142ecznymi. podej\u015bcia te, zgrupowane pod nazw\u0105 naturalistycznych interwencji rozwojowo-behawioralnych (ang. naturalistic developmental behavioral interventions, ndbi). w wypadku ma\u0142ych dzieci, wskazany jest udzia\u0142 rodzic\u00f3w w terapii; u starszych \u2013 po\u015bredniczy\u0107 mog\u0105 r\u00f3wie\u015bnicy. starsze, wysoko-funkcjonuj\u0105ce dzieci i m\u0142odzie\u017c, mog\u0105 korzysta\u0107 z trening\u00f3w umiej\u0119tno\u015bci spo\u0142ecznych i terapii poznawczo-behawioralnej na problemy zwi\u0105zane z l\u0119kiem. je\u015bli wsp\u00f3\u0142wyst\u0119puj\u0105 inne zaburzenia (np. adhd, zaburzenia zachowania, zaparcia, depresja, epilepsja, zaburzenia obsesyjno-kompulsyjne, dysmorfofobia czy zesp\u00f3\u0142 stresu pourazowego), to nale\u017cy post\u0119powa\u0107 zgodnie z typowymi wytycznymi leczenia dla nich. w wypadku zachowa\u0144 trudnych, zalecane jest podej\u015bcie behawioralne (wykorzystuj\u0105ce funkcjonaln\u0105 analiz\u0119 zachowania), cho\u0107 przed przeprowadzeniem interwencji nale\u017cy oceni\u0107 wp\u0142yw czynnik\u00f3w \u015brodowiskowych oraz zaburze\u0144 wsp\u00f3\u0142wyst\u0119puj\u0105cych na zachowanie dziecka. doros\u0142ym, bez znacznych trudno\u015bci w nauce, zaleca si\u0119 bra\u0107 udzia\u0142 w (najlepiej) grupowych treningach umiej\u0119tno\u015bci spo\u0142ecznych, zawodowych lub \u017cyciowych, a tak\u017ce terapi\u0119 behawioraln\u0105 przy zachowaniach trudnych.\ndowody na efektywno\u015b\u0107 wspomnianych interwencji, s\u0105 mieszanej jako\u015bci, mimo to podej\u015bcia \u0142\u0105cz\u0105ce psychologi\u0119 behawioraln\u0105 z rozwojow\u0105, naturalistyczne metody nauki oraz w\u0142\u0105czaj\u0105ce rodzic\u00f3w (i r\u00f3wie\u015bnik\u00f3w) w proces terapeutyczny, s\u0105 generalnie zalecane. zwraca si\u0119 jednak uwag\u0119 na potrzeb\u0119 dalszych bada\u0144 (szczeg\u00f3lnie pod\u0142u\u017cnych). nie jest te\u017c jasne, czy s\u0105 bardziej efektywne ni\u017c inne interwencje o podobnej intensywno\u015bci.\ndu\u017cym problemem w wypadku terapii autyzmu, jest fakt, \u017ce promowanych jest wiele interwencji o kiepskim pod\u0142o\u017cu teoretycznym, kt\u00f3rych skuteczno\u015b\u0107 nie jest potwierdzona w wiarygodny spos\u00f3b. przyk\u0142adowo, zar\u00f3wno teoria opisuj\u0105ca popularn\u0105 terapi\u0119 integracji sensorycznej, jak i dowody na efektywno\u015b\u0107 s\u0105 s\u0142abe. w wypadku niekt\u00f3rych interwencji \u2013 jak metody opcji (son-rise) czy programu rozwoju relacji (rdi) \u2013 prawie nie prowadzi si\u0119 bada\u0144. w\u015br\u00f3d popularnych metod, znajduj\u0105 si\u0119 nawet zdyskredytowane przez wsp\u00f3\u0142czesn\u0105 nauk\u0119 (np. kinezjologia edukacyjna dennisona i metoda domana).\nbrakuje r\u00f3wnie\u017c dowod\u00f3w na skuteczno\u015b\u0107 innych podej\u015b\u0107 sensorycznych, dotyczy m.in. trening\u00f3w integracji s\u0142uchowej (np. tomatisa lub b\u00e9rarda), metody kolorowych filtr\u00f3w h. irlen, u\u017cywanych czasem w terapii is, hu\u015btawek lub koc\u00f3w i ubra\u0144 obci\u0105\u017ceniowych czy \u0107wicze\u0144 wykorzystuj\u0105cych symulacj\u0119 dotykow\u0105 (np. metoda felicji affolter). podobnie jest z interwencjami, kt\u00f3re stymuluj\u0105 czucie g\u0142\u0119bokie (zawijanie w maty gimnastyczne, \u015bciskarki, \u201emaszyna do przytulania\u201d grandin). istniej\u0105 s\u0142abej jako\u015bci dowody na efektywno\u015b\u0107 terapii masa\u017cem, w wypadku problem\u00f3w zwi\u0105zanych z wra\u017cliwo\u015bci\u0105 sensoryczn\u0105 i innych symptom\u00f3w asd.\nnierzadko dzieciom z autyzmem proponuje si\u0119 arteterapi\u0119, ale prawie nie ma bada\u0144 sprawdzaj\u0105cych jej efektywno\u015b\u0107. brakuje r\u00f3wnie\u017c dowod\u00f3w na to, by zaj\u0119cia teatralne by\u0142y skuteczne \u2013 cho\u0107 by\u0107 mo\u017ce sprawdz\u0105 si\u0119 jako forma treningu umiej\u0119tno\u015bci spo\u0142ecznych u m\u0142odzie\u017cy z asd. mo\u017cliwe, \u017ce muzykoterapia polepsza komunikacj\u0119 (i by\u0107 mo\u017ce umiej\u0119tno\u015bci spo\u0142eczne), ale brakuje mocnych dowod\u00f3w.\nbrakuje dowod\u00f3w na skuteczno\u015b\u0107 interwencji psychoruchowych, jak metoda millera (czy wspomnianych wcze\u015bniej metod dennisona i domana). mo\u017cliwe jednak, \u017ce generalnie aktywno\u015b\u0107 fizyczna przynosi pozytywne skutki. istniej\u0105 dowody (cho\u0107 najcz\u0119\u015bciej niewysokiej jako\u015bci), \u017ce jogging, sztuki walki, jazda konna, p\u0142ywanie, joga/taniec czy \u0107wiczenia relaksacyjne mog\u0105 pozytywnie wp\u0142ywa\u0107 na niekt\u00f3re osiowe objawy autyzmu (nie jest jasne jaki typ aktywno\u015bci jest najlepszy). pomimo wspomnianego braku mocnych dowod\u00f3w, aktywno\u015b\u0107 fizyczna jest zalecana, ze wzgl\u0119du na og\u00f3lnie pozytywny wp\u0142yw na zdrowie os\u00f3b z asd.\nniepewna jest kwestia interwencji wykorzystuj\u0105cych zwierz\u0119ta. w praktyce, najcz\u0119\u015bciej wykorzystuje si\u0119 konie (w r\u00f3\u017cnych formach terapii), psy (jako opiekun\u00f3w lub w dogoterapii), \u015bwinki morskie oraz delfiny. istniej\u0105 dowody (o mieszanej jako\u015bci metodologicznej) na pozytywne skutki terapii \u2013 najwi\u0119cej z nich dotyczy terapeutycznej jazdy konnej (ale ju\u017c nie hipoterapii lub psychoterapii z udzia\u0142em koni). nie jest jednak jasne, czy pozytywne efekty (np. bardziej skupiona uwaga czy zwi\u0119kszona towarzysko\u015b\u0107) w wypadku terapeutycznej jazdy konnej, nie wynikaj\u0105 jedynie z atrakcyjno\u015bci bod\u017aca, jaki mog\u0105 stanowi\u0107 zwierz\u0119ta dla dzieci. zwraca si\u0119 te\u017c uwag\u0119 na potencjalne wysokie koszty interwencji i zagro\u017cenia, wynikaj\u0105ce z kontaktu ze zwierz\u0119tami. szczeg\u00f3lnie delfinoterapia stwarza ryzyko agresji ze strony delfin\u00f3w i mo\u017cliwo\u015b\u0107 przenoszenia chor\u00f3b mi\u0119dzy zwierz\u0119ciem, a cz\u0142owiekiem.\nwiele metod wykorzystuje relacj\u0119 (szczeg\u00f3lnie rodzic-dziecko) w terapii, ale nie korzysta z podej\u015bcia behawioralnego (w odr\u00f3\u017cnieniu od opisanych powy\u017cej ndbi). grupa ta jest zr\u00f3\u017cnicowana: cz\u0119\u015b\u0107 z podej\u015b\u0107 jest ateoretyczna i w praktyce opiera si\u0119 na spontanicznej interakcji z dzieckiem, inne korzystaj\u0105 z psychologii rozwojowej i maj\u0105 \u015bci\u015ble okre\u015blony program. pomimo popularno\u015bci wielu z nich, efektywno\u015b\u0107 rzadko bywa badana. praktycznie nie ma dowod\u00f3w na skuteczno\u015b\u0107 metody opcji (son-rise) czy nauczania bez kar (ang. gentle teaching). lepiej przedstawia si\u0119 sytuacja oceny efektywno\u015bci niekt\u00f3rych z rozwojowych interwencji spo\u0142eczno-pragmatycznych (ang. developmental social pragmatic interventions), ale dowody ograniczaj\u0105 si\u0119 najcz\u0119\u015bciej do pozytywnego wp\u0142ywu na jako\u015b\u0107 interakcji mi\u0119dzy rodzicami i dzie\u0107mi.\n\n\n=== podej\u015bcia biomedyczne i dieta ===\nw\u015br\u00f3d niekt\u00f3rych dzieci z asd odnotowuje si\u0119 r\u00f3\u017cne problemy o charakterze patofizjologicznym, jak zaburzenia funkcji neuroprzeka\u017anik\u00f3w (monoamin, jak dopamina, noradrenalina i serotonina; aminokwasowych, jak glutaminian i gaba; oraz cholinergicznych, jak acetylocholina), zaburzenia metaboliczne (kwasu foliowego, kobalaminy, tetrahydrobiopteryny, karnityny, redoks i metabolizmu mitochondri\u00f3w), a tak\u017ce: zaburzenia immunologiczne, \u017co\u0142\u0105dokowo-jelitowe, snu czy epilepsj\u0119. zwi\u0105zek tych zaburze\u0144 z autyzmem jest niejasny (nie wiadomo nawet, czy s\u0105 przyczyn\u0105 niekt\u00f3rych symptom\u00f3w asd czy skutkiem zaburzenia). trwaj\u0105 badania nad terapiami celuj\u0105cymi w opisane problemy i cho\u0107 niekt\u00f3re daj\u0105 obiecuj\u0105ce wyniki, to nadal potrzeba wi\u0119kszej ilo\u015bci dowod\u00f3w naukowych, by m\u00f3c rekomendowa\u0107 stosowanie kt\u00f3rej\u015b z nich.\nfarmakoterapia (leki przeciwpsychotyczne, a dok\u0142adniej: rysperydon i arypiprazol) zalecana jest jedynie w przypadku utrzymuj\u0105cych si\u0119 zachowa\u0144 trudnych, cho\u0107 proponowanych i badanych jest wiele innych lek\u00f3w. czasem, w praktyce klinicznej, podawane s\u0105 metylofenidat lub atomoksetyna, w celu redukcji symptom\u00f3w adhd \u2013 jednak jako\u015b\u0107 bada\u0144 z wykorzystaniem pacjent\u00f3w z asd nie zawsze jest wysoka. nieliczne badania nad wykorzystaniem lek\u00f3w przeciwpadaczkowych, przy dra\u017cliwo\u015b\u0107 i niepokoju, daj\u0105 mieszane lub negatywne wyniki. wyniki bada\u0144 wskazuj\u0105 na brak przydatno\u015bci lek\u00f3w z grupy ssri (np. fluoksetyna, fluwoksamina i citalopram), przy terapii osiowych objaw\u00f3w autyzmu. leki podawane s\u0105 z nadziej\u0105, \u017ce ogranicz\u0105 powtarzalne zachowania i dra\u017cliwo\u015b\u0107, ale efekty s\u0105 zr\u00f3\u017cnicowane.\nbrakuje jednoznacznych dowod\u00f3w na efektywno\u015b\u0107 do\u017cylnej terapii immunoglobulinowej (ang. intravenous immunoglobulin therapy) i metoda nie jest zalecana. uznawane jest r\u00f3wnie\u017c stosowanie chelatacji w przypadku autyzmu: nie ma bada\u0144 o wysokiej jako\u015bci, kt\u00f3re uzasadnia\u0142yby stosowanie terapii. zdarza si\u0119, \u017ce stosowane s\u0105 substancje, kt\u00f3re nie maj\u0105 nawet potwierdzonego dzia\u0142ania chelatuj\u0105cego. brakuje te\u017c dowod\u00f3w, kt\u00f3re uzasadnia\u0142yby stosowanie tlenoterapii hiperbarycznej.\nznacz\u0105ca cz\u0119\u015b\u0107 os\u00f3b z asd (by\u0107 mo\u017ce nawet 47%) mo\u017ce mie\u0107 problemy gastryczne i jelitowe, ale ich zwi\u0105zek z autyzmem jest niejasny. nie powinny by\u0107 one traktowane jako osiowy objaw asd: generalnie nie stwierdza si\u0119 zwi\u0105zku pomi\u0119dzy wyst\u0119powaniem problem\u00f3w \u017co\u0142\u0105dkowo-jelitowych, a nasileniem autyzmu. w wypadku stwierdzonej nietolerancji glutenu (np. celiakii), stosowanie diety bezglutenowej jest zalecane. obecnie nie ma jednak uzasadnienia dla stosowania diety w przypadku reszty populacji. podobnie jest z diet\u0105 bezkazeinow\u0105. nie ma dowod\u00f3w na efektywno\u015b\u0107 diety feingolda, diety ketogenicznej (dieta wysokot\u0142uszczowa i niskow\u0119glowodanowa) i diety przeciwgrzybiczej (eliminacja po\u017cywienia zawieraj\u0105cego dro\u017cd\u017ce lub sk\u0142adnik\u00f3w pobudzaj\u0105cych je do wzrostu) i jakiejkolwiek innej. badane s\u0105 r\u00f3wnie\u017c terapie wspomagaj\u0105ce prac\u0119 uk\u0142adu trawiennego (np. podawanie probiotyk\u00f3w, enzym\u00f3w trawiennych lub sekretyny), ale badania, albo nie potwierdzaj\u0105 ich pozytywnego wp\u0142ywu na objawy asd lub daj\u0105 niejednoznaczne wyniki.\nnie wiadomo czy suplementacja diety daje wi\u0119ksze korzy\u015bci ni\u017c te, kt\u00f3ra przynios\u0142aby osobom bez asd. nie jest jasne, czy kwasy omega 3 wp\u0142ywaj\u0105 na zmniejszenie niekt\u00f3rych symptom\u00f3w autystycznych (mieszane wyniki bada\u0144 przemawiaj\u0105ce raczej na niekorzy\u015b\u0107 interwencji). podobnie jest w wypadku metylokobalaminy (metylowana witamina b12) i l-karnityny (dwa badania o niewysokiej jako\u015bci) czy witamin\u0105 d3. nie wygl\u0105da na to, by suplementacja witamin\u0105 b6 i magnezem wp\u0142ywa\u0142a na objawy asd (mieszane wyniki). dimetyloglicyna te\u017c zdaje si\u0119 nie by\u0107 efektywna (s\u0142abe dowody). nie wiadomo, czy stosowanie preparat\u00f3w multiwitaminowo-mineralnych daje jakie\u015b dodatkowe korzy\u015bci osobom autystycznym. nie wygl\u0105da na to, by n-acetylocysteina by\u0142a przydatna (w badaniach nie potwierdza si\u0119 jej efektywno\u015b\u0107, ale dowody s\u0105 do\u015b\u0107 s\u0142abej jako\u015bci).\n\n\n== rokowanie ==\ndo 2007 nie pojawi\u0142y si\u0119 badania przedstawiaj\u0105ce d\u0142ugoterminowe wyniki u os\u00f3b z zespo\u0142em aspergera i nie s\u0105 prowadzone \u017cadne systematyczne d\u0142ugoterminowe badania kontrolne u dzieci z zespo\u0142em aspergera. osoby z zespo\u0142em aspergera wydaj\u0105 si\u0119 mie\u0107 normaln\u0105 oczekiwan\u0105 d\u0142ugo\u015b\u0107 \u017cycia, lecz zwi\u0119kszon\u0105 chorobowo\u015b\u0107 wsp\u00f3\u0142istniej\u0105cych zaburze\u0144 psychiatrycznych takich jak depresja oraz zaburzenia l\u0119kowe, kt\u00f3re mog\u0105 znacz\u0105co wp\u0142yn\u0105\u0107 na rokowanie. chocia\u017c upo\u015bledzenie spo\u0142eczne utrzymuje si\u0119 przez ca\u0142e \u017cycie, to wyniki s\u0105 og\u00f3lnie bardziej pozytywne ni\u017c w przypadku gorzej funkcjonuj\u0105cych zaburze\u0144 ze spektrum autystycznego; przyk\u0142adowo objawy spektrum autystycznego maj\u0105 wi\u0119ksz\u0105 tendencj\u0119 do zmniejszania si\u0119 z czasem u os\u00f3b z zespo\u0142em aspergera (as) lub wysokofunkcjonalnym autyzmem (hfa). jednak\u017ce osoby z as/hfa posiadaj\u0105 przeci\u0119tne zdolno\u015bci matematyczne i wypadaj\u0105 w testach matematycznych troch\u0119 s\u0142abiej ni\u017c w og\u00f3lnej inteligencji. dzieci z as mog\u0105 wymaga\u0107 nauczania specjalnego z powodu ich trudno\u015bci spo\u0142ecznych i w zachowaniu, chocia\u017c mog\u0105 ucz\u0119szcza\u0107 do zwyk\u0142ych klas.\n\n\n== mocne strony i wybitne osi\u0105gni\u0119cia ==\nwraz ze wzrostem liczby zdiagnozowanych przypadk\u00f3w zespo\u0142u aspergera, obraz zaburzenia ci\u0105gle si\u0119 zmienia. za powi\u0105zano z wysokimi osi\u0105gni\u0119ciami matematyk\u00f3w, fizyk\u00f3w, informatyk\u00f3w oraz in\u017cynier\u00f3w i stwierdzono, \u017ce zesp\u00f3\u0142 cz\u0119sto wsp\u00f3\u0142gra z osi\u0105gni\u0119ciami na najwy\u017cszym poziomie w tych dziedzinach.\n\n\n== dyskryminacja ==\nosoby z zespo\u0142em aspergera s\u0105 cz\u0119sto postrzegane w spos\u00f3b stygmatyzuj\u0105cy, przez co do\u015bwiadczaj\u0105 dyskryminacji w r\u00f3\u017cnych obszarach \u017cycia, m.in. w dost\u0119pie do edukacji i na rynku pracy. ich stereotypowy wizerunek podtrzymywany w mediach jest niezgodny z aktualnym stanem wiedzy na temat autyzmu, a nierzadko wr\u0119cz obra\u017aliwy, przez co wzmacnia w takich osobach poczucie odmienno\u015bci, kt\u00f3re wzbudza w nich l\u0119k i prowadzi do izolacji spo\u0142ecznej.\n\n\n== znane osoby z zespo\u0142em aspergera ==\ndan aykroyd\ndaryl hannah\nanthony hopkins\ncourtney love\nlionel messi\nelon musk\ngreta thunberg\nrafa\u0142 w\u00f3jcikowski\njerry seinfeld\nclay marzo\nvernon smith\nalbert einstein\nwolfgang amadeus mozart\nalfred hitchcock\nbill gates\nrobin williams\n\n\n== zobacz te\u017c ==\nneurony lustrzane (ang. mirror neurons)\nteoria umys\u0142u (teoria innych umys\u0142\u00f3w)\npsychoterapia poznawczo-behawioralna\nempatia\ncia\u0142o migda\u0142owate\npsychiatria\npsychozy afektywne\npok\u00f3j wyciszenia\nhikikomori\nmonomania\nzesp\u00f3\u0142 diogenesa\n\n\n== uwagi ==\n\n\n== przypisy ==\n\n\n== bibliografia ==\nautyzm i zesp\u00f3\u0142 aspergera red. uta frith 2005 r. isbn 83-200-3093-5.\ntony attwood, zesp\u00f3\u0142 aspergera. poradnik dla rodzic\u00f3w i profesjonalist\u00f3w. (ang. org. \u201easperger\u2019s syndrome. a guide for parents and professionals.\u201d), isbn 83-7298-991-5.\nzesp\u00f3\u0142 aspergera w okresie dojrzewania: wzloty, upadki i ca\u0142a reszta pod red. liane holliday willey. warszawa: \u201efraszka edukacyjna\u201d. 2006 r. isbn 978-83-88839-38-2.\n\n\n== linki zewn\u0119trzne ==\npo polskuspoa \u201edalej razem\u201d \u2013 stowarzyszenie pomocy osobom autystycznym \u201edalej razem\u201d, organizacja dzia\u0142aj\u0105ca na rzecz os\u00f3b autystycznych i ich rodzin.\n[1] kryteria diagnostyczne zespo\u0142u aspergera wed\u0142ug dsm-iv oraz icd-10 (fundacja savant)\ntest aq \u2013 (autism-spectrum quotient) \u2013 zestaw 50 pyta\u0144 opracowanych przez psychologa simon baron-cohen wraz z grup\u0105 specjalist\u00f3w z centrum bada\u0144 nad autyzmem w cambridge (cambridge\u2019s autism research centre).\nmocne strony autyzmu. zesp\u00f3\u0142 aspergera \u2013 artyku\u0142 agnieszki rynkiewicz na temat mocnych stron zespo\u0142u aspergera\ninny \u015bwiat, asperger.republika.pl [zarchiwizowane z adresu 2018-02-16] .strona g\u0142\u00f3wna serwisu \u2013 sporo ciekawych informacji t\u0142umaczonych z zagranicznych stron w sekcji \u201eartyku\u0142y\u201d, jednak wiele z nich dotyczy jedynie ma\u0142ych dzieci.\nrozpoznanie i pomoc dziecku z zespo\u0142em aspergera, dzieci.bci.pl [zarchiwizowane z adresu 2015-05-24] . cz.1, aut.: renata stefa\u0144ska-klar\ndziecko z zespo\u0142em aspergera i jego rodzina, psychologia.aplus.pl [zarchiwizowane z adresu 2016-03-05] . aut.: dominika chojnacka\nmam na imi\u0119 aspie, charaktery.com.pl [zarchiwizowane z adresu 2008-01-03] . \u2013 charaktery 11/2007\nbadania naukowe pt. \u201erola czynnik\u00f3w genetycznych w patogenezie autyzmu\u201d, autyzm.wum.edu.pl [zarchiwizowane z adresu 2021-05-07] .strona g\u0142\u00f3wna serwisu, zak\u0142ad genetyki medycznejpo angielskuas grows up; recognizing adults in today\u2019s challenging world, aspires-relationships.com [zarchiwizowane z adresu 2018-04-24] . \u2013 artyku\u0142 opisuj\u0105cy nie tylko problemy doros\u0142ych, ale tak\u017ce problemy, jakie wyst\u0119puj\u0105, kiedy jedno lub oboje rodzic\u00f3w maj\u0105 za. tak\u017ce sporo po\u015bwi\u0119cone agresji i przemocy w za, co\u015b o czym nie m\u00f3wi si\u0119 na polskich stronach. ca\u0142a wersja jest dost\u0119pna do pobrania w pliku pdf.\nasperger syndrome: a clinical account by lorna wing."