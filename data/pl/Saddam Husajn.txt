"saddam husajn abd al-mad\u017cid at-tikriti (arab. \u200f\u0635\u062f\u0627\u0645 \u062d\u0633\u064a\u0646 \u0639\u0628\u062f \u0627\u0644\u0645\u062c\u064a\u062f \u0627\u0644\u062a\u0643\u0631\u064a\u062a\u064a\u200e; ur. 28 kwietnia 1937 w al-aud\u017cy, zm. 30 grudnia 2006 w al-kazimijji) \u2013 iracki prawnik i polityk, marsza\u0142ek iraku, dyktatorski prezydent iraku w latach 1979\u20132003 oraz sekretarz generalny irackiego oddzia\u0142u partii baas i przewodnicz\u0105cy irackiej rady dow\u00f3dztwa rewolucji, zbrodniarz wojenny.\ndo w\u0142adzy doszed\u0142 po obj\u0119ciu w\u0142adzy w iraku przez parti\u0119 baas, oficjalnie g\u0142osz\u0105c\u0105 socjalizm arabski i panarabizm. saddam odegra\u0142 znacz\u0105c\u0105 rol\u0119 w zamachu stanu przygotowanym przez t\u0119 parti\u0119 w 1968. w latach 70. z jego inicjatywy znacjonalizowano przemys\u0142 naftowy w wi\u0119kszo\u015bci nale\u017c\u0105cy do zachodnich korporacji. z pieni\u0119dzy pochodz\u0105cych z ropy w szybkim tempie rozwin\u0105\u0142 gospodark\u0119 iraku. husajn otoczy\u0142 si\u0119 w rz\u0105dzie politykami wywodz\u0105cymi si\u0119 z sunnickiej mniejszo\u015bci kraju. formalnie obj\u0105\u0142 rz\u0105dy w 1979, wtedy te\u017c mia\u0142o miejsce apogeum jego w\u0142adzy.\nw 1980 rozpocz\u0105\u0142 wojn\u0119 z iranem, kt\u00f3ra trwa\u0142a do 1988 i do kt\u00f3rej by\u0142 mniej lub bardziej jawnie namawiany oraz wspierany militarnie i politycznie przez usa oraz zsrr obawiaj\u0105ce si\u0119 rozprzestrzenienia si\u0119 ira\u0144skiej rewolucji islamskiej. w 1988 przeprowadzi\u0142 ludob\u00f3jcz\u0105 operacj\u0119 al-anfal, w trakcie kt\u00f3rej u\u017cyto broni chemicznej przeciwko kurdyjskim formacjom zbrojnym oraz ludno\u015bci cywilnej. po zako\u0144czeniu wojny z iranem straci\u0142 poparcie zachodu, zosta\u0142 natomiast otoczony czci\u0105 przez cz\u0119\u015b\u0107 mieszka\u0144c\u00f3w \u015bwiata arabskiego.\nw roku 1990 dokona\u0142 inwazji na kuwejt, kt\u00f3ra zapocz\u0105tkowa\u0142a i wojn\u0119 w zatoce perskiej, zako\u0144czon\u0105 zdecydowanym zwyci\u0119stwem mi\u0119dzynarodowej koalicji pa\u0144stw nad si\u0142ami irackimi i wyzwoleniem kuwejtu.\nobalony w 2003 w wyniku inwazji mi\u0119dzynarodowej koalicji na czele z usa i wielk\u0105 brytani\u0105. w 2006 powieszony na podstawie wyroku s\u0105du najwy\u017cszego.\n\n\n== \u017cyciorys ==\n\n\n=== rodzina ===\nurodzi\u0142 si\u0119 pod nazwiskiem at-tikriti 28 kwietnia 1937 we wsi al-aud\u017ca w pobli\u017cu miasta tikrit. pochodzi\u0142 z rodziny bezrolnego hodowcy owiec z plemienia al bu nasir. syn husajna al-mad\u017cida at-tikritiego i subhy. jego ojciec prawdopodobnie zostawi\u0142 matk\u0119 jeszcze przed urodzeniem saddama, a wed\u0142ug wersji oficjalnej irackiego rz\u0105du, mia\u0142 on zosta\u0107 zabity przez bandyt\u00f3w. wed\u0142ug niekt\u00f3rych \u017ar\u00f3de\u0142 wszystkie imiona ojca saddama zosta\u0142y wymy\u015blone przez rz\u0105d. starszy brat przysz\u0142ego w\u0142adcy iraku zmar\u0142 na raka w wieku 12 lat.\n\n\n=== dzieci\u0144stwo ===\nimi\u0119 saddam zosta\u0142o mu nadane przez wujka lub przez matk\u0119. imi\u0119 oznacza w arabskim tego, kt\u00f3ry walczy, tego kt\u00f3ry stawia czo\u0142o lub wytrwa\u0142ego. wed\u0142ug niech\u0119tnych husajnowi, jego matka w ci\u0119\u017ckiej depresji pr\u00f3bowa\u0142a dokona\u0107 aborcji, a nawet pope\u0142ni\u0107 samob\u00f3jstwo. depresja pog\u0142\u0119bi\u0142a si\u0119 do tego stopnia, \u017ce kiedy saddam si\u0119 urodzi\u0142, nie chcia\u0142a nawet spojrze\u0107 na noworodka. wbrew tym tezom, saddam ju\u017c jako prezydent wybudowa\u0142 jej mauzoleum. od matki zabra\u0142 go wuj chajr allah tulfa, a od 1941 roku saddam zamieszka\u0142 z rodzin\u0105 wujka. dom wujka opu\u015bci\u0107 musia\u0142 po tym gdy ten zosta\u0142 skazany na kar\u0119 pi\u0119ciu lat pozbawienia wolno\u015bci za udzia\u0142 w antybrytyjskim przewrocie wojskowym. po aresztowaniu wujka powr\u00f3ci\u0142 do matki. w tym czasie matka wysz\u0142a ponownie za m\u0105\u017c, za ibrahima hasana kt\u00f3ry by\u0142 stryjem saddama, i po\u015blubi\u0142, wedle miejscowego zwyczaju, \u017con\u0119 swego brata. subha urodzi\u0142a trzech przyrodnich braci saddama: sabawiego, barzana i watbana oraz dwie przyrodnie siostry: nawal\u0119 i samir\u0119. ojczym ma\u0142ego saddama w przesz\u0142o\u015bci by\u0142 wojskowym, posiada\u0142 ma\u0142e gospodarstwo na kt\u00f3rym saddam wypasa\u0142 byd\u0142o. ojczym bi\u0142 i poni\u017ca\u0142 m\u0142odego saddama oraz zmusza\u0142 go do kradzie\u017cy.\nw 1947 uciek\u0142 z domu do tikritu w celu rozpocz\u0119cia tam edukacji, na kt\u00f3r\u0105 nie pozwala\u0142 mu ojczym. saddam przyby\u0142 do wuja chajr allaha kt\u00f3ry w\u0142a\u015bnie zosta\u0142 zwolniony z wi\u0119zienia. wuj jednak odes\u0142a\u0142 go taks\u00f3wk\u0105 do ojczyma, a w dow\u00f3d uznania wr\u0119czy\u0142 mu pistolet (co w kulturze irackiej uznawane by\u0142o za wej\u015bcie m\u0142odzie\u0144ca w doros\u0142o\u015b\u0107). po pro\u015bbach husajna jego ojczym zezwoli\u0142 mu na rozpocz\u0119cie edukacji i z powrotem odes\u0142a\u0142 go do wuja, gdzie uko\u0144czy\u0142 on szko\u0142\u0119 podstawow\u0105. w wieku 15 lat po upadku z konia dozna\u0142 parali\u017cu r\u0119ki i przez prawie dwa tygodnie by\u0142 poddawany r\u00f3\u017cnym ludowym zabiegom leczniczym. gdy husajn by\u0142 ju\u017c nastolatkiem, chajr allah przeni\u00f3s\u0142 si\u0119 z tikritu do bagdadu w celu obj\u0119cia tam pracy na stanowisku nauczyciela. dwa lata p\u00f3\u017aniej do bagdadu przeni\u00f3s\u0142 si\u0119 r\u00f3wnie\u017c saddam.\n\n\n=== m\u0142odo\u015b\u0107 \u2013 kariera wojskowa i pocz\u0105tek dzia\u0142alno\u015bci politycznej ===\nwuj husajna po przybyciu do bagdadu jako zagorza\u0142y zwolennik lewicowego prezydenta egiptu, gamala abdela nasera, do\u0142\u0105czy\u0142 do nacjonalistyczno-lewicowej partii baas. saddam na polecenie wuja, zabi\u0107 mia\u0142 dzia\u0142acza ruchu komunistycznego \u2013 prawdopodobnie innego z jego wujk\u00f3w, saaduna. saadun w lokalnych rozgrywkach politycznych mia\u0142 ujawni\u0107 powi\u0105zania chajr allaha z wywiadem brytyjskim i opowiedzie\u0107 si\u0119 przeciwko obj\u0119ciu przez niego stanowiska dyrektora bagdadzkiej edukacji. wed\u0142ug r\u00f3\u017cnych \u017ar\u00f3de\u0142 do zab\u00f3jstwa doj\u015b\u0107 mia\u0142o gdy saddam mia\u0142 dziewi\u0119tna\u015bcie lat i by\u0142 uczniem czwartej klasy szko\u0142y \u015bredniej, b\u0105d\u017a po tym gdy zosta\u0142 wyrzucony ze szko\u0142y. na kr\u00f3tko trafi\u0142 do wi\u0119zienia, jednak zosta\u0142 zwolniony z powodu braku dowod\u00f3w (w \u00f3wczesnym iraku porachunki na tle rodzinnym czy politycznym by\u0142y na porz\u0105dku dziennym i nie by\u0142y na og\u00f3\u0142 karane). wuj zach\u0119ci\u0142 go w 1953 roku do wst\u0105pienia do elitarnej akademii wojskowej w bagdadzie, ale nie powiod\u0142o mu si\u0119 na pierwszym egzaminie. aby kontynuowa\u0107 nauk\u0119 w nast\u0119pnym roku, poszed\u0142 do szko\u0142y al-karkh, kt\u00f3ra znana by\u0142a jako ideologiczny bastion nacjonalizmu i panarabizmu.\npo raz pierwszy o\u017ceni\u0142 si\u0119 z kuzynk\u0105 sad\u017cid\u0105 chajr allah talfa. mia\u0142 z ni\u0105 dw\u00f3ch syn\u00f3w: kusaja i udaja, kt\u00f3rzy zajmowali za jego rz\u0105d\u00f3w wysokie stanowiska w pa\u0144stwie, oraz trzy c\u00f3rki (raghat, rana i chrisnia). kolejnymi \u017conami polityka by\u0142y samira szachbandar, nidal al-hamdani i wafa ei-mullah al-howeisz.\n\n\n==== zamach stanu i rz\u0105dy kasima ====\nw 1956, 19-letni saddam uczestniczy\u0142 w nieudanej pr\u00f3bie zamachu stanu przeciwko kr\u00f3lowi fajsalowi ii zorganizowanym przez grup\u0119 na czele z genera\u0142em abd al-karimem kasim. rok p\u00f3\u017aniej zosta\u0142 cz\u0142onkiem partii baas. w drugim zamachu stanu zorganizowanym przez kasima w 1958, wojskowi zdo\u0142ali obali\u0107 kr\u00f3la (rewolucja 14 lipca). baasi\u015bci w tym czasie wyst\u0105pili przeciw nowemu rz\u0105dowi, kt\u00f3ry uznali za zdrajc\u00f3w idei panarabskich. wcze\u015bniej (przy prawdopodobnym wsparciu cia i w oparciu o cz\u0119sto nieaktualne listy tej agencji) bra\u0142 udzia\u0142 w atakach na komunist\u00f3w i sympatyk\u00f3w lewicy niebaasistowskiej. w grudniu tego samego roku, w tikricie, zabi\u0142 jednego z wysoko postawionych urz\u0119dnik\u00f3w administracji okr\u0119gowej, zagorza\u0142ego zwolennika kasima. po podejrzeniu pope\u0142nienia przest\u0119pstwa, policja aresztowa\u0142a husajna. zwolniono go po sze\u015bciu miesi\u0105cach z braku dostatecznych dowod\u00f3w. w pa\u017adzierniku 1959 wzi\u0105\u0142 udzia\u0142 w nieudanym zamachu na kasima. w trakcie pr\u00f3by zamachu zosta\u0142 ranny i skazany zaocznie na \u015bmier\u0107. wed\u0142ug oficjalnej wersji, ranny dotar\u0142 do rodzinnej wsi al-aud\u017ca, gdzie si\u0119 ukry\u0142. z al-aud\u017cy przebrany za beduina na motocyklu lub ukradzionym o\u015ble trafi\u0142 do stolicy syrii damaszku, b\u0119d\u0105cego w tym czasie g\u0142\u00f3wnym o\u015brodkiem baasizmu. 21 lutego 1960 przyby\u0142 do kairu w egipcie (syria i egipt tworzy\u0142y w\u00f3wczas zjednoczon\u0105 republik\u0119 arabsk\u0105), gdzie uczy\u0142 si\u0119 przez rok w liceum qasr al-nil, a nast\u0119pnie otrzyma\u0142 \u015bwiadectwo maturalne. po uko\u0144czeniu liceum zapisa\u0142 si\u0119 na wydzia\u0142 prawa uniwersytetu w kairze, gdzie studiowa\u0142 przez dwa lata. otrzyma\u0142 niepe\u0142ne wykszta\u0142cenie prawnicze. w kairze ze zwyk\u0142ego partyjnego funkcjonariusza wyr\u00f3s\u0142 na znacz\u0105cego dzia\u0142acza, staj\u0105c si\u0119 cz\u0142onkiem komitetu kierowniczego baas w egipcie. co jaki\u015b czas opuszcza\u0142 egipt i udawa\u0142 si\u0119 na studia do bejrutu w libanie, gdzie wed\u0142ug jednej z wersji nawi\u0105za\u0142a z nim kontakt cia \u2013 amerykanie zrozpaczeni po upadku prozachodniej monarchii i utworzeniu antyzachodniego rz\u0105du genera\u0142a kasima, szukali w baasistach wsparcia opieraj\u0105c si\u0119 na ich antykomunistycznym programie politycznym. niewykluczone, \u017ce dzi\u0119ki agencji zyska\u0142 \u015brodki na prowadzenie dzia\u0142alno\u015bci partii. pewne wsparcie otrzyma\u0142 te\u017c od rz\u0105du egiptu, kt\u00f3ry politycznie sympatyzowa\u0142 z lewicuj\u0105cymi cz\u0142onkami baas.\n\n\n==== kr\u00f3tkotrwa\u0142y okres wsp\u00f3\u0142rz\u0105dzenia baasist\u00f3w i odsuni\u0119cie ich od w\u0142adzy ====\nw 1963, po obaleniu kasima przez parti\u0119 baas i wojsko w wyniku zamachu stanu, zdecydowa\u0142 si\u0119 na powr\u00f3t do kraju. na kr\u00f3tki okres zosta\u0142 \u015bledczym w wi\u0119zieniu kasr al-nihaja. mimo entuzjazmu saddama, ju\u017c siedem dni p\u00f3\u017aniej, armia iracka pod kierownictwem genera\u0142a abd as-salam arifa, odsun\u0119\u0142a baasist\u00f3w od w\u0142adzy. armia nie uzna\u0142a socjalistyczno-radykalnych postulat\u00f3w partii i ch\u0119ci zjednoczenia \u015bwiata arabskiego pod egid\u0105 naserowskiego egiptu.\nw warunkach g\u0142\u0119bokiej konspiracji, zacz\u0105\u0142 tworzy\u0107 faktycznie now\u0105 parti\u0119. na iv kongresie panarabskim partii w damaszku wyst\u0105pi\u0142 z przem\u00f3wieniem, w kt\u00f3rym podda\u0142 krytyce dzia\u0142alno\u015b\u0107 alego saliha as-sadiego, sekretarza generalnego irackiej partii baas. miesi\u0105c p\u00f3\u017aniej 11 listopada 1963 z rekomendacji kongresu panarabskiego (narodowego), regionalny kongres irackiej partii zwolni\u0142 as-sadiego ze stanowiska sekretarza generalnego partii, czyni\u0105c go odpowiedzialnym za przest\u0119pstwa pope\u0142nione w miesi\u0105cach utrzymywania si\u0119 baasist\u00f3w u w\u0142adzy. dzia\u0142alno\u015b\u0107 saddama husajna na kongresie panarabskim wywar\u0142a silne wra\u017cenie na za\u0142o\u017cycielu i sekretarzu generalnym partii michelu aflaku. od tego czasu wytworzy\u0142y si\u0119 mi\u0119dzy nimi silne wi\u0119zi, kt\u00f3re nie zosta\u0142y zerwane a\u017c do \u015bmierci aflaka. w lutym 1964 panarabskie w\u0142adze baas postanowi\u0142y stworzy\u0107 nowe irackie kierownictwo partii sk\u0142adaj\u0105ce si\u0119 z pi\u0119ciu os\u00f3b, w\u015br\u00f3d kt\u00f3rych byli popularni w kraju genera\u0142 ahmad hasan al-bakr i husajn, kt\u00f3ry to zosta\u0142 zaproponowany w wytycznych aflaka.\n\n\n==== pobyt w wi\u0119zieniu ====\npo dw\u00f3ch nieudanych pr\u00f3bach przej\u0119cia w\u0142adzy w bagdadzie, zosta\u0142 aresztowany i trafi\u0142 do izolatki. mimo odsiadki utrzymywa\u0142 kontakt z parti\u0105 baas w syrii oraz z przebywaj\u0105cym w areszcie domowym liderem irackich baasist\u00f3w. w 1966 uciek\u0142 podczas transportu wi\u0119\u017ani\u00f3w przez miasto. we wrze\u015bniu zosta\u0142 wybrany zast\u0119pc\u0105 sekretarza generalnego irackiej baas, ahmada hasana al-bakra. powierzono mu do prowadzenia specjalny aparat partyjny o nazwie d\u017cihaz hanin \u2013 by\u0142 to tajny aparat, sk\u0142adaj\u0105cy si\u0119 z najbardziej oddanych kadr. husajn zajmowa\u0142 si\u0119 w\u00f3wczas sprawami wywiadu i kontrwywiadu oraz walk\u0105 z sympatyzuj\u0105cymi z komunistami organizacjami studenckimi. na kr\u00f3tko przed zwyci\u0119skim dla baasist\u00f3w zamachem stanu w 1968, w partii dosz\u0142o do starcia mi\u0119dzy skrzyd\u0142em syryjskim (lewicowym) a irackim (prawicowym). w wyniku wzmocnienia lewicy w syrii fotel lidera straci\u0142 prawicowiec aflak, kt\u00f3ry opu\u015bci\u0142 kraj i przeni\u00f3s\u0142 si\u0119 do iraku, gdzie przyczyni\u0142 si\u0119 do triumfu si\u0142 prawicowych w partii. umo\u017cliwi\u0142o to husajnowi jako przedstawicielowi partyjnej prawicy dalszy awans w partyjnej hierarchii.\n\n\n=== rewolucja 1968 i okres wsp\u00f3\u0142rz\u0105dzenia u boku al-bakra ===\n17 lipca 1968 w wyniku bezkrwawego zamachu stanu baas ponownie doszed\u0142 do w\u0142adzy. wed\u0142ug wersji oficjalnej, znalaz\u0142 si\u0119 w pierwszym szeregu szturmuj\u0105cym pa\u0142ac prezydencki. radio bagdad zaj\u0119te przez baasist\u00f3w og\u0142osi\u0142o, \u017ce partia baas \u201eprzej\u0119\u0142a w\u0142adz\u0119 i po\u0142o\u017cy\u0142a kres s\u0142abym i skorumpowanym re\u017cimom, kt\u00f3re reprezentowa\u0142y kliki ignorant\u00f3w, analfabet\u00f3w, chciwc\u00f3w, z\u0142odziei, szpieg\u00f3w i syjonist\u00f3w\u201d. prezydent abd ar-rahman arif zosta\u0142 wydalony z kraju. b\u0119d\u0105c u w\u0142adzy baasi\u015bci od razu zacz\u0119li zwalcza\u0107 potencjalnych rywali. 14 dni po przewrocie najjif, daud i nasir al-hani zostali odsuni\u0119ci od w\u0142adzy. w\u0142adza skupi\u0142a si\u0119 w r\u0119kach al-bakra. puczy\u015bci na czele z al-bakrem sformowali rad\u0119 dow\u00f3dztwa rewolucji, kierowan\u0105 przez ahmada hasana al-bakra.\nsaddam, zast\u0119pca al-bakra po partyjnej i pa\u0144stwowej linii, odpowiada\u0142 za bezpiecze\u0144stwo wewn\u0119trzne w kraju. kontrola nad s\u0142u\u017cbami specjalnymi pozwoli\u0142a saddamowi husajnowi skoncentrowa\u0107 realn\u0105 w\u0142adz\u0119 w swoich r\u0119kach. zaczynaj\u0105c od jesieni 1968 irackie s\u0142u\u017cby specjalne przeprowadzi\u0142y na szerok\u0105 skal\u0119 seri\u0119 czystek, w rezultacie kt\u00f3rych aresztowano wiele os\u00f3b, kt\u00f3re w mniemaniu baas mog\u0142y przedstawia\u0107 dla niej zagro\u017cenie, tak\u017ce w szeregu wybitnych dzia\u0142aczy samej baas. szczeg\u00f3lny rozg\u0142os otrzyma\u0142 \u201eodkryty\u201d przez saddama tzw. \u201esyjonistyczny spisek\u201d. dla wielu obwinionych o wsp\u00f3\u0142prac\u0119 z izraelskimi s\u0142u\u017cbami specjalnymi \u017cyd\u00f3w oznacza\u0142o to wyroki \u015bmierci, co spotka\u0142o si\u0119 z entuzjazmem t\u0142um\u00f3w irakijczyk\u00f3w. spore grono os\u00f3b pochodzenia \u017cydowskiego trafi\u0142o do wi\u0119zie\u0144. sam husajn sta\u0142 si\u0119 znany w izraelu po tym, gdy nakaza\u0142 wypu\u015bci\u0107 z wizytowanego wi\u0119zienia jednego z osadzonych \u2013 \u017cyda o nazwisku tawin. tawin otrzyma\u0142 paszport i bilet lotniczy do izraela. jak si\u0119 okaza\u0142o, husajn rozpozna\u0142 w wi\u0119\u017aniu swojego znajomego z okresu pobytu w stolicy. wydarzenie te zdoby\u0142o rozg\u0142os w mediach i spowodowa\u0142o, \u017ce w iraku i innych krajach ugruntowa\u0142 si\u0119 wizerunek husajna jako dzia\u0142acza humanitarnego (co potem okaza\u0142o si\u0119 mitem).\n\nw okresie porewolucyjnym kontynuowa\u0142 nauk\u0119 i w 1969 uko\u0144czy\u0142 studia na uniwersytecie bagdadzkim na kt\u00f3rym otrzyma\u0142 dyplom prawnika i zaj\u0105\u0142 stanowisko zast\u0119pcy przewodnicz\u0105cego rady dow\u00f3dztwa rewolucyjnego i zast\u0119pcy sekretarza generalnego kierownictwa baas. w latach 1971\u20131978, przeszed\u0142 szkolenie w akademii wojskowej w bagdadzie. wa\u017cnym krokiem na drodze saddama do zdobycia pozycji lidera partii i pa\u0144stwa by\u0142o podpisanie z przyw\u00f3dc\u0105 demokratycznej partii kurdystanu, mustaf\u0105 barzanim umowy z 11 marca 1970 proklamuj\u0105cej autonomi\u0119 kurdystanu irackiego. umowa zako\u0144czy\u0142a trwaj\u0105c\u0105 dziewi\u0119\u0107 lat wojn\u0119 z kurdyjskimi rebeliantami.\n\n\n==== polityka zagraniczna ====\njako druga osoba w pa\u0144stwie odpowiada\u0142 za polityk\u0119 zagraniczn\u0105 iraku. szczeg\u00f3lnie trudne okaza\u0142y si\u0119 relacje z baasistowsk\u0105 syri\u0105. wed\u0142ug syryjczyk\u00f3w przyw\u00f3dcy iraku nie zas\u0142ugiwali na zaufanie. wrogo\u015b\u0107 mi\u0119dzy obydwoma pa\u0144stwami rz\u0105dzonymi przez oddzia\u0142y tej samej organizacji jeszcze si\u0119 pog\u0142\u0119bi\u0142a, gdy irak sta\u0142 si\u0119 celem emigracji syryjskich baasist\u00f3w odsuni\u0119tych od w\u0142adzy w 1966. w 1973 w trakcie wojny jom kipur irak wys\u0142a\u0142 jednostki pancerne na front syryjski, jednak\u017ce wojska izraelskie zdo\u0142a\u0142y je odeprze\u0107 i rozbi\u0107. mimo to udzia\u0142 tych oddzia\u0142\u00f3w w walkach mia\u0142 du\u017ce znaczenie, chocia\u017c rz\u0105d syryjski nigdy nie przyzna\u0142 tego publicznie. ani egipt, ani syria nie konsultowa\u0142y si\u0119 r\u00f3wnie\u017c z irakiem przed zawieszeniem broni, co zosta\u0142o w bagdadzie przyj\u0119te \u017ale. w 1978 w bagdadzie obradowa\u0142 szczyt ligi arabskiej.\nw lutym 1972 saddam husajn przebywa\u0142 z wizyt\u0105 w moskwie. rezultatem tej wizyty i rewizyty w bagdadzie premiera zsrr aleksieja kosygina by\u0142o podpisanie 9 kwietnia radziecko-irackiego traktatu o przyja\u017ani i wsp\u00f3\u0142pracy zapewniaj\u0105cego wszechstronne radzieckie wsparcie dla re\u017cimu irackiego. wed\u0142ug jednej z wersji przeciwny nawi\u0105zaniu stosunk\u00f3w z zsrr by\u0142 prezydent kraju \u2013 w trakcie jednej z ostrych dyskusji zdenerwowany husajn mia\u0142 wyci\u0105gn\u0105\u0107 bro\u0144 i strzeli\u0107 w przedrami\u0119 dyskutanta. opieraj\u0105c si\u0119 na wsparciu zsrr, husajn znacjonalizowa\u0142 przemys\u0142 naftowy i przezbroi\u0142 irack\u0105 armi\u0119. dzi\u0119ki uk\u0142adowi z zsrr, husajn pozby\u0142 si\u0119 wroga wewn\u0119trznego \u2013 irackiej partii komunistycznej, kt\u00f3rzy tworzyli w iraku najlepiej zorganizowan\u0105 w pa\u0144stwach arabskich parti\u0119 o tym profilu. zwi\u0105zane to by\u0142o z bezpo\u015bredni\u0105 mo\u017cliwo\u015bci\u0105 ingerencji zwi\u0105zku radzieckiego w sprawy irackie. dzi\u0119ki uk\u0142adowi moskwa wp\u0142yn\u0119\u0142a na komunist\u00f3w kt\u00f3rzy zdecydowali si\u0119 na wej\u015bcie w tymczasowy sojusz z baasistami. po d\u0142ugich debatach wewn\u0105trzpartyjnych komuni\u015bci w 1974 weszli w sk\u0142ad narodowego frontu post\u0119powego, przez co zostali wch\u0142oni\u0119ci przez parti\u0119 baas i przestali liczy\u0107 si\u0119 jako samodzielna partia. w 1975 w ramach pog\u0142\u0119bienia relacji z blokiem wschodnim, irak zyska\u0142 status obserwatora w radzie wzajemnej pomocy gospodarczej.\nzainteresowane bliskim wschodem usa nie by\u0142y zachwycone radykalnymi dzia\u0142aniami irackiego rz\u0105du. uk\u0142ad iraku z zsrr, zbli\u017cony do tych, kt\u00f3re zwi\u0105zek radziecki zawiera\u0142 z krajami bloku wschodniego, zachwia\u0142 uk\u0142ad si\u0142 w regionie. rz\u0105d stan\u00f3w zjednoczonych wraz z w\u0142adc\u0105 iranu opracowa\u0142 strategi\u0119 os\u0142abienia iraku. jednym z jej element\u00f3w by\u0142o wsparcie kurd\u00f3w niech\u0119tnych wobec rz\u0105du. kurdowie otrzymali wsparcie militarne (w postaci broni i doradc\u00f3w wojskowych) i finansowe ze strony cia i iranu. irak nie pozostawa\u0142 d\u0142u\u017cny iranowi. jeszcze przed kryzysem na zaproszenie husajna do iraku trafiali przedstawiciele ira\u0144skiej opozycji, w tym m.in. tejmur bachtijar, kt\u00f3remu zaproponowano utworzenie zbrojnej organizacji antyrz\u0105dowej. pod wp\u0142ywem prezydenta al-bakra, irak stopniowo zdystansowa\u0142 si\u0119 od zsrr i rozpocz\u0105\u0142 proces poprawy stosunk\u00f3w z usa. rewolucja doprowadzi\u0142a do pogorszenia si\u0119 relacji z izraelem (w kt\u00f3rym prasa pocz\u0105tkowo wyra\u017ca\u0142a si\u0119 o saddamie pozytywnie) a rz\u0105d tego kraju rozpocz\u0105\u0142 finansowanie kurdyjskich separatyst\u00f3w.\n\ndobre relacje nawi\u0105za\u0142 z rz\u0105dzonymi przez indir\u0119 gandhi indiami. wrogie stosunki utrzymywa\u0142 natomiast z pakistanem. gdy w lutym 1973 premier tego pa\u0144stwa zulfikar ali bhutto nakaza\u0142 armii st\u0142umi\u0107 rebeli\u0119 do kt\u00f3rej dosz\u0142o w belud\u017cystanie, wojska pakista\u0144skie mia\u0142y rzekomo odkry\u0107 sk\u0142ad broni pochodz\u0105cej z iraku. szach iranu obawiaj\u0105cy si\u0119 rozprzestrzeniania si\u0119 tendencji separatystycznych w ira\u0144skim belud\u017cystanie, wspom\u00f3g\u0142 armi\u0119 pakista\u0144sk\u0105. irak w odpowiedzi na ira\u0144skie wsparcie, wys\u0142a\u0142 na pomoc separatystom bro\u0144 transportowan\u0105 poprzez porty pakistanu. pakista\u0144skiej flocie uda\u0142o si\u0119 zachowa\u0107 skuteczn\u0105 blokad\u0119 port\u00f3w. husajn uwa\u017ca\u0142, \u017ce wspieraj\u0105c separatyst\u00f3w belud\u017cyjskich przyczyni si\u0119 do eskalacji konfliktu na obszar iranu. w 1973 irak dostarczy\u0142 si\u0142om belud\u017c\u00f3w bro\u0144 konwencjonaln\u0105 oraz otworzy\u0142 w bagdadzie biuro frontu wyzwolenia belud\u017cystanu (blf). iracka operacja wsparcia wojskowego mia\u0142a zosta\u0107 ukryta w tajemnicy, jednak w 1973 zosta\u0142a wykryta przez pakista\u0144skie s\u0142u\u017cby specjalne mi po tym jak jeden z przyw\u00f3dc\u00f3w separatyst\u00f3w, akbar bugati poinformowa\u0142 o broni przechowywanej w irackiej ambasadzie. o p\u00f3\u0142nocy 9 lutego 1973 wojsko pakista\u0144skie rozpocz\u0119\u0142o operacj\u0119 zaj\u0119cia ambasady. pakista\u0144czykom uda\u0142o si\u0119 aresztowa\u0107 ambasadora, jego wojskowego attach\u00e9 i personel dyplomatyczny. w\u0142adze odkry\u0142y magazyn licz\u0105cy 300 radzieckich pistolet\u00f3w maszynowych z pi\u0119cioma tysi\u0105cami naboi oraz poka\u017an\u0105 sum\u0105 pieni\u0119dzy, kt\u00f3re mia\u0142y by\u0107 rozprowadzone po\u015br\u00f3d grup separatyst\u00f3w w belud\u017cystanie. bhutto nakaza\u0142 \u017candarmerii natychmiast wyrzuci\u0107 z kraju irackiego ambasadora i jego personel. rz\u0105d iracki pomimo rozbicia magazynu og\u0142osi\u0142 dalsze plany wspierania separatyst\u00f3w. wydarzenia z lat 70. przyczyni\u0142y si\u0119 do wspierania przez pakistan iranu w czasie wojny iracko-ira\u0144skiej w 1980 i wsparcia inwazji stan\u00f3w zjednoczonych na irak w 2003.\n\nod marca 1974 do marca nast\u0119pnego roku mia\u0142y miejsce ci\u0119\u017ckie walki z kurdyjskimi powsta\u0144cami wspieranymi przez iran. zwyci\u0119stwo nad nimi saddamowi uda\u0142o si\u0119 osi\u0105gn\u0105\u0107 dzi\u0119ki podpisaniu 6 marca 1975 umowy algierskiej z szachem mohammadem rez\u0105 pahlawim. w opracowaniu rozejmu rol\u0119 mediatora sprawowa\u0142 algierski prezydent huari bumedien. iran w zamian za zrzeczenie si\u0119 przez irak prawa do cz\u0119\u015bci szlaku wodnego w szatt al-arab wycofa\u0142 swoje wsparcie dla rebeliant\u00f3w. umowa doprowadzi\u0142a do polepszenia si\u0119 wzajemnych relacji, a w 1978 gdy w iranie dosz\u0142o do wzrostu nastroj\u00f3w opozycyjnych, tamtejszy monarcha poprosi\u0142 husajna o pomoc w rozprawie z wrogami w\u0142asnego rz\u0105du. husajn nakaza\u0142 wydalenie z kraju ajatollaha ruhollaha chomeiniego. chomeini, a tak\u017ce inni z przyw\u00f3dc\u00f3w religijnej opozycji przebywa\u0142o w an-nad\u017cafie, wydalenie tych szyickich duchownych doprowadzi\u0142o do wybuchu w mie\u015bcie buntu zorganizowanego przez lokalnych szyit\u00f3w. husajn wys\u0142a\u0142 do an-nad\u017cafu genera\u0142a alego hasana al-mad\u017cida, kt\u00f3ry zaprowadzi\u0142 tam porz\u0105dek poprzez uwi\u0119zienie tamtejszego ajatollaha muhammada bakira as-sadra i jego najbli\u017cszych wsp\u00f3\u0142pracownik\u00f3w.\n\njedyn\u0105 w ca\u0142ym \u017cyciu wizyt\u0119 w kraju zachodnim z\u0142o\u017cy\u0142 w 1975, gdy przyjecha\u0142 do pary\u017ca, aby spotka\u0107 si\u0119 tam ze swoim przyjacielem, premierem jacques\u2019em chirakiem. dobre relacje z francj\u0105 spowodowane by\u0142y m.in. przyj\u0119ciem przez ten kraj opcji proarabskiej po kryzysie naftowym z 1973. w drugiej po\u0142owie lat siedemdziesi\u0105tych irak zakupi\u0142 od francji dwa reaktory j\u0105drowe typu \u201eozyrys\u201d.\nw czasie wojny o niepodleg\u0142o\u015b\u0107 erytrei wspar\u0142 erytrejski front wyzwolenia walcz\u0105cy najpierw z oddzia\u0142ami cesarskimi, a nast\u0119pnie dergiem.\n\n\n==== reformy ekonomiczne ====\n1 czerwca 1972 rozpocz\u0105\u0142 proces nacjonalizacji zachodnich firm paliwowych, kt\u00f3re do tej pory mia\u0142y w iraku monopol. w wyniku nacjonalizacji w przeci\u0105gu dw\u00f3ch lat dochody z ropy wzros\u0142y a\u017c dziesi\u0119ciokrotnie. aktywnie przyczynia\u0142 si\u0119 do modernizacji gospodarki kraju. nadzorowa\u0142 tak\u017ce modernizacj\u0119 region\u00f3w wiejskich, mechanizacj\u0119 rolnictwa i dystrybucj\u0119 ziemi. jego zas\u0142ug\u0105 s\u0105 te\u017c znacz\u0105ce przemiany w przemy\u015ble energetycznym oraz w us\u0142ugach publicznych takich jak transport i edukacja. mimo formalnie socjalistycznego charakteru partii baas, w kraju dominowa\u0142 wolny rynek \u2013 wynika\u0142o to g\u0142\u00f3wnie z sunnickiego wyznania przedstawicieli rz\u0105du. polityka ta poprawi\u0142a warunki \u017cycia nie tylko rz\u0105dz\u0105cej elity, ale tak\u017ce zwyk\u0142ych obywateli. w 1974 na budownictwo mieszkaniowe przeznaczono dziewi\u0119ciokrotnie wy\u017cszy nak\u0142ad ni\u017c dwa lata wcze\u015bniej, na transport jedenastokrotnie, a na inwestycje przemys\u0142owe, zak\u0142ady, infrastruktur\u0119 i fabryki dwunastokrotnie. znacznie poprawia\u0142 si\u0119 te\u017c poziom \u017cycia. husajn zyska\u0142 popularno\u015b\u0107 jako dobry wujek \u2013 przyw\u00f3dca pokazywa\u0142 si\u0119 w zak\u0142adach pracy, szko\u0142ach czy szpitalach. wdawa\u0142 si\u0119 w dyskusj\u0119 z przeci\u0119tnymi obywatelami. z przekaz\u00f3w wiadomo, \u017ce niekiedy husajn wdawa\u0142 si\u0119 w dyskusje z obywatelami a gdy ci narzekali na problemy \u017cyciowe \u2013 za\u0142atwia\u0142 im dobrze p\u0142atne posady. z tego powodu husajn w latach 70. uznawany by\u0142 za szanowanego i lubianego polityka, kt\u00f3ry by\u0142 na og\u00f3\u0142 podziwiany. w po\u0142owie lat 70. irak wykupi\u0142 od firmy karkar electronics z san francisco najnowocze\u015bniejsze w \u00f3wczesnym \u015bwiecie radiotelefony. w ten spos\u00f3b znacznie rozbudowano komunikacj\u0119 i \u0142\u0105czno\u015b\u0107 w kraju.\n\n\n==== charakter rz\u0105d\u00f3w ====\naby skupi\u0107 w r\u0119kach partii baas wi\u0119ksze poparcie utworzy\u0142 w 1974 narodowy front post\u0119powy. front skupia\u0142 parti\u0119 baas, parti\u0119 komunistyczn\u0105 (do czasu jej rozbicia przez baasist\u00f3w), partie kurdyjskie \u2013 parti\u0119 rewolucyjn\u0105 i prorz\u0105dowe sekcje centrowej partii demokratycznej.\njako cz\u0142onek rz\u0105du bra\u0142 udzia\u0142 w licznych kampaniach spo\u0142ecznych po\u015bwi\u0119conych m.in. promocji edukacji i literatury w\u015br\u00f3d kobiecej cz\u0119\u015bci populacji.\nmimo antykomunistycznego \u015bwiatopogl\u0105du do ko\u0144ca lat 70. utrzymywa\u0142 pozytywne stosunki z zsrr i pozostawa\u0142 w formalnym sojuszu z miejscowymi komunistami. dzi\u0119ki pomocy kgb pod przewodnictwem jurija andropowa funkcjonariusze iraccy odbyli szkolenia w nrd, a do kraju przybywali niemieccy specjali\u015bci. s\u0142u\u017cby otrzyma\u0142y te\u017c pomoc z kuby (wed\u0142ug niekt\u00f3rych \u017ar\u00f3de\u0142 r\u00f3wnie\u017c z afryka\u0144skiej angoli) z kt\u00f3rej to przyw\u00f3dc\u0105 husajn si\u0119 zaprzyja\u017ani\u0142.\n\nw 1979, gdy prezydent ahmed hassan al-bakr og\u0142osi\u0142 swoje odej\u015bcie na emerytur\u0119, 42-letni w\u00f3wczas saddam uzyska\u0142 stanowisko przewodnicz\u0105cego partii i prezydenta. uzyskanie w\u0142adzy umo\u017cliwi\u0142a mu przeprowadzona w 1978 antyhusajnowska kampania komunist\u00f3w, zarzucaj\u0105cych husajnowi kapitalizm i krytykuj\u0105cych kampanie militarne przeciwko kurdom. na skutek represji wielu dzia\u0142aczy komunistycznych zosta\u0142o aresztowanych lub straconych (za nielegaln\u0105 agitacj\u0119 w\u015br\u00f3d \u017co\u0142nierzy, zabronion\u0105 w 1976). pozostali dzia\u0142acze zbiegli za granic\u0119. po rozbiciu partii komunistycznej, relacje iracko-radzieckie znacznie si\u0119 pogorszy\u0142y, a irak przybra\u0142 kurs bardziej prozachodni, kt\u00f3ry utrzymywa\u0142 do inwazji w 1991. antykomunistyczne represje doprowadzi\u0142y do powstania antyrz\u0105dowych oddzia\u0142\u00f3w partyzanckich, aktywnych do 1988.\n\n\n=== okres rz\u0105d\u00f3w dyktatorskich ===\n\n\n==== budowa jedno\u015bci narodowej ====\ndo tej pory czo\u0142owe stanowiska w pa\u0144stwie z regu\u0142y pe\u0142nili cz\u0142onkowie klanu tikriti (do kt\u00f3rego nale\u017ca\u0142 husajn), kt\u00f3rzy zdominowali na pocz\u0105tku lat 70. wojsko, s\u0142u\u017cby specjalne i parti\u0119 baas. po przej\u0119ciu w\u0142adzy, w po\u0142owie lat 70. husajn poleci\u0142 mediom aby przesta\u0142y nazywa\u0107 go nazwiskiem tikriti \u2013 kt\u00f3re zwi\u0105zane by\u0142o z jego pochodzeniem plemiennym \u2013 lecz po prostu per saddam husajn. przyw\u00f3dca pomniejszy\u0142 w ten spos\u00f3b plemienny charakter rz\u0105du i jego struktur, chc\u0105c zapewni\u0107 wi\u0119ksz\u0105 konsolidacj\u0119 \u201enarodu irackiego\u201d. w trakcie swoich rz\u0105d\u00f3w husajn wyda\u0142 szereg decyzji o odbudowaniu oraz odtwarzaniu budowli i \u015bwi\u0105ty\u0144 z okresu staro\u017cytnej babilonii, do kt\u00f3rej dziedzictwa odwo\u0142ywa\u0142a si\u0119 iracka baas. na skutek modernizacji partii i otworzenie jej na mniejszo\u015bci wyznaniowe poprzez eliminacj\u0119 odwo\u0142a\u0144 do religii i narodu w jej programie, liczebno\u015b\u0107 partii wzros\u0142a z pi\u0119ciu tysi\u0119cy (w okresie rewolucji) do p\u00f3\u0142tora miliona zwolennik\u00f3w. jednocze\u015bnie wok\u00f3\u0142 prezydenta narodzi\u0142 si\u0119 pewien rodzaj kultu jednostki. kampania ta (przynajmniej na pocz\u0105tku) stworzy\u0142a dla wielu irakijczyk\u00f3w poczucie wsp\u00f3lnej pa\u0144stwowo\u015bci.\n\n\n==== gospodarka ====\nhusajn doprowadzi\u0142 do znacz\u0105cego wzrostu gospodarczego. powo\u0142a\u0142 dysponuj\u0105cy olbrzymimi \u015brodkami pieni\u0119\u017cnymi komitet rozwoju strategicznego. w kraju zastosowano najnowsze rozwi\u0105zania komunikacyjne, a drogi i autostrady iraku przewy\u017csza\u0142y nowoczesno\u015bci\u0105 te, kt\u00f3re znajdowa\u0142y si\u0119 w usa. parametry jako\u015bciowe irackich dr\u00f3g uznano za najlepsze na globie. wybudowa\u0142 licz\u0105c\u0105 tysi\u0105c dwie\u015bcie kilometr\u00f3w autostrad\u0119 od basry do granic jordanii. w budowie autostrad uczestniczyli m.in. polacy. autostrady nadawa\u0142y si\u0119 te\u017c do u\u017cytku wojskowego (co na niekorzy\u015b\u0107 irakijczyk\u00f3w w 2003 wykorzysta\u0142y ameryka\u0144skie czo\u0142gi). do iraku masowo przybywali robotnicy z egiptu (w 1990 w iraku znajdowa\u0142o si\u0119 ich ju\u017c p\u00f3\u0142tora miliona), a tak\u017ce palesty\u0144czycy, wielu egipcjan zosta\u0142o funkcjonariuszami bezpieki, wojskowymi czy policjantami. dzi\u0119ki szybkiemu rozwojowi gospodarczemu stale zwi\u0119ksza\u0142 si\u0142\u0119 wojska.\n\n\n==== program atomowy ====\nw 1979 w o\u015brodku bada\u0144 j\u0105drowych im. 17 lipca, 18 kilometr\u00f3w na po\u0142udniowy wsch\u00f3d od bagdadu rozpocz\u0119\u0142a si\u0119 budowa kompleksu dla 40-megawatowego reaktora ch\u0142odzonego wod\u0105. irakijczycy nadali reaktorowi nazw\u0119 tammuz 1, na cze\u015b\u0107 miesi\u0105ca w kalendarzu babilo\u0144skim, podczas kt\u00f3rego partia baas dosz\u0142a do w\u0142adzy w 1968. oficjalnie twierdzono, \u017ce jedynym przeznaczeniem reaktor\u00f3w s\u0105 badania. umowa mi\u0119dzy francj\u0105 a irakiem nie przewidywa\u0142a program\u00f3w militarnych. wed\u0142ug obserwator\u00f3w, irak nie mia\u0142 mo\u017cliwo\u015bci rozwijania broni j\u0105drowej. dyrektor generalny maea potwierdzi\u0142, \u017ce inspekcje j\u0105drowych reaktor\u00f3w badawczych w pobli\u017cu bagdadu, nie wykaza\u0142y \u017cadnych nieprawid\u0142owo\u015bci.\n\n\n==== polityka zagraniczna ====\nw celu wi\u0119kszej legitymizacji swojego rz\u0105du za granic\u0105 husajn op\u0142aca\u0142 szereg arabskich wydawc\u00f3w, artyst\u00f3w, poet\u00f3w, pisarzy, czy dziennikarzy z kraj\u00f3w arabskich, zachodnich i socjalistycznych. zaproszono te\u017c do kraju zagranicznych dziennikarzy, g\u0142\u00f3wnie liba\u0144skich, kt\u00f3rych celem by\u0142o wzmocnienie reputacji husajna. w krajach arabskich husajn toczy\u0142 batali\u0119 propagandow\u0105. w wojnie liba\u0144skiej rz\u0105d iraku wspar\u0142 si\u0142y walcz\u0105ce przeciwko jego osobistemu rywalowi do przewodzenia pa\u0144stwom arabskim, hafizowi al-asadowi. wrogi izraelowi husajn w libanie popar\u0142 te same stronnictwa kt\u00f3re wspar\u0142 rz\u0105d izraelski, byli to m.in. maronici i liba\u0144scy chrze\u015bcijanie. ze wzgl\u0119du na udzia\u0142 w konflikcie w libanie zyska\u0142 sobie sympati\u0119 du\u017cej cz\u0119\u015bci przedstawicieli narodu, kt\u00f3rzy rozsiani po ca\u0142ym \u015bwiecie pisali artyku\u0142y mu po\u015bwi\u0119cone czy te\u017c przekonywali polityk\u00f3w \u015bwiata zachodniego do uznania dla polityki rz\u0105du iraku. wielu liba\u0144czyk\u00f3w zasili\u0142o te\u017c s\u0142u\u017cby iraku.\ngo\u015bcinnie traktowa\u0142 zagranicznych dziennikarzy, a zw\u0142aszcza gwiazdy czy komentator\u00f3w \u015bwiatowej s\u0142awy. by\u0142 on dla nich uprzejmy i otwarty. jako jeden z nielicznych prezydent\u00f3w kraj\u00f3w muzu\u0142ma\u0144skich pozwoli\u0142 kobietom na ubieranie si\u0119 w zachodnim stylu, dopu\u015bci\u0142 spo\u017cywanie alkoholu bez prawnych ogranicze\u0144, budowa\u0142 luksusowe hotele i nocne kluby, zezwala\u0142 obywatelom na zagraniczne studia. do lat 90. mia\u0142 dobr\u0105 opini\u0119 w krajach arabskich i zachodnich. w medialnej popularno\u015bci dor\u00f3wnywa\u0142 mu tylko przyw\u00f3dca libii mu\u2019ammar al-kaddafi.\njego zaci\u0119tym wrogiem dalej pozostawa\u0142 izrael. agenci tamtejszego wywiadu, mosadu w 1979 dokonali zamachu na iracki statek w jednym z port\u00f3w w tulonie we francji. na statku znajdowa\u0142 si\u0119 sprz\u0119t potrzebny do konstrukcji reaktora atomowego w kt\u00f3rego budowie uczestniczyli francuzi. w 1980 agenci mosadu zabili w pary\u017cu egipcjanina \u2013 naukowca pracuj\u0105cego dla rz\u0105du iraku w dziedzinie budowy broni atomowej (wielu egipcjan z tej dziedziny pracowa\u0142o dla iraku po tym, gdy rz\u0105d sadata zawiesi\u0142 prace nad t\u0105 broni\u0105). saddam finansowa\u0142 palesty\u0144skie ruchy narodowowyzwole\u0144cze w tym radykaln\u0105 organizacj\u0119 abu nidala.\n\n\n==== konflikt z radykalnymi szyitami ====\nsp\u00f3jno\u015bci pa\u0144stwa i poczuciu jedno\u015bci jego obywateli kres po\u0142o\u017cy\u0142a ira\u0144ska rewolucja islamska. pod jej wp\u0142ywem wielu szyit\u00f3w stan\u0119\u0142o w opozycji przeciwko zdominowanemu przez sunnit\u00f3w rz\u0105dowi na po\u0142udniu kraju dosz\u0142o do fali bunt\u00f3w szyickich. cho\u0107 pocz\u0105tkowo stosunki mi\u0119dzy obydwoma pa\u0144stwami by\u0142y do\u015b\u0107 dobre, wkr\u00f3tce da\u0142y o sobie zna\u0107 r\u00f3\u017cnice ideologiczne \u2013 rz\u0105d ira\u0144ski sk\u0142ada\u0142 si\u0119 z szyickich islamist\u00f3w, natomiast rz\u0105d iraku by\u0142 rz\u0105dem \u015bwieckim. na pocz\u0105tku 1980 mi\u0119dzy krajami dosz\u0142o do kilku star\u0107 granicznych. rz\u0105d uzna\u0142 nowo powsta\u0142y rz\u0105d iranu za s\u0142aby \u2013 kraj by\u0142 pogr\u0105\u017cony w stanie ci\u0105g\u0142ych zamieszek, a przyw\u00f3dcy tego kraju wyrzucili z wojska tysi\u0105ce oficer\u00f3w i \u017co\u0142nierzy kt\u00f3rzy nie podzielali ich pogl\u0105d\u00f3w.\nira\u0144czycy wysy\u0142ali do iraku szyick\u0105 propagand\u0119 religijn\u0105 oraz finansowali szyit\u00f3w. w kilku szyickich miastach dosz\u0142o do rebelii zwolennik\u00f3w secesji i zjednoczenia z iranem. w odpowiedzi dosz\u0142o do deportacji stu tysi\u0119cy szyit\u00f3w do iranu, rozpocz\u0119to tak\u017ce proces podburzania arab\u00f3w zamieszkuj\u0105cych chuzestan (zwany r\u00f3wnie\u017c jako arabistan, region ten by\u0142 do 1924 autonomicznym ksi\u0119stwem persji) przeciwko teokratycznemu rz\u0105dowi. husajn rozpocz\u0105\u0142 akcje przeciwko szyickiej grupie al dawa al islamijja (g\u0142os islamski). w rezultacie szyici przeprowadzali coraz \u015bmielsze akcje terrorystyczne. w trakcie wizyty szefa dyplomacji, tarika aziza na uniwersytecie al-mustansirija w bagdadzie, ekstremi\u015bci dokonali nieudanego zamachu na jego \u017cycie. nast\u0119pnie terrory\u015bci przeprowadzili nieudany zamach na ministra informacji, nusifa al-d\u017casima. na pocz\u0105tku wiosny 1980 dosz\u0142o do serii szyickich zamach\u00f3w, w kt\u00f3rej zgin\u0119\u0142o wielu polityk\u00f3w i urz\u0119dnik\u00f3w. w odwecie husajn nakaza\u0142 zabi\u0107 ajatollaha sadra.\nna kr\u00f3tko przed spodziewan\u0105 wojn\u0105 z iranem rozpocz\u0105\u0142 akcj\u0119 zbierania poparcia. na \u0142amach mi\u0119dzynarodowych spotka\u0144 og\u0142asza\u0142, \u017ce teokratyczne pa\u0144stwo to plaga ludzko\u015bci. kampani\u0119 wymierzon\u0105 przeciwko iranowi umo\u017cliwi\u0142 sam re\u017cim tego pa\u0144stwa \u2013 skrajni szyici wydalili z rz\u0105du polityk\u00f3w centrystycznych, a ich miejsce zaj\u0119li fanatycy religijni. dzi\u0119ki radykalizacji iranu zdoby\u0142 nieformalny tytu\u0142 przyw\u00f3dcy i obro\u0144cy \u015bwiata cywilizacji arabskiej. cho\u0107 irak znalaz\u0142 si\u0119 przez pewien czas w stanie izolacji po swoich atakach na rz\u0105d egiptu i tamtejszego prezydenta, anwara sadata (po porozumieniu w camp david, kt\u00f3re egipcjanie zawarli z izraelem a kt\u00f3re husajn uzna\u0142 za zdrad\u0119), szybko odzyska\u0142 mi\u0119dzynarodowe poparcie. wraz z wieloma pa\u0144stwami kr\u0119gu cywilizacji islamskiej i arabskiej pot\u0119pi\u0142 radzieck\u0105 interwencj\u0119 w afganistanie z zimy 1979. w roku starcia z iranem rz\u0105d iraku og\u0142osi\u0142 doktryn\u0119 programu panarabskiego w kt\u00f3rym wezwa\u0142 do sojuszu wszystkich przyw\u00f3dc\u00f3w \u015bwiata arabskiego w celu zwalczania pr\u00f3b obcych ingerencji w sprawy wewn\u0119trzne arab\u00f3w. husajn zdoby\u0142 si\u0119 nawet na popraw\u0119 stosunk\u00f3w z arabi\u0105 saudyjsk\u0105, monarchi\u0105 skrajnie religijn\u0105, kt\u00f3ra nie pozostawa\u0142a w dobrych stosunkach z sekularystami z iraku. u saudyjczyk\u00f3w wywalczy\u0142 wsparcie finansowe (kilka miliard\u00f3w dolar\u00f3w ameryka\u0144skich) oraz u\u0142atwienia dla transportu przez terytorium kr\u00f3lestwa.\nr\u00f3wnocze\u015bnie zyskano te\u017c przychylno\u015b\u0107 amerykan\u00f3w. w lecie 1980 w jordanii z husajnem spotka\u0142 si\u0119 zbigniew brzezi\u0144ski oraz agenci cia, kt\u00f3rych zna\u0142 z wczesnej dzia\u0142alno\u015bci politycznej.\n\n\n==== wojna z iranem ====\nprzyw\u00f3dcy zsrr, usa i pa\u0144stw europy zachodniej bardziej ni\u017c iraku obawiali si\u0119 rozprzestrzenienia ira\u0144skiej rewolucji islamskiej. dlatego, mniej lub bardziej jawnie, zach\u0119cali saddama do wojny z iranem i wspierali go politycznie oraz militarnie. w zakres dostaw wchodzi\u0142y najnowsze technologie oraz bro\u0144, r\u00f3wnie\u017c chemiczna (gaz musztardowy) i biologiczna (w\u0105glik). husajn zach\u0119cony przez \u015bwiatowe mocarstwa uzna\u0142, \u017ce wojna zako\u0144czy si\u0119 szybkim zwyci\u0119stwem iraku i 22 wrze\u015bnia 1980 rozpocz\u0105\u0142 inwazj\u0119 na iran. celem ataku mia\u0142o by\u0107 nie tylko umocnienie pozycji iraku w zatoce perskiej, ale te\u017c w ca\u0142ym \u015bwiecie arabskim. husajn d\u0105\u017cy\u0142 do odzyskania kontroli iraku nad obszarem szatt al-arab, kt\u00f3ry ten ostatni niegdy\u015b utraci\u0142 na rzecz iranu. w czasie dzia\u0142a\u0144 wojennych irak, przy milcz\u0105cym poparciu kraj\u00f3w zachodnich, masowo u\u017cywa\u0142 swego chemicznego arsena\u0142u. wed\u0142ug anonimowego \u017ar\u00f3d\u0142a ameryka\u0144skiego, irak u\u017cy\u0142 informacji wywiadowczych cia dla podniesienia efektywno\u015bci ataku.\n\nw okresie wojny aby uzyska\u0107 poparcie religijnych mieszka\u0144c\u00f3w kraj\u00f3w (sam by\u0142 zwolennikiem laicyzmu, lecz by\u0142 wierz\u0105cy) nakaza\u0142 zamkni\u0119cie nocnych klub\u00f3w czy te\u017c ograniczy\u0142 sprzeda\u017c alkoholi. by\u0142o to niezb\u0119dne i by\u0142o warunkiem uzyskania pomocy ze strony kr\u00f3lestwa saud\u00f3w. cz\u0119sto w mediach ukazywa\u0142y si\u0119 obrazy modl\u0105cego si\u0119 saddama. genealodzy stwierdzili \u017ce przodkowie saddama wywodz\u0105 si\u0119 z rodziny kurajszyt\u00f3w, z kt\u00f3rej wywodzi\u0142 si\u0119 m.in. mahomet. sam husajn og\u0142osi\u0142 si\u0119 jednym z potomk\u00f3w alego, imama b\u0119d\u0105cego przyw\u00f3dc\u0105 religijnym szyizmu. cz\u0119\u015bciowa rezygnacja z sekularyzmu okaza\u0142a si\u0119 jednak b\u0142\u0119dem, do kt\u00f3rego przyzna\u0142 si\u0119 sam prezydent. irak straci\u0142 na \u015bwiecie wizerunek kraju otwartego na \u015bwiat, a ira\u0144scy szyici uznali go za heretyka (sam saddam by\u0142 sunnit\u0105).\nw obliczu kl\u0119sk na froncie oraz ataku izraela na liban, 20 wrze\u015bnia 1982 husajn og\u0142osi\u0142 wycofanie swojej armii na granic\u0119 mi\u0119dzynarodow\u0105 i wyrazi\u0142 gotowo\u015b\u0107 rozm\u00f3w pokojowych. zaoferowa\u0142 nawet wsp\u00f3lny atak na izrael, co zosta\u0142o jednak odrzucone przez ajatollaha (wbrew radom jego rz\u0105du). pora\u017cki wojsk irackich spowodowane by\u0142y wykorzystaniem przez iran fanatycznych ochotnik\u00f3w \u2013 w tym dzieci \u2013 kt\u00f3re wprost naciera\u0142y na irackich \u017co\u0142nierzy. ajatollah obieca\u0142 tym, kt\u00f3rzy zgin\u0119li w wojnie z irakiem, p\u00f3j\u015bcie prosto do raju. w trakcie walk w tym okresie sam husajn znalaz\u0142 si\u0119 na pierwszej linii frontu po\u015br\u00f3d okr\u0105\u017cenia ira\u0144skiego. na skutek kontrofensyw irakijczycy zdo\u0142ali odnie\u015b\u0107 nad iranem znaczne zwyci\u0119stwa i zrezygnowali z rozm\u00f3w pokojowych.\nw czasie wojny irak udzieli\u0142 wsparcia i schronienia partyzantom z grupy ludowi mud\u017cahedini opozycyjnym wobec rz\u0105dom iranu i pozwoli\u0142 na funkcjonowaniu w kraju baz organizacji, z kt\u00f3rych rebelianci atakowali pozycje rz\u0105dowe. w 1986 roku husajn osobi\u015bcie spotka\u0142 si\u0119 w bagdadzie z liderem grupy, masudem rad\u017cawim. wed\u0142ug niekt\u00f3rych \u017ar\u00f3de\u0142, r\u00f3wnie\u017c by\u0142y premier iranu, a nast\u0119pnie opozycjonista, szapur bachtijar, otrzymywa\u0142 od husajna spore wsparcie finansowe.\nw 1986 w trakcie walk o p\u00f3\u0142wysep fao na pomoc irakijczykom przyszli egipcjanie. agenci wywiadu tego kraju poza przekazaniem amunicji zorganizowali te\u017c spotkanie iraku z dyplomatami z izraela. rozmowy odby\u0142y si\u0119 w genewie w szwajcarii. przedstawiciele nienawidz\u0105cych si\u0119 wzajemnie pa\u0144stw spotkali si\u0119 ponownie dwa lata p\u00f3\u017aniej. po spotkaniu husajn stwierdzi\u0142 \u2013 jestem przekonany, \u017ce syjoni\u015bci i izraelczycy zaczynaj\u0105 \u017ca\u0142owa\u0107, \u017ce przyczynili si\u0119 do przed\u0142u\u017cenia wojny. izraelski minister obrony icchak rabin stwierdzi\u0142 w odpowiedzi zmieni\u0142em zdanie. kontynuacja wojny ira\u0144sko-irackiej nie s\u0142u\u017cy ju\u017c interesom izraela, poniewa\u017c nap\u0119dza wy\u015bcig zbroje\u0144. po pr\u00f3bach zamachu na \u017cycie prezydenta, z pomoc\u0105 egiptu rz\u0105dzonego w\u00f3wczas przez husniego mubaraka, rz\u0105d iraku zreformowa\u0142 ochron\u0119 husajna \u2013 utworzono specjalne jednostki gwardii republika\u0144skiej, sformowane spo\u015br\u00f3d cz\u0142onk\u00f3w partii baas i uzbrojone w najnowszy sprz\u0119t wojskowy wyprodukowany we francji.\nwojna poch\u0142on\u0119\u0142a wiele ofiar, by\u0142a kosztowna dla obu stron i sko\u0144czy\u0142a si\u0119 brakiem rozstrzygni\u0119cia, najcz\u0119\u015bciej jednak na arenie mi\u0119dzynarodowej i w iraku uznana zosta\u0142a za sukces wojsk irackich.\n\n\n==== operacja opera ====\nkonflikt iracko-ira\u0144ski wykorzystali izraelczycy, kt\u00f3rzy w czerwcu 1981 dokonali ataku na reaktor atomowy w miejscowo\u015bci osirak. reaktor ten ju\u017c rok wcze\u015bniej by\u0142 atakowany przez lotnictwo ira\u0144skie, jednak bezskutecznie. wys\u0142ane przez rz\u0105d izraela samoloty f-16 i f-15 wtargn\u0119\u0142y na obszar iraku przez teren arabii saudyjskiej. w wyniku ataku w gruzach leg\u0142 iracki program atomowy. stosunki z izraelem w okresie wojny z iranem sta\u0142y si\u0119 fatalne nie tylko ze wzgl\u0119du na atak, ale tak\u017ce i to \u017ce wed\u0142ug irackiego wywiadu izrael wspar\u0142 iran dostawami wojskowymi o warto\u015bci milion\u00f3w dolar\u00f3w ameryka\u0144skich. na konflikt izralesko-iracki ze spokojem patrzy\u0142 rz\u0105d usa, a lotnictwo izraela dok\u0142adne miejsce reaktora atomowego pozna\u0142o ze zdj\u0119\u0107 satelitarnych dostarczonych przez cia. dzia\u0142ania izraela zosta\u0142y pot\u0119pione przez spo\u0142eczno\u015b\u0107 mi\u0119dzynarodow\u0105. po ataku arabia saudyjska (kt\u00f3rej w\u0142adca zda\u0142 sobie spraw\u0119, \u017ce amerykanie \u015bledz\u0105cy obszar lotniczy saud\u00f3w celowo nie poinformowali ich o locie izraelskich wojsk lotniczych) obieca\u0142a irakowi pieni\u0105dze na odbudow\u0119 kompleksu. francja z kolei obieca\u0142a stronie irackiej nowy program budowy pot\u0119gi atomowej iraku a jej rz\u0105d stwierdzi\u0142, \u017ce jedynym celem reaktora by\u0142y badania naukowe, za\u015b umowa mi\u0119dzy francj\u0105 a irakiem wyklucza\u0142a jego wykorzystanie do cel\u00f3w wojskowych. opini\u0119 francji potwierdzi\u0142a wielka brytania, twierdz\u0105c \u017ce irak nie mia\u0142 mo\u017cliwo\u015bci rozwijania broni atomowej. opini\u0119 rz\u0105d\u00f3w francji i wielkiej brytanii potwierdzi\u0142a te\u017c maea, kt\u00f3ra wcze\u015bniej prowadzi\u0142a inspekcje irackich reaktor\u00f3w. ponadto, rada bezpiecze\u0144stwa organizacji narod\u00f3w zjednoczonych stanowczo pot\u0119pi\u0142a atak jako wyra\u017ane pogwa\u0142cenie karty, przyznaj\u0105c irakowi prawa do odpowiedniego zado\u015b\u0107uczynienia za spowodowane zniszczenia. w dalszej cz\u0119\u015bci rezolucji wezwano izrael do udost\u0119pnienia w\u0142asnych obiekt\u00f3w j\u0105drowych w ramach maea.\n\n\n===== wsparcie zachodu =====\ncho\u0107 stany zjednoczone popiera\u0142y husajna, ich celem by\u0142o os\u0142abienie nie tylko iranu, ale te\u017c iraku. polityk\u0119 t\u0119 popiera\u0142a cz\u0119\u015b\u0107 proameryka\u0144skich kraj\u00f3w arabskich tj. kuwejt, arabia saudyjska czy egipt \u2013 kraje te obawia\u0142y si\u0119 rewolucji islamskiej, ale wojowniczy prezydent te\u017c je przera\u017ca\u0142. w 1983 aby zyska\u0107 dalsze wsparcie zachodu, irak wydali\u0142 abu nidala, jednego z najs\u0142ynniejszych terroryst\u00f3w palesty\u0144skich, kt\u00f3ry wyjecha\u0142 do libii. po wydaleniu nidala do stolicy iraku przyby\u0142 przedstawiciel rz\u0105du usa, a rok p\u00f3\u017aniej do usa przyby\u0142 wicepremier iraku, spotykaj\u0105c si\u0119 z prezydentem ronaldem reaganem, henrym kissingerem i george\u2019em schultzem. w trakcie spotkania oficjalnie wznowiono zerwane w 1967 stosunki pomi\u0119dzy oboma rz\u0105dami. husajn uzyska\u0142 kredyty i po\u017cyczki nie tylko od rz\u0105du usa, ale te\u017c m.in. bank\u00f3w w\u0142oskich, kuwejtu i zjednoczonych emirat\u00f3w arabskich.\nciesz\u0105cy si\u0119 uznaniem mi\u0119dzynarodowym irak otrzyma\u0142 i kupowa\u0142 sprz\u0119t wojskowy m.in. od zsrr, francji, usa, niemiec, chin, brazylii, argentyny, szwajcarii, danii i szwecji. w przeci\u0105gu roku irak potrafi\u0142 wyda\u0107 na armi\u0119 a\u017c czterna\u015bcie miliard\u00f3w usd. rz\u0105d iraku przerabia\u0142 bro\u0144, a tak\u017ce produkowa\u0142 oryginalne konstrukcje irackie. husajn zatrudnia\u0142 zagranicznych ekspert\u00f3w, m.in. kanadyjczyka geralda bulla (przerobi\u0142 on rakiet\u0119 scud b, kt\u00f3rej to wersj\u0119 nazwa\u0142 al husajn \u2013 rakiety by\u0142y w stanie dosi\u0119gn\u0105\u0107 izrael). kanadyjczyk opracowywa\u0142 te\u017c konstrukcj\u0119 dzia\u0142a kosmicznego, kt\u00f3ry by\u0142oby w stanie wystrzeli\u0107 w kosmos obiekty tj. statek kosmiczny. du\u017cym presti\u017cem cieszyli si\u0119 tak\u017ce krajowi naukowcy \u2013 samir saadi i szabib azzawi.\n\npod koniec lat 80. na \u015bwiat\u0142o dzienne wysz\u0142a afera iran-contras. jak si\u0119 okaza\u0142o, usa b\u0119d\u0105ce sojusznikiem iraku potajemnie (i zreszt\u0105 nielegalnie), sprzedawa\u0142y bro\u0144 iranowi. w zamian za to usa oczekiwa\u0142o pomocy w uwolnieniu zak\u0142adnik\u00f3w, uprowadzonych w bejrucie przez bojownik\u00f3w hezbollahu. pieni\u0105dze uzyskane z tych transakcji przekazywano na wspomaganie nikaragua\u0144skich rebeliant\u00f3w contras.\n\n\n===== walki z opozycj\u0105 w latach 80. i 90. =====\niracka opozycja dzia\u0142a\u0142a w r\u00f3\u017cnych formach \u2013 wojnie partyzanckiej, aktach sabota\u017cu, poprzez terroryzm, dezercje z armii i si\u0142 paramilitarnych (organizacje takie jak fedaini saddama i armia narodowa). najwi\u0119ksze si\u0142y rebelianckie mia\u0142y siedzib\u0119 w kurdystanie i reprezentowane by\u0142y przez demokratyczn\u0105 parti\u0119 kurdystanu i patriotyczn\u0105 uni\u0119 kurdystanu. innymi grupami paramilitarnymi by\u0142y m.in. iracka partia komunistyczna (kt\u00f3ra dysponowa\u0142a w\u0142asnymi si\u0142ami partyzanckimi al-ansar), szyicka partia zew islamu i partia umma (z siedzib\u0105 w londynie). problem owych grup by\u0142 brak wsp\u00f3\u0142pracy pomi\u0119dzy nimi. wyj\u0105tkiem by\u0142a wsp\u00f3\u0142praca partii komunistycznej i kurdyjskiej partii demokratycznej na skutek kt\u00f3rej komuni\u015bci przenie\u015bli swoje bazy w region kurdystanu (w pozosta\u0142ych regionach kraju komuni\u015bci byli rutynowo t\u0142umieni przez rz\u0105d). rz\u0105d husajna nie by\u0142 w stanie w pe\u0142ni kontrolowa\u0107 obszar\u00f3w kurdyjskich, zw\u0142aszcza po powstaniu z 1983. problemem dla opozycji sta\u0142y si\u0119 tak\u017ce tajne s\u0142u\u017cby, znane w \u015bwiecie arabskim jako najbardziej skuteczne. lepiej od opozycji \u015bwieckiej zorganizowana by\u0142a opozycja religijna. fanatycy religijni zyskiwali poklask z powodu \u015bwieckiego charakteru rz\u0105du husajna. w czasie wojny z iranem, rz\u0105d iraku zwi\u0119kszy\u0142 pewien stopie\u0144 wolno\u015bci religijnej w celu zwi\u0119kszenia oporu spo\u0142ecznego przeciw wojskom wroga. jego rz\u0105d w walce z opozycj\u0105 stosowa\u0142 opresyjne metody walki, w tym tortury. pod koniec 1987 nakaza\u0142 u\u017cycie broni chemicznej r\u00f3wnie\u017c przeciwko domagaj\u0105cym si\u0119 niepodleg\u0142o\u015bci kurdom. w 1988 jego kuzyn, ali hasan al-mad\u017cid dokona\u0142 ataku gazowego na kurd\u00f3w w halabd\u017cy, zyskuj\u0105c sobie przydomek chemicznego alego. r\u00f3wnie\u017c w 1988 wojsko irackie przeprowadzi\u0142o przeciwko kurdom operacj\u0119 al-anfal, kt\u00f3rej ofiar\u0105 pad\u0142o, wed\u0142ug r\u00f3\u017cnych \u017ar\u00f3de\u0142, od 50 tys. do 200 tys. os\u00f3b.\n\n\n==== wojna z kuwejtem ====\npo zako\u0144czeniu wojny z iranem stosunki husajna z zachodem sta\u0142y si\u0119 bardziej napi\u0119te. w marcu tego roku w belgijskiej stolicy agenci izraela dokonali zamachu na pochodz\u0105cego z kanady irackiego in\u017cyniera bulla. usa przesta\u0142o popiera\u0107 husajna w sierpniu 1990 \u2013 cho\u0107 jeszcze w lipcu prezydent usa chwali\u0142 rz\u0105d husajna, a stosunki mi\u0119dzy pa\u0144stwami by\u0142y bardzo dobre. husajn po tym, jak w krajach zachodnich straci\u0142 wyra\u017anie na znaczeniu, zacz\u0105\u0142 straszy\u0107 usa przej\u015bciem na stron\u0119 zsrr (co nie by\u0142o wiarygodn\u0105 gro\u017ab\u0105, gdy\u017c liberalny lider zsrr, michai\u0142 gorbaczow nie by\u0142 w stanie utrzymywa\u0107 stanu zimnej wojny z usa). opuszczony przez zach\u00f3d husajn skupi\u0142 si\u0119 na wsp\u00f3\u0142pracy z pa\u0144stwami arabskimi, czego przejawem by\u0142o utworzenie w 1989 rady wsp\u00f3\u0142pracy arabskiej. organizacj\u0119 wsp\u00f3\u0142tworzyli kr\u00f3l jordanii, husajn i, prezydent egiptu husni mubarak i prezydent jemenu p\u00f3\u0142nocnego ali abd allah salih.\nw 1990 irak wysun\u0105\u0142 roszczenia w stosunku do terytorium kuwejtu. saddam wyda\u0142 rozkaz zaj\u0119cia jego terytorium si\u0142\u0105, co spotka\u0142o si\u0119 z powszechn\u0105 aprobat\u0105 narodu irackiego. prezydent usprawiedliwia\u0142 atak bezprawnym wykorzystywaniem przez kuwejt spornego, przygranicznego pola naftowego ar-rumajla (by\u0142 to element iracko-kuwejckiego sporu granicznego; saddam husajn zarzuci\u0142 kuwejtowi kradzie\u017c irackich zasob\u00f3w ropy naftowej z pola naftowego ar-rumajla oraz manipulacj\u0119 przy przebiegu iracko-kuwejckiej linii granicznej). prezydent zg\u0142osi\u0142 tak\u017ce pretensje iraku do wysp al-warba oraz bubijan. innym argumentem wysuwanym przez przyw\u00f3dc\u0119 iraku za przy\u0142\u0105czeniem kuwejtu do tego kraju jako kolejnej prowincji by\u0142 aspekt historyczny \u2013 obszar kuwejtu przez pewien czas wchodzi\u0142 w sk\u0142ad osma\u0144skiej prowincji al-basry. po dokonaniu aneksji, nowo utworzonej prowincji nadano historyczn\u0105 nazw\u0119 al-kazima, nawi\u0105zuj\u0105c\u0105 do tego historycznego faktu. sam irak po zako\u0144czeniu kosztownej wojny z ira\u0144sk\u0105 republik\u0105 islamsk\u0105 by\u0142 krajem zad\u0142u\u017conym, za\u015b jednym z kraj\u00f3w kt\u00f3re udzieli\u0142y irakowi najwi\u0119kszych po\u017cyczek, by\u0142 w\u0142a\u015bnie kuwejt (zad\u0142u\u017cenie iraku wzgl\u0119dem kuwejtu wynosi\u0142o 10 miliard\u00f3w dolar\u00f3w). podporz\u0105dkowanie tego kraju mog\u0142y stanowi\u0107 cz\u0119\u015bciowe rozwi\u0105zanie problemu zad\u0142u\u017cenia iraku. irak zarzuca\u0142 te\u017c kuwejtowi naruszanie limitu okre\u015blonego przez opec w wydobywaniu ropy naftowej. wa\u017cnym czynnikiem by\u0142a r\u00f3wnie\u017c kwestia niezagospodarowanego potencja\u0142u irackiego w postaci du\u017cej, przeszkolonej, dozbrojonej oraz zorganizowanej armii, pozosta\u0142ej po zako\u0144czeniu poprzedniej wojny.\n\ndo bezpo\u015bredniego ataku dosz\u0142o 2 sierpnia 1990 o 4:00 rano. r\u00f3wnocze\u015bnie w kuwejcie miejsce mia\u0142 wojskowy pucz panarabskich puczyst\u00f3w z pu\u0142kownikiem al\u0105 husajnem alim. husajn ali w przesz\u0142o\u015bci odby\u0142 studia w bagdadzie gdzie zosta\u0142 cz\u0142onkiem partii baas. w trakcie inwazji rz\u0105d iraku o\u015bwiadczy\u0142, \u017ce wys\u0142a\u0142 wojska do kuwejtu w celu wsparcia wewn\u0119trznego zamachu stanu na \u017cyczenie puczyst\u00f3w. oddzia\u0142y irackie stanowi\u0142y zar\u00f3wno armia narodowa \u2013 s\u0142abo uzbrojone \u201epospolite ruszenie\u201d \u2013 jak i elitarna gwardia republika\u0144ska, oraz regularne oddzia\u0142y armii. po zako\u0144czeniu inwazji w celu reorganizacji kuwejckich s\u0142u\u017cb do kraju przyby\u0142y oddzia\u0142y al-muchabarat, czyli s\u0142u\u017cby bezpiecze\u0144stwa rz\u0105du baas z sabawim ibrahim al-tikritim na czele (przyrodni brat saddama). w\u0142adz\u0119 kuwejtu schroni\u0142y si\u0119 w arabii saudyjskiej. iracka armia zniszczy\u0142a marynark\u0119 wojenn\u0105 kraju oraz cz\u0119\u015b\u0107 jego wyrzutni rakiet. po zaj\u0119ciu kuwejtu 4 sierpnia powo\u0142ano republik\u0119 kuwejtu z tymczasowym rz\u0105dem wolnego kuwejtu na czele. dotychczasowy rz\u0105d monarchistyczny uciek\u0142 do s\u0105siedniej arabii saudyjskiej gdzie utworzy\u0142 kuwejcki rz\u0105d na uchod\u017astwie. emir kuwejtu przez proirackie w\u0142adze oskar\u017cony zosta\u0142 o dzia\u0142ania antyludowe, antydemokratyczne, proimperialistyczne i syjonistyczne. dotychczasowy rz\u0105d oskar\u017cony zosta\u0142 r\u00f3wnie\u017c o defraudacj\u0119 \u015brodk\u00f3w pa\u0144stwowych w celu osobistego wzbogacenia si\u0119 rodziny. irakijczycy wraz z puczystami utworzyli w miejsce dotychczasowego wojska, now\u0105 formacj\u0119 zwan\u0105 armi\u0105 ludow\u0105 oraz nadali prawa obywatelskie arabskim emigrantom przebywaj\u0105cym w kraju. pa\u0144stwowo\u015b\u0107 republiki kuwejtu nie by\u0142a d\u0142uga, gdy\u017c jeszcze w tym samym miesi\u0105cu zosta\u0142a ona w\u0142\u0105czona jako prowincja do iraku a jej gubernatorem zosta\u0142 ali hassan al-mad\u017cid (przyw\u00f3dca republiki, husajn ali zosta\u0142 wicepremierem iraku).\n\ndzia\u0142ania iraku na arenie mi\u0119dzynarodowej popar\u0142 jemen, jordania, mauretania (spowodowa\u0142o to mi\u0119dzynarodow\u0105 izolacj\u0119 kraju, w rezultacie czego pa\u0144stwo w po\u0142owie lat 90. porzuci\u0142o proirack\u0105 polityk\u0119) i owp. przebywaj\u0105cy na terytorium kuwejtu cudzoziemcy zostali uznani przez irak za zak\u0142adnik\u00f3w. znana sta\u0142a si\u0119 sytuacja, ukazywana w irackiej telewizji \u2013 husajn odwiedzaj\u0105cy przetrzymywanych zak\u0142adnik\u00f3w, nazywaj\u0105cy ich \u201ego\u015b\u0107mi\u201d, g\u0142aszcz\u0105cy po g\u0142owie przestraszonego ch\u0142opca, brytyjczyka, stuarta lockwooda. 23 pa\u017adziernika rozpocz\u0119\u0142o si\u0119 zwalnianie zagranicznych zak\u0142adnik\u00f3w, za\u015b wszyscy oni zostali zwolnieni 6 grudnia 1990. onz nakaza\u0142a irakowi wycofanie si\u0119 z kuwejtu. spo\u015br\u00f3d sta\u0142ych cz\u0142onk\u00f3w rady jedynie chi\u0144ska republika ludowa wstrzyma\u0142a si\u0119 od g\u0142osu w tej sprawie (za byli dotychczasowi sojusznicy iraku \u2013 zsrr i usa). przeciwko rezolucji zag\u0142osowa\u0142y kuba i jemen. wi\u0119kszo\u015b\u0107 w onz opowiedzia\u0142a si\u0119 za antyirackimi sankcjami, w\u015br\u00f3d wi\u0119kszo\u015bci znalaz\u0142y si\u0119 te\u017c pa\u0144stwa europy \u015brodkowo-wschodniej, byli cz\u0142onkowie uk\u0142adu warszawskiego oraz jugos\u0142awia, kt\u00f3re dotychczas utrzymywa\u0142y z irakiem dobre relacje. do opuszczenia kuwejtu oraz restauracji dotychczasowego monarchistycznego rz\u0105du wezwa\u0142a rezolucja rady bezpiecze\u0144stwa onz nr 678. po zaj\u0119ciu kuwejtu, w ostatnim okresie przed up\u0142ywem terminu ultimatum dotycz\u0105cego wycofania si\u0119 wojsk irackich z tego kraju, saddam husajn stara\u0142 si\u0119 powi\u0105za\u0107 kwesti\u0119 zaj\u0119cia kuwejtu z kwesti\u0105 powstania niepodleg\u0142ego pa\u0144stwa palesty\u0144skiego (co spotka\u0142o si\u0119 z aprobat\u0105 przyw\u00f3dcy organizacji wyzwolenia palestyny, jasira arafata oraz kr\u00f3la jordanii, husajna i). stara\u0142 si\u0119 r\u00f3wnie\u017c wykreowa\u0107 siebie jako bohatera arab\u00f3w, walcz\u0105cego o bliski wsch\u00f3d z zachodnim naje\u017ad\u017ac\u0105 (zdecydowa\u0142 si\u0119 r\u00f3wnie\u017c na zbombardowanie tel awiwu, licz\u0105c na zbrojn\u0105 odpowied\u017a izraela oraz zaanga\u017cowanie innych kraj\u00f3w regionu w konflikt).\n\nwi\u0119kszo\u015b\u0107 arab\u00f3w z entuzjazmem przyj\u0119\u0142a iracki atak na kuwejt i popiera\u0142a husajna. dzi\u0119ki atakowi na kuwejt saddam uzyska\u0142 szacunek po\u015br\u00f3d arab\u00f3w jakiego od czas\u00f3w nasera nie zebra\u0142 \u017caden z lider\u00f3w bliskiego wschodu. partia baas zyska\u0142a na sile w jemenie i libanie. husajn zyska\u0142 te\u017c na znaczeniu po tym, gdy wspar\u0142 palesty\u0144czyk\u00f3w \u2013 nawet w obliczu w\u0142asnych problem\u00f3w finansowych husajn by\u0142 w palestynie uznawany za bohatera wi\u0119kszego od lidera ruchu narodowowyzwole\u0144czego, arafata. husajn by\u0142 na tyle odwa\u017cny, \u017ce po interwencji zachodu by\u0142 w stanie zbombardowa\u0107 rakietami miasta na terenie izraela. rozentuzjazmowane t\u0142umy na bliskim wschodzie zanosi\u0142y za niego mod\u0142y i nosi\u0142y portrety przedstawiaj\u0105ce dyktatora. inaczej sytuacja wygl\u0105da\u0142a w wielu arabskich rz\u0105dach, kt\u00f3re pot\u0119pia\u0142y iracki rz\u0105d uzyskuj\u0105c w zamian za to r\u00f3\u017cne profity \u2013 np. egiptowi umorzono d\u0142ugi, a syrii b\u0119d\u0105cej bojkotowan\u0105 zezwolono na udzia\u0142 w rozmowach dyplomatycznych. irak zacz\u0105\u0142 by\u0107 przedstawiany jako pa\u0144stwo agresywne, szczeg\u00f3lnie gdy na teren zaj\u0119tego kuwejtu zacz\u0119\u0142y wchodzi\u0107 kolejne jednostki irackie z garnizon\u00f3w wewn\u0105trz iraku \u2013 rodzi\u0142o to obawy, \u017ce mog\u0105 one dokona\u0107 ataku na arabi\u0119 saudyjsk\u0105. w rezultacie liga pa\u0144stw arabskich na specjalnej po\u015bwi\u0119conej kuwejtowi konwencji w kairze wezwa\u0142a irak do opuszczenia terytorium kuwejtu. po up\u0142ywie terminu wyznaczonego irakowi przez onz na opuszczenie kuwejtu przez si\u0142y irackie, wojska onz w kt\u00f3rych decyduj\u0105c\u0105 rol\u0119 odgrywa\u0142y stany zjednoczone rozpocz\u0119\u0142y operacj\u0119 desert storm. wojska koalicji zada\u0142y armii irackiej kl\u0119sk\u0119 oraz odbi\u0142y kuwejt, po czym si\u0119 zatrzyma\u0142y. sam husajn w trakcie wojny wezwa\u0142 wszystkich muzu\u0142man\u00f3w do \u015bwi\u0119tej wojny z zachodem interweniuj\u0105cym w kuwejcie.\n\n\n==== okres mi\u0119dzy i a ii wojn\u0105 w zatoce perskiej ====\npo kl\u0119sce w i wojnie w zatoce perskiej dosz\u0142o do ponownej aktywizacji szyickich przeciwnik\u00f3w rz\u0105du z organizacji al daawa dzia\u0142aj\u0105cej z obszar\u00f3w iranu. tu\u017c po kl\u0119sce w wojnie dosz\u0142o do rebelii szyickiej w mie\u015bcie an-nad\u017caf, kt\u00f3ra zosta\u0142a jednak szybko st\u0142umiona przez si\u0142y rz\u0105dowe. w jednym z szyickich zamach\u00f3w ci\u0119\u017cko raniony zosta\u0142 wicepremier tarik aziz, a wed\u0142ug cz\u0119\u015bci \u017ar\u00f3de\u0142 w 1996 postrzelony zosta\u0142 syn saddama, udaj. w 1991 wybuch\u0142o ponadto kolejne kurdyjskie powstanie, w wyniku kt\u00f3rego rz\u0105d utraci\u0142 kontrol\u0119 nad sporymi po\u0142aciami tego regionu, w kurdystanie irackim swoje bazy wypadowe za\u0142o\u017cy\u0142a partia pracuj\u0105cych kurdystanu tocz\u0105ca wojn\u0119 z turcj\u0105, a obszar sta\u0142 si\u0119 faktyczn\u0105 autonomi\u0105 znajduj\u0105c\u0105 si\u0119 pod kontrol\u0105 ugrupowa\u0144 kurd\u00f3w. stacjonowanie oddzia\u0142\u00f3w partii pracuj\u0105cych kurdystanu w irackim kurdystanie doprowadzi\u0142o jesieni\u0105 1992 roku do tureckiej operacji w tym regionie, kt\u00f3ra spowodowa\u0142a \u015bmier\u0107 1551 i aresztowanie ponad 1232 kurdyjskich bojownik\u00f3w.\nw 1991 z jego inicjatywy wprowadzono now\u0105 flag\u0119 pa\u0144stwow\u0105. zawiera\u0142a ona trzy zielone gwiazdy symbolizuj\u0105ce jedno\u015b\u0107, wolno\u015b\u0107 i socjalizm \u2013 motto partii baas, a tak\u017ce s\u0142owa allahu akbar (napis ten mia\u0142 form\u0119 odr\u0119cznego pisma saddama).\npod koniec lat 90. w iraku dosz\u0142o do pewnej liberalizacji systemu politycznego, przeprowadzono reformy konstytucji, gazety i obywatele mogli otwarciej krytykowa\u0107 rz\u0105d, og\u0142oszono amnesti\u0119 dla wi\u0119\u017ani\u00f3w i przeprowadzono te\u017c referendum w kt\u00f3rym zwyci\u0119\u017cy\u0142 husajn. wielu przedstawicieli \u015bwiatowej opinii publicznej zacz\u0119\u0142o m\u00f3wi\u0107 o demokratyzacji iraku. do kraju ponownie przyje\u017cd\u017cali zagraniczni dziennikarze. rz\u0105d w b\u0142yskawicznym tempie odbudowa\u0142 infrastruktur\u0119 zniszczon\u0105 po nalotach usa. wybudowano tak\u017ce wiele nowych szk\u00f3\u0142 i szpitali.\nw 2000 mia\u0142 zleci\u0107 atak terrorystyczny na prask\u0105 siedzib\u0119 radia wolna europa w celu powstrzymania audycji radiowych nadawanych stamt\u0105d na terytorium iraku. spisek zosta\u0142 wykryty przez kontrwywiad czech i nie doszed\u0142 do skutku.\n\n\n==== eskalacja konfliktu z izraelem ====\nsaddam wspar\u0142 trwaj\u0105c\u0105 od ko\u0144ca lat 80. do pocz\u0105tku lat 90. palesty\u0144sk\u0105 pierwsz\u0105 intifad\u0119. w 1993 roku rz\u0105d iraku pot\u0119pi\u0142 porozumienia z oslo zawarte mi\u0119dzy rz\u0105dem izraela a owp. izrael w latach 90. podj\u0105\u0142 si\u0119 szeregu pr\u00f3b zab\u00f3jstwa saddama. w po\u0142owie lat 90. zar\u00f3wno premier binjamin netanjahu, jak i lider opozycji, ehud barak uwa\u017cali \u017ce zab\u00f3jstwo zapewni izraelowi bezpiecze\u0144stwo. w 1992 oddzia\u0142 si\u0142 specjalnych sajeret matkal pr\u00f3bowa\u0142 zabi\u0107 husajna za pomoc\u0105 pocisk\u00f3w wystrzelonych przez izraelczyk\u00f3w z wyrzutni rakiet. wskutek b\u0142\u0119du izraelczyk\u00f3w w trakcie wystrzelenia pocisk\u00f3w na pustyni negew zgin\u0119\u0142o pi\u0119ciu komandos\u00f3w wojsk izraela. p\u00f3\u017aniej okaza\u0142o si\u0119, \u017ce husajn pojawi\u0142 si\u0119 dok\u0142adnie w tym samym miejscu i czasie, gdzie planowano wystrzeli\u0107 kolejn\u0105 rakiet\u0119. na pocz\u0105tku xxi wieku irak prowadzi\u0142 finansowe wsparcie dla palesty\u0144skiej intifady al-aksa, wsparcie odbywa\u0142o si\u0119 za po\u015brednictwem palesty\u0144skiej organizacji arabski front wyzwolenia b\u0119d\u0105cej sekcj\u0105 irackiej partii baas.\n\n\n==== dzia\u0142ania wywiadu usa ====\nod pocz\u0105tku lat 90. s\u0142u\u017cby usa wielokrotnie pr\u00f3bowa\u0142y pozby\u0107 si\u0119 husajna drog\u0105 zab\u00f3jstwa. pr\u00f3by te wed\u0142ug niemieckiego specjalisty, profesora medycyny s\u0105dowej, dietera buhmana by\u0142y o tyle trudne, \u017ce prezydent posiada\u0142 trzech dubler\u00f3w. amerykanie jednak uznali, \u017ce skrytob\u00f3jcza eliminacja przyw\u00f3dcy b\u0119dzie ta\u0144sza finansowo ni\u017c zbrojna interwencja. wed\u0142ug new york times od 1991 cia wyda\u0142o na pr\u00f3by zab\u00f3jstwa husajna a\u017c sto milion\u00f3w dolar\u00f3w. husajn nie pozostawa\u0142 usa d\u0142u\u017cny, w 1993 w rocznic\u0119 odbicia kuwejtu przez zachodnie wojska, wywiad iraku zaplanowa\u0142 zamach na by\u0142ego prezydenta usa, george\u2019a h.w. busha, kt\u00f3ry wizytowa\u0142 emirat kuwejtu. spisek wywiadu odkryto w ostatniej chwili i zapobie\u017cono mu. w 1996 s\u0142u\u017cby usa i wielkiej brytanii wsp\u00f3lnie pr\u00f3bowa\u0142y zabi\u0107 prezydenta w stolicy jordanii. rz\u0105d iraku aresztowa\u0142 kilkuset z uczestnik\u00f3w spisku. do kolejnej operacji dosz\u0142o na p\u00f3\u0142nocy iraku w 1998, jednak\u017ce agenci wywiadu irackiego przenikn\u0119li do siatki wywiadowczej cia i zlikwidowali wszystkich dzia\u0142aczy kurdyjskich kt\u00f3rzy nawi\u0105zali kontakt z wywiadem. w 1998 s\u0142u\u017cby wywiadowcze stan\u00f3w zjednoczonych znalaz\u0142y si\u0119 niemal o krok od morderstwa prezydenta iraku. wystrzelona przez wywiad rakieta trafi\u0142a w obiekt odwiedzany przez prezydenta. akcje amerykan\u00f3w by\u0142y podejmowane niezgodnie z ameryka\u0144skim prawem kt\u00f3re zabrania\u0142o uczestnictwa rz\u0105du usa i jego armii w zab\u00f3jstwie obcego przyw\u00f3dcy w czasie pokoju.\n\n\n==== ii wojna w zatoce perskiej ====\nw pa\u017adzierniku 2002 amerykanie przyj\u0119li strategi\u0119 polegaj\u0105c\u0105 na op\u0142aceniu irakijczyk\u00f3w, kt\u00f3rzy zabij\u0105 husajna. 20 marca 2003 amerykanie przygotowali zamach na jego \u017cycie. w dom na przedmie\u015bciach stolicy, w kt\u00f3rym znajdowa\u0142 si\u0119 saddam, uderzy\u0142a rakieta tomahawk. decyzj\u0119 o zamachu na \u017cycie wyda\u0142 osobi\u015bcie prezydent george w. bush. husajn jednak prze\u017cy\u0142 zamach. utraci\u0142 faktyczn\u0105 w\u0142adz\u0119 w wyniku ataku usa i jego sojusznik\u00f3w na irak wiosn\u0105 2003. w odpowiedzi na ameryka\u0144skie bombardowania odpowiedzia\u0142 bombardowaniem kuwejtu i wezwa\u0142 do prowadzenia antyameryka\u0144skiego d\u017cihadu. w okresie na kr\u00f3tko po inwazji nie zosta\u0142 aresztowany i ukrywa\u0142 si\u0119 wraz ze zwolennikami. inwazj\u0119 pot\u0119pi\u0142 bahrajn, kt\u00f3ry zaoferowa\u0142 husajnowi azyl. w okresie bezpo\u015brednio po zaj\u0119ciu bagdadu pojawi\u0142a si\u0119 ta\u015bma wideo pokazuj\u0105ca pono\u0107 saddama husajna w dniu zdobycia miasta, 9 kwietnia. p\u00f3\u017aniej rozpowszechniano liczne ta\u015bmy wideo i audio z wyst\u0105pieniami saddama husajna, lecz ich autentyczno\u015b\u0107 by\u0142a niepotwierdzona. obaj synowie husajna zgin\u0119li 22 lipca 2003 w wyniku ameryka\u0144skiego ataku powietrznego na ich kryj\u00f3wk\u0119. 13 grudnia 2003 ok. 18:27, po o\u015bmiu miesi\u0105cach poszukiwa\u0144 saddam husajn zosta\u0142 pojmany przez ameryka\u0144skich \u017co\u0142nierzy na farmie oddalonej 15 kilometr\u00f3w od jego rodzinnego tikritu. znaleziono go le\u017c\u0105cego w g\u0142\u0119bokiej na dwa metry ziemiance z wentylacj\u0105. niedaleko kryj\u00f3wki sta\u0142a taks\u00f3wka z 750 tysi\u0105cami dolar\u00f3w w baga\u017cniku. by\u0142y prezydent iraku nie stawia\u0142 oporu. prezydentowi co prawda azyl oferowa\u0142y zjednoczone emiraty arabskie, husajn wybra\u0142 jednak pozostanie w kraju do ko\u0144ca. 30 czerwca 2004 dosz\u0142o do formalnego przekazania husajna i jedenastu jego wsp\u00f3\u0142pracownik\u00f3w w\u0142adzom irackim.\n\n\n===== proces i \u015bmier\u0107 =====\npojmanie by\u0142o pierwszym krokiem do procesu s\u0105dowego, kt\u00f3ry toczy\u0142 si\u0119 przed powo\u0142anym specjalnie do tego celu trybuna\u0142em, kt\u00f3remu przewodniczy\u0142 szalam szalabi. proces rozpocz\u0105\u0142 si\u0119 19 pa\u017adziernika 2005. 5 listopada 2006 saddam husajn, kt\u00f3remu postawiono zarzut spowodowania masakry 148 szyit\u00f3w z dud\u017cailu, zosta\u0142 skazany przez iracki trybuna\u0142 narodowy nieprawomocnym wyrokiem na kar\u0119 \u015bmierci przez powieszenie na szubienicy. organizacje broni\u0105ce praw cz\u0142owieka wskazywa\u0142y ju\u017c od dawna, \u017ce w pa\u0144stwach tego regionu oskar\u017cony jest notorycznie pozbawiany prawa do sprawiedliwego procesu. wykazywa\u0142y one, \u017ce s\u0105d skazuj\u0105cy husajna kontynuowa\u0142 te same praktyki, kt\u00f3re by\u0142y stosowane w czasach jego re\u017cimu. skrytykowano tak\u017ce sam wyrok kary \u015bmierci. iracki s\u0105d apelacyjny 26 grudnia podtrzyma\u0142 wyrok trybuna\u0142u; zgodnie z irackim prawem (wprowadzonym jeszcze przez samego husajna) wyrok wykonany by\u0107 musia\u0142 w ci\u0105gu 30 dni od tej daty. przygotowania do egzekucji zako\u0144czone by\u0107 mia\u0142y \u2013 wed\u0142ug ameryka\u0144skiej telewizji cnn powo\u0142uj\u0105cej si\u0119 na \u017ar\u00f3d\u0142a arabskie \u2013 przed 6:00 czasu irackiego (4:00 cet) 30 grudnia. do egzekucji dosz\u0142o o godzinie 6:07 czasu lokalnego. 31 grudnia o 4:00 (02:00 czasu warszawskiego) zosta\u0142 pochowany w swojej rodzinnej miejscowo\u015bci al-aud\u017ca, obok swoich syn\u00f3w zabitych w 2003. wyrok zosta\u0142 na og\u00f3\u0142 pot\u0119piony przez opini\u0119 mi\u0119dzynarodow\u0105.\n\n\n== rodzina ==\npierwsz\u0105 \u017con\u0105 husajna by\u0142a jego kuzynka sad\u017cida (najstarsza c\u00f3rka wuja chajr allaha), urodzi\u0142a mu ona pi\u0119cioro dzieci \u2013 syn\u00f3w udaja i kusaja oraz c\u00f3rki raghade, rane i hale. rodzice zdecydowali o przysz\u0142ym \u015blubie ju\u017c gdy saddam mia\u0142 pi\u0119\u0107 lat a sad\u017cida siedem. przed \u015blubem sad\u017cida pracowa\u0142a jako nauczycielka w szko\u0142ach podstawowych. pobrali si\u0119 w kairze, gdzie husajn studiowa\u0142 i mieszka\u0142 po nieudanym zamachu na al-kasima. w ogrodzie jednego ze swoich pa\u0142ac\u00f3w saddam w\u0142asnor\u0119cznie posadzi\u0142 najprzedniejsze bia\u0142e r\u00f3\u017ce, kt\u00f3re nazwa\u0142 imieniem sajid i kt\u00f3re bardzo ceni\u0142.\nhistoria drugiego ma\u0142\u017ce\u0144stwa saddama zyska\u0142a szeroki rozg\u0142os tak\u017ce poza irakiem. w 1988 pozna\u0142 \u017con\u0119 prezesa linii lotniczych \u201eirak airways\u201d. jaki\u015b czas p\u00f3\u017aniej saddam zaproponowa\u0142 jej m\u0119\u017cowi, by da\u0142 \u017conie rozw\u00f3d. ma\u0142\u017ce\u0144stwie saddama i kobiety sprzeciwia\u0142 si\u0119 kuzyn i szwagier saddama adnan chajr allah, zajmuj\u0105cy w tym czasie stanowisko ministra obrony. wkr\u00f3tce po jej \u015bmierci w katastrofie lotniczej trzeci\u0105 \u017con\u0105 prezydenta iraku zosta\u0142a w 1990 nidala al-hamdani.\njesieni\u0105 2002 iracki przyw\u00f3dca o\u017ceni\u0142 si\u0119 po raz czwarty, bior\u0105c za \u017con\u0119 27-letni\u0105 iman huwejsz, c\u00f3rk\u0119 ministra przemys\u0142u obronnego kraju. ceremonia \u015blubna by\u0142a dosy\u0107 skromna, odby\u0142a si\u0119 w w\u0105skim kr\u0119gu przyjaci\u00f3\u0142. ponadto, ze wzgl\u0119du na ci\u0105g\u0142e zagro\u017cenie operacjami wojskowymi prowadzonymi przez usa przeciwko irakowi, praktycznie nie mieszka\u0142 ze swoj\u0105 ostatni\u0105 \u017con\u0105.\nw sierpniu 1995 w rodzinie husajna wybuch\u0142 skandal. rodzeni bracia husajn kamel i pu\u0142kownik stra\u017cy prezydenckiej saddam kamel, siostrzeniec ali hassan al-majid, ze swoimi \u017conami \u2013 c\u00f3rkami prezydenta raghad i rana nieoczekiwanie uciekli do jordanii. tam opowiedzieli ekspertom onz wszystko, co wiedzieli o sytuacji politycznej w kraju i tajnych pracach bagdadu nad stworzeniem broni masowego ra\u017cenia. obieca\u0142 swoim zi\u0119ciom u\u0142askawienie w sytuacji koniecznego powrotu do kraju. w lutym 1996 saddam kamel i husajn kamel z rodzinami wr\u00f3cili do iraku. po kilku dniach og\u0142oszono wiadomo\u015b\u0107, \u017ce rozgniewani krewni rozprawili si\u0119 ze \u201ezdrajcami\u201d, a p\u00f3\u017aniej z ich najbli\u017cszymi krewnymi.\nw czasie rz\u0105d\u00f3w saddama, informacje o rodzinie prezydenckiej znajdowa\u0142y si\u0119 pod \u015bcis\u0142\u0105 kontrol\u0105. dopiero po obaleniu husajna w sprzeda\u017cy znalaz\u0142y si\u0119 domowe filmy wideo z jego \u017cycia prywatnego. w latach rz\u0105d\u00f3w najbli\u017csi byli mu synowie, udaj i kusaj. starszy z syn\u00f3w, udaj uznawany by\u0142 za zbyt delikatnego w rezultacie na rol\u0119 nast\u0119pcy przygotowano kusaja. 22 lipca 2003 na p\u00f3\u0142nocy iraku w czasie czterogodzinnej bitwy z ameryka\u0144skim wojskiem zgin\u0119li zar\u00f3wno udaj i kusaj. wraz z nimi zgin\u0105\u0142 wnuk saddama, syn kusaja \u2013 mustafa. niekt\u00f3rzy krewni obalonego prezydenta otrzymali azyl polityczny w krajach arabskich. od tej pory saddam d\u0142ugo nie widzia\u0142 swojej rodziny, ale przez swoich prawnik\u00f3w wiedzia\u0142, jak i co si\u0119 z nimi dzia\u0142o. kuzyn i szwagier arszad jasin, by\u0142 osobistym pilotem i ochroniarzem husajna. inny kuzyn, ali hasan al-mad\u017cid pe\u0142ni\u0142 funkcje m.in. ministra obrony i spraw wewn\u0119trznych.\n\n\n== \u015bwiatopogl\u0105d ==\nhusajn podobnie jak inni iraccy baasi\u015bci w swoim programie wi\u0119kszy nacisk k\u0142ad\u0142 na realizacj\u0119 idei jedno\u015bci arabskiej ni\u017c na budow\u0119 socjalizmu. mia\u0142o to zwi\u0105zek z separatystycznymi d\u0105\u017ceniami irackich kurd\u00f3w. socjali\u015bci byli w partii w mniejszo\u015bci, a ich postulaty dochodzi\u0142y do g\u0142osu okazjonalnie wtedy, gdy baasistom potrzebne by\u0142o poparcie partii komunistycznej. w ten spos\u00f3b w 1969 partia og\u0142osi\u0142a d\u0105\u017cenie do reformy rolnej i kolektywizacji rolnictwa, obrony praw robotnik\u00f3w i ch\u0142op\u00f3w. w 1974 za podstawy ideologii partii uznano dalsze d\u0105\u017cenie do jedno\u015bci arabskiej, rozw\u00f3j struktur partyjnych i kszta\u0142cenie jej cz\u0142onk\u00f3w, przygotowanie do budowy socjalizmu, ustalenie r\u00f3wnowagi mi\u0119dzy wzmacnianiem iraku jako bazy rewolucji i d\u0105\u017ceniem do jednoczenia arab\u00f3w w jednym pa\u0144stwie, demokratyczne rozwi\u0105zanie problemu kurdyjskiego. powr\u00f3t do klasycznych hase\u0142 baasizmu nast\u0105pi\u0142 w iraku w czasie wojny iracko-ira\u0144skiej, chocia\u017c i tu wyst\u0105pi\u0142y znacz\u0105ce r\u00f3\u017cnice: akcentowanie roli religii (coraz silniejsze), wyeksponowanie znaczenia narodu kosztem koncepcji socjalistycznych, pochwa\u0142a prywatnej inicjatywy. r\u00f3wnocze\u015bnie husajn og\u0142osi\u0142 si\u0119 przyw\u00f3dc\u0105 konieczno\u015bci, co oznacza\u0142o uznanie go za najwybitniejszego interpretatora baasizmu w iraku, a zatem zezwolenie na jednoosobowe ustalanie przez niego ideologii pa\u0144stwowej niezale\u017cnie od jej pierwotnego brzmienia.\nkrytyczny wobec ortodoksyjnego marksizmu. sprzeciwia\u0142 si\u0119 koncepcji walki klas, dyktatury proletariatu i ateizmu pa\u0144stwowemu oraz pogl\u0105dom marksizmu-leninizmu. saddam uwa\u017ca\u0142, \u017ce rz\u0105dy marksistowskie maj\u0105 charakter bur\u017cuazyjny, natomiast partia baas jest ludowym ruchem rewolucyjnym. mimo to, ze wzgl\u0119du na duch niezale\u017cno\u015bci narodowej, wyra\u017ca\u0142 podziw wobec przyw\u00f3dc\u00f3w komunistycznych tj. fidela castro, h\u1ed3 ch\u00ed minha czy josipa broz tito.\n\n\n=== pogl\u0105dy religijne ===\nwyznawa\u0142 islam sunnicki, modli\u0142 si\u0119 pi\u0119\u0107 razy dziennie, spe\u0142nia\u0142 wszystkie przykazania, a w pi\u0105tki chodzi\u0142 do meczetu. w sierpniu 1980, w towarzystwie wa\u017cnych cz\u0142onk\u00f3w kierownictwa kraju, wybra\u0142 si\u0119 na pielgrzymk\u0119 do mekki. \u015bwiat arabski transmitowa\u0142 kronik\u0119 odwiedzin mekki, gdzie w towarzystwie nast\u0119pcy tronu arabii saudyjskiej fahda, ubrany w bia\u0142e szaty husajn odby\u0142 rytualne okr\u0105\u017cenie al-kaby.\nw 1997 zleci\u0142 napisanie kopii koranu przy u\u017cyciu w\u0142asnej krwi, prace nad ni\u0105 uko\u0144czono w 2000. nie patrz\u0105c na swoj\u0105 sunnick\u0105 przynale\u017cno\u015b\u0107, przyjmowa\u0142 duchowych przyw\u00f3dc\u00f3w szyit\u00f3w, odwiedza\u0142 szyickie meczety, wydawa\u0142 ze swoich \u015brodk\u00f3w osobistych du\u017ce sumy na rekonstrukcj\u0119 \u015bwi\u0119tych miejsc szyit\u00f3w.\n\n\n== \u017cycie prywatne ==\nmia\u0142 188 centymetr\u00f3w wzrostu, by\u0142 powszechnie uznawany za osob\u0119 atrakcyjn\u0105. ubiera\u0142 si\u0119 elegancko i dba\u0142 o siebie, zalecaj\u0105c to te\u017c osobom z jego otoczenia. nawet w trakcie obrad rady dow\u00f3dztwa rewolucji potrafi\u0142 wyj\u015b\u0107 w celu oddania si\u0119 k\u0105pieli i powr\u00f3ci\u0107 na nie zrelaksowany.\nwstawa\u0142 wcze\u015bnie rano. pracowa\u0142 przy pracach natury papierkowej nawet po szesna\u015bcie godzin w ci\u0105gu dnia. spa\u0142 kr\u00f3tko na niewielkiej, wojskowej pryczy. utrzymywa\u0142 solidny porz\u0105dek. weryfikowa\u0142 przedstawiane mu w raportach informacje u niezale\u017cnych \u017ar\u00f3de\u0142. obiad jad\u0142 najcz\u0119\u015bciej o godzinie trzynastej a zdarza\u0142o si\u0119, \u017ce w uczcie towarzyszyli mu jego wsp\u00f3\u0142pracownicy. do wojny w zatoce perskiej przyw\u00f3dca p\u0142ywa\u0142 \u0142\u00f3dk\u0105 po rzece tygrys, a tak\u017ce w basenie. stan zdrowia saddama pogorszy\u0142 si\u0119 po 1991, wtedy oddawa\u0142 si\u0119 d\u0142ugim spacerom. w pewnym okresie zosta\u0142 zmuszony do zaprzestania aktywno\u015bci fizycznej z powodu walki z chorob\u0105 kr\u0119gos\u0142upa. wtedy te\u017c korzysta\u0142 z us\u0142ug pochodz\u0105cego z polski ortopedy dr. palucha (kt\u00f3ry wcze\u015bniej leczy\u0142 genera\u0142a wojciecha jaruzelskiego). po spacerach urz\u0119dowa\u0142 w biurze, po 22 spotyka\u0142 si\u0119 z przyjaci\u00f3\u0142mi, a tak\u017ce wsp\u00f3\u0142pracownikami, niekiedy spotkania trwa\u0142y do samego ranka. w obawie przed zamachem spa\u0142 w wielu miejscach m.in. w farmach pod stolic\u0105 kraju.\ndu\u017co czyta\u0142. ulubionymi ksi\u0105\u017ckami husajna by\u0142y te po\u015bwi\u0119cone j\u00f3zefowi stalinowi i brytyjskiemu premierowi winstonowi churchillowi, kt\u00f3rego to styl podobno mia\u0142 fascynowa\u0107 przyw\u00f3dc\u0119 iraku. z sympatii do churchilla mog\u0142a si\u0119 wzi\u0105\u0107 jego sympatia do cygar (kt\u00f3re cz\u0119sto otrzymywa\u0142 od swojego przyjaciela, a zarazem przyw\u00f3dcy kuby, fidela castro). w jego zrujnowanych pa\u0142acach amerykanie znale\u017ali tysi\u0105ce tom\u00f3w literatury klasycznej w r\u00f3\u017cnych j\u0119zykach, dzie\u0142a historii i filozofii. wed\u0142ug nieoficjalnych danych, w\u015br\u00f3d swoich ksi\u0105\u017cek najwi\u0119cej preferencji da\u0142 powie\u015bci hemingwaya \u201estary cz\u0142owiek i morze\u201d. wed\u0142ug informacji ludzi chroni\u0105cych irackiego przyw\u00f3dc\u0119, lubi\u0142 ogl\u0105da\u0107 film \u201eojciec chrzestny\u201d oraz pozycje z serii film\u00f3w o agencie jamesie bondzie i s\u0142ucha\u0107 piosenek franka sinatry.\npisa\u0142 wiele przem\u00f3wie\u0144, w kt\u00f3rych cz\u0119sto u\u017cywa\u0142 wielu metafor i por\u00f3wna\u0144 utrzymanych w literackim stylu. w londynie w 2001 ukaza\u0142a si\u0119 w j\u0119zyku arabskim ksi\u0105\u017cka zabiba i kr\u00f3l, kt\u00f3ra nie zawiera\u0142a podanej nazwy autora. cia zaanga\u017cowa\u0142o si\u0119 w dzia\u0142ania na rzecz sprawdzenia tego czy zgodnie z plotkami autorem tej ksi\u0105\u017cki mia\u0142 by\u0107 iracki prezydent, jak wykaza\u0142y badania cia by\u0142o to bardzo prawdopodobne. podobno napisa\u0142 te\u017c inn\u0105 ksi\u0105\u017ck\u0119, forteca.\nw okresie rz\u0105d\u00f3w posiada\u0142 w telewizji w\u0142asny program ch\u0119tnie ogl\u0105dany przez obywateli. cz\u0119sto \u017cartowano, \u017ce \u015bwiecki lider iraku pokona\u0142 popularno\u015bci\u0105 niezwykle cz\u0119sto ogl\u0105dane w krajach arabskich programy z recytacj\u0105 lub czytaniem koranu. w programie tym cz\u0119sto \u017cartowa\u0142, w tym z samego siebie.\nwed\u0142ug danych magazynu \u201eforbes\u201d z 2003 na li\u015bcie najbogatszych w\u0142adc\u00f3w \u015bwiata dzieli\u0142 trzecie miejsce z ksi\u0119ciem liechtensteinu hansem-adamem. palm\u0119 pierwsze\u0144stwa odda\u0142 jedynie kr\u00f3lowi arabii saudyjskiej fahdowi i su\u0142tanowi brunei. jego osobisty maj\u0105tek szacowano na 1,3 miliarda dolar\u00f3w. po obaleniu jego rz\u0105du, minister handlu w rz\u0105dzie przej\u015bciowym iraku, alli allawi poda\u0142 kwot\u0119 40 miliard\u00f3w dolar\u00f3w, dodaj\u0105c, \u017ce husajn mia\u0142 rzekomo otrzymywa\u0107 5% przychod\u00f3w z eksportu krajowej ropy naftowej.\n\n\n== upami\u0119tnienie ==\nsaddam husajn zosta\u0142 pozytywnie upami\u0119tniony w utworze pt. \u201esaddam husajn\u201d, znanym tak\u017ce pt. \u201ebohater\u201d, nagranym i wydanym w 1991 przez polski zesp\u00f3\u0142 sztorm 68.\n\n\n== zobacz te\u017c ==\nafera iran-contras\nal-muchabarat\n\n\n== przypisy ==\n\n\n== bibliografia ==\nrebecca stefoff, saddam husajn, wyd. \u015bwiat ksi\u0105\u017cki, warszawa 2003"