"xenophanes (oudgrieks: \u03be\u03b5\u03bd\u03bf\u03c6\u03ac\u03bd\u03b7\u03c2 \u1f41 \u03ba\u03bf\u03bb\u03bf\u03c6\u03ce\u03bd\u03b9\u03bf\u03c2 [ksenop\u02b0\u00e1n\u025b\u02d0s ho kolop\u02b0\u0254\u030c\u02d0nios]; colophon, 570 v.c. - ongeveer 475 v.c.) was 'n griekse filosoof en digter. betroubare inligting oor sy lewe is skaars. hy vlug  vroeg uit sy geboortedorp na sisili\u00eb, vanwe\u00eb die persiese invalle wat sy land destyds teister. van sisili\u00eb verhuis hy na magna graecia, waar hy 'n filosoof word in die skool van pythagoras. hier beleef hy aansienlike vryhede, en redeneer teen die doktrines van epimenides, thales en pythagoras. uiteindelik vestig hy homself in elea in suid-itali\u00eb, waar hy in ongeveer 475 v.c. sterf.\n\n\n== denke ==\nxenophanes lei van die vroegste kritiek teen die griekse polite\u00efsme.\nxenophanes maak die volgende uitlating:\n\"homerus en hesiodus het aan die gode alle dinge toegeskryf wat skandelik en verkeerd is vir sterflinge naamlik diefstal, owerspel en leuens.\"\n\"die sterflinge meen dat die gode verwek word in die beeld van mense... ja, as osse en perde en leeus hande gehad het en kunswerke kon skep, soos mense, sou die perde die gode as perde afbeeld het en die osse daarenteen hul gode as osse.\"\nxenophanes stel dus dat die mense nooit iets verseker van gode kan weet nie. xenophanes kan daarmee beskou word as die eerste agnostikus.\nmaar hy voeg daaraan toe:\n\"die gode het egter nie vanaf die begin alles aan die sterflinge geopenbaar nie, maar mettertyd vind die mens in sy soeke iets meer uit.\"\nveral die laatste deel van hierdie sin is belangrik, omdat hy daarmee die grondslag l\u00ea vir die empiriese wetenskap. hy laat die gode alleen vir wat hul is of kan wees nie, omdat die mens tog nie meer oor hulle kan weet nie, maar doen 'n oproep op die verwerwing van kennis deur empiriese ondersoek soos dit sedertdien in die natuurwetenskap gebruiklik geword het.\ndie empirisme van xenophanes is vir sy tyd buitengewoon vernuwend. want daarmee formuleer hy vir die eerste keer 'n metode tot die verwerwing van kennis wat nie, soos in sy tyd gebruiklik, gebaseerd is op openbaring of sienerskap en alleen toeganklik is vir priesters, profete en ander ingewydes of uitverkorenes nie. die kennis waarop xenophanes dui is deur iedereen verwerfbaar deur die gebruik van korrekte metodes. hier ontstaan dus ook die onderskeid tussen natuurlike en bonatuurlike kennis. xenophanes verwerp alle bonatuurlike kennis.\nthales van milete formuleer as eerste westerse filosoof die beginsel van die reduksionisme. die reduksionisme van thales en die empirisme van xenophanes vorm saam die metodologiese grondslag van die natuurwetenskap.\nxenophanes maak in van sy argumente ook gebruik van die meteorologie, en vergelyk van die griekse gode met weerverskynsels. hiermee bou hy voort op die kosmologie van anaximander. volgens xenophanes kan daar maar \u00e9\u00e9n hoogste wese bestaan: 'n alomteenwoordige god, wat identies is aan die w\u00eareld. agter die veelheid van die verskynsels is daar dus volgens hom \u00e9\u00e9n ewig, onveranderlike syn. die onveranderlike syn is egter nie transendent (bo-sinnelik)  nie, soos later by plato nie, maar ingebed en aanwesig in hierdie werklikheid en daarmee selfs samewerkend. die leerlinge van xenophanes sou hierdie leer tot die uiterste gevolge uitbou. mens vind die opvatting later ook weer by baruch spinoza wat beweer 'god en die natuur is \u00e9\u00e9n'. as oerelemente, waaruit alles voorkom is volgens xenophanes aarde en water.\n\n\n== bronne ==\nhierdie artikel is vertaal van die nederlandse wikipedia.\n\n\n== eksterne skakels ==\n wikimedia commons het meer media in die kategorie xenophanes."