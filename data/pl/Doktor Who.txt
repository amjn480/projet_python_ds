"doktor who (ang. doctor who) \u2013 brytyjski serial science fiction, produkowany przez bbc od 1963 roku. jego tw\u00f3rcami s\u0105 sydney newman, c.e. webber oraz donald wilson. w 1989 roku produkcja serialu zosta\u0142a zawieszona. po nieudanej pr\u00f3bie przywr\u00f3cenia produkcji serialu w 1996 roku, kt\u00f3r\u0105 by\u0142 pilot w formie filmu telewizyjnego, program powr\u00f3ci\u0142 na anten\u0119 w 2005 roku. serial sk\u0142ada si\u0119 z ponad 800 odcink\u00f3w, a jego producentem wykonawczym jest russell t. davies. wraz z ko\u0144cem 2023 roku tytu\u0142ow\u0105 rol\u0119 doktora odgrywa ncuti gatwa.\nserial zyska\u0142 miano kultowego, wpisuj\u0105c si\u0119 w poczet kultury brytyjskiej. mia\u0142 wp\u0142yw na kilka pokole\u0144 ludzi zwi\u0105zanych z przemys\u0142em filmowym i telewizyjnym. ogl\u0105danie programu w dzieci\u0144stwie zainspirowa\u0142o ich do pracy w przemy\u015ble telewizyjnym. doktor who zdoby\u0142 uznanie krytyk\u00f3w i widz\u00f3w jako jeden z najlepszych brytyjskich program\u00f3w telewizyjnych \u2013 serial jest laureatem nagr\u00f3d, mi\u0119dzy innymi bafta i nagr\u00f3d hugo. widnieje tak\u017ce w ksi\u0119dze rekord\u00f3w guinnessa jako najd\u0142u\u017cszy serial science-fiction na \u015bwiecie; dzier\u017cy r\u00f3wnie\u017c rekord guinnessa za r\u00f3wnoczesn\u0105 emisj\u0119 odcinka w najwi\u0119kszej liczbie kraj\u00f3w.\ndoktor who doczeka\u0142 si\u0119 spin-off\u00f3w, takich jak torchwood, przygody sary jane oraz class. do nich mo\u017cna zaliczy\u0107 r\u00f3wnie\u017c k-9 and company, kt\u00f3ry sko\u0144czy\u0142 si\u0119 na odcinku pilota\u017cowym, a tak\u017ce serie dokumentalnych program\u00f3w o kulisach serialu pt. doktor who: \u015bci\u015ble tajne oraz doctor who extra. dodatkowo powsta\u0142y tak\u017ce spin-offy, kt\u00f3re nie zosta\u0142y wyprodukowane przez bbc, ale zosta\u0142y przez ni\u0105 zatwierdzone, takie jak k-9, czterocz\u0119\u015bciowe p.r.o.b.e., downtime, d\u00e6mos rising i inne. z serialem jest r\u00f3wnie\u017c zwi\u0105zanych wiele odcink\u00f3w radiowych, s\u0142uchowisk, ksi\u0105\u017cek i komiks\u00f3w. powsta\u0142y tak\u017ce skecze zwi\u0105zane z doktorem who, a w innych mediach i programach mo\u017cna znale\u017a\u0107 nawi\u0105zania do serialu.\n\n\n== fabu\u0142a ==\nserial skupia si\u0119 na przygodach w\u0142adcy czasu \u2013 podr\u00f3\u017cuj\u0105cego przez czas i przestrze\u0144 humanoidalnego obcego, znanego jako doktor. zwiedza wszech\u015bwiat w swojej tardis \u2013 \u017cyj\u0105cym statku kosmicznym, kt\u00f3ry wygl\u0105da jak niebieska budka policyjna. w swoje podr\u00f3\u017ce zabiera zwykle towarzyszy, kt\u00f3rych wi\u0119kszo\u015b\u0107 zalicza si\u0119 do rodzaju ludzkiego. podczas swych wycieczek po wszech\u015bwiecie doktor mierzy si\u0119 z wrogami, ratuje cywilizacje, pomaga ludziom i naprawia b\u0142\u0119dy.\n\n\n== historia ==\ndoktor who zosta\u0142 wyemitowany po raz pierwszy w wielkiej brytanii na kanale bbc one, o godzinie 17:16:20 czasu greenwich w dniu 23 listopada 1963 roku. za stworzenie serialu w du\u017cej mierze odpowiada \u00f3wczesny dyrektor artystyczny bbc, kanadyjczyk sydney newman, kt\u00f3ry wsp\u00f3lnie z dyrektorem departamentu scenariuszy donaldem wilsonem oraz scenarzyst\u0105 c.e. webberem napisa\u0142 pierwszy skrypt serialu. ponadto do rozwoju produkcji przyczynili si\u0119 r\u00f3wnie\u017c scenarzysta anthony coburn, david whitaker, a tak\u017ce script editor oraz p\u00f3\u017aniejsza producent serialu verity lambert. charakterystyczna muzyka z czo\u0142\u00f3wki serialu zosta\u0142a skomponowana przez rona grainera z bbc radiophonic workshop, a zaaran\u017cowana przez deli\u0119 derbyshire.\npierwotnie serial mia\u0142 by\u0107 programem edukacyjnym i pe\u0142ni\u0107 funkcje wychowawcze. za pomoc\u0105 podr\u00f3\u017cy w czasie chciano przenosi\u0107 widza zar\u00f3wno w przesz\u0142o\u015b\u0107, do wa\u017cnych wydarze\u0144 historycznych, jak r\u00f3wnie\u017c w przysz\u0142o\u015b\u0107, by pokazywa\u0107 odkrycia naukowe. doktor who z za\u0142o\u017cenia mia\u0142 by\u0107 telewizyjn\u0105 pozycj\u0105 do wsp\u00f3lnego rodzinnego ogl\u0105dania we wczesne sobotnie wieczory. wkr\u00f3tce jednak science fiction zdominowa\u0142o serial, a motywy historyczne, kt\u00f3re nie by\u0142y zbyt popularne, zosta\u0142y ostatecznie zarzucone po odcinku the highlanders w 1967 roku, stanowi\u0105c od tej pory jedynie t\u0142o do przedstawianej historii.\nbbc produkowa\u0142o serial przez 26 sezon\u00f3w, kt\u00f3rych premiera odbywa\u0142a si\u0119 na bbc 1. spadaj\u0105ca ogl\u0105dalno\u015b\u0107, mniej korzystne godziny nadawania oraz niech\u0119\u0107 wobec programu \u00f3wczesnego dyrektora bbc \u2013 jonathana powella w 1989 roku doprowadzi\u0142y do oficjalnego anulowania serialu, cho\u0107 po gwa\u0142townych protestach ze strony fan\u00f3w serialu bbc kilkakrotnie zapewnia\u0142o, \u017ce serial nie zosta\u0142 anulowany, a jedynie zawieszony na czas nieokre\u015blony.\npodczas gdy krajowa produkcja serialu zosta\u0142a wstrzymana, bbc mia\u0142o nadziej\u0119 na znalezienie \u017ar\u00f3d\u0142a niezale\u017cnego finansowania ze strony innego producenta, kt\u00f3ry by\u0142by zainteresowany wznowieniem serialu. w ko\u0144cu philip segal, pracuj\u0105cy dla columbia pictures w stanach zjednoczonych, zg\u0142osi\u0142 si\u0119 do bbc, zainteresowany projektem, jeszcze w 1989 roku, gdy 26 seria wci\u0105\u017c by\u0142a w trakcie produkcji. negocjacje prowadzone przez segala doprowadzi\u0142y w ko\u0144cu do produkcji filmu telewizyjnego, kt\u00f3ry mia\u0142 by\u0107 wst\u0119pem do kolejnych odcink\u00f3w serialu. film ten zosta\u0142 wyemitowany przez fox w 1996 roku i powsta\u0142 dzi\u0119ki wsp\u00f3\u0142pracy z universal television, bbc television oraz bbc worldwide. pomimo wysokich wynik\u00f3w ogl\u0105dalno\u015bci w wielkiej brytanii, w ameryce film nie zdoby\u0142 wystarczaj\u0105cej popularno\u015bci, w zwi\u0105zku z czym zapowiadane dalsze odcinki serialu we wsp\u00f3\u0142pracy z fox nigdy nie zosta\u0142y wyprodukowane.\nupowa\u017cnione media publikowa\u0142y kolejne przygody r\u00f3\u017cnych doktor\u00f3w w formie opowiada\u0144 i odcink\u00f3w radiowych, jednak\u017ce serial pozostawa\u0142 nieprodukowany a\u017c do wrze\u015bnia 2003 roku, kiedy bbc og\u0142osi\u0142o przywr\u00f3cenie produkcji na krajowych warunkach finansowych. producentami wykonawczymi serialu zostali scenarzysta russell t. davies oraz dyrektor artystyczny bbc cymru wales julie gardner.\nserial powr\u00f3ci\u0142 na ekrany odcinkiem rose 26 marca 2005 roku za spraw\u0105 russella t daviesa, kt\u00f3ry by\u0142 producentem wykonawczym serialu oraz jego naczelnym scenarzyst\u0105 do 2010 roku. serialowa wersja produkowana od 2005 roku jest bezpo\u015bredni\u0105 kontynuacj\u0105 serialu z lat 1963\u20131989 i filmu z 1996 roku, co jest cz\u0119sto podkre\u015blane w programach dokumentalnych zwi\u0105zanych z serialem (takich jak doktor who: \u015bci\u015ble tajne), jak r\u00f3wnie\u017c w serialu \u2013 w okazjonalnych retrospekcjach u\u017cywa si\u0119 materia\u0142\u00f3w ze starych odcink\u00f3w, jak i nawi\u0105zuje si\u0119 do starych przyg\u00f3d doktora. od czasu powrotu doktora who wyprodukowano jedena\u015bcie sezon\u00f3w w latach 2005\u20132008, 2010-2015 i 2017\u20132018, a tak\u017ce w ka\u017cde bo\u017ce narodzenie od 2005 roku do 2017 by\u0142 emitowany \u015bwi\u0105teczny odcinek specjalny. w roku 2009 i na pocz\u0105tku 2010 zamiast pe\u0142nego sezonu zosta\u0142y wyprodukowane odcinki specjalne, powsta\u0142 tak\u017ce odcinek specjalny wyemitowany w nowy rok w 2019 roku. w 2010 roku steven moffat zast\u0105pi\u0142 daviesa na stanowisku naczelnego scenarzysty i producenta wykonawczego, jego natomiast od 11. serii zast\u0105pi\u0142 chris chibnall. w 2021 roku na stanowisko producenta wykonawczego powr\u00f3ci\u0142 russell t. davies.\n\nw 2022 roku og\u0142oszono, \u017ce odcinki specjalne z okazji 60. rocznicy serialu, oraz 14 seria emitowane b\u0119d\u0105 na platformie disney+ (w wielkiej brytanii i irlandii za emisj\u0119 dalej b\u0119dzie odpowiada\u0107 bbc). \n\n\n=== popularno\u015b\u0107 serialu ===\nserial szybko sta\u0142 si\u0119 znany w ca\u0142ej wielkiej brytanii, zosta\u0142 przedmiotem niezliczonych \u017cart\u00f3w i nawi\u0105za\u0144, nadmieniano o nim w gazetach i innych mediach. sta\u0142 si\u0119 fenomenem niepodobnym do \u017cadnego innego brytyjskiego programu telewizyjnego, a wielu znanych aktor\u00f3w wyst\u0105pi\u0142o w rolach go\u015bcinnych. serial zyska\u0142 r\u00f3wnie\u017c popularno\u015b\u0107 poza granicami kraju pochodzenia. oficjalnie liczba fan\u00f3w nigdy nie zosta\u0142a ustalona, jednak serial ma wielbicieli zar\u00f3wno w ca\u0142ej europie, jak i na \u015bwiecie. prawa do emisji zosta\u0142y sprzedane wielu zagranicznym stacjom telewizyjnym.\nwraz ze wzrostem popularno\u015bci pojawi\u0142y si\u0119 kontrowersje dotycz\u0105ce tre\u015bci prezentowanych w serialu i tego, czy serial nadal jest odpowiedni dla dzieci. przyk\u0142adowo, w latach 60. i 70. dzia\u0142aczka na rzecz moralno\u015bci mary whitehouse wielokrotnie sk\u0142ada\u0142a skargi na serial do bbc, poniewa\u017c wed\u0142ug niej zawiera\u0142 on zbyt wiele drastycznych tre\u015bci. jej dzia\u0142ania przynios\u0142y jednak serialowi jeszcze wi\u0119ksz\u0105 popularno\u015b\u0107, zw\u0142aszcza w\u015br\u00f3d dzieci. john nathan-turner, kt\u00f3ry by\u0142 producentem serialu w latach 80., wr\u0119cz cieszy\u0142 si\u0119 z wyg\u0142aszanych przez whitehouse niepochlebnych komentarzy, poniewa\u017c wkr\u00f3tce po nich zwykle zwi\u0119ksza\u0142a si\u0119 ogl\u0105dalno\u015b\u0107 serialu. krytycy serialu twierdz\u0105 te\u017c, \u017ce zawiera on zakamuflowan\u0105 propagand\u0119 na rzecz idei lewicowych.\nza szczeg\u00f3lnie przera\u017caj\u0105ce elementy wyst\u0119puj\u0105ce w serialu uznawano m.in. policjant\u00f3w o pustych spojrzeniach i plastikowe lalki morduj\u0105ce niczego niespodziewaj\u0105ce si\u0119 osoby z historii terror of the autons z ery trzeciego doktora. inne wymieniane szczeg\u00f3\u0142y to m.in. le\u017c\u0105cy na pod\u0142odze m\u00f3zg w historii z ery czwartego doktora pt. the brain of morbius oraz pr\u00f3ba utopienia doktora w historii the deadly assassin.\nwygl\u0105d i kszta\u0142t tardis w formie niebieskiej budki policyjnej (niegdy\u015b cz\u0119sty widok na ulicach miast wielkiej brytanii) sta\u0142 si\u0119 w \u015bwiadomo\u015bci widz\u00f3w motywem mocno zwi\u0105zanym z programem. pierwotnie za w\u0142a\u015bnie taki wygl\u0105d tardis odpowiedzialny by\u0142 pierwszy scenarzysta serialu \u2013 anthony coburn. w 1996 roku bbc z\u0142o\u017cy\u0142a wniosek o zastrze\u017cenie wygl\u0105du niebieskiej budki policyjnej jako znaku towarowego zwi\u0105zanego z serialem. dwa lata p\u00f3\u017aniej, w 1998 roku, policja metropolitalna wnios\u0142a sprzeciw, lecz w 2002 roku biuro patentowe przyzna\u0142o ostatecznie bbc prawa do znaku towarowego.\nxxi wiek przyni\u00f3s\u0142 przywr\u00f3cenie produkcji, a serial sta\u0142 si\u0119 gwiazd\u0105 sobotniego pasma antenowego stacji bbc one. od powrotu na ekrany w 2005 roku nieustanie gromadzi miliony ludzi przed telewizorami, a w brytyjskim appreciation index (indeksie ocen) serial osi\u0105ga wy\u017csze wyniki w rankingu ni\u017c jakikolwiek inny serial telewizyjny, nie licz\u0105c oper mydlanych.\ndoktor who zdoby\u0142 uznanie krytyk\u00f3w i widz\u00f3w jako jeden z najlepszych brytyjskich program\u00f3w telewizyjnych \u2013 serial jest laureatem wielu nagr\u00f3d, mi\u0119dzy innymi bafta (wielokrotne zwyci\u0119stwo w kategoriach najlepszy serial, najlepszy scenariusz, najlepszy re\u017cyser, najlepszy aktor), czy te\u017c nagr\u00f3d hugo (za kr\u00f3tk\u0105 prezentacj\u0119 dramatyczn\u0105). widnieje tak\u017ce w ksi\u0119dze rekord\u00f3w guinnessa jako najd\u0142u\u017cszy serial science-fiction na \u015bwiecie; dzier\u017cy r\u00f3wnie\u017c rekord guinnessa za r\u00f3wnoczesn\u0105 emisj\u0119 odcinka w najwi\u0119kszej liczbie kraj\u00f3w.\n\n\n== odcinki ==\nserial pocz\u0105tkowo sk\u0142ada\u0142 si\u0119 z 26 sezon\u00f3w, emitowanych na bbc one od 23 listopada 1963 a\u017c do 6 grudnia 1989 roku, kiedy przerwano produkcj\u0119 serialu. serie wyprodukowane w tym okresie nazywane s\u0105 \u201eklasycznymi\u201d i sk\u0142adaj\u0105 si\u0119 na kilkucz\u0119\u015bciowe historie, zawieraj\u0105ce zwykle od czterech do sze\u015bciu cz\u0119\u015bci w pierwszych latach nadawania lub od trzech do czterech w p\u00f3\u017aniejszym okresie. niekt\u00f3re wyj\u0105tki od tej regu\u0142y to mi\u0119dzy innymi 12-cz\u0119\u015bciowa historia the daleks\u2019 master plan, jednocz\u0119\u015bciowa mission to the unknown czy 10-cz\u0119\u015bciowa historia the war games. wi\u0119kszo\u015b\u0107 historii stanowi odr\u0119bne ca\u0142o\u015bci, jedynie w kilku przypadkach zosta\u0142y po\u0142\u0105czone motywami przewodnimi. do takich wyj\u0105tk\u00f3w zalicza si\u0119 w\u0105tek mistrza pojawiaj\u0105cego si\u0119 kilkakrotnie w 8 sezonie, w\u0105tek \u201eklucza czasu\u201d przewijaj\u0105cy si\u0119 przez 16 sezon, podr\u00f3\u017cy przez e-space w 18 sezonie, czy te\u017c motyw czarnego stra\u017cnika w sezonie 20. odcinki z tego okresu trwa\u0142y zwykle 25 minut (z wyj\u0105tkiem historii resurrection of the daleks z ery pi\u0105tego doktora (1984 rok) oraz 22 sezonu, kiedy to odcinki trwa\u0142y 45 minut, a tak\u017ce 90-minutowego odcinka specjalnego the five doctors). pocz\u0105tkowo, kolejne odcinki, opr\u00f3cz posiadania zbiorczego tytu\u0142u obejmuj\u0105cego ca\u0142\u0105 histori\u0119, posiada\u0142y osobny, w\u0142asny tytu\u0142 (ale posiada\u0142y wsp\u00f3lny dla wszystkich cz\u0119\u015bci poszczeg\u00f3lnych historii kod produkcyjny). od historii the gunfighters (1966 rok) zarzucono praktyk\u0119 nadawania poszczeg\u00f3lnym odcinkom osobnych tytu\u0142\u00f3w, nadawano im tylko kolejne numery.\npo przerwaniu produkcji serialu kilkakrotnie pojawi\u0142y si\u0119 pr\u00f3by reaktywacji produkcji, r\u00f3wnie\u017c we wsp\u00f3\u0142pracy zagranicznych inwestor\u00f3w, czego przyk\u0142ad stanowi film telewizyjny wyprodukowany w 1996 roku. film ten, mimo \u017ce nie pom\u00f3g\u0142 przywr\u00f3ci\u0107 produkcji serialu, jest uznawany za kanoniczny.\nserial uda\u0142o si\u0119 reaktywowa\u0107 w 2005 roku. od tego czasu serie sk\u0142adaj\u0105 si\u0119 z 13 odcink\u00f3w i zwykle trwaj\u0105 45 minut. odcinki sezonu po\u0142\u0105czone s\u0105 zwykle jakim\u015b motywem przewodnim, kt\u00f3ry znajduje swoje rozwi\u0105zanie w finale serii, a ka\u017cdy poszczeg\u00f3lny odcinek posiada osobny tytu\u0142, nawet gdy stanowi cz\u0119\u015b\u0107 kilkuodcinkowej historii. ponadto, na ka\u017cde \u015bwi\u0119ta bo\u017cego narodzenia produkowany jest odcinek specjalny, stanowi\u0105cy \u0142\u0105cznik pomi\u0119dzy seriami, a w latach 2008\u20132010 wyemitowano tak\u017ce 5 odcink\u00f3w specjalnych z udzia\u0142em dziesi\u0105tego doktora, kt\u00f3re trwa\u0142y od 60 do 75 minut. pocz\u0105wszy od odcinka planeta umar\u0142ych w 2009 roku, wszystkie odcinki s\u0105 kr\u0119cone w hd w rozdzielczo\u015bci 1080i, a tak\u017ce emitowane r\u00f3wnocze\u015bnie zar\u00f3wno na bbc one, jak i bbc hd.\ndo serialu wyprodukowano r\u00f3wnie\u017c kilka miniodcink\u00f3w na specjalne okazje lub te\u017c dla cel\u00f3w charytatywnych. do takich odcink\u00f3w zaliczaj\u0105 si\u0119 kr\u00f3tkie odcinki charytatywne dla children in need w latach 1993, 2005 i 2007. wyprodukowano r\u00f3wnie\u017c miniodcinek dla serialowej edycji the proms w 2008 roku i dwa miniodcinki dla comic relief w 2011 roku, a tak\u017ce dwa kr\u00f3tkie odcinki z okazji 50 rocznicy serialu.\ndla uczczenia 50. rocznicy powstania serialu wyprodukowano odcinek specjalny w technologii 3d, kt\u00f3ry to by\u0142 pierwszym tego typu w historii serialu. to r\u00f3wnie\u017c pierwszy kanoniczny odcinek doktora who wy\u015bwietlony w kinach i to na terenie wielu kraj\u00f3w \u015bwiata. serialowi przynios\u0142o to r\u00f3wnie\u017c zdobycie kolejnego rekordu guinnessa, tym razem za najwi\u0119ksz\u0105 r\u00f3wnoczesn\u0105 emisj\u0119 serialu telewizyjnego, obejmuj\u0105c\u0105 94 kraje \u015bwiata.\n\n\n=== zaginione odcinki ===\nw latach 1967\u20131978 wiele starych materia\u0142\u00f3w magazynowanych przez bbc na ta\u015bmach i w wideotekach by\u0142o dla oszcz\u0119dno\u015bci niszczone albo wymazywane. taki los spotka\u0142 te\u017c wiele starych odcink\u00f3w doktora who, g\u0142\u00f3wnie historie przyg\u00f3d dw\u00f3ch pierwszych doktor\u00f3w (granych przez williama hartnella i patricka troughtona). p\u00f3\u017aniej, utracone odcinki pr\u00f3bowano odzyskiwa\u0107 \u2013 niekt\u00f3re ocala\u0142y wi\u0119c w wersji czarno-bia\u0142ej (jak pierwszy odcinek trzeciego doktora z historii invasion of the dinosaurs), a niekt\u00f3re jako kopie. w sumie w archiwach bbc brakuje 97 z 253 odcink\u00f3w produkowanych przez pierwsze sze\u015b\u0107 lat.\n\n\n== emisja serialu w polsce ==\nw polsce widzowie mogli po raz pierwszy zobaczy\u0107 doktora who w 1979 roku, kiedy tvp pokaza\u0142a dwa niekanoniczne filmy kinowe o jego przygodach: dr who w\u015br\u00f3d dalek\u00f3w (sobota, 6 pa\u017adziernika 1979, 16:30, pr i) oraz najazd dalek\u00f3w na ziemi\u0119 (\u015broda, 26 grudnia 1979, 15:20, pr ii). 26 marca 1999 roku na kanale polsat 2 zosta\u0142 wyemitowany film telewizyjny doktor who z 1996 roku. niekt\u00f3re klasyczne odcinki serialu z udzia\u0142em toma bakera w roli czwartej inkarnacji doktora by\u0142y tak\u017ce emitowane na kanale tele 5 od 20 kwietnia 2002 do sierpnia 2003 roku.\nod 1 pa\u017adziernika do 30 grudnia 2006 tvp1 wyemitowa\u0142a pe\u0142ny sezon z dziewi\u0105tym doktorem z 2005 roku. po odcinku trzecia wojna \u015bwiatowa przesuni\u0119to emisj\u0119 serialu z niedzieli o 15:05 na 11:05 w sobot\u0119. 6 stycznia 2007 roku o 11:30 wyemitowano specjalny odcinek \u015bwi\u0105teczny z 2005 roku pt. \u015bwi\u0105teczna inwazja z dziesi\u0105tym doktorem. nast\u0119pnie wyemitowano pierwszy odcinek sezonu z 2006 roku, po czym nagle przerwano emisj\u0119. wznowiono j\u0105 w p\u00f3\u017aniejszym czasie, jednak ani trzecia seria, ani poprzedzaj\u0105cy j\u0105 odcinek specjalny nie ukaza\u0142y si\u0119 ju\u017c na tym kanale.\ndoktor who by\u0142 r\u00f3wnie\u017c emitowany na kanale bbc entertainment, kt\u00f3ry od pocz\u0105tku swojego istnienia w 2007 roku a\u017c do zako\u0144czenia nadawania kana\u0142u na pocz\u0105tku 2015 roku, nadawa\u0142 premierowe odcinki kolejnych sezon\u00f3w. na tym kanale emitowano tak\u017ce seri\u0119 film\u00f3w dokumentalnych doktor who: \u015bci\u015ble tajne, spin-off serialu doktor who \u2013 torchwood oraz zwi\u0105zany z nim program dokumentalny torchwood bez tajemnic. dziewi\u0105ta seria serialu (z 2015 roku) zosta\u0142a premierowo wy\u015bwietlona w 2016 roku na kanale bbc hd. w 2016 roku doktor who by\u0142 wy\u015bwietlany tak\u017ce na kanale filmbox extra. serie od pi\u0105tej do dziewi\u0105tej by\u0142y tak\u017ce dost\u0119pne z polskimi napisami za po\u015brednictwem serwisu netflix w latach 2016\u20132018.\nw polsce doktora who emitowa\u0142 tak\u017ce kana\u0142 bbc first od czasu swojego powstania od 26 pa\u017adziernika 2018 roku do 5 czerwca 2023 roku.\nspin-offy serialu przygody sary jane by\u0142y emitowane na kana\u0142ach cartoon network oraz teletoon+, a k-9 na kanale disney xd, oba z polskim dubbingiem.\n\nwersja polska (lektor) \u2013 bbc entertainmentwersja polska: dla bbc worldwide \u2013\n\nmaster film (serie 1-2),\nstart international polska (serie 3-6)tekst:\n\npawe\u0142 lesisz (odc. 1-12, 15-26),\nadam brzoza (odc. 13-14, s1),\njan osi\u0144ski (serie 3-5),\nmaria sobolewska (seria 6)lektor:\n\nzdzis\u0142aw szczotkowski (serie 1-2, cz\u0119\u015b\u0107 odcink\u00f3w serii 3),\njanusz kozio\u0142 (cz\u0119\u015b\u0107 odcink\u00f3w serii 3, serie 3-6)wersja polska (lektor) \u2013 bbc hd (seria 6)wersja polska: na zlecenie hippeis media \u2013 master film\ntekst: dariusz makulski\nlektor: marek ciunel\n\nwersja polska (lektor) \u2013 tvp1opracowanie: telewizja polska agencja filmowa\ntekst: pawe\u0142 lesisz\nlektor: maciej gudowski, od serii 6 \u2013 piotr borowiec\n\nwersja polska (lektor) \u2013 axn, axn scifi, axn spinwersja polska: na zlecenie telewizji axn \u2013 sdi media polska\ntekst: tomasz kutner\nczyta\u0142: jan wilkans\n\nwersja polska (lektor) \u2013 dvd (best film)ud\u017awi\u0119kowienie wersji polskiej:\n\nstudio voiceland (seria 1),\nzesp\u00f3\u0142 filmowy kineskop (odc. 1-7 serii 6)tekst: karolina jaszczuk\nlektorzy:\n\nkrzysztof gr\u0119bski (seria 1),\ntomasz orlicz (odc. 1-7 serii 6)\n\n\n== postacie ==\n\n\n=== doktor ===\ntytu\u0142owa posta\u0107 serialu, kt\u00f3r\u0105 do tej pory gra\u0142o czternastu aktor\u00f3w. doktor, kt\u00f3rego prawdziwe imi\u0119 nie jest znane, pochodzi z planety gallifrey i jest przedstawicielem rasy w\u0142adc\u00f3w czasu. wiele lat temu, jeszcze przed wydarzeniami z serialu, ukrad\u0142 star\u0105 tardis \u2013 \u017cywy statek kosmiczny, kt\u00f3rym podr\u00f3\u017cuje przez czas i przestrze\u0144, niejednokrotnie ratuj\u0105c r\u00f3\u017cne planety lub cywilizacje przed zagro\u017ceniami. g\u0142\u00f3wnymi atrybutami doktora s\u0105 papier parapsychiczny i \u015brubokr\u0119t soniczny. doktor, jak sam m\u00f3wi, czuje si\u0119 samotny w swych podr\u00f3\u017cach, zabiera ze sob\u0105 towarzyszy. pierwsz\u0105 towarzyszk\u0105 doktora by\u0142a jego wnuczka, susan foreman.\ndoktor, podobnie jak inni w\u0142adcy czasu, mo\u017ce zregenerowa\u0107 swe cia\u0142o 12 razy, radykalnie zmieniaj\u0105c sw\u00f3j wygl\u0105d i osobowo\u015b\u0107. ma r\u00f3wnie\u017c zdolno\u015bci telepatyczne, a tak\u017ce pewn\u0105 form\u0119 jasnowidzenia, potrafi wykrywa\u0107 dotykiem obecno\u015b\u0107 jon\u00f3w i sprawdza\u0107 rodzaj substancji za pomoc\u0105 j\u0119zyka. posiada podw\u00f3jny uk\u0142ad krwiono\u015bny z dwoma sercami, potrafi tak\u017ce obni\u017cy\u0107 temperatur\u0119 w\u0142asnego cia\u0142a. wydaje si\u0119 tak\u017ce by\u0107 doskonale przystosowany do podr\u00f3\u017cy w czasie oraz odporny na jego zawirowania.\nprzemiana jednego doktora w kolejnego jest nazywana w serialu regeneracj\u0105 \u2013 procesem \u017cyciowym w\u0142adc\u00f3w czasu, kt\u00f3ry umo\u017cliwia doktorowi prze\u017cycie pomimo otrzymania \u015bmiertelnych obra\u017ce\u0144 \u2013 w jego wyniku zmienia swoje cia\u0142o i osobowo\u015b\u0107. chocia\u017c ka\u017cda inkarnacja doktora jest inna i przy r\u00f3\u017cnych okazjach posta\u0107 ta spotyka sam\u0105 siebie w r\u00f3\u017cnych swoich wcieleniach, to wci\u0105\u017c s\u0105 to jedynie r\u00f3\u017cne aspekty tej samej osoby. obecnie rol\u0119 doktora odgrywa jodie whittaker, kt\u00f3ra w odcinku \u015bwi\u0105tecznym w 2017 roku przej\u0119\u0142a j\u0105 od petera capaldiego.\n\n\n=== towarzysze doktora ===\ndoktor niemal zawsze dzieli swoje przygody z kim\u015b, kogo niedawno pozna\u0142 i kogo dla towarzystwa zabra\u0142 ze sob\u0105. w latach 1963\u20131996 w serialu przewin\u0119\u0142o si\u0119 33 towarzyszy, natomiast od 2005 \u2013 ponad 15. pierwszymi towarzyszami doktora byli jego wnuczka susan foreman (carole ann ford) i jej nauczyciele: barbara wright (jacqueline hill) i ian chesterton (william russell).\nwi\u0119kszo\u015b\u0107 kompan\u00f3w doktora by\u0142a lud\u017ami, jedynie nieliczni nale\u017celi do innych ras. w\u015br\u00f3d nich mo\u017cna wyr\u00f3\u017cni\u0107 takie postacie, jak susan i romana (kt\u00f3re nale\u017ca\u0142y do tej samej rasy, co doktor) czy psa-robota k-9 (kt\u00f3rego doktor zbudowa\u0142). najd\u0142u\u017cej wyst\u0119puj\u0105cymi towarzyszkami by\u0142y clara oswald (jenna coleman) (kt\u00f3ra pojawi\u0142a w 37 odcinkach), rose tyler (billie piper) (kt\u00f3ra znalaz\u0142a si\u0119 w 35 odcinkach) oraz amy pond (karen gillan) (kt\u00f3ra wyst\u0105pi\u0142a w 34 odcinkach). inne najd\u0142u\u017cej wyst\u0119puj\u0105ce towarzyszki to m.in. sara jane smith (elisabeth sladen), kt\u00f3ra by\u0142a towarzyszk\u0105 trzeciego, czwartego i dziesi\u0105tego doktora, czy tegan jovanka (janet fielding), towarzyszka czwartego i pi\u0105tego doktora.\njedyn\u0105 histori\u0105 z klasycznych odcink\u00f3w serialu, w kt\u00f3rej doktor podr\u00f3\u017cowa\u0142 sam, by\u0142a the deadly assassin. niekt\u00f3rzy twierdz\u0105, \u017ce taka sytuacja mia\u0142a miejsce tak\u017ce w si\u00f3dmym sezonie, poniewa\u017c liz shaw, z kt\u00f3r\u0105 doktor rozwi\u0105zywa\u0142 wtedy zagadki, nigdy tardis nie lata\u0142a. oficjalnie jednak jest zaliczana do towarzyszy doktora. w nowych odcinkach serialu taka sytuacja ma\u0142a miejsce w historii heaven sent / hell bent.\npojawianie si\u0119 towarzysza ma zapewni\u0107 widzowi mo\u017cliwo\u015b\u0107 zidentyfikowania si\u0119 z postaci\u0105 i wymusza na doktorze wyja\u015bnianie pewnych wydarze\u0144 i element\u00f3w. doktor regularnie poznaje nowych znajomych i rozstaje si\u0119 ze starymi, kt\u00f3rzy z r\u00f3\u017cnych powod\u00f3w opuszczaj\u0105 doktora, np. wracaj\u0105 do domu, zostaj\u0105 uwi\u0119zieni w r\u00f3wnoleg\u0142ym \u015bwiecie lub gin\u0105.\npomimo \u017ce doktorowi przewa\u017cnie towarzysz\u0105 m\u0142ode, atrakcyjne kobiety, zesp\u00f3\u0142 produkcyjny serii z lat 1963\u20131989 d\u0142ugo nie wprowadza\u0142 w\u0105tk\u00f3w romantycznych. tabu prze\u0142amano dopiero w 1996 roku, w filmie telewizyjnym, gdzie \u00f3smy doktor ca\u0142uje swoj\u0105 towarzyszk\u0119 grace holloway. w serii z 2005 roku doktor i rose s\u0105 par\u0105, cho\u0107 zw\u0142aszcza na pocz\u0105tku zdecydowanie zaprzeczaj\u0105, \u017ce cokolwiek ich \u0142\u0105czy. w odcinku smith i jones dziesi\u0105ty doktor ca\u0142uje swoj\u0105 nowo-poznan\u0105 towarzyszk\u0119 marth\u0119 jones, kt\u00f3ra mimo \u017ce celem zachowania doktora by\u0142 wy\u0142\u0105cznie transfer pr\u00f3bki genetycznej, zacz\u0119\u0142a \u017cywi\u0107 do niego romantyczne uczucia.\n\n\n=== wrogowie doktora ===\n\n\n==== dalekowie ====\ndalekowie pojawili si\u0119 na ekranie po raz pierwszy w drugiej historii serialu pt. the daleks w 1963 roku i s\u0105 najstarszymi znanymi antagonistami doktora. dalekowie to zmodyfikowana genetycznie przez naukowca o imieniu davros rasa kaled\u00f3w z planety skaro. z wygl\u0105du przypominaj\u0105 o\u015bmiornic\u0119 z du\u017cym, wyra\u017anie zarysowanym m\u00f3zgiem. poruszaj\u0105 si\u0119 w mechanicznej zbroi, przypominaj\u0105cej czo\u0142g, kt\u00f3ra sk\u0142ada si\u0119 z wysi\u0119gnika z soczewk\u0105 umo\u017cliwiaj\u0105cego widzenie, urz\u0105dzenia przypominaj\u0105cego przyssawk\u0119 oraz ma\u0142ego lasera. celem dalek\u00f3w jest zniszczenie wszystkich byt\u00f3w, kt\u00f3re s\u0105 inne ni\u017c one same, a ich charakterystycznym okrzykiem bojowym jest \u201eeksterminowa\u0107!\u201d (ang. exterminate!). dalekowie zostali stworzeni przez pisarza terry\u2019ego nationa, kt\u00f3ry stworzy\u0142 ich jako alegori\u0119 nazist\u00f3w.\n\n\n==== cybermeni ====\ncybermeni pojawili si\u0119 po raz pierwszy w ostatniej historii z ery pierwszego doktora \u2013 the tenth planet. pocz\u0105tkowo byli humanoidami z bli\u017aniaczej planety ziemi, mondas. dopiero zach\u0142anne instalowanie w sobie coraz wi\u0119kszej liczby implant\u00f3w zmieni\u0142o je w zimne maszyny, kt\u00f3re pokazuj\u0105 emocje tylko pod wp\u0142ywem agresji. po zag\u0142adzie na mondas uznali telos za swoj\u0105 planet\u0119.\nnowa seria wprowadza zupe\u0142nie now\u0105 wersj\u0119 cybermen\u00f3w, stworzonych w alternatywnym wszech\u015bwiecie przez szalonego naukowca \u2013 johna lumica; jego celem by\u0142o przed\u0142u\u017cenie \u017cycia cz\u0142owieka przez przeniesienie jego \u015bwiadomo\u015bci do metalowego, wytrzyma\u0142ego cia\u0142a \u2013 swoj\u0105 nowo powsta\u0142\u0105 armi\u0105 kierowa\u0142 przez rozpowszechnion\u0105 na ca\u0142\u0105 angli\u0119 sie\u0107 kom\u00f3rkow\u0105, hamuj\u0105c ich emocje elektronicznym chipem.\n\n\n==== davros ====\ndavros jest genialnym naukowcem o megaloma\u0144skich cechach, pochodz\u0105cym ze skaro \u2013 planety niegdy\u015b rozdartej wojn\u0105 pomi\u0119dzy thalami i kaledami. jest tw\u00f3rc\u0105 dalek\u00f3w i wierzy, \u017ce stworzona przez niego rasa jest w stanie w\u0142ada\u0107 wszech\u015bwiatem. po raz pierwszy posta\u0107 ta pojawia si\u0119 w historii genesis of the daleks, w kt\u00f3rej w\u0142adcy czasu odes\u0142ali doktora do przesz\u0142o\u015bci, aby zniszczy\u0142 dalek\u00f3w, zapobieg\u0142 ich powstaniu lub zmodyfikowa\u0142 ich struktur\u0119 genetyczn\u0105 tak, by stali si\u0119 mniej wojowniczy. davros posiada jedynie jedn\u0105 sprawn\u0105 r\u0119k\u0119 i cybernetyczne oko, kt\u00f3rego u\u017cywa zamiast swoich prawdziwych oczu. poniewa\u017c nie posiada dolnej po\u0142owy cia\u0142a, jest ca\u0142kowicie zale\u017cny od elektronicznego krzes\u0142a.\nposta\u0107 davrosa odgrywa\u0142o w serialu kilku aktor\u00f3w: michael wisher (genesis of the daleks), david gooderson (destiny of the daleks), terry molloy (resurrection of the daleks, revelation of the daleks, remembrance of the daleks), julian bleach (skradziona ziemia, koniec podr\u00f3\u017cy, the magician\u2019s apprentice, the witch\u2019s familiar) oraz joey price (jako dziecko, the magician\u2019s apprentice, the witch\u2019s familiar).\n\n\n==== mistrz ====\nmistrz (ang. the master) jest w\u0142adc\u0105 czasu pochodz\u0105cym z planety gallifrey. po raz pierwszy pojawi\u0142 si\u0119 w odcinku terror of the autons z ery trzeciego doktora. m\u00f3wi si\u0119, \u017ce jest dla doktora tym, kim dla sherlocka holmesa by\u0142 james moriarty. zna doktora od dzieci\u0144stwa \u2013 wtedy jeszcze si\u0119 przyja\u017anili. mistrz jest znany z korzystania z przebra\u0144 i anagram\u00f3w. podr\u00f3\u017cuje w czasie, tak jak doktor, jednak jego g\u0142\u00f3wnym celem jest dominacja i zdobycie w\u0142adzy absolutnej. jego tardis nie ma uszkodzonego obwodu kameleona i mo\u017ce dowolnie zmienia\u0107 sw\u00f3j kszta\u0142t. mistrz, jako w\u0142adca czasu, mia\u0142 wiele wciele\u0144. w zwi\u0105zku z tym mistrza gra\u0142o wielu aktor\u00f3w. byli to: roger delgado (1971\u20131973), peter pratt (1976), geoffrey beevers (1981), anthony ainley (1981\u20131989), gordon tipple (1996), eric roberts (1996), derek jacobi (2007), john simm (2007\u20132010), william hughes (jako dziecko, 2007), michelle gomez (2014-2017) oraz sasha dhawan (od 2020).\n\n\n==== p\u0142acz\u0105ce anio\u0142y ====\np\u0142acz\u0105ce anio\u0142y to rasa \u0142owc\u00f3w nieznanego pochodzenia, kt\u00f3rych serialowym tw\u00f3rc\u0105 jest scenarzysta steven moffat. po raz pierwszy pojawi\u0142y si\u0119 w przygodach dziesi\u0105tego doktora w odcinku mrugni\u0119cie. s\u0105 to \u0142owcy z unikatow\u0105 metod\u0105 zabijania swoich ofiar: poprzez dotkni\u0119cie wysy\u0142aj\u0105 sw\u0105 zdobycz w przesz\u0142o\u015b\u0107, w kt\u00f3rej jeszcze si\u0119 nie narodzi\u0142y, by tam do\u017cy\u0142y ko\u0144ca swych dni. dzi\u0119ki temu anio\u0142y poch\u0142aniaj\u0105 energi\u0119 z dni, kt\u00f3re im zabra\u0142y w tera\u017aniejszo\u015bci. istoty te potrafi\u0105 porusza\u0107 si\u0119 z szybko\u015bci\u0105 r\u00f3wn\u0105 mrugni\u0119ciu oka, co pozwa\u0142a im z \u0142atwo\u015bci\u0105 z\u0142apa\u0107 swoj\u0105 zdobycz. dysponuj\u0105 r\u00f3wnie\u017c unikatowym mechanizmem obronnym \u2013 je\u015bli kto\u015b na nie spogl\u0105da, trwaj\u0105 zamienione w kamie\u0144, co praktycznie uniemo\u017cliwia ich zabicie. zasady mechanizmu dotycz\u0105 jednak r\u00f3wnie\u017c ich w\u0142asnego gatunku \u2013 patrz\u0105c na siebie, utkn\u0119liby w kamieniu na zawsze, dlatego zas\u0142aniaj\u0105 oczy. od tego zwyczaju wzi\u0119\u0142a si\u0119 ich nazwa \u2013 p\u0142acz\u0105ce anio\u0142y. doktor okre\u015bli\u0142 ich zdolno\u015bci jako najwi\u0119ksz\u0105 zalet\u0119 i kl\u0105tw\u0119 \u2013 s\u0105 to najbardziej samotne istoty we wszech\u015bwiecie, poniewa\u017c nie mog\u0105 nigdy spogl\u0105da\u0107 na siebie. jedynym znanym sposobem na zabicie anio\u0142a jest stworzenie paradoksu czasowego. do tej pory anio\u0142y pojawi\u0142y si\u0119 w odcinkach mrugni\u0119cie, dwuodcinkowej historii czas anio\u0142\u00f3w / kamienne cia\u0142a, kompleks boga, anio\u0142y na manhattanie oraz czas doktora.\n\n\n== adaptacje i nawi\u0105zania ==\n\n\n=== filmy nawi\u0105zuj\u0105ce do serialu ===\nw latach 60. xx wieku powsta\u0142y dwa pe\u0142nometra\u017cowe filmy kinowe, dr who w\u015br\u00f3d dalek\u00f3w (w 1965 roku) oraz najazd dalek\u00f3w na ziemi\u0119 (w 1966 roku). oba filmy s\u0105 lu\u017an\u0105 adaptacj\u0105 wcze\u015bniej wyemitowanych odcink\u00f3w telewizyjnych, konkretniej tych sk\u0142adaj\u0105cych si\u0119 na dwie pierwsze historie, w kt\u00f3rych wyst\u0119puj\u0105 dalekowie, kolejno the daleks i the dalek invasion of earth.\nw filmach tych zmieniono wiele element\u00f3w w por\u00f3wnaniu do wersji telewizyjnej \u2013 w zwi\u0105zku z tym oba te filmy, jak i posta\u0107 doktora w nich wyst\u0119puj\u0105ca, nie s\u0105 uznawane za kanoniczne wcielenie doktora. doktor cushinga jest ekscentrycznym wynalazc\u0105, kt\u00f3ry zbudowa\u0142 swoj\u0105 tardis; ponadto nie jest w\u0142adc\u0105 czasu, lecz cz\u0142owiekiem, kt\u00f3ry nazywa si\u0119 \u201ewho\u201d.\nplanowany by\u0142 r\u00f3wnie\u017c trzeci film z tej serii, kt\u00f3rego fabu\u0142a mia\u0142aby si\u0119 opiera\u0107 na odcinku the chase z 1965 roku, lecz jego produkcja nigdy nie zosta\u0142a zrealizowana z powodu niskich przychod\u00f3w ze sprzeda\u017cy bilet\u00f3w drugiego filmu.\n\n\n=== spin-offy ===\n\n\n==== teatr ====\ndoctor who wielokrotnie pojawi\u0142 si\u0119 na deskach teatr\u00f3w. we wczesnych latach 70. trevor martin gra\u0142 rol\u0119 doktora w sztuce doctor who and the daleks in the seven keys to doomsday. w p\u00f3\u017anych latach 80. zar\u00f3wno jon pertwee, jak i colin baker powracali w roli doktora w wielokrotnie wystawianym przedstawieniu doctor who \u2013 the ultimate adventure. ponadto terry nation napisa\u0142 w latach 60. xx wieku sztuk\u0119 the curse of the daleks, kt\u00f3ra by\u0142a zwi\u0105zana z uniwersum doktora, ale sama posta\u0107 doktora w niej nie wyst\u0119powa\u0142a.\n\n\n==== telewizja ====\npilota\u017cowy odcinek pt. a girl\u2019s best friend serialu k-9 and company zosta\u0142 wyemitowany w 1981 roku. w rolach g\u0142\u00f3wnych wyst\u0105pili elisabeth sladen (jako sara jane smith) oraz john leeson (jako g\u0142os k-9). nie podj\u0119to jednak produkcji pe\u0142nego sezonu.\nw latach 80. pojawi\u0142y si\u0119 propozycje wyprodukowania serialu animowanego zwi\u0105zanego z doktorem who ze strony firmy nelvana, ale seria nigdy nie powsta\u0142a.\npo przywr\u00f3ceniu serialu doktor who w 2005 roku \u00f3wczesny producent wykonawczy serialu, russell t. davies, zosta\u0142 poproszony o stworzenie serialu science fiction przeznaczonego dla starszej widowni, kt\u00f3rego emisja mog\u0142aby si\u0119 odbywa\u0107 w godzinach wieczornych. w wyniku tego powsta\u0142 spin-off serialu pt. torchwood (s\u0142owo to jest anagramem oryginalnego tytu\u0142u \u2013 doctor who). serial opowiada o losach pracownik\u00f3w instytutu torchwood, kt\u00f3ry zajmuje si\u0119 bronieniem ziemi przed zagro\u017ceniami z kosmosu. serial mia\u0142 swoj\u0105 premier\u0119 na bbc three 22 pa\u017adziernika 2006 roku. w serialu tym john barrowman powraca do roli kapitana jacka harknessa (posta\u0107 ta pojawi\u0142a si\u0119 w serii z 2005 roku). opr\u00f3cz barrowmana pocz\u0105tkowo w spin-offie wyst\u0119powali eve myles (wyst\u0105pi\u0142a wcze\u015bniej w innej roli w odcinku niespokojni nieboszczycy z 2005 roku), burn gorman, naoko mori (pojawi\u0142a si\u0119 w odcinku kosmici z londynu) oraz gareth david-lloyd. w drugim sezonie tego serialu pojawia si\u0119 r\u00f3wnie\u017c inna by\u0142a towarzyszka doktora, martha jones. \u0142\u0105cznie powsta\u0142y 4 sezony tego serialu, emitowane w latach 2006\u20132011. w polsce serial mo\u017cna ogl\u0105da\u0107 na bbc entertainment.\nw latach 2007\u20132011 bbc produkowa\u0142o r\u00f3wnie\u017c seri\u0119 spin-off przygody sary jane, w kt\u00f3rej tytu\u0142ow\u0105 rol\u0119 odgrywa\u0142a elisabeth sladen. w spin-offie tym pojawi\u0142 si\u0119 okazjonalnie r\u00f3wnie\u017c doktor (w 2009 w tej roli david tennant, w 2010 roku matt smith), a tak\u017ce dwaj inni wcze\u015bniejsi towarzysze doktora \u2013 w 2008 roku brygadier lethbridge-stewart (w tej roli, po raz ostatni w \u017cyciu, nicholas courtney), a w 2010 roku jo grant (katy manning). produkcja serialu zosta\u0142a przerwana w po\u0142owie 5 sezonu z powodu \u015bmierci elisabeth sladen w kwietniu 2011 roku. w polsce emitowany na kana\u0142ach cartoon network oraz teletoon+.\nzosta\u0142y wyprodukowane r\u00f3wnie\u017c dwa filmy animowane zwi\u0105zane z serialem. pierwszy z nich, the infinite quest (w polsce wyemitowany pod tytu\u0142em poszukiwanie niesko\u0144czono\u015bci na kanale zigzap w 2009 roku), zosta\u0142 wyemitowany w ramach programu totally doctor who w 2007 roku. w filmie tym wyst\u0119powali david tennant i freema agyeman w swoich serialowych rolach, ale nie jest on traktowany jako cz\u0119\u015b\u0107 sezonu serialu. drugi film animowany, pod tytu\u0142em dreamland, zosta\u0142 wyemitowany w 6 cz\u0119\u015bciach na po\u015brednictwem us\u0142ugi bbc red button oraz za po\u015brednictwem oficjalnej strony doktora who w 2009 roku.\npowsta\u0142o r\u00f3wnie\u017c wiele serii spin-off niewyprodukowanych przez bbc. do takich mo\u017cna zaliczy\u0107 ksi\u0105\u017ck\u0119 i s\u0142uchowisko faction paradox, iris wildthyme oraz bernice summerfield, a tak\u017ce wyprodukowane bezpo\u015brednio na wideo p.r.o.b.e. czy downtime. w australii wyprodukowano tak\u017ce 26-odcinkow\u0105 seri\u0119 k-9, kt\u00f3ra zosta\u0142a wyemitowana na disney xd, r\u00f3wnie\u017c w polsce.\n\n\n=== odcinki charytatywne ===\nw 1983 roku, z okazji 20. rocznicy serialu, powsta\u0142 odcinek zatytu\u0142owany the five doctors, wyprodukowany na potrzeby pomocy organizacji children in need. odcinek przedstawia\u0142 wsp\u00f3ln\u0105 przygod\u0119 czterech z pi\u0119ciu doktor\u00f3w oraz kilku jego towarzyszy. jest to odcinek pe\u0142nometra\u017cowy, trwaj\u0105cy 90 minut. do dzi\u015b dnia jest to najd\u0142u\u017cszy pojedynczy odcinek telewizyjny doktora who, jaki kiedykolwiek zosta\u0142 wyemitowany.\nw 1993 roku wyprodukowano kolejny charytatywny odcinek specjalny na potrzeby children in need. odcinek ten, zatytu\u0142owany dimensions in time, mia\u0142 tak\u017ce uczci\u0107 30. rocznic\u0119 powstania serialu. w odcinku tym wyst\u0119puje wielu aktor\u00f3w, kt\u00f3rzy pojawili si\u0119 w doktorze who. odcinek ten jest tak\u017ce crossoverem z oper\u0105 mydlan\u0105 eastenders. by\u0142 jednym z kilku wyprodukowanych w tym czasie przez telewizj\u0119 segment\u00f3w w technologii 3d, kt\u00f3re wykorzystywa\u0142y efekt pulfricha do tworzenia efektu tr\u00f3jwymiarowego obrazu.\nw 1999 roku powsta\u0142 kolejny odcinek specjalny, zatytu\u0142owany doctor who and the curse of fatal death, stworzony na potrzeby comic relief i sprzedawany p\u00f3\u017aniej na kasetach vhs. ta parodia serialu zosta\u0142a podzielona na cztery segmenty, podobnie jak przeci\u0119tny odcinek doktora who. podobnie jak serial, skecz na\u015bladuje zawieszenia akcji czy bieganie tym samym korytarzem podczas ucieczki przed wrogiem. w historii tej doktor (rowan atkinson) spotyka na swej drodze zar\u00f3wno mistrza, jak i dalek\u00f3w. po tym, jak zmuszony jest kilkakrotnie si\u0119 regenerowa\u0107, doktor grany jest p\u00f3\u017aniej tak\u017ce przez richarda e. granta, jima broadbenta, hugh granta oraz joann\u0119 lumley. scenariusz do tego odcinka zosta\u0142 napisany przez stevena moffata, p\u00f3\u017aniejszego scenarzyst\u0119 i producenta wykonawczego serialu.\nod powrotu serialu na ekrany w 2005 roku powsta\u0142o kilka miniodcink\u00f3w, kt\u00f3re wspiera\u0142y children in need. pierwszy z nich, pozbawiony oficjalnego tytu\u0142u, zosta\u0142 wyemitowany w listopadzie 2005 roku i przedstawia davida tennanta w roli dziesi\u0105tego doktora. kolejny tego typu odcinek, zatytu\u0142owany time crash, zosta\u0142 wyemitowany w listopadzie 2007 roku.\nkolejne dwa odcinki, zatytu\u0142owane kolejno space oraz time, wyprodukowano na potrzeby comic relief i zosta\u0142y wyemitowane podczas gali comic relief w 2011 roku. tego samego roku na potrzeby children in need wyprodukowano segment, w kt\u00f3rym doktor pr\u00f3buje przekona\u0107 widza do zakupienia na aukcji jego ubra\u0144, kt\u00f3re przekaza\u0142 w ramach donacji.\nna potrzeby edycji children in need w 2012 roku wyprodukowano miniodcinek zatytu\u0142owany the great detective.\n\n\n=== skecze i nawi\u0105zania ===\nw 1985 roku powsta\u0142 7-minutowy singiel \u201edoctor in distress\u201d. napisali go fiachra trench oraz ian levine, a \u015bpiewa grupa \u201ewho cares?\u201d, z\u0142o\u017cona z takich zespo\u0142\u00f3w, jak moody blues, hot gossip, obsady starlight express, czy perkusisty zespo\u0142u ultravox. celem wydania tej piosenki mia\u0142 by\u0107 sprzeciw anulowaniu serialu. piosenka zosta\u0142a od\u015bwie\u017cona i na nowo zmiksowana w 2011 roku, z dodaniem kolejnych partycypant\u00f3w.\ndoktor who by\u0142 wielokrotnie parodiowany przez komik\u00f3w, takich jak spike milligan i lenny henry. jon culshaw wielokrotnie wciela\u0142 si\u0119 w posta\u0107 czwartego doktora w serii skeczy pt. dead ringers.\nczwarta inkarnacja doktora pojawi\u0142a si\u0119 w kilku odcinkach serialu animowanego simpsonowie oraz w futuramie.\nfandom doktora who bywa\u0142 wy\u015bmiewany lub nawi\u0105zywano do niego na \u0142amach takich program\u00f3w jak saturday night live, the chaser\u2019s war on everything, mystery science theater 3000, seriali family guy, ameryka\u0144ski tata, futurama, miasteczko south park, community, simpsonowie oraz teoria wielkiego podrywu.\nnawi\u0105zania do doktora who pojawi\u0142y si\u0119 tak\u017ce w serialach, takich jak the middleman, star trek: nast\u0119pne pokolenie oraz uczciwy przekr\u0119t. w emitowanym na kanale channel 4 serialu queer as folk (scenariusz do serialu napisa\u0142 p\u00f3\u017aniejszy producent wykonawczy doktora who, russell t. davies), jeden z bohater\u00f3w, vince, by\u0142 zagorza\u0142ym fanem doktora who. w podobny spos\u00f3b posta\u0107 olivera w brytyjskim serialu coupling (kt\u00f3rego tw\u00f3rc\u0105 by\u0142 obecny producent wykonawczy serialu, steven moffat) jest przedstawiony jako wielki entuzjasta i zbieracz gad\u017cet\u00f3w zwi\u0105zanych z serialem. nawi\u0105zania mo\u017cna r\u00f3wnie\u017c znale\u017a\u0107 w operze mydlanej eastenders oraz w komedii dla doros\u0142ych robot chicken nadawanej w pa\u015bmie adult swim.\nnawi\u0105zania do serialu pojawi\u0142y si\u0119 tak\u017ce w ksi\u0105\u017cce brisingr. jamie frazer, jeden z g\u0142\u00f3wnych bohater\u00f3w cyklu obca diany gabaldon oraz serialu na jej podstawie, by\u0142 inspirowany postaci\u0105 jednego z towarzyszy drugiego doktora, jamiego mccrimmona.\ns\u0142owo tardis znajduje si\u0119 w skr\u00f3conej wersji oxford english dictionary.\njako cz\u0119\u015b\u0107 obchod\u00f3w 50. rocznicy powstania serialu, peter davison, aktor odgrywaj\u0105cy rol\u0119 pi\u0105tego doktora, napisa\u0142 i wyre\u017cyserowa\u0142 parodi\u0119 the five(ish) doctors reboot, w kt\u00f3rej go\u015bcinnie wyst\u0105pi\u0142o wielu aktor\u00f3w, jak i os\u00f3b zwi\u0105zanych z produkcj\u0105 (zar\u00f3wno by\u0142\u0105 i obecn\u0105) serialu. wyemitowany zosta\u0142 23 listopada 2013 za po\u015brednictwem strony internetowej bbc. ponadto, w dniu 50. rocznicy serialu \u2013 23 listopada 2013 roku \u2013 wyszukiwarka google zawiera\u0142a logotyp \u015bwi\u0119tuj\u0105cy 50 rocznic\u0119 emisji pierwszego odcinka serialu. logotyp posiada\u0142 zmienione logo google oraz animacj\u0119 biegn\u0105cych rysunkowych jedenastu doktor\u00f3w i minigr\u0119.\nz okazji 50-lecia istnienia serialu powsta\u0142 tak\u017ce teledysk \u201eall of my angels\u201d szwedzkiego zespo\u0142u machinae supremacy, nawi\u0105zuj\u0105cy do p\u0142acz\u0105cych anio\u0142\u00f3w. utw\u00f3r znajduje si\u0119 na p\u0142ycie rise of a digital nation.\n\n\n=== audio ===\nprzygody doktora pojawi\u0142y si\u0119 r\u00f3wnie\u017c w formie webcast\u00f3w (takich jak death comes to time z si\u00f3dmym doktorem, real time z sz\u00f3stym doktorem, scream of shalka z alternatywnym dziewi\u0105tym doktorem i remake niedoko\u0144czonego odcinka shada z \u00f3smym doktorem) oraz s\u0142uchowisk. s\u0105 one produkowane przez brytyjsk\u0105 firm\u0119 big finish productions. firma rozpocz\u0119\u0142a dzia\u0142alno\u015b\u0107 w lipcu 1999 roku wydaniem odcinka the sirens of time. obecnie wydanych zosta\u0142o oko\u0142o 300 niezale\u017cnych pozycji. odcinki te s\u0105 wydawane na p\u0142ytach cd, a niekt\u00f3re mo\u017cna by\u0142o r\u00f3wnie\u017c us\u0142ysze\u0107 w radiu (bbc7).\n\n\n=== ksi\u0105\u017cki ===\nksi\u0105\u017cki zwi\u0105zane z doktorem who s\u0105 publikowane od po\u0142owy lat 60. xx wieku a\u017c do dnia dzisiejszego. od 1965 do 1991 roku wydawane ksi\u0105\u017cki by\u0142y g\u0142\u00f3wnie adaptacjami wyemitowanych odcink\u00f3w telewizyjnych. od 1991 roku zacz\u0119\u0142y pojawia\u0107 si\u0119 kolejne historie powi\u0105zane z uniwersum serialu, kt\u00f3re przedstawia\u0142y inne, dodatkowe przygody doktora. do takich mo\u017cna zaliczy\u0107 serie wydawnicze virgin new adventures oraz virgin missing adventures. od przywr\u00f3cenia serialu na ekrany w 2005 roku kolejne ksi\u0105\u017cki s\u0105 wydawane przez bbc books. opr\u00f3cz tego zosta\u0142o wydanych wiele ksi\u0105\u017cek opisuj\u0105cych histori\u0119 b\u0105d\u017a kulisy serialu, przewodniki oraz recenzje. istniej\u0105 r\u00f3wnie\u017c czasopisma opisuj\u0105ce post\u0119py w produkcji serialu, a tak\u017ce zamieszczaj\u0105ce komiksy. jednym z nich jest wydawany nieprzerwanie od 1979 roku miesi\u0119cznik doctor who magazine. od 2006 roku wydawany jest r\u00f3wnie\u017c miesi\u0119cznik doctor who adventures, a w latach 2006\u20132009 publikowany by\u0142 dwutygodnik doctor who \u2013 battles in time.\n\n\n==== polska ====\nw polsce r\u00f3wnie\u017c przet\u0142umaczono i wydano kilka ksi\u0105\u017ckowych adaptacji odcink\u00f3w w latach 90., takich jak:\n\nterrance dicks: w\u0142adcy czasu. juliusz garztecki (t\u0142um.). warszawa: oficyna wydawnicza empire, 1994. isbn 83-86126-01-9.brak strony w ksi\u0105\u017cce (adaptacja odcinka the three doctors z prze\u0142omu lat 1972\u20131973)\nterrance dicks: dzie\u0144 dalek\u00f3w. andrzej solny (t\u0142um.). warszawa: oficyna wydawnicza empire, 1994. isbn 83-86126-04-3.brak strony w ksi\u0105\u017cce (adaptacja odcinka day of the daleks z 1972 roku)\nterrance dicks: zemsta cyborg\u00f3w. grzegorz wo\u017aniak (t\u0142um.). warszawa: oficyna wydawnicza empire, 1994. isbn 83-86126-05-1.brak strony w ksi\u0105\u017cce (adaptacja odcinka revenge of the cybermen z 1975 roku)\n\n\n== uwagi ==\n\n\n== przypisy ==\n\n\n== linki zewn\u0119trzne ==\ndoktor who w bazie imdb (ang.)\noficjalna strona doctor who (ang.)\ns\u0142uchowiska o doctorze who (ang.)"