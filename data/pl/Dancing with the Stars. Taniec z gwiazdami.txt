"dancing with the stars. taniec z gwiazdami \u2013 polski telewizyjny program rozrywkowy oparty na formacie dancing with the stars (powsta\u0142ym na bazie brytyjskiego strictly come dancing) emitowany w latach 2005\u20132011 na antenie telewizji tvn (jako taniec z gwiazdami) i w latach 2014\u20132022 na antenie telewizji polsat. produkowany na licencji bbc studios (daw. bbc worldwide): dla tvn-u przez tvn, dla polsatu przez rochstar.\nw programie rywalizuj\u0105 ze sob\u0105 pary z\u0142o\u017cone z osobowo\u015bci medialnej i profesjonalnego tancerza, kt\u00f3re w ka\u017cdym odcinku prezentuj\u0105 jeden z wybranych ta\u0144c\u00f3w towarzyskich. ich wyst\u0119py oceniane s\u0105 przez komisj\u0119 jurorsk\u0105, ale decyduj\u0105cy wp\u0142yw na wyniki odcinka maj\u0105 telewidzowie. w fina\u0142owym odcinku konkuruj\u0105 ze sob\u0105 dwie pary, a faworyci widz\u00f3w zdobywaj\u0105 g\u0142\u00f3wn\u0105 nagrod\u0119.\njeden z najpopularniejszych telewizyjnych program\u00f3w rozrywkowych w polsce. wielokrotnie zapewnia\u0142 stacji tvn miano lidera na rynku telewizyjnym, by\u0142 ogl\u0105dany przez \u015brednio 4\u20135 mln telewidz\u00f3w; najwy\u017cszy wynik ogl\u0105dalno\u015bci \u2013 ponad 7,7 mln widz\u00f3w \u2013 odnotowano jesieni\u0105 2005 podczas fina\u0142owego odcinka drugiej edycji. program wp\u0142yn\u0105\u0142 na wzrost popularno\u015bci ta\u0144ca towarzyskiego w polsce.\n\n\n== zasady programu ==\nw programie bior\u0105 udzia\u0142 pary z\u0142o\u017cone z osobowo\u015bci medialnej i partneruj\u0105cego jej mistrza ta\u0144ca towarzyskiego. uczestnicy w ka\u017cdym odcinku prezentuj\u0105 na \u017cywo wcze\u015bniej przygotowany taniec \u2013 latynoameryka\u0144ski lub standardowy, kt\u00f3ry oceniany jest przez czteroosobow\u0105 komisj\u0119 jurorsk\u0105 (sk\u0142adaj\u0105c\u0105 si\u0119 z zawodowych choreograf\u00f3w lub s\u0119dzi\u00f3w ta\u0144ca oraz artyst\u00f3w polskiej popkultury) w skali ocen od 1 do 10. w wybranych odcinkach emitowanych przez polsat pary wyst\u0119puj\u0105 tak\u017ce w grupach, by zdoby\u0107 dodatkowe punkty \u2013 bior\u0105 udzia\u0142 w maratonach wybranego ta\u0144ca, podczas kt\u00f3rych jurorzy eliminuj\u0105 kolejne duety a\u017c do wy\u0142onienia zwyci\u0119zc\u00f3w lub prezentuj\u0105 pokaz grupowy (zazwyczaj w dw\u00f3ch konkurencyjnych dru\u017cynach), po kt\u00f3rym jurorzy przyznaj\u0105 wsp\u00f3lne noty wszystkim parom z danej grupy.\ntelewidzowie mog\u0105 g\u0142osowa\u0107 na swoich faworyt\u00f3w, dzwoni\u0105c lub wysy\u0142aj\u0105c wiadomo\u015bci sms pod numer podany przez prowadz\u0105cych, a w edycjach emitowanych przez polsat r\u00f3wnie\u017c oddaj\u0105c swoje g\u0142osy za po\u015brednictwem aplikacji mobilnej programu. pod koniec ka\u017cdego odcinka odpada jedna para, kt\u00f3ra uzyska\u0142a najmniejsz\u0105 liczb\u0119 g\u0142os\u00f3w. w przypadku remisu wy\u017csze miejsce zajmuje para lepiej oceniona przez telewidz\u00f3w. do fina\u0142u przechodz\u0105 dwie pary, kt\u00f3re prezentuj\u0105 trzy ta\u0144ce, w tym tzw. freestyle, czyli taniec dowolny. program wygrywa para z wi\u0119kszym poparciem widz\u00f3w.\nnagrod\u0105 g\u0142\u00f3wn\u0105 w programie jest statuetka kryszta\u0142owej kuli. w edycjach 6-13. emitowanych w tvn zwyci\u0119zca (celebryta) otrzymywa\u0142 r\u00f3wnie\u017c samoch\u00f3d. w edycjach produkowanych przez polsat zwyci\u0119zcy otrzymuj\u0105: celebryta 100 tys. z\u0142, a tancerz \u2013 50 tys. z\u0142.\n\n\n== produkcja ==\nw latach 2005\u20132009 program by\u0142 realizowany w studiu tvn na warszawskim ursusie, a w latach 2010\u20132011 w hali zdj\u0119ciowej transcolor w szeligach. pierwsze siedem edycji wyre\u017cyserowa\u0142 wojciech iwa\u0144ski, kolejne pi\u0119\u0107 jan kepinski, a 13. edycj\u0119 \u2013 maciej soboci\u0144ski. producentk\u0105 programu by\u0142a agnieszka koniecka. wsparciem choreograficznym dla uczestnik\u00f3w byli agustin egurrola i maciej zakliczy\u0144ski. kierownikiem muzycznym programu i dyrygentem orkiestry byli adam sztaba (w latach 2005\u20132006) i tomasz szymu\u015b (2007\u20132011). za stroje uczestnik\u00f3w odpowiada\u0142a dorota williams, a za fryzury leszek czajka. od \u00f3smej edycji w 2008 produkcja sprzedawa\u0142a bilety na widowni\u0119, wcze\u015bniej publiczno\u015bci\u0105 by\u0142y osoby zaproszone przez uczestnik\u00f3w b\u0105d\u017a cz\u0142onk\u00f3w ekipy realizacyjnej.\nod 2014 program realizowany jest przez telewizj\u0119 polsat, w studiu atm na wawrze. za re\u017cyseri\u0119 programu odpowiada agata lipnicka-modrzejewska. kierownikiem muzycznym programu i dyrygentem orkiestry jest tomasz szymu\u015b. w latach 2014\u20132021 stylistk\u0105 uczestnik\u00f3w by\u0142a malwina w\u0119dzikowska, a w 2022 funkcj\u0119 stylisty pe\u0142ni\u0142 stefano terrazzino. wsparciem choreograficznym dla par s\u0105 m.in. maciej zakliczy\u0144ski, joanna szokalska, krzysztof hulboj, kamila kajak i janja lesar.\nlektorem zapowiadaj\u0105cym uczestnik\u00f3w od pierwszej polskiej edycji programu jest grzegorz pawlak. opiek\u0119 zdrowotn\u0105 nad uczestnikami sprawuje tomasz trojnar.\n\n\n== ekipa ==\n\n\n=== jurorzy ===\n\n\n=== prowadz\u0105cy ===\n\n\n== zwyci\u0119zcy ==\n\n\n== wyniki poszczeg\u00f3lnych edycji ==\n\n\n=== tvn ===\npierwsza edycja (wiosna 2005)druga edycja (jesie\u0144 2005)trzecia edycja (wiosna 2006)czwarta edycja (jesie\u0144 2006)pi\u0105ta edycja (wiosna 2007)sz\u00f3sta edycja (jesie\u0144 2007)si\u00f3dma edycja (wiosna 2008)\u00f3sma edycja (jesie\u0144 2008)dziewi\u0105ta edycja (wiosna 2009)dziesi\u0105ta edycja (jesie\u0144 2009)jedenasta edycja (wiosna 2010)dwunasta edycja (jesie\u0144 2010)trzynasta edycja (jesie\u0144 2011)\n\n\n=== polsat ===\nczternasta edycja (wiosna 2014)pi\u0119tnasta edycja (jesie\u0144 2014)szesnasta edycja (wiosna 2015)siedemnasta edycja (jesie\u0144 2015)osiemnasta edycja (wiosna 2016)dziewi\u0119tnasta edycja (jesie\u0144 2016)dwudziesta edycja (wiosna 2017)dwudziesta pierwsza edycja (wiosna 2018)dwudziesta druga edycja (wiosna 2019)dwudziesta trzecia edycja (jesie\u0144 2019)dwudziesta czwarta edycja (wiosna, jesie\u0144 2020)13 marca 2020 podczas emisji drugiego odcinka telewizja polsat, w trosce o zdrowie i bezpiecze\u0144stwo uczestnik\u00f3w oraz ekipy programu, zawiesi\u0142a edycj\u0119 do jesiennej ram\u00f3wki, w zwi\u0105zku z rozprzestrzenianiem si\u0119 covid-19 w polsce. latem potwierdzono, \u017ce z udzia\u0142u w programie zrezygnowali marcin bosak i janja lesar. emisja programu zosta\u0142a wznowiona 4 wrze\u015bnia, a z powodu pandemii edycj\u0119 skr\u00f3cono o jeden odcinek. \n\ndwudziesta pi\u0105ta edycja (jesie\u0144 2021)dwudziesta sz\u00f3sta edycja (jesie\u0144 2022)\n\n\n== emisja programu ==\n\n\n== programy specjalne ==\nfina\u0142 fina\u0142\u00f3w ta\u0144ca z gwiazdami4 wrze\u015bnia 2006 w operze le\u015bnej w sopocie odby\u0142o si\u0119 widowisko pt. \u201efina\u0142 fina\u0142\u00f3w ta\u0144ca z gwiazdami\u201d, w kt\u00f3rym wyst\u0105pili finali\u015bci pierwszych trzech edycji programu: olivier janiak i kamila kajak, witold paszt i anna g\u0142ogowska, katarzyna cichopek i marcin hakiel, ma\u0142gorzata foremniak i rafa\u0142 maserak, rafa\u0142 mroczek i aneta piotrowska oraz aleksandra kwa\u015bniewska i micha\u0142 skawi\u0144ski. program zosta\u0142 podzielony na trzy etapy. po ka\u017cdej z rund z konkursu odpada\u0142y po dwie pary najs\u0142abiej ocenione przez juror\u00f3w i telewidz\u00f3w, a w trzecim etapie dwie najlepiej oceniane pary wykona\u0142y taniec dowolny. pokazy oceniali: iwona pavlovi\u0107, zbigniew wodecki, beata tyszkiewicz i piotr gali\u0144ski. decyzj\u0105 telewidz\u00f3w, zwyci\u0119zcami odcinka zostali katarzyna cichopek i marcin hakiel, kt\u00f3rzy w nagrod\u0119 otrzymali statuetk\u0119 bursztynowej kuli. w trakcie programu wr\u0119czono tak\u017ce teleostrogi, nagrody przyznawane przez czytelnik\u00f3w \u201etele tydzie\u0144\u201d; otrzymali je: katarzyna cichopek (za wygran\u0105 w kategorii najlepsza gwiazda), rafa\u0142 mroczek (najlepszy gwiazdor), aneta piotrowska (najlepsza tancerka) i rafa\u0142 maserak (najlepszy tancerz). program poprowadzili katarzyna skrzynecka i hubert urba\u0144ski.\n\ntaniec z gwiazdami \u2013 najpi\u0119kniejsze ta\u0144ce13 maja 2007 ukaza\u0142 si\u0119 odcinek pt. \u201etaniec z gwiazdami \u2013 najpi\u0119kniejsze ta\u0144ce\u201d, w kt\u00f3rym telewidzowie za pomoc\u0105 g\u0142osowania telefonicznego wybrali najciekawszy wyst\u0119p ostatnich trzech edycji. do konkursu przyst\u0105pili: kinga rusin i stefano terrazzino (rumba), krzysztof tyniec i kamila kajak (fokstrot), aleksandra kwa\u015bniewska i micha\u0142 skawi\u0144ski (tango), przemys\u0142aw sadowski i ewa szabatin (jive), joanna liszowska i robert kochanek (samba) oraz joanna jab\u0142czy\u0144ska i piotr kiszka (walc angielski). wyst\u0119py uczestnik\u00f3w opiniowali kazimiera szczuka, szymon majewski i kuba wojew\u00f3dzki, a wsp\u00f3lny pokaz ta\u0144ca dali jurorzy: iwona pavlovi\u0107, piotr gali\u0144ski, beata tyszkiewicz i zbigniew wodecki. pierwsze miejsce zaj\u0119li kinga rusin i stefano terrazzino, kt\u00f3rzy w nagrod\u0119 otrzymali statuetk\u0119 kryszta\u0142owej dziesi\u0105tki. odcinek obejrza\u0142o 4 783 408 os\u00f3b. \n\npo prostu taniec9 grudnia 2007 ukaza\u0142 si\u0119 odcinek pt. \u201epo prostu taniec\u201d, w kt\u00f3rym wyst\u0105pi\u0142y pary stworzone z celebryt\u00f3w uczestnicz\u0105cych w ta\u0144cu z gwiazdami i tancerzy z programu you can dance \u2013 po prostu ta\u0144cz, tj.: anna guzik i rafa\u0142 kami\u0144ski, mateusz dami\u0119cki i anna bosak, justyna steczkowska i maciej florek oraz rafa\u0142 bryndal i diana staniszewska. ka\u017cda z par zaprezentowa\u0142a po dwa pokazy konkursowe: wybrany taniec towarzyski i taniec nowoczesny. wyst\u0119py ocenili: piotr gali\u0144ski, iwona pavlovi\u0107, agustin egurrola i micha\u0142 pir\u00f3g, a program poprowadzili katarzyna skrzynecka, piotr g\u0105sowski i kinga rusin. zwyci\u0119zcami odcinka zostali anna guzik i rafa\u0142 kami\u0144ski. go\u015bciem muzycznym wieczoru by\u0142a isis gee, a pokaz ta\u0144ca dwukrotnie da\u0142a grupa taneczna \u201evolt\u201d.\n\n\n== widowiska taneczne ==\ntaniec z gwiazdami w twoim mie\u015bcieod 28 maja do 28 czerwca 2006 odby\u0142a si\u0119 og\u00f3lnopolska trasa koncertowa z udzia\u0142em uczestnik\u00f3w pierwszych trzech edycji programu: agnieszki rylik i marcina olszewskiego, ma\u0142gorzaty foremniak i rafa\u0142a maseraka, aleksandry kwa\u015bniewskiej i micha\u0142a skawi\u0144skiego, katarzyny cichopek i marcina hakiela, rafa\u0142a mroczka i anety piotrowskiej, conrado moreno i magdaleny soszy\u0144skiej oraz piotra g\u0105sowskiego i anny g\u0142ogowskiej, a tak\u017ce formacji \u201evolt\u201d. podczas spektaklu re\u017cyserowanego przez wojciecha iwa\u0144skiego zagra\u0142a orkiestra adama sztaby, a trasa obejmowa\u0142a widowiska w: gda\u0144sku, bydgoszczy, \u0142odzi, poznaniu, opolu, katowicach, warszawie, rzeszowie, be\u0142chatowie, wroc\u0142awiu i w\u0142oc\u0142awku.\n\npr\u00f3ba pobicia rekordu guinnessa31 sierpnia 2008 na rynku g\u0142\u00f3wnym w krakowie odby\u0142o si\u0119 widowisko pt. \u201epo prostu ta\u0144cz z gwiazdami\u201d, podczas kt\u00f3rego podj\u0119to pr\u00f3b\u0119 pobicia rekordu guinnessa w jak najwi\u0119kszej liczbie jednocze\u015bnie ta\u0144cz\u0105cych par. uczestnicy wydarzenia zata\u0144czyli choreografi\u0119 cha-chy u\u0142o\u017con\u0105 przez agustina egurrol\u0119 i iwon\u0119 pavlovi\u0107. rekord zosta\u0142 ustanowiony \u2013 zata\u0144czy\u0142o 1635 par. podczas wydarzenia wyst\u0105pili m.in. byli uczestnicy ta\u0144ca z gwiazdami: anna guzik i \u0142ukasz czarnecki, isis gee i \u017cora korolyov, mariusz pudzianowski i magdalena soszy\u0144ska-michno oraz tomasz schimscheiner i kamila kajak-mosejcuk. \n\ntaniec kontra dance \u2013 pojedynek na style11 czerwca 2011 na rynku ko\u015bciuszki w bia\u0142ymstoku odby\u0142 si\u0119 pokaz taneczny pt. \u201etaniec kontra dance \u2013 pojedynek na style\u201d, w kt\u00f3rym brali udzia\u0142 tancerze z program\u00f3w taniec z gwiazdami i you can dance \u2013 po prostu ta\u0144cz. ich pokazy ocenili: micha\u0142 pir\u00f3g, maja sablewska i piotr gali\u0144ski. decyzj\u0105 telewidz\u00f3w, zwyci\u0119\u017cy\u0142a dru\u017cyna ta\u0144ca z gwiazdami w sk\u0142adzie: rafa\u0142 maserak (kapitan dru\u017cyny), magdalena soszy\u0144ska-michno, anna g\u0142ogowska, paulina biernat, nina tyrka, izabela janachowska, janja lesar, krzysztof hulboj, cezary olszewski, robert rowi\u0144ski, micha\u0142 uryniuk, jan kliment, stefano terrazzino. program poprowadzi\u0142 piotr g\u0105sowski, a w trakcie przerw za\u015bpiewali uczestnicy programu x factor (ada szulc, william malcolm i micha\u0142 szpak) oraz zata\u0144czyli finali\u015bci sz\u00f3stej edycji you can dance \u2013 po prostu ta\u0144cz.\n\n\n== odbi\u00f3r ==\ntaniec z gwiazdami pozostaje jednym z najpopularniejszych program\u00f3w rozrywkowych w polsce. okre\u015blany by\u0142 \u201ehitem tvn\u201d i wielokrotnie zapewnia\u0142 stacji miano lidera na rynku telewizyjnym. najwy\u017cszy wynik ogl\u0105dalno\u015bci odnotowano podczas fina\u0142owego odcinka drugiej serii w 2005, kt\u00f3ry \u015bledzi\u0142o 7 743 241 telewidz\u00f3w, a najlepiej ogl\u0105danym pierwszym odcinkiem programu by\u0142a premierowa ods\u0142ona trzeciej edycji w 2006, kt\u00f3r\u0105 obejrza\u0142o ponad 6,9 mln os\u00f3b. program ogl\u0105daj\u0105 g\u0142\u00f3wnie kobiety powy\u017cej 30. roku \u017cycia, posiadaj\u0105ce podstawowe lub \u015brednie wykszta\u0142cenie.\nprogram zapewni\u0142 stacji tvn wielomilionowe przychody z reklam \u2013 po pierwszych trzech edycjach odnotowano 51 mln z\u0142 wp\u0142yw\u00f3w (pierwsza seria przynios\u0142a ok. 11 mln z\u0142 zysku, druga \u2013 15 mln z\u0142, a trzecia \u2013 25 mln z\u0142), pi\u0105ty sezon zapewni\u0142 ok. 22,5 mln z\u0142 przychodu, sz\u00f3sty \u2013 38 mln z\u0142, si\u00f3dmy \u2013 40 mln z\u0142, \u00f3smy \u2013 60 mln z\u0142, dziewi\u0105ty \u2013 ok. 35 mln z\u0142, dziesi\u0105ty \u2013 47 mln z\u0142, jedenasty \u2013 45,5 mln z\u0142, dwunasty \u2013 ponad 60 mln z\u0142, a trzynasty \u2013 57 mln z\u0142. wielomilionowe przychody zapewniaj\u0105 te\u017c edycje produkowane przez polsat \u2013 stacja uzyska\u0142a 30 mln z\u0142 wp\u0142yw\u00f3w przy pierwszej edycji, 37 mln z\u0142 przy drugiej, 29 mln z\u0142 przy trzeciej, 26 mln z\u0142 przy pi\u0105tej, 24 mln z\u0142 przy si\u00f3dmej, 32 mln z\u0142 przy \u00f3smej, 39 mln z\u0142 przy dziewi\u0105tej i 32 mln z\u0142 przy dziesi\u0105tej (dane cennikowe netto, bez rabat\u00f3w).\nprogram wp\u0142yn\u0105\u0142 na wzrost popularno\u015bci ta\u0144ca towarzyskiego w polsce oraz wylansowa\u0142 szereg celebryt\u00f3w funkcjonuj\u0105cych w show biznesie. jest tematem wielu artyku\u0142\u00f3w popularnonaukowych, w kt\u00f3rych autorzy opisuj\u0105 fenomen programu. program wzbudza zainteresowanie og\u00f3lnopolskiej prasy, kt\u00f3ra opisuje m.in. stawki uczestnik\u00f3w, skandale obyczajowe i romanse mi\u0119dzy uczestnikami oraz spekuluje, kto wyst\u0105pi w kolejnych edycjach programu.\nze wzgl\u0119du na popularno\u015b\u0107 programu w polsce w sprzeda\u017cy ukaza\u0142y si\u0119 m.in. dwup\u0142ytowe wydawnictwo cd+dvd the best of taniec z gwiazdami (2007), p\u0142yta pt. taniec z gwiazdami (2007) z przebojami w aran\u017cacji orkiestry adama sztaby, kt\u00f3ry uzyska\u0142 status z\u0142otej p\u0142yty za sprzeda\u017c w ponad 18 tys. egzemplarzy, seria film\u00f3w dvd akademia ta\u0144ca z gwiazdami (2007) z nauk\u0105 ta\u0144ca prowadzon\u0105 przez iwon\u0119 pavlovi\u0107, album kreacje \u201eta\u0144ca z gwiazdami\u201d (2010) zawieraj\u0105cy zdj\u0119cia wybranych kostium\u00f3w zaprojektowanych dla uczestnik\u00f3w przez dorot\u0119 williams wraz z komentarzami stylistki oraz p\u0142yta studyjna pt. tomasz szymu\u015b orkiestra z tanecznymi aran\u017cacjami utwor\u00f3w znanych z programu.\n\n\n== kontrowersje ==\nw pierwszym odcinku programu ujawniaj\u0105cego kulisy czwartej edycji programu w 2006 hubert urba\u0144ski \u017cartobliwie og\u0142osi\u0142, \u017ce jurorzy wybior\u0105 najgorsz\u0105 par\u0119, kt\u00f3ra w nagrod\u0119 otrzyma kul\u0119 inwalidzk\u0105. \u017cart zosta\u0142 krytycznie odebrany przez dr dorot\u0119 podg\u00f3rsk\u0105-jachnik, pe\u0142nomocnika rektora uniwersytetu \u0142\u00f3dzkiego ds. os\u00f3b niepe\u0142nosprawnych, kt\u00f3ra stwierdzi\u0142a, \u017ce s\u0142owa prowadz\u0105cego to \u201echamstwo, kt\u00f3re ura\u017ca ludzk\u0105 godno\u015b\u0107\u201d, sugeruj\u0105c te\u017c poszerzenie \u201erepertuaru \u015bmiesznych nagr\u00f3d\u201d o bia\u0142\u0105 lask\u0119 czy implant \u015blimakowy. doda\u0142a: nie wiem, czy autorzy programu wiedz\u0105, \u017ce niepe\u0142nosprawni te\u017c ta\u0144cz\u0105, i to z poczuciem rytmu, gracj\u0105, cz\u0119sto ponadprzeci\u0119tn\u0105. mo\u017ce w\u0142a\u015bnie ich zaprosi\u0107 do programu i pokaza\u0107, \u017ce taniec to co\u015b znacznie wi\u0119cej ni\u017c fikanie nogami. opini\u0119 popar\u0142y uniwersytety w gda\u0144sku i warszawie. \u00f3wczesny rzecznik prasowy tvn andrzej so\u0142tysik skomentowa\u0142 incydent s\u0142owami: takie sytuacje si\u0119 zdarzaj\u0105, zw\u0142aszcza w programach rozrywkowych. hubert nie mia\u0142 niczego z\u0142ego na my\u015bli. dziwi\u0119 si\u0119, \u017ce ludzie bior\u0105 wszystko tak na serio. re\u017cyser programu wojciech iwa\u0144ski o\u015bwiadczy\u0142: przecie\u017c te s\u0142owa nie zosta\u0142y powiedziane specjalnie. by\u0142 to spontaniczny, bardzo \u015bredni \u017cart, mo\u017ce nawet wyg\u0142up, ale nikt nikogo nie chcia\u0142 obrazi\u0107.\npo zako\u0144czeniu 176. programu kuba wojew\u00f3dzki, wyemitowanym 6 maja 2007 tu\u017c o finale pi\u0105tej edycji ta\u0144ca z gwiazdami, pojawi\u0142y si\u0119 spekulacje, jakoby wyniki g\u0142osowania widz\u00f3w by\u0142y zmanipulowane na niekorzy\u015b\u0107 iwana komarenki, kt\u00f3ry w talk-show rozmawia\u0142 z prowadz\u0105cym o przegranej z krzysztofem ty\u0144cem. stacja tvn w wydanym o\u015bwiadczeniu poinformowa\u0142a o nagraniu dw\u00f3ch wersji programu wojew\u00f3dzkiego.\npodczas p\u00f3\u0142fina\u0142owego odcinka 14. edycji programu w 2014 beata tyszkiewicz, oceniaj\u0105c wyst\u0119p anety zaj\u0105c i stefano terrazzino, u\u017cy\u0142a wulgarnego zwrotu w zdaniu: jeszcze nikt mi nigdy nogami tak na stole przede mn\u0105 nie zapie****la\u0142. krajowa rada radiofonii i telewizji otrzyma\u0142a skarg\u0119 skierowan\u0105 w stron\u0119 aktorki.\npo emisji pierwszego odcinka 20. edycji programu w 2017, w kt\u00f3rej udzia\u0142 bra\u0142a miss \u015bwiata g\u0142uchych iwona cichosz, osoby nies\u0142ysz\u0105ce skierowa\u0142y internetow\u0105 petycj\u0119, w kt\u00f3rej zauwa\u017cy\u0142y, \u017ce \u201enie przedstawiono werdyktu juror\u00f3w za pomoc\u0105 t\u0142umacza ani napis\u00f3w dla nies\u0142ysz\u0105cych\u201d, mimo \u017ce \u2013 zgodnie z ustaw\u0105 z 29 grudnia 1992 \u2013 nadawcy program\u00f3w telewizyjnych powinni zapewnia\u0107 co najmniej 10% kwartalnego czasu nadawania programu na audycje z udogodnieniami dla os\u00f3b nies\u0142ysz\u0105cych i niedowidz\u0105cych. od drugiego odcinka program dost\u0119pny by\u0142 z napisami, kt\u00f3ry powsta\u0142y z wykorzystaniem nowoczesnego oprogramowania do rozpoznawania mowy, dzi\u0119ki czemu polsat sta\u0142 si\u0119 tym samym pierwszym nadawc\u0105 w polsce, kt\u00f3ry wprowadzi\u0142 napisy do program\u00f3w emitowanych na \u017cywo.\nw 2019 podejrzewano, \u017ce wyniki g\u0142osowania telewidz\u00f3w w finale dziewi\u0105tej edycji zosta\u0142y zmanipulowane na rzecz joanny mazur i jana klimenta. prowadz\u0105cy wspomnieli na wizji, \u017ce w konkursie licz\u0105 si\u0119 tylko g\u0142osy widz\u00f3w, kt\u00f3rych na koniec nie podano. trzy dni po emisji telewizja polsat wyda\u0142a o\u015bwiadczenie wraz z ostatecznymi wynikami g\u0142osowania, w kt\u00f3rym wspomnia\u0142a, \u017ce na wizji podawano szczeg\u00f3\u0142owe wyniki jedynie w sytuacji, gdy r\u00f3\u017cnica pomi\u0119dzy obiema parami by\u0142a minimalna i wynosi\u0142a poni\u017cej 1%.\n\n\n== ogl\u0105dalno\u015b\u0107 ==\ndane dotycz\u0105ce ogl\u0105dalno\u015bci zosta\u0142y oparte na badaniach przeprowadzonych przez nielsen audience measurement i dotycz\u0105 wy\u0142\u0105cznie ogl\u0105dalno\u015bci premiery telewizyjnej \u2013 nie uwzgl\u0119dniaj\u0105 ogl\u0105dalno\u015bci powt\u00f3rek, wy\u015bwietle\u0144 w serwisach vod itd.\n\ntvnedycje wyemitowane przez tvn ogl\u0105da\u0142o \u015brednio od 3 do 7 mln telewidz\u00f3w. odcinki cz\u0119sto znajdowa\u0142y si\u0119 w\u015br\u00f3d dziesi\u0119ciu najch\u0119tniej ogl\u0105danych program\u00f3w telewizyjnych w grupie wiekowej 4+ i grupie komercyjnej 16-49.\n\npolsatwybrane odcinki cz\u0119sto znajdowa\u0142y si\u0119 w zestawieniach najch\u0119tniej ogl\u0105danych program\u00f3w telewizyjnych w grupie wiekowej 4+.\n\n\n== nagrody i nominacje ==\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona programu dancing with the stars. taniec z gwiazdami"