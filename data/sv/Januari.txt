Januari är årets första månad i den gregorianska kalendern och har 31 dagar. Den innehåller årets 1:a till 31:a dag. Namnet kommer från lat. Januãrius, "helgad åt Janus". I Sverige kallades januari förr för torsmånad (se gammelnordiska kalendern), i Danmark för glugmåned. Torsmånad är en förvrängning av torremånad. Namnets ursprung är oklart, se dock Torre och Goe för en mytologisk förklaring. I Sydsverige och Danmark är namnet istället förknippat med månaden mars och guden Tor. 
Tillsammans med februari är det årets kallaste månad. Under 1961–1990 varierade medeltemperaturen för januari månad i Sverige från -16° (Kiruna) och 0° (Skånes sydkust). Mellan juli och januari månad inträffar de största skillnaderna i dygnsmedeltemperatur med 30,8° (Jokkmokk) och 30,7° (Vittangi). Medelnederbörden är 160 mm (där Stora och Lilla luleälven bildas, nordvästra Lappland) och 20 millimeter på ett flertal platser (Lapplands skogsland, Stockholmsregionen, med flera)


== Det händer i januari ==


=== Högtider ===
Nyårsdagen den 1 januari.
Trettondedag jul den 6 januari
Martin Luther King Day i USA den tredje måndagen i januari.
H.M. Konungens namnsdag den 28 januari, vilket är en allmän flaggdag.


=== Politik ===
Fram till 1996 brukade budgetpropositionen till Sveriges riksdag presenteras omkring den 10 januari. Sedan dess presenteras den i september/oktober.
Sedan 1937 brukar USA:s nyvalda presidenter tillträda sitt ämbete den 20 januari året efter valåret. Ursprungligen brukade detta ske den 4 mars året efter valåret.
Förintelsens minnesdag den 27 januari


=== Sport ===


==== Handboll ====
VM för herrar (udda år) och EM för herrar (jämna år) avgörs normalt i januari.


==== Ishockey ====
Europeiska klubbmästerskapet i ishockey spelas.


== Samband ==
Januari börjar alltid på samma veckodag som oktober, om det inte är skottår. Om det är skottår börjar januari på samma veckodag som april och juli.


== Se även ==
Nisan, första månaden i den Judiska kalendern
Muharram, första månaden i den muslimska kalendern


== Referenser ==


== Externa länkar ==
 Wikimedia Commons har media som rör Januari.
Januaris medeltemperatur i Sverige 1961–1990
Januaris medelnederbörd i Sverige 1961–1993
Tor och torsmånad (ursprungligen om mars) – Institutet för språk och folkminnen.