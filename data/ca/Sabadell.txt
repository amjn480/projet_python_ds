"sabadell \u00e9s una ciutat de catalunya, cocapital de la comarca del vall\u00e8s occidental juntament amb terrassa. \u00e9s la cinquena de catalunya, amb 216.204 habitants el 2021 i la novena dels pa\u00efsos catalans. l'exist\u00e8ncia de nuclis de poblaci\u00f3 en el terme de sabadell es remunta com a m\u00ednim a fa 3.500 anys, com ho demostren troballes arqueol\u00f2giques a les zones de can roqueta i can gamb\u00fas.la ciutat va ser pionera en la revoluci\u00f3 industrial de catalunya dins el sector t\u00e8xtil i, a mitjan segle xix, es convert\u00ed en la ciutat llanera m\u00e9s important de l'estat espanyol, per la qual cosa va rebre el sobrenom de \u00abla manchester catalana\u00bb. encara avui es poden veure nombroses xemeneies i vapors, una part dels quals han estat reconvertits en equipaments, com ara biblioteques, centres educatius, pavellons esportius o seus de l'administraci\u00f3 i tamb\u00e9 locals comercials o d'oficines. aquesta her\u00e8ncia t\u00e8xtil va deixar un marcat car\u00e0cter industrial a la ciutat, que encara \u00e9s present avui en dia. al llarg del segle xx, sabadell s'an\u00e0 diversificant vers el sector serveis.\n\n\n== hist\u00f2ria ==\n\n\n=== etimologia ===\nel nom de sabadell \u00e9s atestat per primera vegada en un manuscrit de l'any 1050, en refer\u00e8ncia a una via que unia la ciutat amb sant cugat del vall\u00e8s. s'han proposat diverses teories sobre l'origen del nom, que van des de top\u00f2nims llatins com badallum (en refer\u00e8ncia al gual per travessar el riu ripoll) fins a un nom provinent de l'esgl\u00e9sia de sant salvador (salvadorell convertit en salvadell i despr\u00e9s en sabadell), passant per la teoria, actualment descartada, que el nom de la ciutat es deu a la ceba que adorna el seu escut.una altra hip\u00f2tesi fa refer\u00e8ncia a l'arribada d'un hostaler de collsabadell, al vall\u00e8s oriental. el seu hostal hauria donat origen, m\u00e9s endavant, al nucli habitat. finalment, \u00e9s possible que el top\u00f2nim tingui el seu origen en el dia en qu\u00e8 tenia lloc el mercat, el dissabte o sabbatum. seria, en aquest cas, una etimologia paral\u00b7lela a la del vendrell, amb mercat els divendres. \u00e9s aquesta darrera l'etimologia m\u00e9s acceptada actualment entre els especialistes en onom\u00e0stica.\na occit\u00e0nia hi ha dos municipis amb nom semblant: sabad\u00e8l i sabad\u00e8l de la tronqui\u00e8ra (carc\u00ed, occit\u00e0nia).\n\n\n=== escut i bandera ===\nl'actual escut de sabadell \u00e9s un escut her\u00e0ldic que fou aprovat pel ple de l'ajuntament de sabadell el 29 de juny del 1992. \u00e9s un escut caironat truncat amb una corona mural de ciutat. la ceba al\u00b7ludeix al nom de la ciutat i a l'origen humil de la seva poblaci\u00f3 i les quatre barres catalanes recorden que la ciutat pertany\u00e9 a la corona.\nla bandera de sabadell \u00e9s la formada per dues franges horitzontals: blanca la de dalt i verda la de sota, la qual est\u00e0 travessada per una tercera franja de color groc. fou dissenyada el 1928 per enc\u00e0rrec a la casa jorba sa de barcelona a partir d'una proposta del mateix ajuntament. el cost de la confecci\u00f3 fou de 2.750 pessetes de l'\u00e8poca.\n\n\n=== antiguitat ===\nrestes arqueol\u00f2giques trobades a la zona de can roqueta i can gamb\u00fas indiquen que el nucli que actualment \u00e9s sabadell ja era un poblats de pagesos i pastors fa 3.800 anys. la pres\u00e8ncia humana a la comarca del vall\u00e8s occidental es remunta a fa aproximadament set mil anys.\nel nucli va cr\u00e9ixer a partir del que avui en dia \u00e9s conegut com a la salut. els seus habitants ibers l'anomenaven arraona, i es dedicaven a l'agricultura, la ramaderia, la ca\u00e7a i la pesca. en aquells temps, la regi\u00f3 es trobava en territori dels laietans. les seves cases devien ser rectangulars i fetes de pedra. la seva cer\u00e0mica no estava gaire desenvolupada i tampoc no treballaven gaire el bronze i el ferro.\nl'arribada dels romans l'any 218 ac encet\u00e0 un proc\u00e9s de romanitzaci\u00f3 en qu\u00e8 la cultura ib\u00e8rica ind\u00edgena an\u00e0 assimilant els costums romans. els primers poblats romans al vall\u00e8s occidental daten del segle ii ac. en el cas de sabadell, com en molts altres, els romans s'assentaren en un nucli ja existent; la poblaci\u00f3 ib\u00e8rica de la salut. el segle i, amb august com a emperador, fou un per\u00edode ric en construccions de vil\u00b7les dedicades principalment a la producci\u00f3 de vi. la vil\u00b7la de la salut ha estat tradicionalment associada a la mansio arragonem. aquesta mansi\u00f3 era un lloc d'avituallament per als viatgers que recorrien la via augusta de roma a cadis. destaca aix\u00ed mateix la vil\u00b7la romana de sant pau de riu-sec amb uns importants nivells arqueol\u00f2gics d'\u00e8poca republicana, imperial i tardoantiga.\n\n\n=== edat mitjana ===\ndurant l'edat mitjana, el nucli es desenvolup\u00e0 al marge dret del riu ripoll. els primers edificis foren constru\u00efts al costat de la capella de sant salvador (actualment l'esgl\u00e9sia de sant f\u00e8lix), documentada des de l'any 1076. tamb\u00e9 s'hi bastiren molins fariners.\nles primeres refer\u00e8ncies al mercat de sabadell daten del 1111. aquest mercat era un centre de reuni\u00f3 per a pagesos de tot el vall\u00e8s. conegut pel nom de forum sabatelli i situat a l'actual pla\u00e7a major, aquest mercat fou el cor de l'activitat comercial de sabadell durant m\u00e9s de vuit segles. al voltant d'aquest mercat, i de l'esgl\u00e9sia, el nucli urb\u00e0 es desenvolup\u00e0, amb l'aparici\u00f3 dels primers carrerons.\nroger bernat de foix vengu\u00e9 la ciutat el 1366 a elionor de sic\u00edlia, esposa de pere iii. amb l'estatus de vila reial, sabadell aconsegu\u00ed privilegis que en revitalitzaren la vida social i econ\u00f2mica. el rei man\u00e0 refor\u00e7ar les muralles de sabadell el 1374, per por que la dinastia de mallorca envi\u00e9s tropes a catalunya. posteriorment, el rei revengu\u00e9 sabadell a la ciutat de barcelona. al segle xv, la ciutat torn\u00e0 definitivament a la corona, per\u00f2 aix\u00f2 no imped\u00ed que perd\u00e9s gaireb\u00e9 la meitat de la seva poblaci\u00f3, ja que es qued\u00e0 en, aproximadament, cinc-cents habitants.\n\n\n=== edat moderna ===\nl'edat moderna fou un per\u00edode de gran expansi\u00f3 territorial per a sabadell; entre el segle xvi i el segle xviii, la seva superf\u00edcie pass\u00e0 de 37,9 ha a 78,2 ha. la ciutat tamb\u00e9 comen\u00e7\u00e0 a influir de manera important sobre nuclis que m\u00e9s endavant \u2013ja a principis del segle xx\u2013 hi quedarien incorporats, com sant juli\u00e0 d'altura. tot i que la ind\u00fastria t\u00e8xtil llanera fou dominant, tamb\u00e9 hi hagu\u00e9 una diversificaci\u00f3 de l'activitat industrial, amb el desenvolupament de la ind\u00fastria terrissera i paperera.\n\n\n=== edat contempor\u00e0nia ===\nel segle xix fou un per\u00edode d'expansi\u00f3 per la ind\u00fastria t\u00e8xtil de la ciutat. la primera m\u00e0quina de vapor fou instal\u00b7lada el 1838, i sabadell aviat s'ompl\u00ed de vapors, convertint-se en el principal centre llaner d'espanya. el terme municipal s'estengu\u00e9 fins a l'actual ronda de zamenhof i el carrer de vilarr\u00fabias, i la poblaci\u00f3 es multiplic\u00e0 per onze al llarg del segle, gr\u00e0cies en part a la immigraci\u00f3 d'alacant, m\u00farcia i val\u00e8ncia. per abastir aquesta poblaci\u00f3 creixent, es crearen societats per protegir el subministrament d'aigua, s'inaugur\u00e0 la l\u00ednia de tren a barcelona, s'instal\u00b7l\u00e0 l'enllumenat p\u00fablic als carrers c\u00e8ntrics i s'instal\u00b7laren les primeres clavegueres. eventualment, sabadell obtingu\u00e9 el t\u00edtol de ciutat el 1877. durant el segle xix tamb\u00e9 nasqueren dues importants entitats financeres, la caixa d'estalvis de sabadell (1859) i el banc sabadell (1881).\n\n\n=== segle xx i actualitat ===\ndurant el segle xx, la poblaci\u00f3 es multiplic\u00e0 per deu. el 1904 va absorbir el nucli de sant vicen\u00e7 de jonqueres i sant juli\u00e0 d'altura. la ciutat s'expand\u00ed amb la incorporaci\u00f3 d'alguns nuclis de poblaci\u00f3 com la creu alta, i es van construir edificis modernistes emblem\u00e0tics com ara l'hotel su\u00eds (1902) o la torre de l'aigua (1918). la ind\u00fastria continua basant-se en els t\u00e8xtils, tot i que durant els anys 30 es produeix el proc\u00e9s de mecanitzaci\u00f3 progressiva dels telers, i incrementa el pes de la metal\u00b7l\u00fargia. cap a la segona meitat del segle comen\u00e7\u00e0 a diversificar-se en el sector terciari. l'elevada immigraci\u00f3 de les d\u00e8cades del 1950, 1960 i principis del 1970 provoc\u00e0 l'aparici\u00f3 de nombrosos barris nous, on encara avui dia un percentatge important dels habitants s\u00f3n d'origen immigrant.\nsabadell fou una ciutat on molts grups d'individus s'implicaren en la causa democr\u00e0tica en la transici\u00f3. als \u00faltims anys del franquisme, la ciutat conegu\u00e9 una important crisi econ\u00f2mica que feu plantejar la necessitat d'un nou model de desenvolupament per a la ciutat. a final de segle, en canvi, l'objectiu fou posar ordre en el creixement descontrolat dels anys del franquisme, dotant tots els barris de les infraestructures necess\u00e0ries. la incessant construcci\u00f3 de nous blocs de pisos contrast\u00e0 amb la inauguraci\u00f3 d'espais verds com el parc de catalunya o el parc del taul\u00ed (1992). la incorporaci\u00f3 del nou barri de can llong i la creaci\u00f3 d'un parc fluvial entorn del riu ripoll s\u00f3n altres fets destacables.\n\n\n== pol\u00edtica i govern ==\n\n\n=== composici\u00f3 de la corporaci\u00f3 municipal ===\nel ple de l'ajuntament est\u00e0 format per 27 regidors. en les eleccions municipals de 26 de maig de 2019 en foren 10 del partit dels socialistes de catalunya-candidatura de progr\u00e9s (psc-cp), 7 d'esquerra republicana de catalunya-acord municipal (erc-am), 3 de crida per sabadell-amunt (cpsbd-amunt), 3 de ciutadans - partit de la ciutadania (cs), 3 de junts per sabadell (junts) i 1 de podem.\n\n\n=== alcaldesses i alcaldes ===\n\ndes de 2019, l'alcaldessa de sabadell \u00e9s marta farr\u00e9s i falgueras (psc).\n\ndes de les primeres eleccions democr\u00e0tiques despr\u00e9s del franquisme, antoni farr\u00e9s i sabater (psuc i posteriorment iniciativa) va ser l'alcalde de la ciutat. despr\u00e9s de 20 anys de govern, va deixar volunt\u00e0riament el c\u00e0rrec. les primeres eleccions sense ell les va guanyar per sorpresa el psc, amb manuel bustos garrido al capdavant, amb nom\u00e9s 99 vots de difer\u00e8ncia amb la segona candidatura, la d'entesa per sabadell. aquest fou elegit batlle en coalici\u00f3 amb ciu i erc, amb l'oposici\u00f3 de l'entesa i el pp.\nposteriorment icv va abandonar l'entesa i va passar a formar part del govern encap\u00e7alat per manuel bustos. a partir d'aquell moment es va convertir en un quadripartit: psc, ciu, erc i icv. a les seg\u00fcents eleccions del 2003, el psc guanya amb majoria absoluta, per\u00f2 es va mantenir el govern de coalici\u00f3 quadripartit. el primer a abandonar-lo va ser ciu, acusant el govern de prendre les decisions unilateralment. m\u00e9s tard, una c\u00e0rrega polic\u00edaca al bar bemba i la detenci\u00f3 d'un jove de 14 anys per enganxar un adhesiu denunciant l'anomenat estil bustos, entre altres fets, provoc\u00e0 una forta crisi a la ciutat, que va culminar amb el trencament del govern de coalici\u00f3 amb els dos socis restants, erc i icv. des d'aleshores la tensi\u00f3 va disminuir, i a les seg\u00fcents eleccions el psc va baixar de 40.000 a 30.000 vots. m\u00e9s endavant, va sortir a la llum el cas mercuri, imputant manuel bustos, que despr\u00e9s de negar-ho tot va cedir l'alcaldia a joan carles s\u00e1nchez. en les eleccions municipals de 2015 fins a vuit forces pol\u00edtiques van entrar a l'ajuntament, amb una difer\u00e8ncia de 2.000 vots entre la primera i la cinquena for\u00e7a m\u00e9s votada. despr\u00e9s d'un pacte amb la crida, juli fern\u00e1ndez d'esquerra republicana fou nomenat alcalde. el 15 de juny de 2019 marta farr\u00e9s i falgueras es va convertir en alcaldessa, la primera dona que exerceix aquest c\u00e0rrec a sabadell.\n\n\n== geografia ==\nllista de top\u00f2nims de sabadell (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).sabadell se situa al centre de la comarca del vall\u00e8s occidental, aproximadament a vint quil\u00f2metres de barcelona. comen\u00e7ant pel nord i en la direcci\u00f3 de les agulles del rellotge, limita amb els municipis de castellar del vall\u00e8s, sentmenat, poliny\u00e0, santa perp\u00e8tua de mogoda, barber\u00e0 del vall\u00e8s, badia del vall\u00e8s, cerdanyola del vall\u00e8s, sant quirze del vall\u00e8s i terrassa.\nla ciutat ocupa 37,79 km\u00b2 i t\u00e9 una densitat de poblaci\u00f3 de 5.337,57 hab./km\u00b2. l'altitud de la ciutat \u00e9s d'uns 190 metres.el riu ripoll passa per l'est de la ciutat al llarg de 7 quil\u00f2metres, separant el nucli principal de sabadell d'alguns barris com ara torre-romeu o poblenou. la disposici\u00f3 del riu sobre terrenys al\u00b7luvials ha provocat una erosi\u00f3 accidentada al llarg del seu recorregut, sobretot a la part central, que t\u00e9 com a resultat un paisatge caracter\u00edstic i f\u00e0cil de recon\u00e8ixer de talussos, cornises i terrasses.\n\n\n=== clima ===\nsabadell t\u00e9 un clima mediterrani. dins la situaci\u00f3 de catalunya, forma part del subgrup de clima mediterrani prelitoral central. els estius s\u00f3n for\u00e7a calorosos (mitjanes del juliol i l'agost de 30 \u00b0c aprox.) i els hiverns frescos (gener, entre 3 i 5 \u00b0c). la situaci\u00f3 de sabadell en la depressi\u00f3 prelitoral provoca que se succeeixin forces dies de boira a l'hivern. durant l'hivern acostuma a haver-hi 30 dies amb temperatures per sota de 0 \u00b0c, aix\u00ed com 60 dies amb temperatures superiors a 30 \u00b0c.\nla precipitaci\u00f3 mitjana \u00e9s d'uns 611 mm l'any, sent l'estaci\u00f3 m\u00e9s plujosa la tardor i sent els mesos de setembre i octubre els mesos m\u00e9s plujosos. el mar escalfat per les temperatures de l'estiu combinades amb els vents de llevant provoquen pluges intenses des del final de setembre fins al principi de novembre. aquest \u00e9s un tret caracter\u00edstic de tota la zona est de la pen\u00ednsula ib\u00e8rica. durant l'any hi ha, aproximadament, 77 dies de pluja, aix\u00ed com 5 dies de neu. la pedra fa acte de pres\u00e8ncia una mitja de 5 dies a l'any, aix\u00ed com les tempestes amb trons uns 40 dies. durant l'any hi ha 200 dies de sol, 20 dies tapats i 135 dies mig tapats. la humitat mitjana a l'aire \u00e9s del 67% (la m\u00e0xima es produeix durant el desembre amb un 72% de mitja i la m\u00ednima el mes de juliol amb un 64%).\nles estacions en qu\u00e8 menys plou s\u00f3n l'hivern i l'estiu. tot i aix\u00ed, no hi ha mesos extremadament secs. la temperatura m\u00e9s baixa mai enregistrada s\u00f3n els -12,6 \u00b0c l'any 1956. les m\u00e9s altes s'han arribat a acostar als 38 o 39 \u00b0c diverses vegades.\n\n\n=== divisi\u00f3 administrativa ===\nla ciutat est\u00e0 dividida en 7 districtes, 19 sectors i 32 barris, despr\u00e9s de la divisi\u00f3 administrativa aprovada el 2018, a m\u00e9s de 6 nuclis de poblaci\u00f3 al rodal i 2 zones industrials.\n\n\n== demografia ==\nla immigraci\u00f3, potenciada sobretot per l'expansi\u00f3 industrial de sabadell, ha provocat augments notables de poblaci\u00f3 les darreres d\u00e8cades. la m\u00e9s notable va comen\u00e7ar els anys 50 i va durar fins al final dels anys 70 del segle xx, i es va triplicar el nombre d'habitants de la ciutat. la majoria de nouvinguts provenien de diferents zones de l'estat espanyol, sobretot d'andalusia, d'extremadura i de m\u00farcia. la poblaci\u00f3 de la ciutat ha augmentat tamb\u00e9 en diversos milers els darrers anys, amb l'augment d'immigraci\u00f3 extracomunit\u00e0ria a catalunya.\n\n\n== gastronomia ==\n\nla gastronomia de sabadell s'emmarca dins de la gastronomia del vall\u00e8s, amb algunes produccions diferenciades o destacades:\n\npa de sant juli\u00e0: es tracta d'un pa elaborat amb farines del parc agrari de sabadell. \u00e9s el primer pa amb denominaci\u00f3 pi (producci\u00f3 integrada).\ncoca de vidre\n\n\n== patrimoni: llocs d'inter\u00e8s ==\n\n\n=== escola pia i l'esgl\u00e9sia de sant agust\u00ed ===\nl'escola pia de sabadell \u00e9s un centre educatiu concertat de sabadell, en funcionament des del 1818 i que pertany a l'escola pia de catalunya. del 1872 al 1880 l'escola s'allotj\u00e0 a l'edifici de la casa de la vila de l'actual pla\u00e7a de sant roc, seu des del 1885 de l'ajuntament de sabadell. als escolapis de sabadell hi han estudiat molts fills il\u00b7lustres de la ciutat, com l'escriptor joan oliver o l'alcalde antoni farr\u00e9s. l'edifici, obra de l'arquitecte miquel pascual i tintorer, es va inaugurar l'any 1885. conserva l'estructura original. destaca la reixa de la tanca del carrer de l'escola pia (1908), l'escala i el passad\u00eds amb un arrimador de cer\u00e0mica esmaltada. constru\u00eft abra\u00e7ant un pati en forma de ce, l'edifici est\u00e0 constitu\u00eft per planta baixa i tres pisos. les fa\u00e7anes exteriors estan endarrerides deixant un espai enjardinat entre l'edifici i el carrer, estan estucades i les seves finestres estan protegides amb trencaaig\u00fces de pedra. de l'interior cal destacar el sal\u00f3 d'actes exornat amb quadres a l'oli pintat per josep espinalt i uns medallons col\u00b7locats en el fris superior on apareixen bustos de sants relacionats amb l'orde calas\u00e0ncia. en el corredor del claustre hi ha relleus sobre josep de calassan\u00e7, obra de camil f\u00e0bregas. dins el recinte hi ha l'esgl\u00e9sia de sant agust\u00ed, monument protegit com a b\u00e9 cultural d'inter\u00e8s local. l'esgl\u00e9sia de sant agust\u00ed, \u00e9s una esgl\u00e9sia de sabadell que forma part de la propietat dels pares escolapis. una esgl\u00e9sia de fa\u00e7anes modernistes formada per una nau central de 12 m d'ample i dues de laterals de 5,6 m aproximadament d'estructura g\u00f2tica. l'esgl\u00e9sia va comen\u00e7ar les seves obres l'any 1924 i fou solemnement bene\u00efda l'any 1932 encara que no estava acabada, faltant el campanar i la fa\u00e7ana principal, elements que encara trobem a faltar en l'actualitat. l'abat de montserrat aureli maria escarr\u00e9 consagr\u00e0 l'altar major el 31 de novembre de 1941. l'esgl\u00e9sia est\u00e0 connectada amb l'escola pia de sabadell a trav\u00e9s de la sagristia o un passatge a la planta baixa amb una arquivolta in relleu de sant josep de calassan\u00e7. l'esgl\u00e9sia de sant agust\u00ed \u00e9s una notable obra modernista, segons els pl\u00e0nols de l'arquitecte bernard\u00ed martorell i puig, tot i que no est\u00e0 acabada tal com es veu en els pl\u00e0nols de l'esgl\u00e9sia. avui en dia l'esgl\u00e9sia continua realitzant misses i eucaristies un cop per mes pel pare josep mar\u00eda canet. \u00e9s un dels edificis m\u00e9s destacables de tota la ciutat de sabadell. \u00e9s tracta d'un edifici de dues plantes amb soterrani i esgl\u00e9sia d'estil modernista amb influ\u00e8ncies g\u00f2tiques i barroques. de tot el conjunt escolar podem destacar l'escala principal la qual connecta amb tots els nivells de l'escola excepte el subs\u00f2l, i d'aquesta destaca la seva barana de ferro forjat i la claraboia que il\u00b7lumina tota l'escala amb una deliciosa llum natural. el sostre de l'escala principal est\u00e0 decorada amb motius florals i naturals, a l'estil barroc.\nl'esgl\u00e9sia de sant agust\u00ed, \u00e9s una esgl\u00e9sia de sabadell que forma part de la propietat dels pares escolapis. es tracta d'una esgl\u00e9sia de fa\u00e7anes modernistes formada per una nau central d'estructura g\u00f2tica de 12 metres d'ample i dues de laterals de 5,6 metres aproximadament. l'esgl\u00e9sia va comen\u00e7ar les seves obres l'any 1924 i fou solemnement bene\u00efda l'any 1932, encara que no estava acabada completament, mancant-hi el campanar i la fa\u00e7ana principal, elements que encara trobem a faltar en l'actualitat. l'abat de montserrat, aureli maria escarr\u00e9 consagr\u00e0 l'altar major el 31 de novembre de 1941. l'esgl\u00e9sia est\u00e0 annexada amb l'escola pia de sabadell a trav\u00e9s de la sagristia o d'un passatge a la planta baixa, el qual cont\u00e9 una timp\u00e0 semirod\u00f3 amb un relleu de sant josep de calassan\u00e7. l'esgl\u00e9sia de sant agust\u00ed \u00e9s una notable obra modernista, segons els pl\u00e0nols de l'arquitecte bernard\u00ed martorell i puig, tot i que no est\u00e0 acabada tal com es pot observar en comparaci\u00f3 amb els pl\u00e0nols originals. avui en dia l'esgl\u00e9sia continua realitzant misses i eucaristies un cop per mes pel pare josep maria canet, encara que, per motius de seguretat a arrel de la pand\u00e8mia de covid-19, s'ha susp\u00e8s temporalment tota activitat religiosa.\n\n\n=== torre de l'aigua ===\nconstru\u00efda el 1918, s'hi emmagatzemava l'aigua del ripoll per distribuir-la a la poblaci\u00f3. va funcionar des del 1922 fins al 1967. forma part dels 100 elements del patrimoni industrial de catalunya per la seva singular construcci\u00f3 de formig\u00f3 armat. obra de llu\u00eds homs i moncus\u00ed i de josep renom i costa, arquitectes, i de francesc izard i bas, enginyer industrial. \u00e9s un dels s\u00edmbols de la ciutat.\n\n\n=== casa duran ===\ncasa pairal constru\u00efda al pedregar entre 1578 i 1606 per feliu duran, procurador reial i jurat del consell de la vila. home de destacat protagonisme a la vila. la casa combina els elements senyorials amb les caracter\u00edstiques d'una casa de pag\u00e8s, i tot i ser reformada el segle xviii, conserva l'estructura original.\na la planta pis, on residia la fam\u00edlia duran, hi ha el que eren les estances dom\u00e8stiques, de les quals es conserven: la sala noble, la biblioteca i les cambres amb la decoraci\u00f3 pict\u00f2rica de les parets i el sostre. la planta baixa, dedicada a activitats econ\u00f2miques relacionades amb l'agricultura i els tints, consta d'un gran vest\u00edbul d'entrada, un pati a cel obert amb l'escala i un magn\u00edfic celler amb les b\u00f3tes, una premsa i els cups on s'aixafava el ra\u00efm.\n\u00e9s un b\u00e9 patrimonial protegit des del 1958 i \u00e9s declarada b\u00e9 cultural d'inter\u00e8s nacional. \u00e9s propietat municipal des de l'any 2003.\n\n\n=== campanar de sant f\u00e8lix ===\nes va comen\u00e7ar a construir en 1724 coincidint amb les obres de reforma i d'ampliaci\u00f3 de l'esgl\u00e9sia de sant f\u00e8lix, bastida el segle xv. d'estil barroc, disposa d'una planta octogonal i quatre cossos: tres de pedra i un de terra cuita. al capdamunt s'hi troba el comunidor, el pis de les campanes, l'habitaci\u00f3 del rellotge i el terrat.\nal pis de les campanes, de les tres que hi ha, dues s\u00f3n lit\u00fargiques i la tercera, penjada al mig, \u00e9s hor\u00e0ria; cal destacar-ne la decoraci\u00f3, obra de l'artista joan vila cinca. dalt de tot del campanar hi ha un \u00e0ngel penell i dues campanes hor\u00e0ries.\na la planta baixa hi havia la capella del roser i de sant joan, avui desaparegudes.\n\n\n=== ajuntament de sabadell ===\nl'edifici fou constru\u00eft entre els anys 1871 i 1872 i primerament allotjava l'escola dels escolapis. l'any 1880 va passar a mans de l'ajuntament, que el va reformar i posteriorment s'hi va instal\u00b7lar. els fanals de l'entrada s\u00f3n r\u00e8pliques dels que hi havia a principis del segle xx.\n\n\n=== edifici caixa sabadell ===\nun exponent del modernisme catal\u00e0 de principis del segle xx. constru\u00eft el 1915, obra de jeroni martorell. hi destaquen la fa\u00e7ana principal, el pati turull i el sal\u00f3 d'actes. al costat de l'edifici hi ha uns jardins, popularment anomenats jardinets de la caixa.\n\n\n=== teatre principal ===\nteatre del 1866 recentment reformat, un dels m\u00e9s antics de catalunya. durant anys va funcionar com a sala de cinema.\n\n\n=== cementiri de sant nicolau ===\nproposat per a b\u00e9 cultural d'inter\u00e8s nacional.\n\n\n=== bosc de can deu ===\nel bosc de can deu forma part de la ciutat de sabadell, est\u00e0 situat al parc periurb\u00e0 dels barris de sant juli\u00e0 i can deu.\ndins del bosc hi trobem la masia de can deu de m\u00e9s de cinc-cents anys d'hist\u00f2ria, l'any 1964 la caixa d'estalvis de sabadell la va adquirir per conservar el ric patrimoni del m\u00f3n rural de la ciutat i oferir el bosc de can deu com un espai de lleure i de conservaci\u00f3 del medi natural. tamb\u00e9 hi podem trobar les ermites de sant juli\u00e0 d'altura i la de sant vicen\u00e7 de verders, aquesta \u00faltima essent traslladada per evitar de quedar colgada pel pant\u00e0 de sau.\n\n\n=== castell de can feu ===\nsituada al terme de jonqueres hi ha el mas dels feu. aquesta fam\u00edlia l'adquir\u00ed al segle xv, qui a les darreries del segle xviii obtingu\u00e9 el t\u00edtol de noblesa, sent el primer a ser-ho pau de feu. i aleshores sobre aquesta masia s'hi erig\u00ed l'actual castell.\nactualment can feu dona nom al 5\u00e8 districte de la ciutat.\n\n\n=== font rosella ===\nal segle xiv, concretament l'any 1367, els primers pobladors agafaven l'aigua d'una font principal anomenada la font rosella i d'un parell m\u00e9s de fonts situades entre ca n'oriac i can borgony\u00f3. en mem\u00f2ria de l'antiga font rosella l'any 1980, la companyia d'aig\u00fces de sabadell va fer una font al final del carrer de la via aur\u00e8lia, on hi ha l'anomenat bosc de la conc\u00f2rdia, part del que era el bosc de can borgony\u00f3 i a prop d'on era l'origin\u00e0ria font rosella. per la proximitat a aquesta font agafa el nom l'escola font rosella, situada al barri de la conc\u00f2rdia.\n\n\n=== escola d'adults de can rull (antiga escola de bosc de can rull) ===\nl'edifici on hi ha l'escola d\u2019adults de can rull \u00e9s un edifici hist\u00f2ric del barri i de la ciutat. est\u00e0 catalogat al pla especial urban\u00edstic de protecci\u00f3 del patrimoni i cat\u00e0leg de b\u00e9ns arquitect\u00f2nics, arqueol\u00f2gics i ambientals de sabadell (peps) amb el codi ap/r.42. va ser constru\u00eft durant la ii rep\u00fablica espanyola com a mostra de que l'educaci\u00f3 era un dels principals interessos del consistori republic\u00e0. per aquest motiu es va encarregar el projecte de l\u2019escola unit\u00e0ria de bosc de can rull a l\u2019arquitecte municipal joaquim manich el 1931. el 5 de mar\u00e7 de 1933 el m. h. president francesc maci\u00e0 va col\u00b7locar la primera pedra del grup escolar can rull i el curs seg\u00fcent es van comen\u00e7ar a fer classes a les nenes i nens del barri. el curs 1936-37 l'escola es va integrar en el consell de l\u2019escola nova unificada i va esdevenir un model de refer\u00e8ncia on s\u2019aplicaven les pr\u00e0ctiques pedag\u00f2giques m\u00e9s avan\u00e7ades del moment sota el lema de llibertat, coeducaci\u00f3 i racionalisme. l\u2019arribada del franquisme va suposar el trencament d'aquesta l\u00ednia pedag\u00f2gica i fins i tot l'enderroc d\u2019altres edificis escolars de la ciutat. l'escola de can rull en ser l\u2019\u00fanic equipament que tenia el barri es va salvar perqu\u00e8 des d\u2019abril de 1939 s\u2019hi feia la catequesi d\u2019acci\u00f3 cat\u00f2lica de la parr\u00f2quia de la  pur\u00edssima, i tamb\u00e9 era l'espai on s'hi va celebrar la misa del barri fins a l'aixecament de l'esgl\u00e9sia parroquial de sant antoni. el 1941 l'escola de can rull fou rebatejada amb el nom d\u2019agrupaci\u00f3n escolar moss\u00e9n cayetano clauselles i posteriorment,  el 1962, quan es va construir un nou centre escolar, va esdevenir el parvulari de l'agrupaci\u00f3n escolar jacinta duran. el mar\u00e7 de 1976 s'hi van fer obres per tal de convertir les dues aules i l'espai com\u00fa que tenia el disseny original, en cinc aules. el 1988 s\u2019hi va traslladar l\u2019escola de persones adultes de can rull que havia comen\u00e7at a funcionar el curs 1983-84. l'edifici s'ha mantingut b\u00e0sicament en aquest estat tot i que i s'hi han fet millores per a ser un edifici adaptat. l'escola d'adults de can rull acull les meses electorals en les eleccions que es fan al barri vell.\n\n\n=== altres ===\nantiga estaci\u00f3 de ferrocarril\nbosc de la conc\u00f2rdia\ncambra de comer\u00e7 i ind\u00fastria de sabadell\ncasa arimon\ncasa brutau\ncasa pons\u00e0\ncasal pere quart\nla creu de la creu alta\ndespatx lluch\nedifici del gremi de fabricants\nesgl\u00e9sia de l'immaculat cor de maria\nesgl\u00e9sia de la sant\u00edssima trinitat\neix maci\u00e0\ngran via\nhorta de can puiggener o del fruiterar\nhotel espanya\nhotel su\u00eds\nmasia i mol\u00ed de can garriga\nmasia de can mim\u00f3\nmasia de can pag\u00e8s\nmasia de can llong\nmasia de ca n'oriac\nmasia de can rull\nmasia de can roqueta\nmercat central de sabadell\nmol\u00ed d'en font\nmol\u00ed d'en mornau\nparc de catalunya\nparc del taul\u00ed\nparc perirub\u00e0 de la salut\nparr\u00f2quia de la pur\u00edssima concepci\u00f3\npasseres sobre el riu ripoll\npont de la salut\nla rambla\nroure de la torre del canonge\nsantuari de la mare de d\u00e9u de la salut\ns\u00e9quia monar\ntorrent de colobrers\nvapor badia\nvapor buxeda vell\nvapor de ca la daniela\nvapor codina\nvapor llonch\nvapor pissit\nvapor sampere\nvapor turull\n\n\n== cultura i societat ==\nvegeu tamb\u00e9: cultura de sabadell\n\n\n=== educaci\u00f3 ===\n\n\n==== educaci\u00f3 infantil i prim\u00e0ria ====\nla ciutat compta amb 38 escoles d'educaci\u00f3 p\u00fablica d'infantil i prim\u00e0ria. una d'elles \u00e9s l'escola teresa claramunt, un centre educatiu on s'imparteix educaci\u00f3 prim\u00e0ria. va comen\u00e7ar a impartir classes el curs 1998-1999. escola llargament reivindicada pel ve\u00efnat, \u00e9s el resultat de la fusi\u00f3 de dos centres de prim\u00e0ria del mateix barri: l'escola riu-sec i l'escola narcisa freixas. el nom del centre el va triar la comunitat educativa i va guanyar teresa claramunt i creus (1862-1931), treballadora i sindicalista del ram t\u00e8xtil del barri.\n\n\n==== educaci\u00f3 secund\u00e0ria ====\ndisposa de 16 instituts p\u00fablics (institut agust\u00ed serra i fontanet, institut ca n'oriac, institut escola industrial, institut ferran casablancas, institut joan oliver, institut jonqueres, institut les termes, institut miquel crusafont i pair\u00f3, institut pau vila, institut ribot i serra, institut sabadell, institut vall\u00e8s, institut la serra, institut arraona, institut narcisa freixas i institut castellarnau).\n\n\n==== educaci\u00f3 concertada ====\na sabadell hi ha 23 escoles concertades que ofereixen les etapes d'infantil, prim\u00e0ria i/o secund\u00e0ria.\n\n\n==== educaci\u00f3 universit\u00e0ria ====\nuniversitat aut\u00f2noma de barcelona: facultat d'economia i empresa, i una de les seus de la facultat d'enginyeria (escola d'inform\u00e0tica), al carrer d'emprius, 08202.\nescola superior de disseny (esdi) (centre adscrit a la universitat ramon llull), al carrer marqu\u00e8s de comillas, 81-83 08202.\n\n\n==== formaci\u00f3 d'adults ====\nhi ha quatre centres de formaci\u00f3 d'adults: cfa la conc\u00f2rdia, cfa creu de barber\u00e0, cfa torre-romeu i cfa de can rull.\n\n\n=== centres m\u00e8dics ===\na sabadell hi ha 12 centres d'atenci\u00f3 prim\u00e0ria (cap). tamb\u00e9 hi ha dos centres hospitaliaris: l'hospital parc taul\u00ed i la cl\u00ednica del vall\u00e8s.\n\n\n=== museus ===\n\nmuseu d'hist\u00f2ria de sabadellmuseu municipal, situat en un antic casal constru\u00eft el 1859 pel fabricant local antoni casanovas, el 1931 va ser fundat amb el nom de museu de la ciutat. el seu primer fons eren col\u00b7leccions d'arqueologia, de paleontologia i d'art. no va ser fins a 1970 que es va constituir com a museu d'hist\u00f2ria. actualment t\u00e9 mostres de la hist\u00f2ria de la ciutat des de la prehist\u00f2ria fins a l'actualitat. exposicions permanents: el poblament del territori de sabadell, de la prehist\u00f2ria a l'antiguitat tardana dedicada a la hist\u00f2ria m\u00e9s antiga del territori, sabadello, el naixement d'una vila (segles xi-xv) dedicada als primers anys de la ciutat actual, manufactura i menestrals, sabadell del segle xvi al xviii dedicada als inicis de l'expansi\u00f3 industrial, maquin\u00e0ria t\u00e8xtil, segles xvix i xx dedicada a l'\u00e8poca daurada de la ind\u00fastria a la ciutat i del vapor a l'electricitat.\n\nmuseu d'art de sabadellmuseu municipal, situat a l'antiga resid\u00e8ncia de pere turull. la seva col\u00b7lecci\u00f3 mostra l'evoluci\u00f3 de la ciutat des de final del segle xix fins als anys 1930.\nexposicions permanents: la col\u00b7lecci\u00f3, 1875-1936 :academicismes del segle xix, de l'art nou als anys 30 i la casa f\u00e0brica turull: estances p\u00fabliques i privades d'una fam\u00edlia burgesa del segle xix.\n\nmuseu de l'institut catal\u00e0 de paleontologia miquel crusafontinaugurat l'any 1969. dedicat a la recerca i difusi\u00f3 de materials paleontol\u00f2gics, especialment vertebrats f\u00f2ssils. l'institut conserva la millor col\u00b7lecci\u00f3 de mam\u00edfers f\u00f2ssils de l'estat i una de les m\u00e9s importants del m\u00f3n. compta amb una renovada exposici\u00f3 permanent, una extensa biblioteca especialitzada i diversos laboratoris.\n\nmuseu d'eines del campmuseu del gas, ubicat a la pla\u00e7a del gas, ha estat inaugurat al desembre de 2011 i \u00e9s el primer museu dedicat al gas i a l'energia de tot l'estat espanyol.\nobservatori astron\u00f2mic de sabadelll'agrupaci\u00f3 astron\u00f2mica de sabadell t\u00e9 la seu al parc de catalunya des del 1993. l'edifici compta amb una sala d'exposicions, un auditori, biblioteca, i un observatori en forma de torre cil\u00edndrica on hi ha la c\u00fapula amb el telescopi.\n\n\n=== entitats culturals ===\nvegeu tamb\u00e9: categoria:entitats de sabadell\n\n\n=== entitats de cultura popular ===\n\n\n=== el parlar sabadellenc ===\ncom a part del seu patrimoni cultural i col\u00b7lectiu, sabadell \u00e9s ric en localismes que comparteix amb la resta del vall\u00e8s o que s\u00f3n exclusius de la ciutat. tanmateix, el poder uniformador dels mitjans de comunicaci\u00f3 nacionals, que usen l'est\u00e0ndard de la llengua, est\u00e0 arraconant o fent desapar\u00e8ixer aquesta diversitat. l'any 2016, la comissi\u00f3 permanent per la llengua a sabadell va impulsar la campanya per la salut del catal\u00e0, compartim les nostres paraules, la qual va tenir la finalitat de donar a con\u00e8ixer als ciutadans les paraules aut\u00f2ctones de sabadell per tal d'afavorir la reintroducci\u00f3 en el l\u00e8xic quotidi\u00e0. posteriorment, durant la temporada 2016-17, r\u00e0dio sabadell va dedicar un espai a c\u00e0rrec de david vila i ros, titulat ciutat de paraules, on s'explicava un mot amb origen sabadellenc amb la intenci\u00f3 que els oients el fessin servir. una vintena d'aquests mots i frases fetes han estat recopilats en un llibre que duu el mateix t\u00edtol. alguns exemples del parlar propi de sabadell s\u00f3n els seg\u00fcents:\nxaix (brut)\nbadabadoc o pipiripip (rosella)\neixida (pati interior)\npetador (fuet)\nrodal (rodalia)\nesblanar (estovar, normalment referint-se a sabates noves)\namanidor (rebost)\nxurruca (blat de moro torrat)\nestrep (pega-dol\u00e7a)\ntall (segon plat del dinar)\n\n\n=== esports ===\nl'any 1992 va ser subseu ol\u00edmpica dels jocs ol\u00edmpics de barcelona'92.\nl'entitat esportiva m\u00e9s rellevant \u00e9s l'equip de futbol m\u00e9s representatiu de la ciutat el centre d'esports sabadell, que encara que actualment disputi a la 2a divisi\u00f3 b espanyola (3a categoria) t\u00e9 una important hist\u00f2ria al darrere. concretament el ce sabadell ha estat 14 temporades a 1a divisi\u00f3, 43 a 2a i fins i tot va participar en una edici\u00f3 de la copa de fires (actual copa de la uefa) i va jugar una final de la copa del rei.\naltres entitats esportives rellevants de la ciutat s\u00f3n el club nataci\u00f3 sabadell (cns), amb m\u00e9s de 35.000 socis, el cercle sabadell\u00e8s 1856, amb uns 4.000 socis i la uni\u00f3 excursionista de sabadell, amb gaireb\u00e9 3.000. un altre club important de la ciutat \u00e9s el club esportiu escola pia sabadell que destaca en l'\u00e0mbit del futbol sala i del b\u00e0squet. tot i aix\u00f2 en el b\u00e0squet el club m\u00e9s important de la ciutat \u00e9s la uni\u00f3 b\u00e0squet sabadell, que actualment disputa la leb-2, la tercera divisi\u00f3 de la lliga espanyola de b\u00e0squet.\nla ciutat tamb\u00e9 acull el tennis de taula sabadell, fundat al juliol de 2016  per exjugadors de superdivisi\u00f3 i divisi\u00f3 d'honor, entre ells m\u00f2nica weisz romero). el club neix com a escissi\u00f3 del club falcons de sabadell. t\u00e9 com a seu principal la sala emprius al barri de covadonga de sabadell.el 26 de setembre del 2010 es va inaugurar la pista coberta d'atletisme de catalunya, l'\u00fanic pavell\u00f3 esportiu d'atletisme d'aquestes caracter\u00edstiques de catalunya que compleix amb la normativa internacional d'atletisme, la qual cosa l'habilita com a seu de campionats i competicions d'alt nivell.l'any 2012 es va crear el club de rugbi de la ciutat, sabadell rugby club. un any despr\u00e9s, el mar\u00e7 del 2014 va ser refundat. actualment, el club disposa de dos equips s\u00e8niors: el mascul\u00ed i el femen\u00ed. l'equip mascul\u00ed, que ha participat durant 4 anys a la competici\u00f3 catalana, opta a lluitar aquest any 2018 per obtenir el t\u00edtol de campions de primera catalana. a m\u00e9s, enguany el club sabadellenc ha realitzat un acord amb el club de rugby sant quirze per tal de crear l'escola de rugbi del vall\u00e9s.\n\n\n=== festes locals ===\na la ciutat hi ha dos dies festius locals cada any.\n\ndilluns despr\u00e9s del segon diumenge de maig: aplec de la salut\ncap de setmana despr\u00e9s del primer divendres de setembre: festa major. s'hi balla el ball del rodet i el ball de la bola tamb\u00e9 es fa el \u00abball de gegants\u00bb, \u00abel despertar de festa major\u00bb i des del darrer any \u00abel gran ball de tots els gegants de sabadell\u00bb.\n\n\n== infraestructures i transport ==\n\n\n=== carretera ===\nper l'oest, sabadell connecta amb l'autopista c-58 en 3 punts diferents. aquesta autopista comunica la ciutat tant amb terrassa i manresa com amb barcelona. travessa tota la ciutat la n-150 (carretera de barcelona entre l'entrada sud i la ronda ponent i carretera de terrassa entre la ronda de ponent i la sortida/entrada nord), antigament usada per anar a barcelona, i que avui dia connecta en un sentit amb terrassa i per l'altre amb barber\u00e0 i cerdanyola. a l'est, hi ha la c-155, que connecta amb granollers. al sud-est, hi ha la carretera b-140, que comunica amb santa perp\u00e8tua de mogoda. al nord-est, hi ha la carretera de prats de llu\u00e7an\u00e8s (b-124), que connecta amb castellar del vall\u00e8s. al nord hi trobem la carretera de matadepera (bv-1248), que comunica amb aquesta poblaci\u00f3.\npel que fa a les rondes de la ciutat, actualment disposa de la ronda oest (c-58c), que connecta la c-58 amb la carretera de matadepera (bv-1248) per l'oest del nucli urb\u00e0, entre els barris de castellarnau i can llong. tamb\u00e9 est\u00e0 previst l'arribada del quart cintur\u00f3 (b-40), que far\u00e0 de ronda nord, connectant l'actual ronda oest amb la carretera de castellar.\n\n\n=== tren ===\na sabadell hi arriba la l\u00ednia s2 dels ferrocarrils de la generalitat de catalunya (fgc), que comunica la ciutat amb barcelona a trav\u00e9s de sant cugat del vall\u00e8s i t\u00e9 a sabadell cinc estacions en funcionament: can feu | gr\u00e0cia (entre els barris de can feu i gr\u00e0cia), sabadell pla\u00e7a major (al barri del centre, a la pla\u00e7a major), la creu alta (al barri de la creu alta, a la pla\u00e7a de la creu alta), sabadell nord amb connexi\u00f3 amb rodalies de catalunya (r4 i r12) (a la emblem\u00e0tica pla\u00e7a d'espanya) i sabadell parc del nord, fi de l\u00ednia (entre els barris de sant juli\u00e0, can deu i la plana del pintor). les dues primeres estacions van ser inaugurades el 12 de setembre del 2016, i substitueixen les antigues sabadell-estaci\u00f3 i sabadell-rambla. les tres \u00faltimes es van inaugurar el 20 de juliol de 2017. en un futur s\u00b4ampliar\u00e0 la l\u00ednia fins el pla de la bruguera i castellar del vall\u00e8s.\na la ciutat tamb\u00e9 hi arriba la l\u00ednia r4 (st.vicen\u00e7 de calders - manresa) de rodalies de barcelona i la l\u00ednia r12 (l\u00b4hosp. de llobregat - lleida pirineus) de regionals. adif disposa de tres estacions, sabadell sud, sabadell centre (correspond\u00e8ncia amb l'estaci\u00f3 d'autobusos), sabadell nord (correspond\u00e8ncia amb la l\u00ednia s2 d'fgc) i abans de l\u00b4any 2025 la nova estaci\u00f3 de sabadell-can llong. tot el tra\u00e7at va ser soterrat durant els anys setanta per donar lloc a la gran via. tant sabadell centre com sabadell nord s\u00f3n soterrades i sabadell sud est\u00e0 mig soterrada. en un futur es preveu que les quatre estacions tinguin correspond\u00e8ncia amb la l\u00ednia r9 o l\u00ednia orbital ferrovi\u00e0ria (vilanova i la geltr\u00fa - matar\u00f3).\n\n\n=== aeroport ===\nsabadell disposa d'un aeroport destinat a l'aviaci\u00f3 general (vols no regulars ni comercials), a la formaci\u00f3 de pilots, serveis d'aerotaxi i publicitat amb volum d'unes 35.000 operacions anuals. actualment \u00e9s propietat d'aena, tot i que el govern de la generalitat en reclama el trasp\u00e0s.\n\n\n=== autob\u00fas interurb\u00e0 ===\nes pot arribar a sabadell amb les diferents l\u00ednies de bus interurb\u00e0 que donen servei a la ciutat:\nl\u00ednies d'alta capacitat\n\nl\u00ednia a1: sabadell (can deu) - barcelonal\u00ednies interurbanes per tram urb\u00e0\n\nl\u00ednia b1: sabadell (avinguda paraires) - badia\nl\u00ednia b2: sabadell (avinguda paraires) - ripollet\nl\u00ednia b3: sabadell (pla\u00e7a del mestre planas) - matadepera\nl\u00ednia b5: sabadell (avinguda paraires) - ripollet (directe)l\u00ednies interurbanes\n\nl\u00ednia c1: sabadell (estaci\u00f3 centre, pl. clara campoamor) - castellar\nl\u00ednia c2: sabadell (estaci\u00f3 centre, pl. clara campoamor) - martorell\nl\u00ednia c3: sabadell (estaci\u00f3 centre, pl. clara campoamor) - sant lloren\u00e7 savall\nl\u00ednia c5: sabadell (estaci\u00f3 centre, pl. clara campoamor) - terrassa\nl\u00ednia c7: sabadell (can rull) - castellbisball\u00ednies expr\u00e9s (xarxa expr\u00e9s.cat)\n\nl\u00ednia e1: barcelona - sabadell (directe)\nl\u00ednia e13: matar\u00f3 - granollers - sabadelll\u00ednies operades per sagal\u00e9s\n\nl\u00ednia 230: sabadell - caldes de montbui\nl\u00ednia 231: sabadell - caldes de montbui (per palau-solit\u00e0 i plegamans)\nl\u00ednia 232: sabadell - poliny\u00e0\nl\u00ednia 233: sabadell - palau-solit\u00e0 i plegamans\nl\u00ednia 234: sabadell - poliny\u00e0 - sentmenat - caldes de montbui - palau-solit\u00e0 i plegamans\nl\u00ednia 360: sabadell - mollet del vall\u00e8s - badalona (per tiana i montgat)\nl\u00ednia 361: sabadell - sant fost (per mollet del vall\u00e8s)\nl\u00ednia 362: sabadell - mollet del vall\u00e8s - badalonal\u00ednies interurbanes nocturnes\n\nl\u00ednia n61: sabadell - terrassa - barcelona\nl\u00ednia n64: sabadell - terrassa - barcelona\nl\u00ednia n65: castellar del vall\u00e8s - sabadell - terrassa - barcelona\n\n\n=== autob\u00fas urb\u00e0 ===\nla ciutat compta amb 17 l\u00ednies de feiners lectius, 16 de feiners no lectius, 13 de dissabtes, 6 de diumenges i festius i 7 de diumenges i festius d'estiu operades per la cooperativa transports urbans de sabadell s.c.c.l., que fou fundada el desembre de 1980, en forma de cooperativa.l\u00ednies que circulen els dies laborables:\n* l\u00ednia 1: can deu - estaci\u00f3 sud\n* l\u00ednia 2: can deu - creu de barber\u00e1\n* l\u00ednia 3: can deu - la rom\u00e0nica\n* l\u00ednia 4: la roureda - can roqueta - el poblenou\n* l\u00ednia 5: can rull - les termes\n* l\u00ednia 7: castellarnau - can puiggener\n* l\u00ednia 8: la roureda - estaci\u00f3 sud\n* l\u00ednia 44: cifuentes - el poblenou\n* l\u00ednia 55: can llong - les termes\n* l\u00ednia 10: sant juli\u00e0 - pla\u00e7a picasso\n* l\u00ednia 11: castellarnau - sant pau de riu sec\n* l\u00ednia 11 expr\u00e9s: avinguda de la pau - pla\u00e7a d'espanya\n* l\u00ednia 12: sabadell centre - sant quirze\n* l\u00ednia 14: parc taul\u00ed - can roqueta\n* l\u00ednia 15: la bassa de sant oleguer - centre \n* l\u00ednia 23: cifuentes - san bernat - taul\u00ed - la salut - el poblenou - can roqueta\n* l\u00ednia 80: la plana del pintor - pla\u00e7a picasso\n\nels dies feiners no circulen les l\u00ednies anteriors sin\u00f3 circulen les seg\u00fcents:\n\n* l\u00ednia f1: can deu - estaci\u00f3 sud \n* l\u00ednia f2: sant juli\u00e0 - la creu de barber\u00e0\n* l\u00ednia f3: can deu - la rom\u00e0nica\n* l\u00ednia f4: la roureda - el poblenou\n* l\u00ednia f5: castellarnau - les termes\n* l\u00ednia f6: pl. catalunya - sant pau de riu-sec (nom\u00e9s els festius comercials)\n* l\u00ednia f15: la bassa de sant oleguer - centre (nom\u00e9s els festius d'estiu)\nla ciutat compta amb 17 l\u00ednies de feiners lectius, 16 de feiners no lectius, 13 de dissabtes, 6 de diumenges i festius i 7 de diumenges i festius d'estiu operades per la cooperativa transports urbans de sabadell s.c.c.l., que fou fundada el desembre de 1980, en forma de cooperativa.xarxa de feiners\n\n\n== fills il\u00b7lustres ==\n\nagn\u00e8s armengol i altay\u00f3 (1852-1932), escriptora i poetessa.\nteresa claramunt i creus (1862-1931), dirigent obrera i sindicalista.\nmiquel carreras i costajuss\u00e0 (1905-1938), escriptor i historiador.\nmiquel crusafont i pair\u00f3 (1910-1983), paleont\u00f2leg.\nfeliu formosa i torres (1934), traductor, poeta i home de teatre.\nfrancesc garriga i barata (1932-2015), escriptor.\nmateu morral roca (1880-1906), anarquista responsable de l'atemptat contra alfons xiii.\njoan oliver i sallar\u00e8s, pere quart (1899-1986), escriptor i poeta.\nteresa rebull (1919-2015), cantautora.\nfrancesc trabal i benessat (1899-1957), escriptor.\npere turull i sallent  (1796-1869), industrial i pol\u00edtic.\npau vila i dinar\u00e8s (1881-1980), ge\u00f2graf.\njoan vilacasas (1920-2007), pintor i escriptor.\nxavier vinader i s\u00e1nchez (1947-2015), periodista.\n\n\n== refer\u00e8ncies ==\n\n\n== enlla\u00e7os externs ==\n\npobles de catalunya guia del patrimoni historicoart\u00edstic de sabadell"