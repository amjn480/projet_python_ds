"eukaryoter (eukaryota) \u00e4r en av de tre dom\u00e4ner som organismer delas in i enligt modern systematik. en eukaryot \u00e4r alla celler eller organismer med en definierad cellk\u00e4rna. den eukaryotiska cellen har ett tunt lager membran vilket kretsar kring cellk\u00e4rnan och separerar den fr\u00e5n cytoplasman. cellk\u00e4rnan inneh\u00e5ller organismens dna (arvsmassa) organiserade i kromosomer.eukaryoter omfattar traditionellt rikena djur, v\u00e4xter, svampar, samt protister, vilket i sj\u00e4lva verket \u00e4r en samlingskategori f\u00f6r eukaryoter som ej passar in i \u00f6vriga riken. eukaryoterna kontrasteras mot prokaryoterna (bakterier och ark\u00e9er), vilka saknar cellk\u00e4rna och andra komplexa cellstrukturer. virus \u00e4r biologiska enheter som parasiterar p\u00e5 celler och faller utanf\u00f6r denna klassifikation.[k\u00e4lla beh\u00f6vs]ordet \u00e4r bildat av grekiskans \u03b5\u1f56 (eu, \u2019god\u2019, \u2019\u00e4kta\u2019) och \u03ba\u03ac\u03c1\u03c5\u03bf\u03bd (karyon, \u2019n\u00f6t\u2019, \u2019k\u00e4rna\u2019) vilket syftar p\u00e5 cellk\u00e4rnan.[k\u00e4lla beh\u00f6vs]\n\n\n== ursprung ==\nde \u00e4ldsta fossilen av eukaryoter \u00e4r 1,8\u20131,9 miljarder \u00e5r gamla och har hittats i kina, och rimligtvis ligger eukaryoternas ursprung ytterligare n\u00e5got l\u00e4ngre tillbaka i tiden, kanske s\u00e5 mycket som tre miljarder \u00e5r sedan.\n\ndet finns flera olika hypoteser om exakt hur den eukaryota cellen f\u00f6rst utvecklades.  inslag av endosymbios, det vill s\u00e4ga att flera olika bakterier gick ihop till en gemensam cell, \u00e4r ett framtr\u00e4dande inslag i de flesta hypoteser; se endosymbiontteorin. vad g\u00e4ller mitokondrier och kloroplaster \u00e4r endosymbiosen v\u00e4lbelagd och det har i b\u00e5da fallen g\u00e5tt att identifiera, vilken bakterie som inkorporerats (\u03b1-proteobakterier respektive cyanobakterier).  vad g\u00e4ller cellk\u00e4rnan \u00e4r os\u00e4kerheten stor och ingen hypotes \u00e4r allm\u00e4nt accepterad. ett endosymbiotiskt ursprung f\u00f6r cellk\u00e4rnan utg\u00e5r fr\u00e5n en prokaryot, vars cellmembran veckas in\u00e5t till dess att det omslutit arvsmassan och bildat k\u00e4rnmembran och endoplasmatiskt n\u00e4tverk. andra prokaryota bakterier med effektiv energiproduktion och cyanobakterier med fotosyntes tr\u00e4nger in i cellen och drar med sig lite av cellmembranet, vilket f\u00f6rklarar att mitokondrien och kloroplasten har dubbla membran. mitokondrien, ribosomen och andra organeller b\u00f6rjade fungera tillsammans. b\u00e5de mitokondrien och kloroplasten har egen arvsmassa och kopieras sj\u00e4lvst\u00e4ndigt.\neukaryoter utvecklade meios, sexuell reproduktion, f\u00f6r cirka 1,2 miljarder \u00e5r sedan, och det var d\u00e5 evolutionstakten exploderade.[k\u00e4lla beh\u00f6vs]\n\n\n== systematik ==\ndom\u00e4nen eukaryoter (eukaryota) har traditionellt indelats i fyra riken (med prokaryoterna i ett eget rike):\n\ndjur (animalia)\nsvampar (fungi) r\u00e4knas numera till ett eget rike.\nv\u00e4xter (plantae); ormbunkar och mossor \u00e4r kvar i v\u00e4xtriket tillsammans med blomv\u00e4xter och barrtr\u00e4d.\nprotister (protista)denna indelning \u00e4r dock f\u00f6r\u00e5ldrad, och motsvarar inte de faktiska sl\u00e4ktskapsf\u00f6rh\u00e5llandena. senare arbete, fr\u00e4mst med dna-data, pekar snarare p\u00e5 en indelning i fem supergrupper \u00e4ven om alla detaljer mellan och inom grupperna inte \u00e4r helt klarlagda:\nd\u00e4rut\u00f6ver har det f\u00f6reslagits att eukaryoter kan klassificeras i tv\u00e5 st\u00f6rre grupper, unikonta och bikonta, som h\u00e4rstammar fr\u00e5n organismer med en respektive tv\u00e5 flageller.  i det h\u00e4r systemet \u00e4r ophistokonter och am\u00f6bor (amoebozoa) unikonter, och resten \u00e4r bikonter.\n\n\n== referenser =="