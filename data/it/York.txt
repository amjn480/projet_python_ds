"york (afi: [\u02c8j\u0254\u02d0k]) \u00e8 una citt\u00e0 del regno unito nella contea inglese del north yorkshire.\nnota per la sua cattedrale, \u00e8 il capoluogo storico e culturale dell'ex contea dello yorkshire, e sorge alla confluenza dei fiumi ouse e foss.\nfondata dai romani nel 71 d.c. con il nome di eburacum, divenne capitale della provincia imperiale della britannia inferiore e, a seguire, dei regni di northumbria e j\u00f3rv\u00edk.\nfu anche la citt\u00e0 dove morirono due imperatori romani: settimio severo nel 211 d.c. e costanzo cloro nel 306 d.c.\nnel xix secolo york divenne un noto scambio ferroviario nonch\u00e9 centro confetturiero.\n\u00e8 sede dell'omonima universit\u00e0 istituita nel 1963.\nstoricamente capoluogo dello yorkshire, perse tale funzione dopo la ristrutturazione amministrativa avvenuta nel regno unito a inizio anni settanta, a seguito della quale la contea fu scissa nel 1974 in quattro territori autonomi.\nyork presenta diverse attrazioni storiche e turistiche tra le pi\u00f9 rilevanti delle quali figurano la cattedrale di york e il castello di york.\ndal 1996 la citt\u00e0 di york si \u00e8 ampliata estendendosi su un territorio molto al di fuori degli originali confini comunali.\n\n\n== geografia fisica ==\n\n\n=== territorio ===\n\nla citt\u00e0 si trova a 21 miglia (34 km) da leeds.\nyork si trova nella vale of york, una zona pianeggiante di terra fertile coltivabile che confina con i monti pennini, le north york moors e le basse colline delle yorkshire wolds.\nall'epoca dei romani, la citt\u00e0 fu costruita alla confluenza dei fiumi ouse e foss su una morena dell'ultima era glaciale.\nla citt\u00e0 \u00e8 stata per anni minacciata dalle inondazioni del fiume ouse sino al 2015 quando sono stati realizzati dei grandi lavori di potenziamento degli argini del fiume per evitare straripamenti improvvisi. la citt\u00e0 era infatti reduce dalla terribile inondazione del novembre del 2000 quando, nella peggior inondazione degli ultimi 375 anni, pi\u00f9 di 300 case vennero danneggiate dall'acqua del fiume. nel dicembre del 2015 una nuova inondazione caus\u00f2 ancora pi\u00f9 danni della precedente. l'estremo impatto di questa sciagura port\u00f2 sul posto addirittura l'allora primo ministro david cameron. per questo motivo il consiglio comunale della citt\u00e0 ha votato per la realizzazione di costose opere murarie in grado di arginare questa problematica, bloccando e convogliando altrove le acque in caso di emergenza.\n\n\n=== clima ===\nyork ha un clima temperato con quattro stagioni tra loro distinte. come nel resto della valle di york il clima cittadino \u00e8 pi\u00f9 secco e caldo del resto della regione dello yorkshire per la pi\u00f9 bassa altitudine della collocazione della citt\u00e0 di york in cui ci sono gelate, nebbia e freddo durante gli inverni, ma una primavera e un'estate molto anticipate per l'area. la neve solitamente si concentra nel periodo invernale da dicembre sino ad aprile, ma spesso si presenta mista ad acqua. da maggio a luglio, york ha molte giornate soleggiate con quasi sei ore al giorno di sole costante. le temperature pi\u00f9 estreme sono state registrate tra il 1998 e il 2010 dall'universit\u00e0 di york con un picco massimo di 34,5 \u00b0c (17 luglio 2006) e un picco minimo \u221216,3 \u00b0c (6 dicembre 2010). la pioggia massima registrata in un sol giorno \u00e8 stata di 88,4 mm.\n\n\n== storia ==\n\n\n=== epoca romana ===\n\nfu fondata dal governatore romano di britannia, quinto petilio ceriale, intorno al 71 d.c. con il nome di eboracum o eburacum, latinizzazione di un precedente brittonico ebur\u0101kon (da eburos, \"tasso\"), allo scopo di avere uno stabile caposaldo che permettesse di non interrompere i rifornimenti delle legioni che allora avanzavano verso nord per incorporare i territori dei briganti e dovevano consolidare la conquista dell'isola, iniziata sotto l'imperatore claudio.\nben presto la citt\u00e0 acquist\u00f2 un'importanza non solo militare, e la sua posizione strategica fu sfruttata anche per motivi commerciali, causando un rapido aumento della popolazione stanziata.\ncon il ritiro delle legioni dalla britannia a partire dagli inizi del v secolo, york si trov\u00f2 alla merc\u00e9 delle scorrerie che il vallo di adriano non poteva pi\u00f9 trattenere, york fu l'ultima meta di settimio severo (imperatore di roma di origine africana) che avvenne nel 211 d.c., lasciando l'impero romano nelle mani dei suoi figli, caracalla e geta.\n\n\n=== epoca medievale ===\ncon la fine del periodo romano la citt\u00e0 fu abbandonata dai locali, per essere distrutta, rifondata e ripopolata dagli anglosassoni. in lingua anglosassone l'insediamento fu rinominata eoforwic o eoferwic (letteralmente il \"villaggio\", -wic, odierno -wich, \"dei tassi\", eofor, anglicizzazione del termine brittonico), mentre sotto il danelaw (colonizzazione danese della northumbria) il nome fu reso in norreno j\u00f3rv\u00edk. questo si contrasse poi nella forma attuale york.\ndal mare vennero poi in successione gli juti e gli angli che fondarono, intorno al 500, il regno di northumbria che si tenne indipendente dalla parte dell'isola conquistata dagli stessi sassoni stanziati nel sud. nel 627 il sovrano della northumbria, edvino di deira, si convert\u00ec al cristianesimo e fu battezzato il giorno di pasqua.\n\n\n==== arcidiocesi di york ====\n\nla diocesi di york \u00e8 una delle pi\u00f9 antiche della britannia romana, una delle poche attestate precedentemente alle invasioni anglosassoni che praticavano il paganesimo germanico. un vescovo era presente gi\u00e0 nel 314. intorno ai primi del 700 la citt\u00e0 fu elevata ad arcivescovado, uno degli unici due presenti sull'isola.in questo periodo, grazie agli sforzi degli arcivescovi locali, york fu sede di un importante centro di studi, del quale alcuino fu il rappresentante pi\u00f9 notevole.\nfu quindi conquistata dai vichinghi danesi intorno all'anno 866, che la elessero capitale del regno di j\u00f3rv\u00edk, a maggioranza pagano. questa volta tuttavia, almeno in una citt\u00e0 arcivescovile come york, le basi cristiane sopravvissero: furono proprio gli anglosassoni, da due secoli convertitisi al cattolicesimo, a preservarlo.\nin seguito alla conquista normanna dell'inghilterra, york parve leggermente decadere.\n\n\n=== gli york ===\nuna rifioritura della citt\u00e0 si ebbe solo a partire dal xii secolo, quando essa era gi\u00e0 possesso della corona, e tale benessere continuer\u00e0 per tutta l'epoca medievale.\nanzi, il casato di york, con il duca riccardo arriver\u00e0 addirittura a disputare la corona d'inghilterra al casato dei lancaster in quella che \u00e8 conosciuta come la guerra delle due rose (1455-1485).\n\n\n=== et\u00e0 moderna ===\n\nla caduta della dinastia degli york coincider\u00e0 con un periodo di decadenza per la stessa citt\u00e0 che vedr\u00e0 contrarre la propria importanza politica ed economica fino alla met\u00e0 del seicento quando, terminata l'esperienza repubblicana seguita alla rivoluzione inglese di oliver cromwell, york sar\u00e0 di nuovo favorita dai regnanti inglesi, grazie anche alla fedelt\u00e0 dimostrata alla corona durante il breve periodo repubblicano terminato nel 1658. intorno alla fine del xvii secolo, york diventer\u00e0 la terza citt\u00e0 del regno dopo londra e norwich.\n\n\n=== et\u00e0 contemporanea ===\ni secoli successivi fino alla rivoluzione industriale del xix secolo saranno caratterizzati da profonde trasformazioni urbanistiche della citt\u00e0 che vedr\u00e0 nascere numerosi edifici industriali al posto dei quartieri medievali. tuttavia, nei tempi moderni e fino ad oggi, york sar\u00e0 sempre pi\u00f9 reputata per la sua importanza storica e culturale che per quella economica in senso stretto, cosa che ha consentito di salvare una parte del centro storico medievale.\n\n\n== monumenti e luoghi d'interesse ==\n\nla cattedrale di york \u00e8 la pi\u00f9 grande cattedrale gotica del nord europa e domina l'intera citt\u00e0 di york.il castello di york, complesso di edifici che vanno dalla torre medievale di clifford fino all'ingresso del xx secolo del york castle museum (una ex prigione), \u00e8 oggi perlopi\u00f9 scomparso ma conserva antiche vestigia del passato della citt\u00e0, in particolare della fiorente et\u00e0 medievale.\n\n\n=== siti archeologici ===\ndal 1972 \u00e8 attiva l'organizzazione york archaeological trust, con la finalit\u00e0 di ricostruire la topografia preurbana, il graduale processo di sviluppo, e di far riemergere una serie di costruzioni significative.\nper quanto riguarda il periodo di dominazione romana, sono state scoperte, tra gli altri, due siti di terme, uno pubblico, luogo principale di socializzazione e una riservata al personale militare, sotto la roman bath public house, e una zona industriale che produceva ceramica e laterizi e magazzini per i cereali.\nanche l'epoca anglo-scandinava ha lasciato considerevoli tracce, quali un innalzamento delle mura della citt\u00e0, un nuovo ponte, laboratori di lavorazione del cuoio, del legno, del vetro, del bronzo, di indumenti e calzature. numerosi erano i commerci e i mestieri, quali l'orefice produttore non solo di perline ma anche di monete.\nfacendo un altro salto in avanti, e soffermandosi su un altro strato archeologico risalente al xiv secolo, \u00e8 stato possibile notare un miglioramento delle condizioni di igiene e di pulizia rispetto all'epoca vichinga, oltre allo sviluppo delle attivit\u00e0 umane, identificabili grazie alla presenza di una fonderia, comprendente una fornace e un deposito per combustibile, e alla scoperta di varie officine.\n\n\n== societ\u00e0 ==\n\n\n=== evoluzione demografica ===\n\nl'area urbana di york, nel 2001, aveva una popolazione di 137 505 abitanti, 66 142 maschi e 71 363 femmine . la popolazione dell'area urbana \u00e8 aumentata fino a 153 717 nel censimento del regno unito 2011.\nanche nel censimento del regno unito del 2001, la citt\u00e0 di york aveva una popolazione totale di 181 094 di cui 93 957 erano donne e 87 137 erano maschi. delle 76 920 famiglie a york, 36,0% erano coppie di sposi conviventi, 31,3% erano single, 8,7% erano coppie conviventi e 8,0% erano genitori senza figli.\nla tabella di seguito riportata la variazione di popolazione dal 1801.\n\n\n=== religione ===\n\nil cristianesimo \u00e8 la religione pi\u00f9 diffusa a york, con il 59,5% dei residenti dichiaratisi tale nel 2011. segue poi la percentuale di atei e poi le altre principali religioni diffuse sulle isole britanniche in linea con le percentuali nazionali, ma con un piccolo gruppo di persone definitesi \"non credenti\".\nvi sono 33 chiese anglicane attive a york, la cui sede principale \u00e8 costituita dalla chiesa madre dove si trova l'arcivescovo di york, la york minster, che \u00e8 anche sede amministrativa della provincia settentrionale della chiesa d'inghilterra e della diocesi anglicana di york.per quanto riguarda la chiesa cattolica, york fa parte della diocesi di middlesbrough, conta otto chiese cattoliche e alcuni ordini religiosi cattolici.\nla citt\u00e0 di york ospita anche una moschea e dispone di un proprio centro di cultura islamica locale. sono presenti anche diversi centri buddisti.\n\n\n== economia ==\nl'economia di york \u00e8 basata essenzialmente sul settore terziario, che nel 2000 era responsabile dell'88,7% degli impieghi in citt\u00e0. le industrie di questa categoria comprendono industrie nel campo della sanit\u00e0, dell'educazione, della finanza, della tecnologia, dell'informazione e del turismo che da solo occupa il 10,7% dei lavoratori della citt\u00e0. il turismo nel tempo \u00e8 divenuto un elemento sempre pi\u00f9 importante dell'economia cittadina dal momento che la citt\u00e0 offre moltissime iniziative culturali e attrazioni storiche, tra cui la pi\u00f9 importante \u00e8 certamente la york minster. destinazione di vacanze, york \u00e8 la 6\u00aa citt\u00e0 pi\u00f9 visitata dell'inghilterra da turisti inglesi e la 13\u00aa pi\u00f9 visitata da turisti stranieri.i disoccupati di york sono attestati al 4,2% nel 2008 rispetto al regno unito che conta una percentuale nazionale del 5,3%. il solo comune di york ha 7 500 impiegati. pi\u00f9 di 2 000 persone sono impiegate tra aviva (ex norwich union life), network rail, northern, york hospitals nhs trust e universit\u00e0 di york. altri centri di occupazione sono la british telecom, cpp group, nestl\u00e9, nfu mutual e la compagnia ferroviaria.\na met\u00e0 degli anni '50 la prosperit\u00e0 cittadina era basata sull'industria del cioccolato e sulle ferrovie locali. questa posizione \u00e8 proseguita sino agli anni '80 del novecento. gran parte delle industrie dipendenti dalle ferrovie (anche la asea brown boveri o abb al tempo della chiusura) hanno abbandonato le loro originarie postazioni. york \u00e8 il quartier general della nestl\u00e9 york (gi\u00e0 nestl\u00e9 rowntrees) e sede della kitkat e della yorkie. la fabbrica di cioccolato terry's, produttrice della famosa chocolate orange, aveva sede in citt\u00e0 ma chiuse il 30 settembre 2005, quando la produzione venne trasferita, su indicazioni della kraft foods che nel frattempo ne era divenuta proprietaria, in polonia.\n\nil sito, dopo la chiusura delle industrie dipendenti dalle ferrovie, ha iniziato a sviluppare diversi uffici. l'economia di york si \u00e8 sviluppata nelle aree delle scienze, della tecnologia e delle industrie creative. la citt\u00e0 \u00e8 stata dichiarata infatti citt\u00e0 nazionale delle scienze con la creazione di un parco scientifico presso la sede dell'universit\u00e0 di york.\n\n\n=== servizi pubblici ===\nle prime forze di sicurezza cittadine vennero approvate a york tramite il municipal corporations act 1835. il 1\u00ba giugno 1968 tali forze vennero amalgamate a quelle dell'east riding of yorkshire e del north riding of yorkshire a formare la york and north east yorkshire police.\nla citt\u00e0 dispone di una sede locale dei vigili del fuoco nel quartiere di northallerton.\nil primo ospedale della citt\u00e0, lo york county hospital, apr\u00ec le porte nel 1740 nel quartiere di monkgate, fondato con una sottoscrizione pubblica. venne chiuso nel 1976 quando fu rimpiazzato dall'attuale york hospital, che nell'aprile del 2007 ha ottenuto lo status di fondazione. esso \u00e8 in grado di ospitare 524 pazienti oltre a disporre di 127 letti speciali.la yorkshire ambulance service nhs trust \u00e8 stata costituita il 1\u00ba luglio 2006 unendo la south yorkshire ambulance service, la west yorkshire metropolitan ambulance service e la north and east yorkshire parts of tees, east and north yorkshire ambulance service per provvedere al trasporto ospedaliero dei pazienti. vi sono inoltre diverse cliniche private.\nnel 1794 la citt\u00e0 apr\u00ec la propria prima biblioteca pubblica. nel 1893 venne costruita la nuova sede della york library in occasione del giubileo della regina vittoria. la biblioteca si trovava su clifford street, ma venne rimpiazzata da una nuova struttura pi\u00f9 adatta alle nuove esigenze eretta a museum street nel 1927 dove ancora oggi la biblioteca \u00e8 ospitata.\n\n\n=== turismo ===\nla citt\u00e0 di york, in virt\u00f9 delle sue antiche origini e dell'importante ruolo rivestito in passato, offre numerose attrazioni turistiche.\n\n(the) shambles: antica strada medioevale risalente al xiv secolo con tipiche case a graticcio. il nome deriva dai macellai che, in passato, caratterizzavano la via; il termine shambles indica le macellerie all'aperto. scomparsi i macellai, lungo la via si possono trovare molte botteghe di artigianato e negozi per i turisti;\ncastello di york\n\n\n== amministrazione ==\n\n\n=== costituenti parlamentari ===\ndal 1997 al 2010 la parte centrale del distretto era compresa nella costituente citt\u00e0 di york, mentre il resto del territorio era diviso tra le costituenti di ryedale, selby, e valle di york.a seguito delle revisioni delle circoscrizioni elettorali nel north yorkshire, la boundary commission for england raccomand\u00f2 la creazione di due seggi per la citt\u00e0 di york, in tempo per le elezioni governative del 2010. queste sono le attuali york central, che comprende l'area urbana di york, e l'area circostante denominata york outer.la citt\u00e0 e l'intera area circostante fanno parte della circoscrizione elettorale dello yorkshire and the humber del parlamento europeo.\n\n\n=== governo locale ===\nyork \u00e8 una contea tradizionale dello yorkshire. il suo sindaco gode dello status di lord mayor dal 1370. york \u00e8 un antico borough, e venne riformato sulla base del municipal corporations act 1835 a costituire un municipal borough. ottenne lo status di county borough nel 1889, sulla base del local government act 1888, che tale rimase sino al 1974, quando sulla base del local government act 1972, divenne un non-metropolitan district della contea del north yorkshire, mantenendo comunque un proprio lord mayor, un proprio sceriffo.come risultato della riforma del governo locale del 1990, york riottenne il proprio status unitario oltre ad una revisione dei propri confini, acquisendo parte del territorio dei distretti di selby e harrogate, e pi\u00f9 della met\u00e0 della popolazione del distretto di ryedale.\nla citt\u00e0 dispone di un consiglio con 47 consiglieri. come risultato delle elezioni locali del 2015 i seggi dei laburisti si sono ridotti a 15, mentre i liberal democratici dispongono di 12 seggi. i conservatori hanno 14 seggi mentre i verdi ne hanno 4; gli indipendenti godono di 2 seggi.\n\n\n==== localit\u00e0 e parrocchie ====\nle localit\u00e0 del distretto includono, oltre al capoluogo:\n\nacaster malbis\nacomb\naskham bryan\naskham richard\nbishopthorpe\nbootham\ncawood\nclifton\ncopmanthorpe,\ncrockey hill\ndeighton\nderwenthorpe\ndringhouses\ndunnington\nelvington\nescrick\nfishergate\nfulford\nthe groves\nhaxby\nheslington\nhessay\nheworth\nholgate\nholtby\nhuntington\nkexby\nknapton\nlayerthorpe\nmiddlethorpe\nmoor end\nmurton\nnaburn\nnether poppleton\nnew earswick\nosbaldwick\nrawcliffe\nrufforth\nskelton\nstockton-on-the-forest\nstrensall\nsouth bank\nstamford bridge\ntang hall\ntowthorpe\nupper poppleton\nwest huntington\nwheldrake\nwigginton\nwoodthorpele parrocchie, che non coprono il centro della citt\u00e0, sono:\n\nacaster malbis\naskham bryan\naskham richard\nbishopthorpe\nclifton without\ncopmanthorpe\ndeighton\ndunnington\nearswick\nelvington\nfulford\nhaxby\nheslington\nhessay\nheworth without\nholtby\nhuntington\nkexby\nmurton\nnaburn\nnether poppleton\nnew earswick\nosbaldwick\nrawcliffe\nrufforth\nskelton\nstockton-on-the-forest\nstrensall\ntowthorpe\nupper poppleton\nwheldrake\nwigginton\n\n\n=== governo cerimoniale ===\nyork \u00e8 parte di una giurisdizione territoriale onorifica costituita dal ducato di york che \u00e8 presieduto dal principe andrea del regno unito, attuale duca di york.\n\n\n=== gemellaggi ===\n m\u00fcnster\n digione\n fanteakwa\n\n\n== citazioni ==\nla citt\u00e0 compare nei videogiochi resistance: fall of man e  assassin's creed: valhalla (con il nome di j\u00f2rvik). \nviene citata nel libro tempo della chiesa e tempo del mercante di jacques le goff, e nel libro jonathan strange & il signor norell\n\n\n== note ==\n\n\n== voci correlate ==\nabbazia di santa maria (york)\njorvik viking centre\nyork castle museum\nstazione di york\nnew york\n\n\n== altri progetti ==\n\n wikimedia commons contiene immagini o altri file su york\n wikivoyage contiene informazioni turistiche su york\n\n\n== collegamenti esterni ==\n\n(en) sito ufficiale, su york.gov.uk."