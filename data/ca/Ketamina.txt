"la ketamina, pols k, special k o simplement keta, \u00e9s una droga dissociativa amb potencial al\u00b7lucinogen, encara que t\u00e9 altres efectes subjectius, utilitzada originalment en medicina per les seves propietats analg\u00e8siques i, sobretot, anest\u00e8siques. actualment aquests usos s\u00f3n menys comuns en \u00e9ssers humans, per\u00f2 molt freq\u00fcents en veterin\u00e0ria, ja que s'aplica en procediments quir\u00fargics de diverses esp\u00e8cies animals. la forma farmac\u00e8utica acostuma a emprar una sal de la droga: el clorhidrat de ketamina. en els darrers anys s'ha propagat la seva administraci\u00f3 amb fins recreatius, i han sorgit fen\u00f2mens de desviament de la subst\u00e0ncia del circuit legal. s\u00f3n creixents els reports per ab\u00fas, amb quadres de toxicitat i mort per sobredosi, atribu\u00efbles en part a la infravaloraci\u00f3 de riscos per part dels consumidors. l'octubre del 2010 fou incl\u00f2s en la llista de subst\u00e0ncies psicotr\u00f2piques sota el conveni sobre subst\u00e0ncies psicotr\u00f2piques de viena del 21 de febrer de 1971.al carrer se la denomina, entre altres mots, \"pols k\", \"special k\" o \"keta\". es comercialitza sobretot als barris del nord de nova york, encara que actualment ha arribat arreu del m\u00f3n. les maneres d'administraci\u00f3 s\u00f3n diverses (fumada, esnifada o injectada, a elecci\u00f3 del consumidor). john c. lilly i david woodard (entre d\u2019altres) han escrit \u00e0mpliament sobre les seves pr\u00f2pies experi\u00e8ncies psicon\u00e0utiques amb la ketamina.\n\n\n== hist\u00f2ria ==\nla ketamina fou sintetitzada per primer cop a principis dels anys 50 pel professor de qu\u00edmica de la universitat estatal wayne (detroit,m\u00edchigan), calvin l. stevens, qui despr\u00e9s de diversos experiments i anys d'estudi, va aconseguir sintetitzar-ne els seus components.\nen un primer moment, els usos de la ketamina anaven destinats principalment a la sedaci\u00f3 o sacrificaci\u00f3 d'\u00e9ssers vius no humans. la majoria de professionals m\u00e8dics d'animals com els veterinaris la feien servir com a anest\u00e8sic per activitats quir\u00fargiques.\nels usos de ketamina en humans no comen\u00e7aren fins a l'any 1964, quan el dr. corssen l'administr\u00e0 a presoners voluntaris de la pres\u00f3 jackson (m\u00edchigan). els resultats determinaren que la ketamina provocava efectes analg\u00e8sics i al\u00b7lucin\u00f2gens si es consumia de manera no controlada. el dr. domino, company d'investigaci\u00f3 del dr. corssen, public\u00e0 un estudi cl\u00ednic en el que definia la ketamina com un tipus d'anest\u00e8sic dissociatiu. l'anest\u00e8sia dissociativa fou posteriorment descrita com la dissociaci\u00f3 electrofisiol\u00f2gica i funcional entre els sistemes talamocorticals i l\u00edmbics.\nel consum de ketamina va regular-se, amb pr\u00e8via prescripci\u00f3 m\u00e8dica, l'any 1969 en forma de clorhidrat. el nom que es feia servir era ketalar. l'any 1970 fou considerada apte pel consum hum\u00e0 per la \"united states food and drugs administration\" a causa de la seva efectivitat i seguretat. per aquests motius, fou tamb\u00e9 administrada als soldats ferits durant la guerra de vietnam.\nles propietats analg\u00e8siques de la mol\u00e8cula eren, en aquell moment, un argument important pel seu desenvolupament. no obstant, durant el mateix any, nombrosos cient\u00edfics advertiren sobre la necessitat d'injectar dosis no inferiors a 60 s per evitar aix\u00ed un in\u00fatil est\u00edmul durant l'emerg\u00e8ncia.\namb el temps, l'arribada de nous hipn\u00f2tics intravenosos com el propofol, la comercialitzaci\u00f3 com a droga pels suburbis de ciutats com nova york i les preocupacions sobre els possibles efectes psicod\u00e8lics de la ketamina provocaren una disminuci\u00f3 del seu \u00fas.\ntot i aix\u00ed, actualment l'inter\u00e9s per la ketamina contin\u00faa i en les societats m\u00e9s desenvolupades est\u00e0 tornant a adquirir un paper fonamental. pel que fa a les societats menys desenvolupades, des de la guerra de vietnam, el paper de la ketamina ha estat fonamental per a qualsevol tipus d'\u00fas quir\u00fargic, deixant d'aquesta manera en evid\u00e8ncia la seva import\u00e0ncia dins el m\u00f3n cl\u00ednic.\n\n\n== an\u00e0lisi qu\u00edmica ==\n\n\n=== estructura general ===\naquest hidroclorur de (rs)-2-(2-clorofenil)-2-(metilamina)ciclohexanona forma part d'un grup de mol\u00e8cules conegudes com a arilciclohexilamines. com b\u00e9 indica el seu nom, aquestes mol\u00e8cules estan formades normalment per un grup cilclohexilamina (constitu\u00eft per una cadena c\u00edclica de sis carbonis que s'uneixen a un grup amino) que s'uneix amb un anell ar\u00f2matic o fenil. tot i aix\u00f2, podem veure que la ketamina \u00e9s una mol\u00e8cula bastant diferent d'aquelles que conformen aquest grup.\npodem observar una ciclohexanona (l'anell sense enlla\u00e7os dobles) amb un grup enlla\u00e7at al segon carboni i un fenil (el qual t\u00e9 un \u00e0tom de clor al carboni dos) que tamb\u00e9 es troba enlla\u00e7at a aquest carboni de la cadena c\u00edclica principal. normalment, les mol\u00e8cules qu\u00edmiques del grup de les arylciclohexilamines no tenen una metilamina, sin\u00f3 que presenten un ciclohex\u00e0 que s'uneix amb la cadena principal mitjan\u00e7ant el grup amino.\n\n\n=== is\u00f2mers ===\naquesta droga presenta dos is\u00f2mers, els quals tenen una difer\u00e8ncia notable en la seva activitat qu\u00edmica, que s\u00f3n la s(+)ketamina i la r(-)ketamina. la primera d'aquestes \u00e9s la m\u00e9s activa de les dues, \u00e9ssent 4 vegades m\u00e9s activa (ja que presenta una major facilitat per interactuar amb el receptor nmda del neurotransmissor glutamat. la rotaci\u00f3 que determina aquesta diferenciaci\u00f3 ve donada per l'orientaci\u00f3 de la ciclohexanona principal i la conformaci\u00f3 d'aquesta.\n\n\n=== caracter\u00edstiques b\u00e0siques ===\npes molecular: 237,727 g/mol\npunt de fusi\u00f3: aproximadament 92,5\u00ba\nsolubilitat: f\u00e0cilment soluble en aigua i metanol, soluble en alcohol.\n\n\n== mecanisme d'acci\u00f3 ==\nla ketamina exerceix el seu efecte principal sobre el receptor glutamat\u00e8rgic nmda, actuant com un antagonista no-competitiu que causa un efecte anest\u00e8sic dissociatiu al bloquejar l'actuaci\u00f3 del glutamat com a agent excitador del sistema nervi\u00f3s. l'efecte dissociatiu de la ketamina es basa en la disgregaci\u00f3 funcional i electrofisiol\u00f2gica entre el sistema l\u00edmbic i el sistema talamocortical.\n\n\n== usos m\u00e8dics ==\nactualment la ketamina focalitza els seus usos en l'\u00e0mbit cl\u00ednic (en humans s'usa en operacions quir\u00fargiques menors, en trasplantaments de pell...). com ja s'ha comentat anteriorment, la ketamina actua principalment sobre el receptor glutamat\u00e8rgic nmda (obra tamb\u00e9 sobre els receptors mu i delta opioides), tot inhibint l'excitaci\u00f3 neuronal i la recaptaci\u00f3 de noradrenalina i serotonina (contribuci\u00f3 de l'efecte analg\u00e8sic).\ncom a conseq\u00fc\u00e8ncia directa, la subst\u00e0ncia es fonamenta principalment en els seus efectes anest\u00e8sics, i doncs \u00e9s generalment usada en anest\u00e8sia especialitzada en pacients pedi\u00e0trics, veterin\u00e0ria i medicina de campa\u00f1a. el fet que la ketamina tingui un perfil actiu basat en una relativa preservaci\u00f3 de la via a\u00e8ria, estabilitat hemodin\u00e0mica, reflexos de degluci\u00f3, tos i ventilaci\u00f3 espont\u00e0nia la converteix en un \u00f2ptim anest\u00e8sic en zones del m\u00f3n amb recursos de reanimaci\u00f3 limitats (no requereix de suplements el\u00e8ctrics o d'oxigen). a dosis baixes pot ser usada com anest\u00e8sic local o coanalg\u00e8sic (\u00e9s particularment efectiva en dolor neurop\u00e0tic).\nel gran \u00fas de la ketamina es recolza \u00e0dhuc en el seu immediat efecte antidepressiu. s\u00f3n ja diversos estudis els que corroboren el r\u00e0pid efecte antidepressiu associat a la ketamina en pacients amb depressi\u00f3 resistent (la majoria, d'altres amb trastorn de bipolaritat, efecte quantificat per les escales habituals). tot i la rapidesa efectiva del f\u00e0rmac contra la depressi\u00f3 (de minuts a poques hores despr\u00e9s una \u00fanica infusi\u00f3 de la subst\u00e0ncia), el resultat tendeix a l'esgotament a partir del tercer dia postadministraci\u00f3. encara avui s'est\u00e0 duent a terme investigaci\u00f3 i recerca de l'\u00fas de la ketamina en remeis d'altres discapacitats mentals com ara el toc i el tept. la subst\u00e0ncia \u00e9s altament efectiva en la reducci\u00f3 immediata de la tend\u00e8ncia su\u00efcida.la subst\u00e0ncia \u00e9s tamb\u00e9 de gran utilitat en tractaments de dolor cr\u00f2nic de varis or\u00edgens com ara en casos de fibromi\u00e0lgia o neur\u00e0lgia postherp\u00e8tica. \u00e9s adient, tamb\u00e9, per reduir el dolor postoperatori i les enormes dosis de m\u00f2rfics usades en tractaments d'accidents f\u00edsics o cremades.\nrecentment s'ha propost l'\u00fas de la ketamina en ter\u00e0pies psicod\u00e8liques fonamentades en la deshabituaci\u00f3 del consum d'estimulants varis (tant d'alcohol com d'opiacis diversos) per l'\u00f2ptim aboliment de la depend\u00e8ncia psicol\u00f2gica dels subjectes cap aquestes subst\u00e0ncies. el f\u00e0rmac s'administraria de manera pr\u00e8via a les sessions de ter\u00e0pia cognitiva actuant com a refor\u00e7 negatiu, \u00e9s a dir, induint una resposta instrumental que comporti la desaparici\u00f3 de l'est\u00edmul aversiu en concret i motivant el subjecte d'evitar el contacte amb el mateix. a banda d'atorgar una notable millora en l'efic\u00e0cia de prevenci\u00f3 de recaigudes en el consum d'agents addictius, la ketamina confereix un enorme avan\u00e7ament en aspectes com la personalitat, l'autoavaluaci\u00f3 emocional i la capacitat comunicativa interpersonal de determinats subjectes.\nla ketamina \u00e9s tamb\u00e9 present en l'\u00e0mbit d'investigaci\u00f3 cl\u00ednica. per inst\u00e0ncia, estudis varis entorn l'acoblament de la ketamina sobre el receptor glutamat\u00e8rgic nmda i la simptomatologia del f\u00e0rmac intueixen que les disfuncions per esquizofr\u00e8nia venen fortament lligades a la distribuci\u00f3 funcional del receptor nmda.\n\n\n== efectes cl\u00ednics ==\nel principal efecte d'inter\u00e8s pels usuaris \u00e9s la sensaci\u00f3 d'increment, instants despr\u00e9s de l'administraci\u00f3, de la velocitat de pensament i de la capacitat sensorial, de manera que els colors i els sons es perceben millor. a m\u00e9s a m\u00e9s, tamb\u00e9 s'han descrit sentiments de relaxaci\u00f3, felicitat extrema i incl\u00fas \u00e8xtasis.\nen dosis elevades, s'indueix a una dissociaci\u00f3 m\u00e9s severa, coneguda com a k-hole, en la qual el consumidor experimenta la sensaci\u00f3 de deslligar-se de la realitat viscuda, separant-se del propi cos. en aquest estat, el consumidor pateix una important reducci\u00f3 de la capacitat per moure's i coordinar-se.\ndes d'un punt de vista fisiol\u00f2gic, l'alt consum d'aquesta droga, pot provocar l'estimulaci\u00f3 del sistema cardiovascular, generant taquic\u00e0rdia, hipertensi\u00f3 i broncodilataci\u00f3. a m\u00e9s a m\u00e9s, s'originen canvis en la temperatura corporal del consumidor.\n\n\n== riscos de consum ==\nl'esmentada estimulaci\u00f3 del sistema cardiovascular, pot arribar a causar, en dosis elevades, una depressi\u00f3 respirat\u00f2ria i incl\u00fas una aturada card\u00edaca.\nd'altra banda, s'ha de tenir en compte, que per molt que en dosis baixes la ketamina tingui un efecte antidepressiu, en el moment que s'arribi a l'extrem i s'acabi fent un \u00fas continuu i descontrolat, pot acabar generant depressions.\nper molt que els casos de mort per sobredosis associats a la ketamina siguin realment baixos, s'ha de tenir en compte que el principal risc d'aquesta droga \u00e9s la distorsi\u00f3 de les percepcions visuals i auditives que produeix, car en aquest estat, on fins a un cert punt perd el control del seu propi cos, es poden donar molt m\u00e9s f\u00e0cilment situacions de risc i accidents pel consumidor.\ncom ja s'ha comentat anteriorment, durant el consum de ketamina s'experimenta una sensaci\u00f3 d'increment de la capacitat mental. si m\u00e9s no, s'ha pogut observar, que els consumidors cr\u00f2nics, experimenten d\u00e8ficits en flu\u00efdesa i aprenentatge verbal i velocitat de processament. a m\u00e9s a m\u00e9s, per molt que finalment acabin reduint i incl\u00fas aturant per complet el consum d'aquesta, \u00e9s molt probable que els d\u00e8ficits en mem\u00f2ria epis\u00f2dica i en capacitat d'atenci\u00f3 es mantinguin de manera prolongada.\nquant a la toxicitat d'aquesta droga, un consum cr\u00f2nic pot arribar a causar danys hep\u00e0tics, produint col\u00e8stasi i fibrosis hep\u00e0tica. a m\u00e9s a m\u00e9s, tamb\u00e9 s'han trobat notables casos de consumidors amb dolors al sistema genitourinari. aquests, es deuen a la destrucci\u00f3 de les cel\u00b7lules epitelials de la bufeta per part de la ketamina, que com a conseq\u00fc\u00e8ncia causen el seu deteriori i produeixen la sortida de la orina a la resta del cos. aquesta, s'acaba filtrant en teixits interns i originant inflamacions.\n\n\n== refer\u00e8ncies ==\n\n\n== enlla\u00e7os externs ==\n\u00abketamine advocacy network\u00bb (en angl\u00e8s). [consulta: 27 juliol 2014].\nhttp://www.merckmanuals.com/professional/lexicomp/ketamine.html arxivat 2011-03-09 a wayback machine.\nhttp://www.rxlist.com/ketamine-hydrochloride-drug.htm\nhttp://www.justice.gov/dea/druginfo/drug_data_sheets/ketamine.pdf arxivat 2013-05-12 a wayback machine.\nhttp://www.cesar.umd.edu/cesar/drugs/ketamine.asp arxivat 2013-11-12 a wayback machine.\nhttp://www.somnit.org/ca/substancies/ketamina.php\nhttps://journals.lww.com/ejanaesthesiology/fulltext/2017/09000/history_of_anaesthesia__the_ketamine_story___past,.2.aspx#r31-2 (en angl\u00e8s). [consulta: 11 octubre 2018]\nhttps://psicologiaymente.com/drogas/ketamina"