BMW serii 5 – samochód osobowy klasy wyższej produkowany pod niemiecką marką BMW od 1972 roku. Od 2023 roku jest produkowana ósma generacja modelu.


== Pierwsza generacja ==
BMW serii 5 I – zadebiutowało w 1972 roku jako pierwszy model BMW oznaczony cyfrą 5. Auto oznaczone kodem fabrycznym E12 wyprodukowano łącznie w 699 094 egzemplarzach.
Samochód produkowano z przeznaczeniem na rynek europejski, japoński oraz amerykański.


=== Rynek europejski ===


=== Rynek japoński ===


=== Rynek amerykański ===


=== Dane techniczne ===


== Druga generacja ==
BMW seria 5 II – zadebiutowało w 1980 roku jako druga generacja oznaczona kodem fabrycznym E28. Łącznie wyprodukowano 722 328 egzemplarzy modelu.
Produkcja modelu oznaczonego jako E28 trwała od 1980 roku do 1988 roku. Ta generacja mimo wyglądu upodabniającego ją do „starszej siostry”, generacji E12 modelu serii 5, została wyposażona w szereg zmian, jakie marka BMW poczyniła w zakresie jakości wykonania oraz wyposażenia. W skład tych zmian weszła między innymi redukcja masy pojazdu – E28 jest lżejsze od 60 do 90 kg (w zależności od wersji), w stosunku do swojej poprzedniczki. Najważniejszymi zmianami dotyczącymi silnika są przede wszystkim udoskonalone instalacje paliwowe oraz zapłonowe. Seria E28 przeszła także zmiany w zakresie poprawienia bezpieczeństwa podróżujących, zmieniając położenie zbiornika paliwa – został on ulokowany za tylną osią pojazdu.
Samochód produkowano z przeznaczeniem na rynek europejski, japoński, amerykański oraz południowoafrykański.


=== Rynek europejski ===


=== Rynek japoński ===


=== Rynek amerykański ===


=== Rynek południowoafrykański ===


=== Historia ===
1981 – rozpoczęcie produkcji modelu oznaczonego jako E28. Produkcja ruszyła w fabryce Dingolfing, w której w 1972 roku rozpoczęto produkcję pierwszej generacji serii 5 oznaczanej jako E12, której produkcję zakończono w 1981 roku wprowadzając wcześniej wspomnianą drugą serię oznaczaną jako E28.
1982 – zmiana wtrysku na LE Jetronic w modelach 520i (samochody z jednostką napędową o pojemności 2000 cm³).
1983 – wprowadzenie do produkcji nowego modelu e28 oznaczanego jako 525e (e – „eta”) o pojemności 2700 cm³, charakteryzującego się wysokim momentem obrotowym i wysoką ekonomicznością.
1985 – zastąpienie silnika o pojemności 1800 cm³ (90 KM) na silnik 1800 cm³ (105 KM), który uzyskał wysoki popyt m.in. dzięki temu, że został wymyślony, by odzyskać podatek dla firm na samochody o pojemności niższej niż 1800 cm³.
1986 – ten rok jest datowany jako ostatnie zmiany produkcyjne. Niektóre zmiany to: przyciemniane szyby, lampy przeciwmgielne, welurowa tapicerka i tylne zagłówki. Zmiany dotyczyły także zmian technicznych np. wieloklinu na drążku kierowniczym, innego oznaczenia diodowego na wskaźniku okresowej inspekcji i zmiany oleju, a także wielu innych.
1988 – ostatni rok produkcji modelu E28. W tym roku produkcja ogranicza się do modelu 518i.


=== Dane techniczne ===


== Trzecia generacja ==
BMW serii 5 III – zadebiutowała w 1987 roku zyskując kod fabryczny E34. Przez 8 lat produkcji wyprodukowano w dwóch zakładach marki 1 331 056 sztuk. Z początku paleta silnikowa była ograniczona do pięciu silników:

M20B20/B25 520i i 525i (napędzane paskiem rozrządu) – odpowiednio 129 KM i 170 KM,
M30B30/B35 530i oraz 535i – odpowiednio 188 KM (197 KM bez katalizatora) i 211 KM (220 KM),
M21D24 524td – 115 KM.Samochód ten uznawany był za jeden z najbezpieczniejszych w swojej klasie, za sprawą zamontowanych poduszek powietrznych dla kierowcy i pasażera, ABS-owi i solidnej konstrukcji. Sztywność skrętna nadwozia wzrosła w stosunku do poprzedniego modelu E28 o 70%, natomiast sztywność giętna o 34%. Samochód spełniał ówczesne amerykańskie normy bezpieczeństwa tj. po uderzeniu przodem w sztywną barierę przy prędkości 56 km/h (35 mil) oraz uderzeniu w tył przy prędkości 48 km/h (30 mil) wszystkie drzwi dały się otworzyć bez użycia narzędzi, a przedział pasażerski pozostał nienaruszony. Droga hamowania z prędkości 100 km/h wynosiła poniżej 40 metrów dla wersji 518 i 520i do 42 metrów dla wersji 535, co stanowiło najlepszy wynik wśród samochodów produkcyjnych typu sedan w roku 1990. W maju 1990 roku zastąpiono jednostki M20 (12 zaworowe) na M50 (24 zawory, napędzane łańcuchem rozrządu) modelach 520i (150 KM) i 525i (192 KM). Od jesieni 1992 roku dostępne były silniki V8 (M60B30, 3 litry/160 kW i M60B40, 4 litry/210 kW).
W E34 występują trzy silniki Diesla:

524td (M21D24, 2,4 l/115 KM) do 1991 r.,
525tds (M51D25, 2,5 l/143 KM),
525td (M51D25, 2,5 l/115 KM) od 1993 roku.Wiele z silników E34 zostało nagrodzone w konkursie Engine Of The Year (EOTY).
Wersja 518g była fabrycznie zasilana instalacją gazową.
Skrzynie były manualne i automatyczne (produkowane przez firmę ZF).
Manualne posiadały 5 przełożeń, jedynie wersja 540 (bardzo rzadko spotykana) – 6 biegów.
Automaty: 4 biegowe (4HPxx) oraz 5 biegowe (5HPxx)
W 1991 roku wprowadzono wersję iX – z napędem na 4 koła. Dostępne były 2 nadwozia – sedan i kombi. Do napędu posłużył silnik M50B25 2,5 192 KM. Była możliwość wyboru między skrzynią automatyczną i manualną. Powstało 9366 egzemplarzy modelu E34 525iX.
We wrześniu 1991 roku rozpoczęto produkcję wersji nadwoziowej kombi touring z unikatowym wtedy podwójnym szyberdachem. Od 1988 w sprzedaży była także wersja M5.
BMW E34 przeszło trzy faceliftingi, pierwszy we wrześniu 1990 roku – wprowadzono silniki M50 z 24 zaworami, które zastąpiły starsze konstrukcje M20. Silnik M21 został zastąpiony przez M51 w dwóch wariantach – TD i TDS z intercoolerem. Skrzynie automatyczne 4 biegowe, zastąpiono 5 biegowymi. Drugi lifting objął zmianę min. lusterek, zastosowano inne materiały we wnętrzu. Standardowo dla wszystkich modeli wprowadzono poduszkę powietrzną kierowcy i ABS. W silnikach M50 zastosowano system zmiennych faz rozrządu VANOS. Silniki M30 ustąpiły miejsca modelom z silnikami V8. 530i v8 i 540i posiadały szerszy grill i inną maskę, niż inne wersje. Trzeci miał miejsce w połowie 1994 roku, zastosowano wówczas przednią atrapę (grill, tzw. nerki) na tzw. szeroki oraz klapę silnika do każdej wersji silnikowej. Silnik M43 zastąpił silnik M40 w wersji 518i. Wprowadzone wersję wyposażenia Executive – m.in. dokładki progowe i listwy dolne drzwi jak w wersji M-Technik, lakierowane doły zderzaków, 16" felgi, drewniane wykończenie. Dodano drugi air-bag do listy wyposażenia dla wszystkich wersji. Łącznie sprzedano 1 331 056 egzemplarzy.
Samochód był produkowany z przeznaczeniem na pięć rynków: europejski, japoński, tajlandzki, amerykański oraz południowoafrykański.


=== Rynek europejski ===


=== Rynek japoński ===


=== Rynek tajlandzki ===


=== Rynek amerykański ===


=== Rynek południowoafrykański ===


=== Silniki ===


=== Alpina B10 ===
W 1991 roku firma Alpina wypuściła model Alpina B10 Biturbo bazujący na BMW 535i serii E34. Silnik ten wspomagany przez dwie turbosprężarki osiągał moc 360 KM i pozwalał rozpędzić Alpinę do 291 km/h. W 1993 roku Alpina B10 BiTurbo kosztowała 160 000 DM.

Podwozie
zawieszenie przednie: wahacz poprzeczny, amortyzator teleskopowy
zawieszenie tylne: wahacz wzdłużny, sprężyna śrubowa
hamulce przód/tył: tarczowe/tarczowe
ABS
Wyposażenie standardowe
radiomagnetofon wraz z 6 głośnikami
dwustrefowe ogrzewanie
poduszka powietrzna kierowcy (po 1990)
ABS
wspomaganie kierownicy
centralny zamek (w tym zamek bagażnika oraz wlewu paliwa)
elektrycznie sterowane lusterka
Wyposażenie dodatkowe
komputer pokładowy
zmieniarka CD
tempomat
kontrola trakcji (ASC, ASC+T)
siedzenia oraz lusterka z pamięcią ustawienia
drewniane wykończenia
szpera 25%
alarm ruchu wewnątrz pojazdu i w trakcie podnoszenia auta
zawieszenie M Technic
antena w tylnej szybie
szyberdach elektryczny
Wymiary i ciężary
rozstaw osi: 2761 mm
rozstaw kół przód/tył: 1470/1495 mm
masa własna: 1445–1720 kg
DMC: 1955–2280 kg
pojemność bagażnika: 460 dm³ (sedan), 460/1450 dm³ (touring)
pojemność zbiornika paliwa: 80–110 litrów


== Czwarta generacja ==
BMW serii 5 IV zadebiutowało w marcu 1995 roku jako następca produkowanego 8 lat poprzednika. Samochód zyskał kod fabryczny E39.
Produkcja modelu rozpoczęła się latem 1995 roku. Wiosną 1997 roku rozpoczęto produkcję wersji kombi modelu E39, co skutkowało zakończeniem produkcji poprzedniej wersji serii 5 E34. We wrześniu 1998 roku zmodernizowano silnik M52, rezygnując z powłoki tulei cylindrów nikasil na rzecz tulei stalowych (M52TU), oraz przeprowadzono lifting elektroniki. We wrześniu 2000 roku przeprowadzono drobny lifting modelu mający na celu odmłodzenie auta. Obejmował on takie detale jak reflektory przednie (wykorzystano soczewkowe światła mijania, oraz pozycyjne światła typu „Angel Eyes”), lampy tylne, listwy boczne, halogeny przednie (okrągłe zamiast owalnych) i drobne zmiany w kształcie przedniego zderzaka, wprowadzono także nową generacje benzynowych rzędowych szóstek serii M54 (B22, B25, B30), rezygnując jednocześnie z serii M52. Model E39 był oferowany w dwóch wersjach nadwozia: sedan z bagażnikiem o pojemności 460 l i półką na narzędzia umieszczoną w klapie bagażnika oraz wersja kombi (Touring), która oferowała 410 litrów pojemności bagażnika (1525 l przy złożonej kanapie tylnej). Bagażnik wersji Touring nie był zbyt duży, ale oferował regularne kształty przestrzeni bagażowej oraz często oferowany był z osobno otwieraną tylną szybą oraz z wysuwaną podłogą. W 2003 roku wraz z zakończeniem produkcji E39 światło dzienne ujrzał następca, czyli model E60.


=== BMW M5 ===
W 1998 roku BMW przy współpracy z „M GmbH” postanowiło wprowadzić wersję specjalną oznaczoną jako M5. Wersja oferowana była tylko jako sedan. Istniała również wersja Touring w jednym prototypowym egzemplarzu – miała być odpowiedzią BMW na Audi S6 C5 Avant i Mercedesa-Benza W210 E55 AMG T. Model M5 wyróżniał się od wersji „cywilnej” zmienionymi detalami. Przedni zderzak posiadał wielki wlot powietrza, tylny zderzak natomiast miejsce na sportowy układ wydechowy i delikatny dyfuzor. W oczy rzucały się również duże chromowane 18-calowe koła z aluminiowymi felgami, kryjącymi za sobą duże hamulce. Największą zaletą wersji M5 jest silnik. Miał on pojemność 4,9 l i osiągał moc 400 KM i moment obrotowy wynoszący równo 500 Nm. Wyniki te przekładały się na osiągi: przyśpieszenie do 100 km/h wynosiło 5,3 s, a wskazówka prędkościomierza zatrzymywała się przy 250 km/h (prędkość ograniczona elektronicznie – po zdjęciu ogranicznika auto mogło rozwijać prędkości rzędu 300 km/h).
Samochód był produkowany z przeznaczeniem na jedenaście rynków: europejski, egipski, indonezyjski, meksykański, malezyjski, filipiński, rosyjski, tajlandzki, amerykański, wietnamski oraz południowoafrykański.


=== Rynek europejski ===


=== Rynek egipski ===


=== Rynek indonezyjski ===


=== Rynek meksykański ===


=== Rynek malezyjski ===


=== Rynek filipiński ===


=== Rynek rosyjski ===


=== Rynek tajlandzki ===


=== Rynek amerykański ===


=== Rynek wietnamski ===


=== Rynek południowoafrykański ===
i – silnik benzynowy, d – silnik Diesla, P – wersja Protection (opancerzona)


=== Dane techniczne ===
(w nawiasach okrągłych) – automatyczną skrzynią biegów
[w nawiasach kwadratowych] – wersja Touring
[(w podwójnych nawiasach)] – wersja Touring z automatyczną skrzynią biegów

– wersja po liftingu


== Piąta generacja ==
BMW serii 5 V zadebiutowało w 2003 roku, zastępując produkowanego 8 lat poprzednika.
Samochód zyskał kod fabryczny E60 dla wersji sedan oraz E61 dla kombi. Jego zawieszenie składa się niemal wyłącznie z aluminiowych komponentów. W zawieszeniu zastosowano stabilizatory różnej grubości, regulowane amortyzatory i aktywny układ kierowniczy. Oprócz sedana BMW oferuje wersję Touring (kombi). Paleta silnikowa została gruntownie odświeżona, paletę modelową stanowią silniki benzynowe 520i, 523i, 525i, 528i, 530i, 540i, 545i, 550i oraz diesle 520d, 525d, 530d, i 535d.
Topowa wersja serii 5 to model M5, został on wyposażony w silnik V10 o pojemności 5,0 l. Jest to jeden z najszybszych sedanów produkowanych seryjnie na świecie. Przy M5 pracowało kilkuset wykwalifikowanych inżynierów pod okiem wieloletniego pracownika działu Motorsport, a zarazem niegdyś kierowcy testowego – prof. dr. hab. inż. Hansa Stermllicha.
W 2006 roku do BMW serii 5 dołączono opcjonalnie asystent kierowcy Nightvision znany z BMW serii 7. Kamera na podczerwień rejestruje drogę i otoczenie zanim oświetlą je reflektory i pokazuje je na ekranie umieszczonym w kokpicie. Delikatny facelifting model serii 5 przeszedł w 2007 roku.
Dodatkowo od 2007 roku na rynek wyłącznie amerykański była produkowana wersja benzynowa podwójnie doładowana 535i.
Samochód był produkowany z przeznaczeniem na dziewięć rynków: chiński, europejski, egipski, indonezyjski, indyjski, malezyjski, rosyjski, tajlandzki oraz amerykański.


=== Dane techniczne ===
Podwozie
zawieszenie przednie: podwójny wahacz poprzeczny, kolumna resorująca, stabilizator poprzeczny
zawieszenie tylne: oś wielowahaczowa, kolumna resorująca, stabilizator poprzeczny
hamulce przód/tył: tarczowe wentylowane/tarczowe wentylowane
ABS i ASR
Wymiary i ciężary
rozstaw kół przód/tył: 1558/1582 mm
DMC: 2010–2300 kg
pojemność bagażnika: 520 dm³ (sedan), 500/1615 dm³ (kombi)


== Szósta generacja ==
BMW serii 5 VI zaprezentowano w 2009 roku jako następcę wytwarzanego od 7 lat poprzednika. E60. Design auta zaczerpnięto z największej limuzyny produkowanej przez BMW – serii 7 (F01). Od 2011 roku dostępna była też wersja M5, wyposażona silnik o pojemności 4,4 l i mocy od 560 do 600 koni mechanicznych.
Premiera szóstej generacji serii 5 o kodzie fabrycznym F10. odbyła się w 2009 roku podczas specjalnie zorganizowanego wydarzenia na Stadionie Olimpijskim w Monachium. Za projekt nadwozia odpowiedzialny jest Adrian van Hooydonk, szef designerów BMW, jednak dużą rolę w pracach nad wyglądem F10 miał Polak, Jacek Frohlich. Auto w wersji sedan produkowane było od stycznia 2010, dopiero w maju tego samego roku w salonie samochodowym w Lipsku premierę miała odmiana kombi (Touring).
Seria 5 szóstej generacji produkowana była z przeznaczeniem na rynek europejski oraz amerykański. Trzy lata później, w połowie 2013 model został poddany liftingowi, obniżono wloty powietrza z przodu, minimalnie zmieniono grill. Standardowym wyposażeniem wszystkich wersji stały się światła ksenonowe, a w lusterkach pojawiły się kierunkowskazy.


=== Rynek europejski ===


=== Rynek amerykański ===


=== Dane techniczne ===


== Siódma generacja ==
BMW serii 5 VII zostało zaprezentowane po raz pierwszy w 2016 roku.
Samochód trafił do produkcji w lutym 2017 roku z kodem fabrycznym G30. Samochód (w wersji BMW 520d Efficient Dynamics Edition) osiągnął współczynnik czołowego oporu aerodynamicznego równy 0,22, co czyni je najbardziej opływową, seryjnie produkowaną limuzyną.
Auto stworzono na nowej modułowej platformie podłogowej Clar, wykorzystaną wcześniej przez największą limuzynę BMW, model G11. Stworzono również odmiany hybrydowe typu plug-in, zarówno na bazie limuzyny, jak i kombi, pod nazwą 530e iPerformance, które wyposażono w zaawansowane systemy wspomagające kierowcę.
Początkowo samochód oferowany był z silnikami 520d, 530d, 530i, 540i. Następnie w marcu 2017 do gamy jednostek dołączył najmocniejszy motor M550i, hybryda plug-in 530e o łącznej mocy 252 KM oraz model 520d EED o zmniejszonym współczynniku oporu powietrza. Najnowsze silniki: 525d, 540d, M550d dostępne są od lipca 2017.
Podczas 87. Salonu Samochodowego w Genewie premierę miała odmiana kombi, która trafiła do oferty w maju bieżącego roku. W tym samym miesiącu, co odmianę Touring zaprezentowano chińską wersję G38, której rozstaw osi zwiększono 133 mm względem europejskiego wariantu.
Standardowe wyposażenie obejmuje liczne systemy z zakresu wspomagania kierowcy – asystent wymijania i ostrzegania przed pojazdami nadjeżdżającymi z boku, asystent zmiany pasa ruchu i utrzymania toru jazdy (działa do prędkości 210 km/h), a także inteligentny tempomat. Auto posiada również funkcję zdalnego parkowania za pomocą smartfona. We wszystkich wersjach (z wyjątkiem 520d) seryjnie montowana jest 8-biegowa automatyczna skrzynia biegów.


=== Silniki ===


== Ósma generacja ==
BMW serii 5 VIII zadebiutował oficjalnie 24 maja 2023 roku.
Samochód trafił do produkcji latem 2023 roku z kodem fabrycznym G60. Po raz pierwszy w historii modelu ósma generacja nie ma w sobie, poza odmianą M5, silnika V8. Paleta jednostek napędowych jest bardzo bogata. Pod maskę trafiły silniki zarówno benzynowe oraz diesle, jak i hybrydy plug-in. W sierpniu 2023 roku zaprezentowano wydłużoną odmianę L przeznaczoną na rynek chiński. Na początku 2024 roku zostanie zaprezentowana odmiana kombi Touring z kodem G61. Auto rozmiarami i wymiarami jest zbliżone do poprzednika. Samochód trafił do sprzedaży jesienią 2023 roku.


=== i5 ===
BMW i5 zostało zaprezentowane oficjalnie podobnie jak spalinowe G60 24 maja 2023 roku.
Po raz pierwszy w historii modelu ósma generacja jest w 100% elektryczna. Latem 2023 roku zaprezentowano też wydłużoną elektryczną odmianę L przeznaczoną na rynek chiński. Będzie też elektryczne M5 i Touring, które zostaną pokazane na początku 2024 roku. Pod maską elektrycznego samochodu można znaleźć trzy silniki:

eDrive40 jeden silnik elektryczny o mocy 355 KM.
xDrive40 dwa silniki elektryczne o mocy 500 KM
M60 dwa silniki elektryczne o mocy 608 KM.


== Przypisy ==