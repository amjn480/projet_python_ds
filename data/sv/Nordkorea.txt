"nordkorea, officiellt demokratiska folkrepubliken korea (\uc870\uc120\ubbfc\uc8fc\uc8fc\uc758\uc778\ubbfc\uacf5\ud654\uad6d; chos\u014fn minjuju\u016di inmin konghwaguk), \u00e4r en republik i \u00f6stra asien, omfattande den norra halvan av koreahalv\u00f6n. i s\u00f6der gr\u00e4nsar nordkorea till sydkorea, i norr till kina och genom en smal sektion till ryssland. landet kallas lokalt vanligen f\u00f6r chos\u014fn (hangul: \uc870\uc120; hanja: \u671d\u9bae; chos\u014fn\"). i sydkorea anv\u00e4nds olika namn, vanligen pukhan (hangul: \ubd81\ud55c; hanja:\u5317\u97d3; \"norra han\").\ndemokratiska folkrepubliken korea bildades n\u00e4r korea skulle rekonstrueras efter den japanska ockupationen under andra v\u00e4rldskriget. kommunistiska och nationalistiska str\u00f6mningar som polariserade norra respektive s\u00f6dra halvan gjorde att tv\u00e5 republiker utropades 1948, det kommunistiska nordkorea och det nationalistiska sydkorea, som b\u00e5da gjorde anspr\u00e5k p\u00e5 att representera det koreanska folket. konflikten ledde till koreakriget (1950\u20131953) mellan de tv\u00e5 koreanska republikerna och som formellt \u00e4nnu inte \u00e4r avslutat med ett fredsavtal. nordkoreas regim fick initialt st\u00f6d av sovjetunionen, som efter 1960 delvis ersattes av kina. regimen har dock hela tiden f\u00f6rt en sj\u00e4lvst\u00e4ndig politik (juche) som pr\u00e4glas av sj\u00e4lvf\u00f6rs\u00f6rjning, diktatur och en omfattande personkult av landets ledare. nordkorea \u00e4r ett av v\u00e4rldens mest isolerade l\u00e4nder och dess industri och livsmedelsproduktion \u00e4r starkt eftersatta. under 1990-talet drabbades landet av en omfattande sv\u00e4ltkatastrof som fick internationell uppm\u00e4rksamhet.\n\n\n== historia ==\nhuvudartikel: nordkoreas historia; f\u00f6r historia f\u00f6re 1945, se koreas historia\n\n\n=== landets tillkomst ===\nsedan de japanska styrkorna kapitulerade vid andra v\u00e4rldskrigets slut 1945, delades landet upp i tv\u00e5 ockupationszoner, den norra styrd av sovjetunionen och den s\u00f6dra av usa. i det politiska vakuum som uppstod efter kriget bildades i den s\u00f6dra delen flera rivaliserande grupper som p\u00e5stods utg\u00f6ra den nya koreanska regeringen. tre veckor efter japans kapitulation, den 6 september, h\u00f6lls en konferens i seoul med omkring 1 000 delegater och representanter fr\u00e5n alla delar av korea som lade grunden till folkrepubliken korea. kongressen bildade en folkkommitt\u00e9 p\u00e5 75 medlemmar som skulle inneha den provisoriska makten och f\u00f6rbereda f\u00f6r allm\u00e4nna val. \nminst h\u00e4lften av kommitt\u00e9n bestod av kommunister. general john r. hodge som f\u00f6restod de amerikanska styrkorna valde att ignorera dessa r\u00f6relser och anv\u00e4nde den tidigare japanska administrationen, vilket upplevdes som f\u00f6rol\u00e4mpande av koreanerna. s\u00e5 sm\u00e5ningom utvisades japanerna och hodge v\u00e4nde sig i st\u00e4llet till syngman rhee, en princetonutbildad konservativ exilledare och antikommunist. rhee passade in i de amerikanska f\u00f6rv\u00e4ntningarna men hade svagt st\u00f6d bland koreanerna. rhee utvecklades till en korrupt och h\u00e4nsynsl\u00f6s ledare utan st\u00f6rre intresse i att utveckla demokrati i landet.norr om den 38:e breddgraden skapades folkkommitt\u00e9er under sovjetisk ledning, och i februari 1947 vid en kongress f\u00f6r kommitt\u00e9erna i pyongyang bildades folkets f\u00f6rsamling med kim il sung som ledare. kim il sung var en exilpolitiker som under den japanska ockupationen p\u00e5 1930-talet flydde till sovjetunionen. 1945 ledde han koreanska styrkor i r\u00f6da arm\u00e9n. kim il sung genomf\u00f6rde en jordreform, \u00e4ven om sm\u00e5jordbruk fortsatte att vara privat\u00e4gda. han slog ner all opposition till kommunistregimen, vilket resulterade i att m\u00e5nga oppositionella och antikommunister tog skydd i sydkorea.inom kort var b\u00e5de den norra och s\u00f6dra zonen underst\u00e4llda tv\u00e5 ideologiskt olika odemokratiska regimer som bedrev aktivt propagandakrig. 1947 fanns i sydkorea 20 000 politiska f\u00e5ngar.d\u00e5 usa 1947 lyfte koreafr\u00e5gan inf\u00f6r f\u00f6renta nationerna tillsatte generalf\u00f6rsamlingen en kommission vars uppgift var att utreda m\u00f6jligheterna f\u00f6r allm\u00e4nna val f\u00f6r hela korea, d\u00e5 man ans\u00e5g att denna fr\u00e5ga endast kunde l\u00f6sas av det koreanska folket. sovjet motsatte sig varje form av fn:s inblandning och val h\u00f6lls bara i den s\u00f6dra delen, med kommunistisk bojkott av valet. rhee vann valet och blev den nya republiken koreas president. en m\u00e5nad senare utropades demokratiska folkrepubliken korea i pyongyang. 1949 \u00f6kade sp\u00e4nningen mellan dessa l\u00e4nder och propagandaradio fr\u00e5n nordkorea hotade med invasion. i sydkorea f\u00e4ngslades tusentals v\u00e4nsteraktivister. i juni 1949 l\u00e4mnade usa:s styrkor sydkorea. samtidigt p\u00e5gick berlinkrisen och det amerikanska fokuset flyttades bort fr\u00e5n asien.i norr valde de sovjetiska ockupanterna att godk\u00e4nna den provisoriska regeringen och dess krav p\u00e5 ett snabbt tillbakadragande av alla utl\u00e4ndska trupper, det sovjetiska tillbakadragandet var officiellt fullbordat den 25 december 1948 medan det i praktiken fanns kvar ett stort antal milit\u00e4ra och civila r\u00e5dgivare, och allm\u00e4nna val kunde d\u00e4rf\u00f6r genomf\u00f6ras i norra korea i november 1946.kim il sung f\u00f6rs\u00f6kte flera g\u00e5nger hos josef stalin att f\u00e5 st\u00f6d att f\u00e5 anfalla sydkorea, men stalin tvekade d\u00e5 han k\u00e4nde sig os\u00e4ker p\u00e5 hur usa skulle reagera. f\u00f6rst n\u00e4r sovjets atombomb var f\u00e4rdigutvecklad, var han s\u00e4ker p\u00e5 att usa inte skulle intervenera i ett avl\u00e4gset krig. samtidigt bildades ocks\u00e5 folkrepubliken kina under mao zedong. stalins godk\u00e4nnande var s\u00e5ledes signalen f\u00f6r att inleda invasionen.1950\u20131953 utk\u00e4mpades koreakriget mellan usa-ledda fn-styrkor och sydkorea p\u00e5 ena sidan, och nordkorea samt kinesiska frivilligbrigader p\u00e5 den andra sidan, n\u00e4r kommuniststyrkor invaderade sydkorea den 25 juni. nordkoreanerna avancerade fort och i september ockuperade de n\u00e4stan hela sydkorea, utom omr\u00e5det kring pusan. fn beslutade att s\u00e4nda en milit\u00e4r styrka till korea. efter en invasion bakom fronten vid incheon trycktes de nordkoreanska styrkorna norrut och fn-styrkorna intog stor del av nordkorea vid november 1950. stalin och mao tvekade f\u00f6rst att ge milit\u00e4rt st\u00f6d. mao beslutade dock att s\u00e4nda \"frivilliga\" som st\u00f6d till nordkoreanerna, och 1951 bistod \u00e4ven sovjetunionen med flygunderst\u00f6d. fn-styrkorna pressades d\u00e5 s\u00f6derut och 4 januari f\u00f6ll seoul andra g\u00e5ngen i kommunisternas h\u00e4nder. 14 mars \u00e5tertogs seoul av amerikanerna och senare i mars \u00e5teretablerades den 38 breddgraden som frontlinje och samtalen f\u00f6r vapenstillest\u00e5nd inleddes.\n\n\n=== koreakriget ===\nden 25 juni 1950 startade koreakriget efter att nordkoreanska trupper korsat den 38:e breddgraden (enligt nordkoreansk historieskrivning korsade sydkoreanska trupper 38:e breddgraden f\u00f6rst). efter kriget, som avslutades genom vapenstillest\u00e5nd 27 juli 1953, dock utan n\u00e5got formellt fredsavtal, g\u00e5r gr\u00e4nsen mellan nord- och sydkorea utmed den 38:e breddgraden och \u00e4r v\u00e4rldens f\u00f6rmodligen mest militariserade omr\u00e5de. den g\u00e5r allm\u00e4nt under beteckningen dmz, eller \"den demilitariserade zonen\". se \u00e4ven koreanska muren.\n\n\n=== \u00e5teruppbyggnaden av landet ===\ninledningsvis var den nordkoreanska centralplanerade industrin mycket produktiv, och det var l\u00e4nge den norra delen av landet som var mest industrialiserad. den h\u00e5rda diktaturen i kombination med en stelbent planekonomi har dock haft f\u00f6r\u00f6dande effekter p\u00e5 landets ekonomi, och efter sovjetunionens fall kom situationen att ytterligare f\u00f6rv\u00e4rras. landets sv\u00e5ra ekonomiska situation kulminerade under andra halvan av 1990-talet n\u00e4r landet genomled en period av mycket sv\u00e5r hungersn\u00f6d som landet till stora delar \u00e4nnu inte har \u00e5terh\u00e4mtat sig ifr\u00e5n. under f\u00f6rev\u00e4ndning att man fruktar ett angrepp fr\u00e5n usa har landets resurser till stor del satsats p\u00e5 milit\u00e4r upprustning och \u00e4ven p\u00e5 utvecklandet av k\u00e4rnvapen.\n\n\n=== nordkorea blir en k\u00e4rnvapenmakt ===\n\nl\u00e4nge var innehavet av k\u00e4rnvapen inte bekr\u00e4ftat av nordkorea eller av n\u00e5gon oberoende k\u00e4lla; nordkoreas ledare antydde dock ofta innehav, och landet pekades ut som en potentiell k\u00e4rnvapenmakt. i februari 2005 gick dock den nordkoreanska regeringen officiellt ut med sitt k\u00e4rnvapeninnehav och den 9 oktober 2006 meddelade man att man utf\u00f6rt en underjordisk provspr\u00e4ngning av en k\u00e4rnladdning. \nnordkorea har ansetts forts\u00e4tta att f\u00f6ra en konfrontativ politik mot omv\u00e4rlden. den provskjutning av missiler den 5 juli 2006 som bland annat inkluderade ett test av l\u00e5ngdistansroboten taepodong-2 har setts som en styrkedemonstration fr\u00e5n nordkoreas regering f\u00f6r att vinna f\u00f6rdelar i de internationella f\u00f6rhandlingar som f\u00f6rs mellan nordkorea, usa och ett antal andra l\u00e4nder. det nordkoreanska utrikesdepartementet har dock uppgett, skriver tidningen folkets korea, att provskjutningen endast skedde i syfte att \u00f6ka milit\u00e4rens f\u00f6rm\u00e5ga till sj\u00e4lvf\u00f6rsvar, och menar att nordkorea ej lyder under internationell lag och d\u00e4rf\u00f6r har r\u00e4tt att g\u00f6ra s\u00e5. de uppger vidare att den nordkoreanska regeringen \u00e4r positiv till k\u00e4rnvapennedrustning p\u00e5 den koreanska halv\u00f6n, p\u00e5 ett f\u00f6rhandlande och fredligt s\u00e4tt. departementet har \u00e4ven framf\u00f6rt att k\u00e4rnvapeninnehav ej kommer att vara n\u00f6dv\u00e4ndigt d\u00e5 usa ej l\u00e4ngre behandlar landet som en fiende.\nett enigt s\u00e4kerhetsr\u00e5d r\u00f6stade den 15 juli 2006 f\u00f6r en resolution som kr\u00e4ver att nordkorea \"upph\u00f6r med all aktivitet\" som har med ballistiska robotar att g\u00f6ra. resolutionen beslutade ocks\u00e5 om sanktioner mot landet vilket inneb\u00e4r att ingen av fn:s medlemsstater f\u00e5r g\u00f6ra aff\u00e4rer med nordkorea som fr\u00e4mjar utvecklingen av dess robotprogram. f\u00f6r att undvika ett kinesiskt veto st\u00e5r det inget i resolutionen om fn-stadgans kapitel 7 som inneb\u00e4r tvingande \u00e5tg\u00e4rder och \u00e4ven m\u00f6jligg\u00f6r anv\u00e4ndandet av vapenmakt f\u00f6r att f\u00e5 en stat att r\u00e4tta sig efter ett fn-beslut. efter en underjordisk provspr\u00e4ngning av en k\u00e4rnladdning den 9 oktober 2006 inf\u00f6rdes fn-sanktioner mot nordkorea som f\u00f6rbjuder export och import av milit\u00e4rmateriel. lyxartiklar f\u00e5r heller inte s\u00e4ljas till det nordkoreanska ledarskiktet och deras tillg\u00e5ngar fryses utomlands. fn:s resolution till\u00e5ter ocks\u00e5 att nordkoreanska fartyg inspekteras f\u00f6r att se till att sanktionerna efterlevs. den 13 februari 2007 sl\u00f6t nordkorea ett avtal med sydkorea, usa, ryssland, kina och japan, enligt vilket landet avvecklar k\u00e4rnkraftsreaktorn i yongbyon i utbyte mot ekonomiskt och energipolitiskt bist\u00e5nd.\n5 april 2009 genomf\u00f6rde nordkorea en uppskjutning av en kommunikationssatellit med hj\u00e4lp av raketen taepodong-2. uppskjutningen betraktas av usa, japan och sydkorea som ett brott mot s\u00e4kerhetsr\u00e5dets resolution 1718 som nordkorea \u00e5tagit sig att f\u00f6lja, eftersom raketen som anv\u00e4nts skulle kunna bestyckas med k\u00e4rnvapen och n\u00e5 \u00e4nda in i usa. den nordkoreanska sidan h\u00e4vdar dock att uppskjutningen skedde i fredligt forskningssyfte.25 maj 2009 genomf\u00f6rde nordkorea ytterligare ett k\u00e4rnvapenprov. klockan 03.00, svensk tid, detonerades en underjordisk laddning, och man \u00e4r nu os\u00e4ker p\u00e5 deras budskap g\u00e4llande handlingen. bombens storlek kan j\u00e4mf\u00f6ras med den som usa f\u00e4llde \u00f6ver hiroshima i slutet av andra v\u00e4rldskriget.\n\n\n== geografi ==\nhuvudartikel: nordkoreas geografi\nkorea utg\u00f6rs av en halv\u00f6 som sticker ut 1 100 km fr\u00e5n det asiatiska fastlandet. landets h\u00f6gsta punkt \u00e4r paektusan p\u00e5 2 744 meter. gr\u00e4nsen till kina utg\u00f6rs av floderna tumen och yalu.\ndet lokala klimatet \u00e4r relativt tempererat med mer nederb\u00f6rd p\u00e5 sommaren under en kort regnperiod kallad jangma, och ibland bittert kalla vintrar. nordkoreas huvudstad och st\u00f6rsta stad \u00e4r pyongyang. andra stora st\u00e4der \u00e4r nampo i v\u00e4ster, kaesong i s\u00f6der, sinuiju i nordv\u00e4st, wonsan och hamhung i \u00f6ster samt chongjin i norr.\n\n\n== politik ==\nnordkoreas nuvarande konstitution skrevs 1998. den stadgar att nordkorea \u00e4r en socialistisk stat, som ska styras i enhet med jucheideologins principer, som de formulerades av landets grundare kim il sung. parlamentet, h\u00f6gsta folkf\u00f6rsamlingen, har s\u00e4te i pyongyang och hyser 687 ledam\u00f6ter, valda i enmansvalkretsar f\u00f6r fem\u00e5riga mandat. denna utser regeringen som i sin tur leds av premi\u00e4rministern, sedan 2007 kim yong-il (ej att f\u00f6rv\u00e4xla med kim jong-il). \nsedan nordkoreas sista president, kim il sung, avled 1994 \u00e4r presidentposten i praktiken avskaffad och de formella uppgifterna \u00f6verf\u00f6rda p\u00e5 h\u00f6gsta folkf\u00f6rsamlingens ordf\u00f6rande kim yong nam medan presidentens verkst\u00e4llande makt \u00f6verf\u00f6rts till kim jong un i hans roll som \u00f6verbef\u00e4lhavare. en del bed\u00f6mare  menar att ledarna kim il sung och kim jong il betraktas som folkets fr\u00e4lsare och att personkulten kring dem \u00e4r s\u00e5 stark att de upph\u00f6jts till en n\u00e4rmast gudalik status.\ni realiteten anses nordkorea av de flesta oberoende bed\u00f6mare vara en repressiv kommunistdiktatur och all laglig politisk verksamhet kanaliseras genom demokratiska fronten f\u00f6r fosterlandets \u00e5terf\u00f6rening, som helt domineras av kommunistpartiet, koreas arbetarparti. detta drar i realiteten upp riktlinjerna f\u00f6r landets politik under ledning av dess generalsekreterare. 1998 \u00e4ndrades grundlagens f\u00f6rord, s\u00e5 att kim il-sung kallas republikens evige president. \ninf\u00f6r parlamentsvalen vart femte \u00e5r utser demokratiska frontens lokala organisationer sina kandidater i varje valkrets varp\u00e5 dessa g\u00e5r till val utan motkandidater. kandidaterna \u00e4r f\u00f6rdelade mellan frontens tre partier, koreas arbetarparti, chondoistiska chongupartiet och koreas socialdemokratiska parti, d\u00e4r det f\u00f6rsta erh\u00e5ller klart h\u00f6gst representation. politisk verksamhet utanf\u00f6r dessa tre partier \u00e4r inte till\u00e5ten. partiernas och d\u00e4rmed landets politik dras i praktiken helt upp av koreas arbetarparti. \u00f6vriga partier saknar i praktiken helt politisk sj\u00e4lvst\u00e4ndighet. \n\n\n=== politisk representation och m\u00e4nskliga r\u00e4ttigheter ===\nenligt nordkoreas internationella v\u00e4nskapsorganisation, korean friendship association, \u00e4r nordkorea en flerpartidemokrati som garanterar yttrandefrihet f\u00f6r sina medborgare. denna uppfattning delas dock inte av alla utl\u00e4ndska bed\u00f6mare. sveriges utrikesdepartement skriver i sin rapport om situationen f\u00f6r de m\u00e4nskliga r\u00e4ttigheterna i landet att nordkorea har \"en av v\u00e4rldens mest repressiva politiska regimer\", att yttrandefriheten i praktiken \u00e4r mycket begr\u00e4nsad samt att landets politiska system inte inneh\u00e5ller n\u00e5gon mekanism som g\u00f6r det m\u00f6jligt f\u00f6r folkflertalet att i praktiken f\u00f6r\u00e4ndra landets ledarskap. nordkorea betecknas i v\u00e4stv\u00e4rlden ofta som en totalit\u00e4r stat och som en av v\u00e4rldens mest slutna stater och tilldelades i tidskriften the economists demokratiindex l\u00e4gst index av de stater i v\u00e4rlden som anses sj\u00e4lvst\u00e4ndiga. den nordkoreanska befolkningen \u00e4r indelad i ett strikt kast-liknande system, songbun, som har stor p\u00e5verkan p\u00e5 varje medborgares livschanser.\nnordkorea erbjuder mycket begr\u00e4nsad insyn fr\u00e5n omv\u00e4rlden g\u00e4llande livsvillkor f\u00f6r dess inv\u00e5nare. amerikanska kommitt\u00e9n f\u00f6r m\u00e4nskliga r\u00e4ttigheter i nordkorea (u.s. committee for human rights in north korea) har 2003 publicerat en rapport om arbets- och f\u00e5ngl\u00e4ger i landet som bygger p\u00e5 vittnesm\u00e5l och satellitbilder. rapporten som \u00e4r skriven av david hawk, tidigare unhcr-medarbetaren i kambodja, h\u00e4vdar att l\u00e4gren anv\u00e4nds f\u00f6r f\u00f6rvaring av tiotusentals politiska och kriminella f\u00e5ngar, liksom illegala flyktingar som har skickats tillbaka fr\u00e5n kina. i de flesta fallen har f\u00e5ngarna inte d\u00f6mts till sina livstidsstraff. de politiska f\u00e5ngarna \u00e5tf\u00f6ljs i l\u00e4gren av upp till tre generationer av familjer, men till\u00e5ts inte tr\u00e4ffa sl\u00e4kten. f\u00e5ngarna arbetar under slavf\u00f6rh\u00e5llanden i gruvor och industriprojekt. rapporter redovisar ocks\u00e5 om anv\u00e4ndning av tortyr, tv\u00e5ngsaborter och tv\u00e5ngssterilisering. nordkoreas regering avf\u00e4rdar dessa uppgifter. 2013 uppt\u00e4cks vad som tros vara ett nybyggt f\u00e5ngl\u00e4ger via satellitbilder. anl\u00e4ggningen har inte varit synlig p\u00e5 tidigare satellitbilder. ett 20 kilometer l\u00e5ngt st\u00e4ngsel omger det nya omr\u00e5det. det som tros vara ett nytt f\u00e5ngl\u00e4ger gr\u00e4nsar till det tidigare k\u00e4nda l\u00e4ger 14, vilket \u00e4r ett av f\u00e5 l\u00e4ger vilket m\u00e4nniskor som rymt kunnat ber\u00e4tta om. shin dong-hyuk \u00e4r den enda det finns k\u00e4nnedom om som har f\u00f6tts i l\u00e4ger 14 och lyckats fly. detta har dokumenterats i boken flykten fr\u00e5n l\u00e4ger 14 : den dramatiska rymningen fr\u00e5n ett nordkoreanskt f\u00e5ngl\u00e4ger, f\u00f6rfattad av blaine harden.hoeryongf\u00e5ngl\u00e4gret kallas ett av de f\u00e5ngl\u00e4ger som finns i landet. en f.d vakt vid namn kwon hyuk och andra vittnen har rapporterat om att systematiska massavr\u00e4ttningar och ihj\u00e4lgasningar av hela familjer f\u00f6rekommer som en del av milit\u00e4ra experiment och resultaten dokumenteras noggrant av forskare och milit\u00e4rer. i ett av dessa utspridda l\u00e4ger s\u00e4gs upp mot 50.000 f\u00e5ngar h\u00e5llas, och totalt s\u00e4gs det att cirka 200.000 f\u00e5ngar i l\u00e4ger finns i hela landet. det uppskattas att ungef\u00e4r 40 procent av m\u00e4nniskor i f\u00e5ngl\u00e4ger d\u00f6r av tortyr, undern\u00e4ring eller sexuellt v\u00e5ld.enligt den tyska tidningen stern anv\u00e4nder den nordkoreanska milit\u00e4ren fysiskt och psykiskt handikappade barn som f\u00f6rs\u00f6kskaniner n\u00e4r man testar biologiska och kemiska stridsmedel.i juli 2010 sl\u00e4ppte amnesty international en rapport som utm\u00e5lade nordkoreas sjukv\u00e5rd som eftersatt och bristf\u00e4llig. amnesty p\u00e5stod ocks\u00e5 att man, trots att sjukv\u00e5rd officiellt \u00e4r gratis i landet, m\u00e5ste betala l\u00e4kare f\u00f6r att f\u00e5 v\u00e5rd. men redan dagen efter att amnesty publicerat denna rapport gick v\u00e4rldsh\u00e4lsoorganisationen, who, ut i en presskonferens och avf\u00e4rdade amnestys uppgifter. who h\u00e4vdade att amnestys rapport var ovetenskaplig och baserad p\u00e5 gamla uppgifter och enskilda historier fr\u00e5n m\u00e4nniskor som inte befinner sig i landet. v\u00e4rldsh\u00e4lsoorganisationen menar vidare att man har genomf\u00f6rt hundratals f\u00e4ltuppdrag i nordkorea och inte ett enda av dessa har rapporterat n\u00e5gra s\u00e5dana uppgifter som amnesty publicerat. i april 2010 uttalade sig who:s generalsekreterare, margaret chan, i en presskonferens och h\u00e4vdade d\u00e5 att hon var imponerad av sjukv\u00e5rden i nordkorea.\n\n\n=== nordkoreas utrikespolitik ===\n\nnordkorea hade f\u00f6rst endast diplomatiska f\u00f6rbindelser med andra kommunistl\u00e4nder som kina, sovjetunionen och kuba. banden till andra socialistiska l\u00e4nder \u00e4r fortfarande starka, fr\u00e4mst med kina, vietnam och laos. under 1960-talet inleddes arbetet med att uppr\u00e4tta diplomatiska relationer med v\u00e4stl\u00e4nder. sverige blev det f\u00f6rsta v\u00e4stland att \u00f6ppna en ambassad i nordkorea 1975. finland och \u00f6sterrike hade tidigare uppr\u00e4ttat handelsrepresentationer. samma \u00e5r som sverige \u00f6ppnade sin ambassad \u00f6ppnade australien sin ambassad i pyongyang.korean friendship association (koreanska v\u00e4nskapsorganisationen), \u00e4r ett f\u00f6rbund f\u00f6r v\u00e4nskapliga relationer med nordkorea. kfa bildades 2000 med alliance fran\u00e7aise och british council som f\u00f6rebilder. kfa:s syfte \u00e4r att bygga internationella v\u00e4nskapsband till demokratiska folkrepubliken korea (nordkorea). organisationen har fullt erk\u00e4nnande och st\u00f6d fr\u00e5n nordkoreas regering och bedriver verksamhet \u00f6ver hela v\u00e4rlden.\n\n\n=== administrativ indelning ===\n\nnordkorea \u00e4r indelat i tre administrativa niv\u00e5er. den h\u00f6gsta niv\u00e5n utg\u00f6rs av nio provinser och en direktstyrd stad (huvudstaden pyongyang). de administrativa indelningarna p\u00e5 l\u00e4gre niv\u00e5er best\u00e5r av st\u00e4der, landskommuner och byar.\nf\u00f6ljande \u00e4r en tabell \u00f6ver nordkoreas administrativa enheter p\u00e5 provinsniv\u00e5: \n\n\n== ekonomi ==\n\n\n=== planekonomi och sj\u00e4lvf\u00f6rs\u00f6rjning ===\nnordkorea har en av v\u00e4rldens mest centralstyrda och isolerade ekonomier. juche-politiken inneb\u00e4r att nordkoreanerna ska klara sig p\u00e5 egen hand. statligt \u00e4gda industrier producerar n\u00e4stan allt i landet, och regeringen har fokuserat in industrin p\u00e5 tung och milit\u00e4r tillverkning p\u00e5 bekostnad av konsumentprodukter. det nordkoreanska statligt \u00e4gda flygbolaget heter air koryo. \nden traditionella statliga industrin baseras i huvudsak p\u00e5 f\u00f6r\u00e4dling av inhemska produkter, s\u00e5som textilier, mineraler och jordbruksprodukter. de senaste \u00e5ren har dock ett intensivt industriell utbyte med kina och sydkorea lett till att moderna fabriker byggts. industriparken i kaesong, d\u00e4r sydkoreanska f\u00f6retag byggt fabriker som f\u00f6rs\u00f6rjs av energi och r\u00e5varor fr\u00e5n sydkorea och arbetskraft fr\u00e5n nordkorea, anst\u00e4llde 2007 15 000 nordkoreanska arbetare och planerades f\u00f6r att 2012 anst\u00e4lla 500 000.ekonomin byggdes upp efter vapenstillest\u00e5ndet 1953 som en sj\u00e4lvf\u00f6rs\u00f6rjande planekonomi med hj\u00e4lp av sovjetiskt och kinesiskt bist\u00e5nd. tekniskt sett \u00e4r den mesta utrustningen i fabrikerna maskiner som stammar fr\u00e5n sovjetunionen byggda p\u00e5 1970-talet. efter sovjetunionens uppl\u00f6sning 1991 f\u00f6rlorade landet en av sina viktigaste kunder f\u00f6r sin export och sin viktigaste bist\u00e5ndsgivare vilket ledde till en djup ekonomisk nedg\u00e5ng som var som v\u00e4rst vid slutet av 1990-talet. s\u00e5 m\u00e5nga som tv\u00e5 miljoner ber\u00e4knas ha d\u00f6tt av sv\u00e4lt. landet \u00e4r beroende av mat fr\u00e5n utlandet, men enligt rapporter har denna inte alltid delats ut till de mest beh\u00f6vande.en st\u00e4ndig sv\u00e5r energikris r\u00e5der sedan sovjetunionens fall och nordkorea f\u00f6rlorade m\u00f6jligheten att importera kol och olja d\u00e4rifr\u00e5n till subventionerade priser. kina f\u00f6rser \u00e4n idag nordkorea med subventionerad olja, men i betydligt mindre kvantiteter \u00e4n vad sovjetunionen gjorde. huvuddelen av nordkoreas energi kommer fr\u00e5n vattenkraft, men \u00e5terkommande \u00f6versv\u00e4mningar har skadat m\u00e5nga vattenkraftverk. den nordkoreanska kolgruveindustrin har haft en avtagande produktion sedan slutet av 1980-talet. brist p\u00e5 elektricitet och f\u00f6r\u00e5ldrad utrustning ledde till en negativ produktivitetsutveckling under 1990-talet. \nsedan 1999 har dock nordkoreas ekonomi vuxit stadigt. men 2006 drabbades landet \u00e5terigen av sv\u00e5ra \u00f6versv\u00e4mningar, samtidigt som utrikeshandeln drabbades i efterspelet av landets k\u00e4rnvapenprov, vilket resulterade i en 1,1 % negativ tillv\u00e4xt.enligt uppskattningar fr\u00e5n sydkoreas centralbank v\u00e4xte nordkoreas ekonomi med 1 % under 2014. \u00f6kningen tros fr\u00e4mst bero p\u00e5 \u00f6kad aktivitet inom service och byggnad. ekonomin minskade under 2010 men de f\u00f6ljande 4 \u00e5ren v\u00e4xte ekonomin l\u00e5ngsamt.\n\n\n=== naturtillg\u00e5ngar ===\nnordkorea har mycket stora tillg\u00e5ngar till kol, j\u00e4rnmalm, kalksten, magnesit och scheelit. dessutom har de \u00e4ven rika tillg\u00e5ngar p\u00e5 koppar, guld, zink, nickel och s\u00e4llsynta jordartsmetaller som molybden, vilka till stor del utvinns genom kinesiska f\u00f6retag. det finns ocks\u00e5 stora tillg\u00e5ngar av antracit, som \u00e4r en viktig r\u00e5vara i produktionen av syntetfibern vinalon. i de nordkoreanska bergen finns m\u00e5nga sm\u00e5skaliga vattenkraftverk som till viss del bidrar till energif\u00f6rs\u00f6rjningen liksom \u00e4ven l\u00e4ttvattenreaktorn i yongbyon, det vill s\u00e4ga k\u00e4rnkraftsanl\u00e4ggningen d\u00e4r. eln\u00e4tet \u00e4r dock slitet och landet pl\u00e5gas av kronisk energibrist.\n\n\n=== jordbruk ===\njordbruket har l\u00e5ngsamt f\u00f6rb\u00e4ttrats under senare \u00e5r, men \u00e4r fortfarande mycket ineffektivt. brist p\u00e5 g\u00f6dsel, \u00e5terkommande naturkatastrofer och lokala f\u00f6rh\u00e5llanden \u2013 liten odlingsbar yta (21,8 % av landets areal) och kort odlingss\u00e4song har begr\u00e4nsat landets produktion av spannm\u00e5l till omkring en miljon ton mindre \u00e4n vad som kr\u00e4vs \u00e4ven enligt de l\u00e4gsta internationella standarderna. \nen milj\u00f6ekonomisk katastrof som intr\u00e4ffat under 1990-talet \u00e4r den omfattande erosionen som slitit med sig mycket v\u00e4rdefull jordbruksmark och f\u00f6rv\u00e4rrat jordbrukets situation ytterligare, orsakat fr\u00e4mst av \u00f6versv\u00e4mningar och torka, men ocks\u00e5 av skogssk\u00f6vling f\u00f6r att f\u00e5 tag i exporterbart \u00e4deltr\u00e4 och att den jordbindande vegetationen ersatts av odlingar l\u00e4ngs med bergssidor. sedan 2005 bedriver nordkorea ett projekt tillsammans med fn:s jordbruksorgan fao f\u00f6r att \u00e5terplantera skog och skapa avledningar f\u00f6r taedongfloden i syfte att stoppa jorderosionen.\n\n\n=== ekonomiskt utbyte med omv\u00e4rlden ===\nden 20 maj 2007 \u00e5terupptog man f\u00f6r f\u00f6rsta g\u00e5ngen sedan koreakriget regulj\u00e4ra kommersiella fartygsf\u00f6rbindelser med sydkorea. enligt planerna ska tre lastfartyg i m\u00e5naden frakta varor mellan raijin i nordkorea och busan i sydkorea.12 december 2007 \u00e5terupptog man regulj\u00e4ra t\u00e5gf\u00f6rbindelser mellan nord- och sydkorea f\u00f6r f\u00f6rsta g\u00e5ngen sedan 1951. inledningsvis kommer t\u00e5gen att g\u00e5 fr\u00e5n dorasan till panmun och f\u00f6ra byggnadsmaterial fr\u00e5n sydkorea till nordkorea och f\u00e4rdiga produkter tillbaka till sydkorea.under 2011 uppgick handeln mellan kina och nordkorea till 5,63 miljarder amerikanska dollar, enligt sydkoreanska uppskattningar. det \u00e4r n\u00e4stan tre g\u00e5nger mer \u00e4n under 2007, d\u00e5 v\u00e4rdet var 1,98 miljarder. av nordkoreas utrikeshandel utgjorde kina 67 procent (2007), men andelen steg till 73 procent (2008), 83 procent (2010) och 89 procent (2011). nordkoreas export utg\u00f6rs huvudsakligen av stenkol och j\u00e4rnmalm.\n\n\n=== ekonomiska reformer ===\nn\u00e4r sovjetunionen uppl\u00f6stes p\u00e5 juldagen 1991 och det ekonomiska underst\u00f6det d\u00e4rifr\u00e5n upph\u00f6rde i b\u00f6rjan av 1990-talet drabbades nordkorea lika h\u00e5rt som kuba, etiopien och andra sovjetunderst\u00f6dda stater. nordkoreas grundare kim il-sung dog 8 juli 1994 och d\u00e4refter upph\u00f6rde staten att gratis distribuera mat till folket, vilket ledde till omfattande sv\u00e4lt. allt sedan dess har omv\u00e4rlden fr\u00e5gat sig om inte nordkorea m\u00e5ste b\u00f6rja reformera sitt n\u00e4ringsliv p\u00e5 samma s\u00e4tt som kina, efter mao zedongs d\u00f6d 1976, gjorde under deng xiaoping, och som vietnam gjort med doi moi-politiken sedan 1986. n\u00e5gra verkningsfulla reformer har emellertid hittills inte visat sig.\ncentralstyrning efter sovjetisk f\u00f6rebild etablerades i nordkorea redan under slutet av 1940-talet. b\u00f6ndernas irritation \u00f6ver att partifunktion\u00e4rerna f\u00f6rs\u00f6kte undervisa dem i marxistisk filosofi, ledde 1960 till inf\u00f6randet av ch'\u014fngsan-ni-metoden, d\u00e4r partifunktion\u00e4rerna uppmanas g\u00f6ra bes\u00f6k p\u00e5 f\u00e4lten och ge praktiska tips, hellre \u00e4n politisk teori. inom industrin inf\u00f6rdes i december 1961 det s\u00e5 kallade taean-systemet, en hierarki av kommitt\u00e9er d\u00e4r fabrikschefen delar kommandot med en partisekreterare.\ni mars 1984 minskades centralstyrningen inom tillverkningsindustrin genom att fabrikschefer gavs ett visst sj\u00e4lvbest\u00e4mmande inom ramen f\u00f6r centralt fastst\u00e4llda produktionskvoter. efter ett studiebes\u00f6k i en fabrik den 3 augusti 1984, uppmuntrades tillverkningen av konsumentprodukter baserade p\u00e5 lokala r\u00e5varor. den s\u00e5 kallade 3 augusti-r\u00f6relsen har lett till att fabriker har \u00f6ppnat lokala butiker f\u00f6r att f\u00e5 avs\u00e4ttning f\u00f6r sina konsumentprodukter. bakom b\u00e5da dessa reformer l\u00e5g kim jong-il, medan hans far \u00e4nnu satt vid makten. 1995, \u00e5ret efter kim il-sungs d\u00f6d, inf\u00f6rdes principen om \"milit\u00e4ren f\u00f6rst\" (s\u014fn'gun), som ger krigsmakten generellt f\u00f6retr\u00e4de till ekonomiska resurser.den 3 oktober 2001 presenterade kim jong-il ett reformprogram, som sattes i verket 1 juli 2002. under planeringsstadiet kallades detta 3 oktober-reformen, men senare 1 juli-reformen.under juli 2012 rapporterades om en planerad reform f\u00f6r n\u00e4ringslivet, fr\u00e4mst jordbruket, kallad \"28 juni-reformen\", som skulle tr\u00e4da i kraft i 1 oktober och inneb\u00e4ra att stora kollektivjordbruk (10\u201325 hush\u00e5ll) delas i mindre enheter (3\u20134 hush\u00e5ll) och ges ett \u00f6kat resultatansvar, d\u00e4r staten k\u00f6per en f\u00f6rutbest\u00e4md del av sk\u00f6rden till marknadspris, med avdrag f\u00f6r kostnader f\u00f6r uts\u00e4de, markarrende med mera, och kollektivet f\u00e5r beh\u00e5lla resten. det \u00e4r det f\u00f6rsta f\u00f6rs\u00f6ket till ekonomisk reform sedan kim jong-un tog \u00f6ver ledarskapet. kritiker har inv\u00e4nt att \u00e4ven om statligt uppk\u00f6p av sk\u00f6rden till marknadspris l\u00e5ter bra, s\u00e5 kan staten fortfarande best\u00e4mma kostnaden f\u00f6r uts\u00e4de och arrende helt godtyckligt. det \u00e4r ocks\u00e5 oklart hur reformen ska finansieras, om den uppk\u00f6pta spannm\u00e5len ska s\u00e4ljas subventionerat till konsumenter. analytiker menar att syftet med reformen snarare \u00e4r att st\u00e4rka ledargarnityrets makt, \u00e4n att f\u00f6rb\u00e4ttra levnadsvillkoren f\u00f6r nordkoreas befolkning. vice premi\u00e4rminister roh du cheol tros ligga bakom reformf\u00f6rslaget. han l\u00e5g ocks\u00e5 bakom den ekonomiska reformen 1 juli 2002. som pilotprojekt b\u00f6rjade jordbruksreformen genomf\u00f6ras i tre l\u00e4n (taehongdan, kimhy\u014fngjik, kimj\u014fngsuk) i provinsen ryanggang.\n\n\n=== turism ===\nnordkorea beskrivs som ett av v\u00e4rldens mest slutna l\u00e4nder, och d\u00e4rmed har m\u00f6jligheterna att resa dit varit begr\u00e4nsade i en historisk kontext. p\u00e5 senare \u00e5r har dock landets ledning i allt h\u00f6gre grad \u00f6ppnat upp f\u00f6r att locka turister och det faktum att landet har varit s\u00e5 isolerat och annorlunda har lockat m\u00e4nniskor fr\u00e5n v\u00e4sterl\u00e4ndska l\u00e4nder. turister kan dock inte r\u00f6ra sig fritt i landet utan m\u00e5ste beledsagas av guider.\n\n\n== demografi ==\nnordkoreas befolkning \u00e4r en av de etniskt och spr\u00e5kligt mest homogena i v\u00e4rlden: den stora majoriteten \u00e4r koreaner, med koreanska som modersm\u00e5l, med endast mycket sm\u00e5 kinesiska och japanska minoriteter.\nnordkorea har en ber\u00e4knad medellivsl\u00e4ngd p\u00e5 67,3 \u00e5r, eller 65,1 \u00e5r f\u00f6r m\u00e4n och 69,3 \u00e5r f\u00f6r kvinnor. detta inneb\u00e4r att nordkorea har aningen l\u00e4ngre medellivsl\u00e4ngd \u00e4n v\u00e4rldsgenomsnittet.till skillnad fr\u00e5n kina som f\u00f6rs\u00f6kt h\u00e5lla nere befolkningstillv\u00e4xten med till exempel ettbarnspolitik och skattep\u00e5lagor f\u00f6r f\u00f6r\u00e4ldrar har nordkorea l\u00e4nge f\u00f6rs\u00f6kt stimulera barnaf\u00f6dande genom b\u00e5de barnbidrag och kostnadsfri barnomsorg. trots detta s\u00e5 har nordkorea en ganska l\u00e5ngsam befolkningstillv\u00e4xt med cirka 0,53 % per \u00e5r (2015).k\u00f6nsf\u00f6rdelningen i den nordkoreanska befolkningen \u00e4r ganska j\u00e4mn. kvinnorna utg\u00f6r 50,5 % av befolkningen och m\u00e4nnen 49,5 %, sett till hela befolkningen. det f\u00f6ds aningen fler pojkar \u00e4n flickor i nordkorea, 51,2 % av de nyf\u00f6dda \u00e4r pojkar och 48,8 % \u00e4r flickor, och pojkarna utg\u00f6r ocks\u00e5 50,7 % av befolkningen under 15 \u00e5r. bland befolkningen som \u00e4r mellan 15 och 64 \u00e5r utg\u00f6r m\u00e4nnen 49,5 % av befolkningen och kvinnorna 50,5 %. bland den del av befolkningen som \u00e4r \u00f6ver 65 \u00e4r dock k\u00f6nsf\u00f6rdelningen betydligt snedare, d\u00e4r m\u00e4nnen endast utg\u00f6r 35,7 % av befolkningen och kvinnorna 64,3 %.\n\n\n=== spr\u00e5k ===\nkoreanska \u00e4r officiellt spr\u00e5k precis som i sydkorea. syd- och nordkoreaner har inga problem med att f\u00f6rst\u00e5 varandra, men under \u00e5rens lopp har skillnaderna blivit st\u00f6rre mellan dialekterna i nord- och sydkorea. den dialekt som anv\u00e4nds i officiella sammanhang i nordkorea \u00e4r seouldialekten som \u00e4ven \u00e4r den officiella varieteten i sydkorea.\nen annan stor dialekt av koreanska i nordkorea \u00e4r hamgy\u014fngdialekten som talas i s\u00f6dra hamgyong, norra hamgyon och ryanggang i nordkorea samt i koreanska autonoma prefekturen yanbian i kina.\nkinesiska tecken (i nordkorea kallade hancha) anv\u00e4nds inte i officiella sammanhang i nordkorea (\u00e4ven om det \u00e4r obligatoriskt att l\u00e4ra sig det i den nordkoreanska grundskolan), utan endast det inhemska skriftsystemet chos\u014fn'g\u016dl. nordkorea anv\u00e4nder officiellt mccune-reischauersystemet f\u00f6r transkribering, men \u00e4ven reviderad romanisering f\u00f6rekommer ofta i nordkoreanska texter.\n\n\n=== utbildning ===\nnordkorea har 11 \u00e5rs obligatorisk skolg\u00e5ng best\u00e5ende av ett f\u00f6rskole\u00e5r, fyra \u00e5r i s\u00e5 kallad folkskola och sex \u00e5r i vidareutbildning med valbar inriktning.[k\u00e4lla beh\u00f6vs] efter den obligatoriska delen av skolg\u00e5ngen finns tre olika h\u00f6gre utbildningsformer: universitet, yrkesskola och teknisk h\u00f6gskola[k\u00e4lla beh\u00f6vs]. tv\u00e5 k\u00e4nda h\u00f6gskolor i nordkorea \u00e4r kim il sung-universitetet och pyongyangs vetenskapliga och tekniska universitet. \u00e4ven doktorandutbildningar finns i anslutning till universiteten.\nvuxenutbildning har varit h\u00f6gt prioriterat i nordkorea, fr\u00e4mst i form av studiecirklar, men ocks\u00e5 genom s.k. \"fabriksh\u00f6gskolor\" som erbjudit kv\u00e4llskurser och intensivkurser f\u00f6r arbetare. fabriks- och kontorsarbetare ska i nordkorea ha 2 timmar av arbetsdagen till studier i n\u00e5gon form[k\u00e4lla beh\u00f6vs].\nl\u00e4skunnigheten i nordkorea \u00e4r mycket h\u00f6g. 100 % av nordkoreanerna \u00f6ver 15 \u00e5r \u00e4r l\u00e4skunniga (siffran \u00e4r 100 % b\u00e5de f\u00f6r m\u00e4n och kvinnor).\n\n\n=== religion ===\nnordkorea har ett buddhistiskt och konfucianskt arv liksom en inhemsk schamanistisk tradition, fr\u00e4mst den s\u00e5 kallade chondoismen. officiellt har nordkorea religionsfrihet, men kritiker menar att s\u00e5 inte \u00e4r fallet i praktiken. enligt den lista som open doors, en kristen missionsorganisation f\u00f6r f\u00f6rf\u00f6ljda kristna, sammanst\u00e4ller, \u00e4r nordkorea med stor marginal det land som f\u00f6rf\u00f6ljer kristna h\u00e5rdast. religionsfriheten finns inskriven i grundlagen, men d\u00e4r f\u00f6reskrivs ocks\u00e5 att religionen inte f\u00e5r anv\u00e4ndas som ett redskap f\u00f6r att dra in utl\u00e4ndska makter eller st\u00f6ra den sociala ordningen.chondoismen f\u00f6retr\u00e4ds i nordkoreas parlament av chondoistiska chongupartiet som leds av den sydkoreanska dissidenten ryu miy\u014fng.\n\n\n== kultur ==\n1946 grundades det \"nordkoreanska f\u00f6rbundet f\u00f6r litteratur och konst\" (puchos\u01d2n munhak yesul ch'ongdongmaeng), som indelades i sju underavdelningar vilka var och en representerade olika konstarter. f\u00f6rbundets uppgift var att fr\u00e4mja personkulten av kim il-sung och koreas arbetarpartis politik och till skillnad fr\u00e5n andra kulturf\u00f6rbund i \u00f6stblocket intog nationalismen det fr\u00e4msta rummet i propagandan.genom framg\u00e5ngsrik nationalistisk propaganda lyckades nordkorea locka till sig m\u00e5nga framtr\u00e4dande kulturpersonligheter som tj\u00e4nat den japanska kolonialmakten. bland dessa \u00e5terfanns bland annat dansaren choi seung-hee, f\u00f6rfattarna kim sa-ryang och ri ki-yong,  och dramatikern song y\u014fng. till skillnad fr\u00e5n m\u00e5nga av sina kolleger i sydkorea bestraffades inga av dem f\u00f6r sitt tidigare samr\u00f6re med japan.ett viktigt inslag i den officiella nordkoreanska kulturen \u00e4r anordnandet av masspel, d\u00e4r hundratusentals m\u00e4nniskor bildar olika former och bilder. dessa har r\u00f6tter tillbaka \u00e4nda till den japanska kolonialtiden och har mycket gemensamt med liknande masspel i de f\u00f6re detta kommunistiska staterna i \u00f6steuropa.nordkorea \u00e4r ocks\u00e5 k\u00e4nt f\u00f6r sin omfattande produktion av propagandaaffischer som kan betinga h\u00f6ga pris p\u00e5 den internationella marknaden.\n\n\n=== nordkoreansk mat och dryck ===\n\nden koreanska nationalr\u00e4tten \u00e4r en k\u00e5lbaserad matr\u00e4tt som kallas kimchi.\npaekrosul \u00e4r en brandyliknande typ av sprit (starksprit baserad p\u00e5 vindruvor) i en l\u00e5da av \u00e4ldre design och en flaska som korkas igen med en plastkork.\n\n\n=== sport ===\nishockey: nordkorea ligger 41:a p\u00e5 2020 \u00e5rs iihf:s v\u00e4rldsrankinglista.\nfotboll: nordkoreas damlag \u00e4r ett av de b\u00e4sta i v\u00e4rlden och efter stora framg\u00e5ngar med juniorlandslagen hoppas man p\u00e5 att sl\u00e5 sig in med stornationerna tyskland, usa och brasilien. nordkoreas herrar har varit med i fotbolls-vm tv\u00e5 g\u00e5nger. f\u00f6rsta g\u00e5ngen \u00e5r 1966 d\u00e5 de n\u00e5dde kvartsfinal efter att bland annat ha vunnit \u00f6ver italien. andra g\u00e5ngen 2010 n\u00e5dde de inte vidare framg\u00e5ngar, efter att ha hamnat i en grupp best\u00e5ende av portugal, brasilien och elfenbenskusten.\n\n\n== internationella rankningar ==\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== k\u00e4llor ===\nhoare, james. (2012) (p\u00e5 engelska). historical dictionary of the democratic people's republic of korea. historical dictionaries of asia, oceania, and the middle east. lanham, md.: scarecrow press. libris 13892717. isbn 978-0-8108-6151-0 \ncornell, erik (1999). nordkorea: s\u00e4ndebud till paradiset. lund: studentlitteratur. libris 7275143. isbn 91-44-01109-1 \nlamm, lovisa (2012). ambassaden i paradiset: sveriges unika relation till nordkorea. stockholm: norstedt. libris 12281173. isbn 978-91-1-303510-9 \nszalontai, balazs. (2005) (p\u00e5 engelska). kim il sung in the khrushchev era: soviet-dprk relations and the roots of north korean despotism, 1953-1964. cold war international history project series. washington, d.c.: woodrow wilson center press. libris 19404982. isbn 0804753229 \n\n\n== se \u00e4ven ==\nkoreas \u00e5terf\u00f6rening\nsvensk-koreanska f\u00f6reningen\nrelationer mellan nordkorea och sverige\n\n\n== externa l\u00e4nkar ==\nofficiell webbplats\n\n svenskspr\u00e5kiga wikivoyage om nordkorea"