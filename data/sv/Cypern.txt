"cypern (grekiska: \u03ba\u03cd\u03c0\u03c1\u03bf\u03c2, k\u00fdpros; turkiska: k\u0131br\u0131s), formellt republiken cypern (grekiska: \u03ba\u03c5\u03c0\u03c1\u03b9\u03b1\u03ba\u03ae \u03b4\u03b7\u03bc\u03bf\u03ba\u03c1\u03b1\u03c4\u03af\u03b1, kypriak\u012b\u0301 d\u012bmokrat\u00eda; turkiska: k\u0131br\u0131s cumhuriyeti), \u00e4r en \u00f6stat i \u00f6stra medelhavet, \u00f6ster om grekland, s\u00f6der om turkiet, v\u00e4ster om syrien och norr om egypten. det \u00e4r den tredje st\u00f6rsta \u00f6n i medelhavet och r\u00e4knas geografiskt till asien men politiskt oftast till europa.\nrepubliken cypern har de jure suver\u00e4nitet \u00f6ver \u00f6n cypern och dess omgivande vatten, med undantag f\u00f6r de brittiska milit\u00e4ra baserna i akrotiri och dhekelia. republiken cypern \u00e4r de facto uppdelad i tv\u00e5 huvuddelar; omr\u00e5det under effektiv kontroll av republiken cypern, som omfattar cirka 59 % av \u00f6ns yta, och det turkiskt kontrollerade omr\u00e5det i norr, som kallar sig turkiska republiken nordcypern och endast erk\u00e4nns av turkiet, och som t\u00e4cker cirka 36 % av \u00f6ns yta.\n\u00f6n f\u00f6rblir delad \u00e4ven som medlem i eu. unionens lagar g\u00e4ller enbart p\u00e5 s\u00f6dra cypern, som kontrolleras av den erk\u00e4nda, grekcypriotiska regeringen. hela cypern \u00e4r officiellt med i unionen, men republiken cypern styr inte \u00f6ns norra del och eu:s regelverk till\u00e4mpas inte d\u00e4r. de officiella cypriotiska myndigheternas kontroll str\u00e4cker sig bara till stillest\u00e5ndslinjen.\nrepubliken cypern \u00e4r ett avancerat h\u00f6ginkomstland med en mycket h\u00f6g human development index,. cypern var en av grundarna av alliansfria staternas organisation men tr\u00e4dde ur samtidigt som intr\u00e4det i eu 1 maj 2004.\n\n\n== historia ==\n\ncypern var en viktig k\u00e4lla f\u00f6r koppar under brons\u00e5ldern och hade handelskontakter med hettiterna, egyptierna och grekerna.\nden grekiske vetenskapsmannen aristoteles (300-talet f.kr) n\u00e4mner den cypriska kopparn i sina skrifter. \u00f6n var ber\u00f6md f\u00f6r sina gruvor under romersk tid, d\u00e5 \u00e4ven ordet f\u00f6r koppar utformades. den romerske f\u00f6rfattaren plinius den \u00e4ldre anv\u00e4nde sig av uttrycket \u201daes cyprium\u201d (lat. \u201dcyprisk koppar\u201d). med tiden f\u00f6rsvann f\u00f6rsta ledet i detta uttryck. kvar blev \u201dcyprium\u201d och senare \u201dcuprum\u201d, som endast betecknar varifr\u00e5n kopparn kom.\np\u00e5 500-talet f.kr. inf\u00f6rlivades \u00f6n i det expanderande persiska akemeniderriket och f\u00f6rblev persisk i tv\u00e5hundra \u00e5r. cypern blev romersk 58 f.kr. till 1191 d\u00e5 kung rikard i lejonhj\u00e4rta er\u00f6vrade \u00f6n i samband med korst\u00e5gen och s\u00e5lde den till guy av lusignan \u00e5r 1192, som d\u00e4rmed bildade kungariket cypern. republiken venedig \u00f6vertog \u00f6n 1489 efter att den regerande drottningen, caterina cornaro, \u00f6verl\u00e4mnade makten.\nunder n\u00e5gra \u00e5rhundraden tillh\u00f6rde cypern det bysantinska riket, d\u00e5 sk\u00f6na ting skapades inom konst och arkitektur. cypern \u00e4r en av de f\u00e5 platser d\u00e4r man kan studera v\u00e4ggm\u00e5lningar fr\u00e5n den \u00e4ldsta kristna och bysantinska tiden eftersom denna konst \u00e4r f\u00f6rst\u00f6rd p\u00e5 annat h\u00e5ll. mosaiker fr\u00e5n 5/600-tal e.kr. finns till exempel bara p\u00e5 cypern och i katarinaklostret i sinai. h\u00f6jdpunkten inom den kyrkliga konsten inf\u00f6ll under 1100-talet d\u00e5 de bysantinska kejsarna i konstantinopel underst\u00f6dde kyrkobyggen och utsmyckningen av dem. m\u00e5nga av de m\u00e4rkligaste kyrkorna ligger avl\u00e4gset uppe i troodosbergen, skyddade mot pirater och kl\u00e5fingriga katolska korsriddare. kyrkorna \u00e4r till det yttre gr\u00e5 d\u00e4r de hukar under v\u00e4derbitna tr\u00e4lador, men sj\u00e4lva kyrkorummet str\u00e5lar av uts\u00f6kta v\u00e4ggm\u00e5lningar i starka f\u00e4rger. fr\u00e5n slutet av 1100-talet och in p\u00e5 1400-talet kom cypern att styras av frankerna (dynastin lusignan). \u00f6n blev en mellanstation f\u00f6r korsriddarna p\u00e5 v\u00e4g \u00f6sterut mot jerusalem. den grekisk-ortodoxa kyrkan m\u00e5ste underordna sig den romersk-katolska, som helt kom att pr\u00e4gla kyrkor och annan arkitektur i de st\u00f6rre st\u00e4derna.\nfr\u00e5n slutet av 1400-talet var frankernas tid \u00f6ver p\u00e5 cypern och det venetianska styret tog vid. italienska k\u00f6pm\u00e4n och aristokrater h\u00f6ll cyprioterna i ett j\u00e4rngrepp av h\u00f6ga skatter och tunga dagsverken. cypern blev nu en milit\u00e4r utpost f\u00f6r det m\u00e4ktiga venedig, men fick \u00e4ven vissa f\u00f6rm\u00e5ner som en del av ett stort handelsv\u00e4lde. \u00f6n exporterade s\u00e4d, salt, socker och bomull. men inkomsterna av detta tillf\u00f6ll f\u00f6rst\u00e5s bara venedig och den f\u00e5taliga \u00f6verklassen. under denna tid organiserades flera uppror mot f\u00f6rtrycket. cyprioterna blev alltmer desperata och skickade iv\u00e4g s\u00e4ndebud med ans\u00f6kan om hj\u00e4lp varhelst de kunde finna den. flera g\u00e5nger kontaktade man bland annat osmanerna och en g\u00e5ng v\u00e4nde man sig till och  med till mamluckernas sultan i egypten. alla dessa f\u00f6rs\u00f6k misslyckades och ledarna f\u00f6r revolterna torterades sv\u00e5rt och avr\u00e4ttades. det var en s\u00e5 sv\u00e5r tid att befolkningen till sist v\u00e4lkomnade osmanernas er\u00f6vring av cypern 1571?i n\u00e4stan 300 \u00e5r styrdes cyprioterna fr\u00e5n h\u00f6ga porten i istanbul, fram till 1878 d\u00e5 storbritannien arrenderade \u00f6n.\nosmanska riket er\u00f6vrade cypern \u00e5r 1570?. ett avtal mellan osmanska riket och storbritannien den 4 juni 1878 innebar att \u00f6n tills vidare st\u00e4lldes under brittiskt administrativt styre. osmanska riket hamnade i f\u00f6rsta v\u00e4rldskriget i allians med tyskland. d\u00e5  annekterade storbritannien \u00f6n (1914) och proklamerade \u00f6n som brittisk koloni (1925\u20131960).\nunder decennier k\u00e4mpade cyprioterna mot brittisk \u00f6verh\u00f6ghet och britterna svarade med att f\u00f6rbjuda politiska partier, samt arrestera och landsf\u00f6rvisa m\u00e4ngder av grek-cyprioter. revolten g\u00e4llde inte bara cyperns sj\u00e4lvst\u00e4ndighet, utan \u00e4ven en f\u00f6rening med grekland, s\u00e5 kallad enosis. s\u00e5 sm\u00e5ningom bildades befrielseorganisationen eoka-a som 1955 inledde ett v\u00e4pnat uppror mot britterna. deras ledare giorgos grivas hade f\u00e5tt sin milit\u00e4ra utbildning i grekland och var en fanatisk antikommunist. under den nazistiska ockupationen av grekland under 1940-talet var han ledare f\u00f6r en gerillagrupp fr\u00e5n extremh\u00f6gern. eoka-a m\u00f6rdade \u00e4ven hundratals grek-cyprioter som de ans\u00e5g samarbeta med britterna.\nsj\u00e4lvst\u00e4ndigheten 1960 garanterades av ett avtal mellan britterna, turkiet och grekland det sk \u201dtreaty of guarantee\u201d. n\u00e4r det blev klart att milit\u00e4rjuntan i grekland l\u00e5g bakom mycket av oroligheterna i b\u00f6rjan av 1970-talet kontaktades britterna av turkiet i avtalets anda, vilka avb\u00f6jde att agera.\ni b\u00f6rjan av 1970-talet ville milit\u00e4rjuntan i aten inf\u00f6rliva cypern med grekland, trots att majoriteten av grekcyprioterna nu \u00f6vergivit tanken p\u00e5 enosis. den grekiska juntan hj\u00e4lpte till att \u00e5teruppliva eoka-gerillan och 1971 bildades falangen eoka-b av extrema enosis-anh\u00e4ngare. deras metoder urartade till ren terrorism och var, till skillnad fr\u00e5n det \u201dgamla\u201d eoka-a, infiltrerat och finansierat av usa och cia. de flesta medlemmarna var grekiska - inte grekcypriotiska - nationalister. flera turkcyprioter drabbades ocks\u00e5 och deras byar br\u00e4ndes, \u00e4ven om attackerna i detta skede fr\u00e4mst var riktade mot grek-cyprioterna. den 15 juli 1974 st\u00f6rtades makarios genom en kupp, iscensatt av eoka-b i samarbete med cia och den grekiska juntan i athen. ett fullkomligt inb\u00f6rdeskrig br\u00f6t ut under veckan efter milit\u00e4rkuppen. grekcyprioterna bek\u00e4mpade varandra. tusentals m\u00e4nniskor d\u00f6dades och fortfarande vet man inte exakt hur m\u00e5nga.\nmotst\u00e5ndet mot den brittiska kolonialmakten ledde till att grekcypriotiska eoka f\u00f6rde ett gerillakrig p\u00e5 cypern 1955-1959. detta ledde till att republiken cypern proklamerades 1960. \u00e5r 1974 intr\u00e4ffade en kris, som b\u00f6rjade med en grekisk milit\u00e4rkupp av soldater vilka var stationerade p\u00e5 cypern. avsikten var att avs\u00e4tta cyperns president makarios eftersom denne inte \u00f6nskade en f\u00f6rening mellan republiken cypern och grekland. som f\u00f6ljd av mord och trakasserier mot den turkcypriotiska befolkningen ingrep turkisk milit\u00e4r i enlighet med avtalet om republiken cyperns fortlevnad.\ngenom den turkiska interventionen 1974 delades republiken cypern mellan turkisktalande cyprioter (norra cypern) och grekisktalande cyprioter (s\u00f6dra cypern) och 1975 bildades turkiska federala staten cypern. 1983 proklamerades turkiska republiken norra cypern. \u00e5r 1990 ans\u00f6kte republiken cypern, i praktiken den grekcypriotiska s\u00f6dra delen av cypern, om fullt medlemskap i eu. \u00e5ren 2002\u20132003 f\u00f6rhandlade glafkos klerides och rauf denkta\u015f, ledare f\u00f6r den grekiska respektive turkiska delen av cypern, om att \u00e5terf\u00f6rena norra och s\u00f6dra cypern. den problematiska fr\u00e5gan om cyperns statsr\u00e4ttsliga situation och framtid kallas cypernfr\u00e5gan. den sv\u00e5rl\u00f6sta krisen har lett till att cypern under en stor del av 1900-talet stundtals kallades \"hatets \u00f6\".\u00e5r 2004 presenterade fn:s generalsekreterare kofi annan en plan (\"twin-referendums\") f\u00f6r att f\u00f6rena norra och s\u00f6dra cypern efter folkomr\u00f6stningar i de tv\u00e5 delarna. den turkcypriotiska norra delen antog planen medan den grekcypriotiska s\u00f6dra delen f\u00f6rkastade den, vilket inneb\u00e4r att fr\u00e5gan om en f\u00f6rening fortfarande inte \u00e4r l\u00f6st. samma \u00e5r blev cypern medlem i eu, som formellt anser att republiken cyperns territorium best\u00e5r av hela \u00f6n bortsett fr\u00e5n de tv\u00e5 brittiska baserna och att den norra delen \u00e4r milit\u00e4rt ockuperad. samtidigt \u00e4r den gemensamma lagstiftningen inom eu enbart till\u00e4mpbar i de omr\u00e5den som republiken cypern beh\u00e4rskar, det vill s\u00e4ga enbart i den s\u00f6dra delen.\n\n\n== geografi ==\n\ncypern \u00e4r den tredje st\u00f6rsta \u00f6n i medelhavet (efter sicilien och sardinien) och \u00e4r bel\u00e4gen i dess \u00f6stra del en bit utanf\u00f6r turkiets sydkust. cypern ligger egentligen i asien, men av historiska och kulturella sk\u00e4l anses \u00f6n tillh\u00f6ra europa. fn r\u00e4knar cypern som ett v\u00e4stasiatiskt land. turkiet ligger 75 kilometer norrut och andra grannl\u00e4nder inkluderar syrien och libanon i \u00f6st, israel i syd\u00f6st, egypten i syd och grekland i nordv\u00e4st. cypern ligger geografiskt n\u00e4rmare bland annat libanon \u00e4n grekland.\ni troodosmassivet i sydv\u00e4stra delen av \u00f6n ligger cyperns h\u00f6gsta berg, olympos, som n\u00e5r 1 921 m \u00f6.h. innanf\u00f6r den norra kusten str\u00e4cker sig bergskedjan pentadaktylos, fem fingrar. namnet \u00e5terspeglar bergskedjans fem markerade toppar i rad. \u00f6ns form har liknats vid en kastrull, vilket f\u00f6rklarar det familj\u00e4ra namnet pan handle, kastrullskaftet, p\u00e5 den smala delen l\u00e4ngst \u00f6sterut.\n\n\n=== klimat ===\n\u00f6n har ett subtropiskt torrt medelhavsklimat med l\u00e5nga heta, torra somrar och korta, milda, regnigare vintrar. sommartemperaturerna varierar fr\u00e5n svalt i bergsomr\u00e5dena, som i troodosbergen, till varmt p\u00e5 l\u00e5glandet. vintertemperaturerna \u00e4r milda p\u00e5 de l\u00e4gre platserna, d\u00e4r sn\u00f6 \u00e4ven f\u00f6rekommer. i troodosbergen ligger temperaturerna betydligt l\u00e4gre, och man f\u00e5r tillr\u00e4ckligt med sn\u00f6 f\u00f6r s\u00e4songs\u00f6ppna skidbackar.normala temperaturer och nederb\u00f6rd i nicosia:\n\nnormala temperaturer och nederb\u00f6rd i larnaca:\n\nden \u00e5rliga genomsnittliga havstemperaturen \u00e4r runt 22 \u00b0c, med 27-28 \u00b0c som h\u00f6jdpunkt under augusti, och 17 \u00b0c som l\u00e5gpunkt under vintern.\nsommartid, d\u00e5 alla floder torkar ut, r\u00e5der brist p\u00e5 dricksvatten p\u00e5 m\u00e5nga h\u00e5ll. f\u00f6r att avhj\u00e4lpa detta har man vallat in stora omr\u00e5den, d\u00e4r vatten samlas i dammar, som fylls av de ymniga regnen andra tider.\n\n\n== statsskick och politik ==\nenligt den f\u00f6rfattning som antogs vid sj\u00e4lvst\u00e4ndigheten 1960, och som tillkom fr\u00e4mst p\u00e5 brittiskt initiativ, skulle hela cypern vara en suver\u00e4n republik. dess sj\u00e4lvst\u00e4ndighet skulle garanteras av turkiet, grekland och storbritannien. f\u00f6rfattningen f\u00f6reskrev att alla poster inom administration, f\u00f6rvaltning och f\u00f6rsvar skulle f\u00f6rdelas proportionellt mellan grek- och turkcyprioter. turkcyprioterna var dock genomg\u00e5ende \u00f6verrepresenterade i f\u00f6rh\u00e5llande till sin andel av befolkningen. redan 1963 upph\u00f6rde denna f\u00f6rfattning i praktiken att fungera, men den har aldrig upph\u00e4vts formellt.\nrepubliken cyperns f\u00f6rste president var den grekisk-ortodoxe \u00e4rkebiskopen makarios iii. han tilltr\u00e4dde 1960, blev omvald tv\u00e5 g\u00e5nger och beh\u00f6ll \u00e4mbetet, utom en kort period 1974, \u00e4nda till sin d\u00f6d 1977.\nden grekcypriotiska regeringen i s\u00f6der h\u00e5ller fast vid cyperns ursprungliga f\u00f6rfattning och har, i motsats till regeringen i norr, f\u00e5tt internationellt erk\u00e4nnande. den president som grekcyprioterna utser vart femte \u00e5r \u00e4r fortfarande formellt sett hela cyperns president. \ncyperns president fungerar som b\u00e5de stats- och regeringschef och har omfattande befogenheter. parlamentet har numera 80 platser, varav 24 \u00e4r reserverade f\u00f6r turkcyprioter. de platserna st\u00e5r tomma. parlamentsledam\u00f6terna utses i val vart femte \u00e5r.\nden grekcypriotiska administrationen erh\u00f6ll fullt medlemskap i eu den 1 maj 2004. eu:s lagar och bidragssystem g\u00e4ller inte f\u00f6r turkcyprioternas del av \u00f6n, eftersom cypern f\u00f6rblivit delat.\n\n\n=== \u00e4gander\u00e4ttsfr\u00e5gor ===\n\u00e4gander\u00e4tten till jord och fastigheter \u00e4r en komplicerad fr\u00e5ga att l\u00f6sa inf\u00f6r en eventuell \u00e5terf\u00f6rening av cypern. f\u00f6re turkiets intervention 1974 skall 70 procent av fastigheterna i norr ha \u00e4gts av grekcyprioter, medan 10 procent av fastigheterna i s\u00f6der \u00e4gdes av turkcyprioter.\ndefinitionen av fastighet p\u00e5 cypern skiljer sig fr\u00e5n vad som g\u00e4ller enligt den svenska jordabalken. en egenhet f\u00f6r cypern \u00e4r att det inte \u00e4r s\u00e4kert att tr\u00e4d p\u00e5 en obebyggd tomt tillh\u00f6r mark\u00e4garen. om d\u00e4r finns exempelvis olivtr\u00e4d kan dessa tillh\u00f6ra en olivodlare i trakten, som inte \u00e4ger den mark tr\u00e4den st\u00e5r p\u00e5. detta f\u00e5r den konsekvensen, att om n\u00e5gon vill f\u00f6rv\u00e4rva tomten f\u00f6r att till exempel bygga ett hus, m\u00e5ste tv\u00e5 k\u00f6p g\u00f6ras: dels fr\u00e5n den person, som \u00e4ger marken, dels fr\u00e5n en annan person, som \u00e4ger tr\u00e4den. i annat fall blir olivtr\u00e4den ett servitut i den nye mark\u00e4garens villatr\u00e4dg\u00e5rd. detta \u00e4r en speciell komplikation inf\u00f6r cyperns eventuella \u00e5terf\u00f6rening.\n\n\n=== f\u00f6rsvar och utl\u00e4ndsk milit\u00e4r n\u00e4rvaro ===\n\n\n==== nationalgardet ====\nden cypriotiska f\u00f6rsvarsmakten, \"nationalgardet\", \u00e4r en v\u00e4rnpliktsarm\u00e9 med land-, sj\u00f6- och flygstridselement. det finns inga st\u00e5ende f\u00f6rband, utan alla f\u00f6rband \u00e4r mobiliseringsf\u00f6rband. fredsstyrkan omfattar 10 000 soldater, varav 9 000 \u00e4r v\u00e4rnpliktiga.\nv\u00e4rnplikten \u00e4r allm\u00e4n f\u00f6r grekisk-ortodoxa m\u00e4n med en cypriotisk far. m\u00e4n tillh\u00f6rande andra av staten erk\u00e4nda kristna samfund, som katoliker, armenier och maroniter, kan frivilligt g\u00f6ra milit\u00e4rtj\u00e4nst. turkcyprioter inkallas inte. tj\u00e4nstg\u00f6ringstiden \u00e4r 26 m\u00e5nader.\n\nmobiliseringsf\u00f6rband: 2 infanteribrigader och 1 pansarbrigad\nstridsflyg: 12 mil mi-35 stridshelikoptrar\nstridsfartyg: 10 snabba attackb\u00e5tar\n\n\n==== eldyk ====\nden \u00f6verenskommelse som ledde till cyperns sj\u00e4lvst\u00e4ndighet gav grekland och turkiet r\u00e4tt att stationera vissa begr\u00e4nsade truppstyrkor p\u00e5 \u00f6n. den grekiska styrkan national guard (ng) b\u00f6rjade organiseras den 20 november 1959, p\u00e5 grekiska elliniki dynami kyprou (eldyk), och best\u00e5r av ett regemente.\n\n\n==== brittiska styrkor p\u00e5 cypern ====\nde brittiska trupperna i de brittiska suver\u00e4na basomr\u00e5dena p\u00e5 cypern akrotiri och dhekelia best\u00e5r av tv\u00e5 infanteribataljoner samt underst\u00f6ds- och underh\u00e5llsf\u00f6rband, tv\u00e5 patrullfartyg och en sj\u00f6r\u00e4ddningshelikopterdivision. omr\u00e5dena r\u00e4knas som brittisk mark, kvarvarande delar av den brittiska kolonin cypern som fanns f\u00f6re 1960. inom dessa delar \u00e4r f\u00f6ljaktligen det officiella spr\u00e5ket (brittisk) engelska, och brittisk lag g\u00e4ller.\ni dhekelia finns ett v\u00e4lutrustat huvudsjukhus f\u00f6r samtliga brittiska f\u00f6rband i mellan\u00f6stern. sjukhuset st\u00e5r till f\u00f6rfogande \u00e4ven f\u00f6r fn-trupperna vid s\u00e5dana sv\u00e5rare sjukdomsfall, som f\u00f6r behandling kr\u00e4ver st\u00f6rre resurser \u00e4n de olika fn-kontingenternas egna.\np\u00e5 toppen av olympos finns en radarstation med l\u00e5ng r\u00e4ckvidd som t\u00e4cker hela \u00f6stra medelhavet med angr\u00e4nsande landomr\u00e5den.\n\n\n==== unficyp ====\nfn:s fredsbevarande styrkor p\u00e5 cypern - unficyp (united nations forces in cyprus) bildades 1964. sedan 1974 har de till uppgift att uppr\u00e4tth\u00e5lla en buffertzon, mellan det cypriotiska nationalgardet och de turkiska och turkcypriotiska styrkorna p\u00e5 cypern. den ber\u00f6mda gr\u00f6na linjen delar \u00e4nnu huvudstaden och fick sitt namn p\u00e5 ny\u00e5rsdagen 1964 efter en ritad gr\u00f6n linje p\u00e5 en karta. en brittisk general markerade en linje tv\u00e4rsigenom nicosia p\u00e5 kartan med en penna som r\u00e5kade ha gr\u00f6nt bl\u00e4ck. grekcyprioter skulle stanna s\u00f6der om linjen och turkcyprioter norr om den. det \u00e4r denna gr\u00e4ns som fick namnet gr\u00f6na linjen eller green line, och inte den buffertzon som idag l\u00f6per tv\u00e4rs\u00f6ver hela \u00f6n.\nunficyp var fr\u00e5n b\u00f6rjan sammansatt av t\u00e4mligen stora truppstyrkor fr\u00e5n storbritannien, danmark, finland och sverige. \u00e4ven nya zeeland besatte vissa specialbefattningar. sverige deltog med en bataljon fr\u00e5n 1964, vilken 1967 bestod av ett stabs- och trosskompani, som hyste bataljonsstaben, och ett infanterikompani f\u00f6rlagda i famagusta samt ett infanterikompani i larnaca. i den svenska kontingenten ingick \u00e4ven en grupp poliser, stationerade i famagusta. efter kuppen 1974 samt den turkiska interventionen 1974 delades \u00f6n i nordlig turkzon och en sydlig grekcypriotisk.den svenska kontinenten stationerades med stab och tross i larnaca, ett skyttekompani i antenou och ett skyttekompani i nicosia. den svenska insatsen avslutades 1987. mindre element som stabspersonal vid unficyp och civilpolis kvarstod till 1993. efter hand reducerades truppstyrkorna, och 2006 hade unficyp krympt till 851 milit\u00e4rer, 65 poliser och 35 civila i den internationella kontingenten samt 109 lokalanst\u00e4llda cyprioter.\n\n\n=== administrativ indelning ===\ncypern \u00e4r indelat i sex distrikt (\u03b5\u03c0\u03b1\u03c1\u03c7\u03af\u03b5\u03c2 eparchies) vilka b\u00e4r samma namn som respektive distriktshuvudstad: famagusta, kyrenia, larnaca, limassol, nicosia och pafos. av dessa ligger famagusta och kyrenia inom omr\u00e5den som beh\u00e4rskas av nordcypern. den demilitariserade zonen, \"gr\u00f6na linjen\" sk\u00e4r rakt igenom republikens huvudstad nicosia.\n\n\n== ekonomi ==\ntidigare utvanns stora m\u00e4ngder mineral p\u00e5 cypern, och koppar exporterades redan under brons\u00e5ldern, men numera spelar gruvindustrin en underordnad roll. vid \u00f6ns delning kom de rikaste jordbruksbygderna liksom industri- och turistcentra till den turkiska delen i norr. cyperns ekonomi led ett sv\u00e5rt avbr\u00e4ck, men s\u00f6dra delen av \u00f6n h\u00e4mtade sig snabbt. grekcyprioterna byggde ut industrin, investerade i turismen och skapade efter beiruts sammanbrott n\u00e5got av ett nytt finanscentrum f\u00f6r mellan\u00f6stern. i norr stagnerade utvecklingen och man blev beroende av ekonomisk hj\u00e4lp fr\u00e5n turkiet. cyperns fr\u00e4msta jordbruksprodukter \u00e4r potatis, vete, gr\u00f6nsaker samt tobak och citrusfrukter i norr, d\u00e4r jordbruk fortfarande \u00e4r huvudn\u00e4ring. cypern har inga j\u00e4rnv\u00e4gar men goda v\u00e4gar. av politiska sk\u00e4l har kommunikationerna mellan \u00f6ns norra och s\u00f6dra delar varit ytterst begr\u00e4nsade fr\u00e5n 1960-talet.turism \u00e4r en viktig n\u00e4ring. \u00e4ven jordbruk och fiske syssels\u00e4tter m\u00e5nga p\u00e5 cypern. bankv\u00e4sendet fick ett uppsving under inb\u00f6rdeskrigen i libanon, d\u00e5 mycket pengar flyttades \u00f6ver till \u00f6n ifr\u00e5n libanon. skeppsfart \u00e4r ocks\u00e5 viktigt. cypern ansl\u00f6t till euroomr\u00e5det den 1 januari 2008, vilket inneb\u00e4r att det cypriotiska pundet ersatts med euro.\n\n\n=== kommunikationer ===\ncypern saknar numera j\u00e4rnv\u00e4g, bland annat f\u00f6r att \u00f6n anses f\u00f6r liten f\u00f6r att detta \u00e5ter ska vara l\u00f6nsamt. sj\u00f6fartstrafiken \u00e4r mycket viktig f\u00f6r cypern, tidigare med b\u00e5de frakt- och f\u00e4rjetrafik till grekland och israel fr\u00e5n s\u00f6dra delen av \u00f6n (f\u00f6r n\u00e4rvarande, efter 2010, inga bilf\u00e4rjor) och till turkiet fr\u00e5n den norra. tre turkiska bilf\u00e4rjerederier trafikerar nu girne (kyrenia) p\u00e5 cyperns nordkust och tasucu p\u00e5 turkiska sydostkusten; bland annat akg\u00fcnler samt ferg\u00fcn. detta har ocks\u00e5 under l\u00e5ng tid varit cyperns enda s\u00e4tt att ha internationella f\u00f6rbindelser med andra l\u00e4nder. sj\u00f6farten har alltj\u00e4mt en betydande roll f\u00f6r cypern, och landet \u00e4r starkt beroende av denna.\ninternationella flygplatser finns i paphos och larnaca. nicosia flygplats har varit st\u00e4ngd sedan 1974. den turkcypriotiska sidan har dock idag en flygplats n\u00e4ra nicosia.\nv\u00e4gn\u00e4tets kvalitet varierar inom landet. den turkcypriotiska delen har ett v\u00e4gn\u00e4t av l\u00e4gre standard. den grekcypriotiska delen d\u00e4remot har en mycket god v\u00e4gstandard. stora delar av den grekcypriotiska delen har motorv\u00e4gar. dessa n\u00e5r ut till stora delar av det grekcypriotiska omr\u00e5det. den turkcypriotiska delen saknar d\u00e4remot motorv\u00e4gar. b\u00e5de grek- och turkcyprioter har v\u00e4nstertrafik, en kvarleva sedan det brittiska styret.\n\n\n== demografi ==\n\ndet finns flera folkgrupper p\u00e5 cypern; grekcyprioter 77 %, turkcyprioter 18 %, \u00f6vriga (bland andra armenier och maroniter) 5 %. l\u00e4s- och skrivkunnigheten \u00e4r (2003) 97,5 %.\n\n\n=== religion ===\ni den s\u00f6dra delen tillh\u00f6r de flesta den grekisk-ortodoxa kristendomen medan det i norr \u00e4r det sunnitisk islam som \u00e4r det dominerande. det finns \u00e4ven religi\u00f6sa minoriteter av maroniter, judar, armenisk-ortodoxa, romerska katoliker och anglikaner.\ncyperns grekisk-ortodoxa kyrka beviljades sj\u00e4lvst\u00e4ndighet 488 av bysantinska kejsaren zeno, d\u00e5 anthemius var \u00e4rkebiskop.\n\n\n=== utbildning ===\nutbildningsv\u00e4sendet \u00e4r uppdelat i grundskola, gymnasium och h\u00f6gskola/universitet. det finns flera universitet p\u00e5 \u00f6n, bland annat university of cyprus, open university of cyprus och cyprus university of technology.\n\n\n== internationella rankningar ==\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r cypern.\n kartor i wikimedia atlas relaterade till cypern"