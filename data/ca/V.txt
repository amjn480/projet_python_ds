La V (pronunciat [v]) és la vint-i-dosena lletra de l'alfabet català i dissetena de les consonants. El nom és ve o ve baixa.
Prové de la lletra u de l'alfabet llatí. Per això en l'escriptura catalana prenormativa es confonien sovint aquestes dues lletres (Dauid).


== Fonètica ==
En català representa el fonema fricatiu labiodental sonor ([v]) i encara és ben viu en algunes zones on es conserva. També hi ha zones on ha desaparegut el fonema suara esmentat i es pronuncia amb el fonema oclusiu bilabial sonor ([b]), és a dir, beta i veta es pronuncien igual.


== Significats de V ==
Societat: simbolitza Via Catalana 2014, la concentració en forma de V de la Diada Nacional de Catalunya de 2014 a favor de la independència.
Simbologia: fer una V amb els dits de la mà significa victòria.
Educació: es posa en els treballs escolars per indicar "vist pel professor" sense més qualificacions.
Física: pot indicar volum, el voltatge o velocitat, també és el símbol en el Sistema Internacional de la unitat volt.
Lingüística: representa el verb.
Lògica: indica disjunció.
Matemàtiques: en la numeració romana, signe que representa el nombre 5. Les lletres u, v i w s'utilitzen sovint a matemàtiques com a components de vectors o variables d'equacions.
Química: V és el símbol de l'element químic vanadi.
Bioquímica: en majúscula és el símbol de la valina.
Entreteniment: el protagonista de V de Vendetta.
Televisió: V és el títol d'una sèrie sobre extraterrestres de 1984 i 2009.
gimnàstica (pas en V): moviment de gimnàstica, molt utilitzat en l'aeròbic i en diversos passos de ball, que consisteix bàsicament a dibuixar una V amb el moviment dels peus.


== Símbols derivats o relacionats ==


== Referències ==

Viccionari