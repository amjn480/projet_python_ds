"guifr\u00e9 i de barcelona, dit el pil\u00f3s o el pel\u00f3s (ca. 840 - 897), fou comte de barcelona, comte d'osona i comte de girona (878 - 897); comte d'urgell, de la cerdanya (870 - 897) i tamb\u00e9 comte de conflent (896 - 897). fou el dotz\u00e8 i darrer comte de barcelona nomenat pels reis francs, i el primer a donar en her\u00e8ncia els seus dominis territorials, iniciant aix\u00ed la dinastia comtal de barcelona (guiffredus primus comes barchinone), tot i mantenir el jurament de fidelitat als reis de fran\u00e7a. com a fundador de la dinastia comtal de barcelona, ja des de l'edat mitjana els antics reis d'arag\u00f3 i comtes de barcelona varen glorificar-ne i exaltar-ne la mem\u00f2ria, i el seu llinatge es mantingu\u00e9 per descend\u00e8ncia directa de pare a fill durant cinc segles. va morir a mans musulmanes durant la r\u00e0tzia isl\u00e0mica del 897 i fou enterrat al monestir de santa maria de ripoll. els fets hist\u00f2rics i la llegenda es barregen en la seva biografia, recollida pels monjos del monestir de santa maria de ripoll en la saga catalana gesta comitum barchinonensium. al llarg dels segles i seguint les antigues cr\u00f2niques medievals dels reis catalanoaragonesos, se n'ha glorificat la mem\u00f2ria servant el seu record i considerant-lo el fundador de catalunya, perqu\u00e8 ja des del 1380 fou anomenat \u00abpare de la p\u00e0tria\u00bb.\n\n\n== nom ==\nen els documents coetanis, escrits en llat\u00ed, el seu nom apareix escrit guifredus i wifredus.\nen la gesta comitum barchinonensium, escrita en llat\u00ed, apareix escrit: \u00abde guiffredo pilose\u00bb i \u00abguifredo, qui cognomitamus est pilosus\u00bb.\nen la cr\u00f2nica de bernat desclot, escrita en catal\u00e0, apareix escrit: \u00abguifre\u00bb.\nen la cr\u00f2nica dels reis d'arag\u00f3 i comtes de barcelona, escrita en catal\u00e0, apareix escrit: \u00abguiffre\u00bb.\nen la genealogia regum navarrae et aragoniae et comitum barchinonae, escrita en llat\u00ed, apareix escrit: \u00abguiffredus\u00bb.\nen les histories e conquestes dels reys de arago e comtes de barcelona, escrita en catal\u00e0, apareix escrit: \u00abgrifa\u00bb.\n\n\n=== el nom ===\nguifre \u00e9s un nom d'origen germ\u00e0nic, wigfred o wifrid, probablement pres del fr\u00e0ncic, que etimol\u00f2gicament significa: 'pau victoriosa'. en llat\u00ed aquest nom s'adapt\u00e0 com a wifr\u0113dus, el qual es pot adaptar en catal\u00e0 com a vifred. el nom guifre es perd\u00e9 amb el temps, per\u00f2 en cognoms i noms de lloc es conserv\u00e0, i tot el segle xix es conservava l'accentuaci\u00f3 catalana, com es pot llegir en verdaguer. al segle xx, la historiografia moderna interpret\u00e0 que, at\u00e8s que el mot era pla en llat\u00ed, calia que fos agut en catal\u00e0, i en modific\u00e0 la t\u00f2nica err\u00f2niament. actualment la variant aguda \u00e9s la m\u00e9s freq\u00fcent, per b\u00e9 que coromines mald\u00e0 per revertir la pron\u00fancia original.\n\n\n=== el malnom ===\nel malnom de \u00abpel\u00f3s\u00bb apareix per primera vegada en la brevis historia monasterii rivipullensis, una cr\u00f2nica catalana escrita en llat\u00ed al segle xii que recopila la hist\u00f2ria del monestir de santa maria de ripoll del 888 fins al 1147. aquesta cr\u00f2nica va ser font de la gesta comitum barchinonensium, 'gesta dels comtes de barcelona', que comen\u00e7a amb la llegenda de guifr\u00e9 el pil\u00f3s. aquesta llegenda recollida en la gesta explica que la ra\u00f3 d'aquest malnom era que tenia p\u00e8l all\u00ed on els homes no acostumaven a tenir-ne, sense concretar on, de manera que, segons la llegenda, en retornar de flandes a barcelona disfressat de pelegr\u00ed, la seva mare el va recon\u00e8ixer immediatament.\n\nuna redacci\u00f3 tardana de la gesta en catal\u00e0 tradu\u00ed pilosus per 'pel\u00f3s', i aix\u00ed es recoll\u00ed posteriorment en la historiografia catalana medieval. durant l'edat moderna, la historiografia catalana escrita en castell\u00e0 feu servir la forma \u00abvelloso\u00bb, i durant la renaixen\u00e7a es feu servir la forma \u00abpil\u00f3s\u00bb, derivada directament del llat\u00ed original \u00abpilosus\u00bb.\n\n\n== or\u00edgens familiars ==\n\n\n=== la llegenda de guifr\u00e9 el pil\u00f3s ===\n\nels or\u00edgens familiars de guifr\u00e9 i de barcelona eren desconeguts durant l'alta edat mitjana. la llegenda de guifr\u00e9 el pil\u00f3s, recollida per primera volta en la saga gesta comitum barchinonensium, narra que aquest era fill d'un cavaller que tamb\u00e9 s'anomenava guifr\u00e9, originari de la vila de ri\u00e0 (o d'arri\u00e0); aquesta llegenda fou recollida pels monjos del monestir de santa maria de ripoll i comen\u00e7a amb les paraules seg\u00fcents:\n\naquestes primeres paraules de la llegenda situen el lloc d'origen del cavaller guifr\u00e9 d'arri\u00e0, pare llegendari de guifr\u00e9 el pil\u00f3s, a la vila de ri\u00e0, situada prop del riu tet i del monestir de sant miquel de cuix\u00e0, a l'antic comtat de conflent (el mil\u00b7lenari comtat del conflent fou amputat de catalunya i annexionat a fran\u00e7a pel tractat dels pirineus l'any 1659).\ndurant els segles xvi i xvii, diversos historiadors comen\u00e7aren a posar en dubte la historicitat de la llegenda; aix\u00ed, mentre l'historiador aragon\u00e8s jer\u00f3nimo zurita encara la inclogu\u00e9 en la seva obra anales de la corona de arag\u00f3n (1562-1580), ja l'historiador occit\u00e0 p\u00e8ire de marca la defin\u00ed com una \u00abfaula\u00bb en la seva obra marca hispanica; sive, limes hispanicvs (1688).\n\n\n=== sunifred d'urgell, pare de guifr\u00e9 el pil\u00f3s ===\nal segle xviii, mentre els historiadors i monjos benedictins claude de vic (1670-1734) i joseph vaissette (1685-1756) redactaven la histoire g\u00e9n\u00e9rale de languedoc (1730), trobaren un document de l'any 888 en qu\u00e8 uns germans realitzaven una donaci\u00f3 de b\u00e9ns a l'abadia de la grassa (comtat de carcassona, septim\u00e0nia) per a la salvaci\u00f3 de l'\u00e0nima dels seus pares: \u00abdompni suniefridi, genitoris nostri, vel dompne ermessindae genitricis nostrae\u00bb; els germans que signaven la donaci\u00f3 eren sesenanda, sunifred, el comte guifr\u00e9, el comte radulf i el comte mir\u00f3. la identificaci\u00f3 d'aquests comtes l'any 888 resultava senzilla: eren el comte de barcelona guifr\u00e9 el pil\u00f3s, el comte de conflent mir\u00f3 el vell, i el comte de besal\u00fa radulf, i aquest document desvelava no tan sols que aquests comtes eren germans, sin\u00f3 que eren fills d'un matrimoni format per un sunifred casat amb una ermessenda.\n\naquesta filiaci\u00f3, que desacreditava el llegendari cavaller guifr\u00e9 d'arri\u00e0, es vei\u00e9 confirmada poc de temps despr\u00e9s per un altre document que ja havia trobat al segle xvii l'historiador p\u00e8ire de marca i que els historiadors benedictins no coneixien quan publicaren la seva primera edici\u00f3 de la histoire g\u00e9n\u00e9rale de languedoc; es tractava d'un judici de l'any 874 presidit pel comte de conflent mir\u00f3 el vell, en qu\u00e8 el mandatari del comte relatava com diversos cavallers havien prestat servei en temps del pare del comte mir\u00f3, que havia estat el comte sunifred d'urgell. amb aquests documents, la filiaci\u00f3 de la nissaga havia quedat completa: els comtes guifr\u00e9 i de barcelona \u00abel pil\u00f3s\u00bb, mir\u00f3 i de conflent \u00abel vell\u00bb, i radulf i de besal\u00fa eren germans, i havien estat fills del comte sunifred i d'urgell i de la seva muller ermessenda.\n\n\n=== teories sobre els avis de guifr\u00e9 el pil\u00f3s ===\n\na partir d'aleshores, els estudis s'han centrat a descobrir qui foren els progenitors del comte sunifred i d'urgell, el pare del comte guifr\u00e9 el pil\u00f3s. actualment, els historiadors sostenen dues teories al respecte: \n\nteoria de borrell i d'osona: ja els historiadors i monjos benedictins claude de vic i joseph vaissette provaren de determinar qui fou el pare de sunifred i d'urgell; finalment, trobaren un precepte de l'any 829 concedit pel rei franc llu\u00eds el piet\u00f3s al \u00abfidel sunifred\u00bb, a qui ratificava la possessi\u00f3 de la vila de fontcouverte (comtat de narbona, septim\u00e0nia), recordant que ja havia estat propietat del seu pare, el \u00abdifunt borrell\u00bb. sense indicacions m\u00e9s concretes, els dos historiadors francesos proposaren la teoria que el \u00abdifunt borrell\u00bb hauria pogut ser el comte borrell i d'osona. a finals del segle xviii, l'historiador jaume caresmar i alemany pos\u00e0 en dubte la teoria de borrell i d'osona, al\u00b7legant que cap document podia corroborar la identificaci\u00f3 del \u00abfidel sunifred\u00bb amb sunifred i d'urgell, aix\u00ed com tampoc la identificaci\u00f3 del \u00abdifunt borrell\u00bb amb el comte borrell i d'osona.el 1851, l'historiador franc\u00e8s tastu trob\u00e0 un document en qu\u00e8 el comte mir\u00f3 el vell, germ\u00e0 de guifr\u00e9 el pil\u00f3s, afirmava que el seu avi s'anomenava \u00abbellone\u00bb; tastu identific\u00e0 aquest \u00abbellone\u00bb amb bel\u00b7l\u00f3 de carcassona; per\u00f2, acceptant com a certa la teoria que borrell i d'osona hauria estat l'avi patern de guifr\u00e9 el pil\u00f3s, conclogu\u00e9 que bel\u00b7lo i de carcassona hauria estat el seu avi matern. a principis del segle xx, l'historiador antoni rovira i virgili torn\u00e0 a posar en dubte la teoria de borrell i d'osona argumentant la dif\u00edcil identificaci\u00f3 del \u00abfidel sunifred\u00bb i del \u00abdifunt borrell\u00bb. per\u00f2, tot i aix\u00ed, a mitjan segle xx, l'historiador josep sala i molas i l'historiador franc\u00e8s l\u00e9once auzias se sumaren a la \u00abteoria de borrell i d'osona\u00bb, coincidint que bel\u00b7l\u00f3 de carcassona hauria estat l'avi matern de guifr\u00e9 el pel\u00f3s. a finals del segle xx, l'historiador pere ponsich i rondes i archibald lewis tamb\u00e9 accept\u00e0 la teoria que borrell i d'osona hauria estat l'avi patern de guifr\u00e9 el pel\u00f3s, mentre que bel\u00b7lo i de carcassona n'hauria estat l'avi matern:teoria de borrell i d'osona\nteoria de bel\u00b7l\u00f3 i de carcassona: fou l'historiador franc\u00e8s tastu qui trob\u00e0 el document que bastia la teoria de bel\u00b7l\u00f3 i de carcassona; en l'opuscle note sur l'origen des comtes h\u00e9r\u00e9ditaires de barcelona (1851), indic\u00e0 una escriptura del 879 sobre l'esgl\u00e9sia de sant vicent, en qu\u00e8 es reconeixia la propietat al comte mir\u00f3 el vell, que al\u00b7legava que ja havia estat del seu avi: \u00abmandatario de mirone comite, de cella vel ecclesia sancti vicentii cum adiacencias sus, qualiter sua hereditas esse debet per successionem avi sui bellone\u00bb; tastu identific\u00e0 aquest \u00abbellone\u00bb amb bel\u00b7l\u00f3 de carcassona; per\u00f2, acceptant com a certa la teoria que feia a borrell i d'osona l'avi patern de guifr\u00e9 el pil\u00f3s, conclogu\u00e9 que bel\u00b7lo i de carcassona hauria estat el seu avi matern. a principis del segle xx, l'historiador antoni rovira i virgili revis\u00e0 la documentaci\u00f3 que s'havia anat trobant i descart\u00e0 la \u00abteoria de borrell i d'osona\u00bb; per contra, propos\u00e0 la hip\u00f2tesi segons la qual, donada la vinculaci\u00f3 del comte guifr\u00e9 el pil\u00f3s i els seus germans amb l'abadia de la grassa situada al comtat de carcassona (septim\u00e0nia), resultaria possible que el pare d'aquests, el comte sunifred i d'urgell, estigu\u00e9s vinculat familiarment amb el comtat de carcassona.aquesta hip\u00f2tesi de treball fou seguida per l'historiador ramon d'abadal i de vinyals, que l'any 1958 propos\u00e0 la teoria que sunifred i d'urgell hauria estat fill del comte bel\u00b7l\u00f3 de carcassona, un noble visig\u00f2tic a qui l'emperador franc carlemany nomen\u00e0 comte de carcassona i que, segons abadal, era originari del comtat de conflent. per\u00f2, ramon d'abadal no sols propos\u00e0 que bel\u00b7l\u00f3 hauria estat el pare del comte sunifred i d'urgell, i per tant avi de guifr\u00e9 el pil\u00f3s, sin\u00f3 que tamb\u00e9 hauria estat el pare del comte sunyer i d'emp\u00faries; aquest extrem ha estat posat en dubte l'any 2004 per l'historiador josep maria salrach i mar\u00e8s. si aquesta teoria fos certa, implicaria que pr\u00e0cticament la totalitat de les nissagues comtals catalanes haurien tingut un origen com\u00fa en el comte bel\u00b7l\u00f3 de carcassona, perqu\u00e8 si les cases comtals de barcelona, girona, osona, urgell, besal\u00fa i de cerdanya tingueren el seu origen en els fills de guifr\u00e9 el pil\u00f3s, les cases comtals d'emp\u00faries i de rossell\u00f3 tingueren el seu origen com\u00fa en sunyer i d'emp\u00faries; tan sols la casa comtal del pallars i ribagor\u00e7a hauria tingut un origen separat. \u00e9s per aquesta ra\u00f3 que alguns autors fan servir l'expressi\u00f3 dinastia bel\u00b7l\u00f2nida per a designar la majoria de llinatges comtals catalans que haurien estat originats per bel\u00b7l\u00f3, acceptant que la teoria de ramon d'abadal fos certa:teoria de bel\u00b7l\u00f3 i carcassona\n\n\n== matrimoni i descendents ==\ncasat el 877 amb guinidilda d'emp\u00faries. del matrimoni nasqueren els fills seg\u00fcents:\nguifr\u00e9 ii borrell de barcelona (874-911), comte de barcelona, girona i osona (897-911).\nmir\u00f3 ii de cerdanya (878-927), comte de cerdanya i besal\u00fa.\nemma de barcelona (880-942), abadessa del monestir de sant joan de les abadesses.\nsunifred ii d'urgell (880?-948), comte d'urgell.\nradulf de barcelona (885-940/942), bisbe d'urgell i abat de ripoll.\nsunyer i de barcelona (890-951), comte de barcelona, girona i osona (911-947).\nermessenda de barcelona (?-925).\ncixilona de barcelona (?-945), abadessa del monestir de santa maria del cam\u00ed fundat per la seva germana emma.\nriquilda de barcelona.\nguinidilda de barcelona (897-923), casada amb ramon ii de tolosa.\n\n\n== regnats de carles i \u00abel magne\u00bb i llu\u00eds i \u00abel piet\u00f3s\u00bb ==\n\n\n=== la caiguda del regne visigot ===\n\ndespr\u00e9s de l'enfonsament de l'imperi rom\u00e0 d'occident, les tribus b\u00e0rbares crearen diversos regnes en els territoris enva\u00efts; aix\u00ed, els visigots s'instal\u00b7laren a hisp\u00e0nia i crearen el regne visigot de toledo, mentre que els francs s'apoderaren de la g\u00e0l\u00b7lia i crearen el regne franc. l'organitzaci\u00f3 territorial del regne visigot es bas\u00e0 en les antigues prov\u00edncies romanes, al capdavant de les quals hi havia el duc de la prov\u00edncia (dux provinciae). el dux tenia autoritat sobre tota la prov\u00edncia i sobre els comtes de les ciutats (comes civitatis). la prov\u00edncia de la tarraconensis fou anomenada, espor\u00e0dicament, \u00abducat d'ib\u00e8ria\u00bb, mentre que la narbonensis s'anomen\u00e0 \u00abducat de septim\u00e0nia\u00bb. el 711, comen\u00e7\u00e0 el col\u00b7lapse del regne visigot, dividit per enfrontaments interns i enva\u00eft per tropes musulmanes; nombrosos magnats gots optaren per sotmetre's volunt\u00e0riament als musulmans a canvi de mantenir el seu poder provincial o local. la tarraconensis va caure el 714 i el \u00abducat de septim\u00e0nia\u00bb fou sotm\u00e8s el 725.\n\n\n=== la conquesta franca de la g\u00f2tia ===\n\nel 732, el franc carles martell va aconseguir aturar l'aven\u00e7 isl\u00e0mic per europa en la batalla de tours. poc despr\u00e9s, el 752, els gots del \u00abducat de septim\u00e0nia\u00bb es lliuraren a l'obedi\u00e8ncia dels francs, a condici\u00f3 de mantenir les lleis g\u00f2tiques i el seu poder. aquell mateix any 752, els francs entraren al rossell\u00f3 i conqueriren arbuna (narbona), en mans dels musulmans, despr\u00e9s d'un setge de set anys. el 777, els governants iemenites d'al-tagr al-ala, enfrontats al siri\u00e0 abd ar-rahman i, l'emir omeia de qurtuba, es van revoltar i s'aliaren amb el rei dels francs carles i \u00abel magne\u00bb, que va acceptar l'oferta dels representants musulmans de djarunda (girona), barsyluna (barcelona) i wasqa (osca), que en la dieta de paderborn van oferir els seus territoris a canvi de suport militar. la revolta fou desmantellada i el 778 fracass\u00e0 el setge de saraqusta (saragossa), que acab\u00e0 amb la mort de sulayman ibn yaqdhan al-kalb\u00ed al-arab\u00ed a mans del seu antic aliat hussayn ibn yahya al-ansar\u00ed. quan les tropes franques es retiraven, foren assaltades en la batalla de roncesvalls. el 785, les mateixes elits locals que havien capitulat davant dels musulmans, lliuraren la ciutat de djarunda, que estava governada pel val\u00ed de barsyluna matruh ibn sulayman, a les tropes de carles i \u00abel magne\u00bb. amb la conquesta franca de girona, la frontera s'establ\u00ed en els l\u00edmits del riu tordera. la presa de girona a mans dels francs provoc\u00e0 diverses expedicions andalusines contra el territori perdut, entre aquestes la del 793, dirigida per abd-al-m\u00e0lik ibn abd-al-w\u00e0hid ibn mughith, en la qual s'assetj\u00e0 girona, i el fracassat setge de narbona (793), que finalitz\u00e0 amb la vict\u00f2ria del franc guillem i de tolosa contra els musulmans en la batalla d'orbieu.\nel 800, carles i \u00abel magne\u00bb encoman\u00e0 al seu fill llu\u00eds el piet\u00f3s de conquerir definitivament barsyluna, car el val\u00ed de la ciutat sadun al-ruayni li havia ofert el domini de la ciutat; per\u00f2, a darrera hora, aquell es va desdir i a la tardor del 800 comen\u00e7\u00e0 el setge de barcelona (801), que acabaria l'any seg\u00fcent. sadun al-ruayni va fugir de la ciutat per demanar ajuda, per\u00f2 va ser capturat. seguidament, el capitost musulm\u00e0 harun, emparentat amb alguns nobles gots de la ciutat, n'assum\u00ed el govern inter\u00ed. despr\u00e9s d'un setge llarg, la fam feu que finalment, el diumenge de pasqua, 4 d'abril del 801, els habitants de barsyluna obrissin les portes a les tropes de l'ex\u00e8rcit franc comandat pel duc guillem de tolosa. els carolingis nomenaren ber\u00e0, fill del franc guillem de tolosa i d'una noble goda, comte de la ciutat (comes civitatis). en aquesta expedici\u00f3, tamb\u00e9 es conquer\u00ed el castell de terrassa, el nucli de poblaci\u00f3 m\u00e9s important despr\u00e9s de barcelona, que dominava el vall\u00e8s. la frontera del llobregat fou fortament refor\u00e7ada, i posteriorment es van fer tres intents fallits de conquesta de turtuixa (tortosa), el 804, 807 i 808, i wasqa (osca) els anys 807 i 812. finalment, la derrota franca en la batalla de pancorbo l'any 816 provoc\u00e0 una revolta dels vascons contra l'hegemonia franca, i nomenaren \u00e8nnec i de pamplona rei de pamplona. aquest fet i els fracassos de les temptatives de dur la frontera a l'ebre amb els atacs a turtuixa van aturar definitivament la conquesta carol\u00edngia d'hisp\u00e0nia i l'estabilitzaci\u00f3 de la frontera al riu llobregat.la g\u00f2tia \u00e9s el nom que els francs donaren a les restes del regne visigot i que varen conquerir entre el 752 i el 816. administrada inicialment per magnats francs, el governador de la g\u00f2tia tingu\u00e9 el t\u00edtol de \u00abmarchio\u00bb. tamb\u00e9 aparegu\u00e9 el t\u00edtol de \u00abdux\u00bb de la g\u00f2tia, i el primer governant a emprar-lo fou el got sunifred (? - 848), comte de barcelona, cerdanya i urgell, i de narbona, i pare de guifr\u00e9 el pel\u00f3s. el darrer que s'intitul\u00e0 \u00abdux\u00bb de la g\u00f2tia fou el seu descendent, el comte borrell ii (927 - 992). el \u00abducat de septim\u00e0nia\u00bb el formaven els comtats d'us\u00e8s, nimes, melguelh (magalona), lodeva, agde, besiers, narbona, carcassona, ras\u00e8s, conflent i rossell\u00f3. posteriorment, al segle xix, i donat el terme \u00abmarca\u00bb, l'historiador josep calmette va creure trobar la prova que als territoris conquerits a hisp\u00e0nia els carolingis hi havien institu\u00eft, com en altres regions frontereres -cas de la bretanya, sax\u00f2nia, pan\u00f2nia o el fri\u00fcl-, un districte de car\u00e0cter militar i administratiu governat per un marqu\u00e8s, amb jurisdicci\u00f3 sobre els comtes. tanmateix, per\u00f2, segons observ\u00e0 l'historiador ramon d'abadal, al regne franc no exist\u00ed mai el c\u00e0rrec de marqu\u00e8s d'hisp\u00e0nia, per\u00f2 s\u00ed, en canvi, els de duc de tolosa, duc de septim\u00e0nia i el de marqu\u00e8s de g\u00f2tia. a m\u00e9s, seguint abadal, als documents oficials francs, \u00e7o \u00e9s, expedits per la cancelleria, tampoc no s'hi empr\u00e0 mai l'expressi\u00f3 marca hisp\u00e0nica, un terme erudit que nom\u00e9s apareix entre el 821 i el 850 en obres liter\u00e0ries com els annales regni francorum o els annales bertiniani, i que no tornaria a apar\u00e8ixer fins que, per mitj\u00e0 erudit, al segle xviii, un historiador franc\u00e8s el popularitz\u00e0.\n\n\n== regnat de carles ii \u00abel calb\u00bb ==\n\n\n=== divisi\u00f3 de l'imperi carolingi i la revolta de bernat de septim\u00e0nia ===\n\nper\u00f2, quatre d\u00e8cades despr\u00e9s, la unitat de l'imperi carolingi es divid\u00ed per la guerra civil franca, que esclat\u00e0 arran de les lluites din\u00e0stiques entre els nets de l'emperador carles i \u00abel magne\u00bb. l'any 840, a la mort de l'emperador llu\u00eds i \u00abel piet\u00f3s\u00bb, esclat\u00e0 la guerra civil entre els seus tres fills per apoderar-se del vast imperi. els germans petits carles el calb i llu\u00eds el germ\u00e0nic es varen aliar en contra del fill primog\u00e8nit, lotari i, i el seu aliat pip\u00ed ii d'aquit\u00e0nia. aquests foren derrotats en la batalla de fontenoy-en-puisaye el 25 de juny de 841. un dels aliats del fill primog\u00e8nit lotari i havia estat bernat de septim\u00e0nia, comte de barcelona, de girona, de narbona, de besiers, d'agde, de magalona, de nimes i de tolosa. aquest no va voler participar en la batalla final perqu\u00e8, poc abans, el candidat pel qual lluitava, lotari i, havia fet executar els seus germans. despr\u00e9s de la derrota de lotari i el seu aliat pip\u00ed ii d'aquit\u00e0nia es refugi\u00e0 en terres de bernat de septim\u00e0nia; aquest decid\u00ed enviar el seu fill guillem de septim\u00e0nia a oferir la seva obedi\u00e8ncia al vencedor, carles el calb, prometent que aconseguiria que pip\u00ed ii d'aquit\u00e0nia tamb\u00e9 li ret\u00e9s obedi\u00e8ncia.\nper\u00f2, bernat de septim\u00e0nia no compl\u00ed amb la promesa i l'any seg\u00fcent, el 842, carles el calb, que aleshores tenia 19 anys, decid\u00ed castigar el comte bernat desposseint-lo del comtat de tolosa. bernat de septim\u00e0nia refus\u00e0 la decisi\u00f3 de carles el calb i, aliat amb pip\u00ed ii d'aquit\u00e0nia, es va rebel\u00b7lar obertament contra carles el calb i reconquer\u00ed el comtat de tolosa. l'any seg\u00fcent, el 843, se sign\u00e0 el tractat de verdun, que pos\u00e0 fi a la guerra civil franca i mitjan\u00e7ant el qual l'imperi carolingi fou dividit en tres parts: la fran\u00e7a occidental per a carles el calb, la fran\u00e7a central per a lotari i, i la fran\u00e7a oriental per a llu\u00eds el germ\u00e0nic. havent consolidat el tron, el 844 carles el calb torn\u00e0 al sud amb l'objectiu de sotmetre definitivament pip\u00ed ii d'aquit\u00e0nia. bernat de septim\u00e0nia fou capturat durant el setge de tolosa (844) i, el maig del 844, carles el calb orden\u00e0 que bernat de septim\u00e0nia fos decapitat.\n\n\n=== assassinat del comte got sunifred, pare de guifr\u00e9 el pil\u00f3s ===\ndespr\u00e9s de l'execuci\u00f3 del cavaller franc bernat de septim\u00e0nia el 844, carles el calb conced\u00ed al noble got sunifred \u2014pare de guifr\u00e9 el pil\u00f3s\u2014 els comtats de barcelona, girona, narbona, nimes, agde, besiers i de magalona, que s'uniren a la seva jurisdicci\u00f3, car fins aleshores havia estat comte d'urgell i de cerdanya. amb tot, aquest vast domini territorial hagu\u00e9 de prosseguir la lluita contra el rebel franc guillem de septim\u00e0nia, fill del decapitat bernat, i el seu aliat pip\u00ed ii d'aquit\u00e0nia, mentre l'any seg\u00fcent aturava la r\u00e0tzia musulmana del 845. per\u00f2, el 848, guillem de septim\u00e0nia s'apoder\u00e0 del comtat de barcelona i del d'emp\u00faries, captur\u00e0 sunifred i d'urgell i sunyer i d'emp\u00faries, i els feu executar.\nl'estiu del 849, carles el calb contraatac\u00e0 i enva\u00ed l'aquit\u00e0nia. pip\u00ed ii d'aquit\u00e0nia i guillem de septim\u00e0nia hagueren de fugir, i carles invest\u00ed el franc aleran com a comte de barcelona, emp\u00faries, el rossell\u00f3 i marqu\u00e8s de la septim\u00e0nia. al cavaller guifr\u00e9, l'invest\u00ed comte de girona i besal\u00fa, i al noble franc salom\u00f3 l'invest\u00ed comte de cerdanya, urgell i el conflent. altrament, les terres centrals que havien format el comtat d'osona havien quedat arrasades i despoblades ja des del 826 arran de la revolta d'aiss\u00f3 i guillem\u00f3. la revolta fou un al\u00e7ament armat de la noblesa goda aut\u00f2ctona que, liderada per aiss\u00f3 i guillem\u00f3, s'enfront\u00e0 al noble franc bernat de septim\u00e0nia. aquest era considerat un usurpador estranger i contra ell s'esgrimien els drets de sang que tenia guillem\u00f3, el fill de l'antic comte got ber\u00e0. els gots havien cercat el suport de tropes andalusines per enfrontar-se als francs, per\u00f2 la revolta fou esclafada i el domini franc sobre la g\u00f2tia ja no fou m\u00e9s posat en dubte. les actuals comarques del vall\u00e8s occidental, vall\u00e8s oriental, el bages, osona i el bergued\u00e0 havien quedat despoblades i no es recuperarien fins que, cinquanta anys despr\u00e9s, el ja comte guifr\u00e9 el pil\u00f3s n'incentivaria el repoblament el 878.on s\u00ed que havia triomfat la revolta contra els francs fou al comtat de pallars, al de ribagor\u00e7a, al de sobrarb i al d'arag\u00f3. a difer\u00e8ncia dels comtats occidentals propers a la frontera franca, all\u00ed i gr\u00e0cies al seu a\u00efllament geogr\u00e0fic, el comte gal\u00ed i asnar reeix\u00ed a apoderar-se d'aquelles terres, i s'independitz\u00e0 del domini franc. per\u00f2, a\u00efllat i sense aliats, els comtats de pallars i ribagor\u00e7a caigueren el 844 sota el domini de fr\u00e8dol, comte de tolosa. al seu torn, el 872, el noble ramon s'apoder\u00e0 dels comtats de pallars i ribagor\u00e7a, i inici\u00e0 la dinastia dels comtes de pallars, mentre els comtats d'arag\u00f3 i de sobrarb caigueren sota la influ\u00e8ncia dels reis de pamplona.\n\n\n=== les r\u00e0tzies musulmanes i els assalts vikings ===\n\ndespr\u00e9s d'executar sunifred i d'urgell \u2014pare de guifr\u00e9 el pil\u00f3s\u2014 el 848, el noble franc rebel guillem de septim\u00e0nia hagu\u00e9 de fugir de barcelona davant l'ofensiva del rei carles el calb. guillem cerc\u00e0 l'auxili de l'emir abd al-rahman ii i, el 850, contraatac\u00e0 i s'apoder\u00e0 novament de barcelona amb soldats andalusins comandats per abd al-karim ibn abd al-wahid ibn mugit. despr\u00e9s pass\u00e0 a assetjar girona, per\u00f2 no aconsegu\u00ed sotmetre-la. informat de la nova rebel\u00b7li\u00f3, carles el calb envi\u00e0 refor\u00e7os al sud i finalment guillem de septim\u00e0nia fou derrotat, fou capturat i executat a barcelona per nobles partidaris de carles el calb. l'any seg\u00fcent, els musulmans venjaren l'execuci\u00f3 de guillem de septim\u00e0nia i llan\u00e7aren la r\u00e0tzia de 851, que devast\u00e0 totalment la ciutat de barcelona. el 859, comen\u00e7\u00e0 un dels atacs vikings m\u00e9s espectaculars; bj\u00f6rn j\u00e4rnsida i hastein van comandar seixanta-dos vaixells cap al mediterrani. rebutjats pels musulmans a la costa oest de la pen\u00ednsula ib\u00e8rica, despr\u00e9s de saquejar al-yazira al-jadr\u0101, van travessar l'estret de gibraltar i assaltaren la costa est peninsular i les illes balears. durant l'hivern, es van establir a la camarga, saquejaren la vall del roine, i s'apoderaren d'elna, santa maria d'arles i sant gen\u00eds de fontanes; assolaren emp\u00faries i arribaren potser fins a banyoles.\n\n\n=== guifr\u00e9 \u00abel pil\u00f3s\u00bb, comte d'urgell i cerdanya el 870 ===\nest\u00e0 documentat que salom\u00f3 fou comte d'urgell, cerdanya i el conflent fins al 868, any a partir del qual desapareix de la documentaci\u00f3. tamb\u00e9 est\u00e0 documentat que, el 873, guifr\u00e9 el pel\u00f3s s'intitulava comte, i per documents posteriors, que s'intitulava comte d'urgell, cerdanya i conflent, els mateixos comtats que havien estat en mans de salom\u00f3. per\u00f2 el que no est\u00e0 documentat \u00e9s ni quan, ni per qu\u00e8, ni com, guifr\u00e9 el pil\u00f3s s'apoder\u00e0 d'aquestes terres.la llegenda de guifr\u00e9 el pil\u00f3s sost\u00e9 que uns magnats francs havien assassinat guifr\u00e9 d'arri\u00e0, pare llegendari de guifr\u00e9 el pil\u00f3s, fet que coincideix amb la realitat, perqu\u00e8 sunifred d'urgell, l'aut\u00e8ntic pare de guifr\u00e9 el pil\u00f3s, fou assassinat pel magnat franc guillem de septim\u00e0nia. despr\u00e9s, la llegenda continua explicant que el comtat de barcelona havia estat usurpat per un magnat franc anomenat salom\u00f3, i que quan guifr\u00e9 el pil\u00f3s retorn\u00e0 a barcelona, mat\u00e0 el comte intr\u00fas salom\u00f3 i recuper\u00e0 el comtat de barcelona. els fets coincideixen parcialment amb la llegenda, perqu\u00e8 hi hagu\u00e9 un noble franc anomenat salom\u00f3, que era comte, no de barcelona, sin\u00f3 d'urgell, i que el 868 desapareix de la documentaci\u00f3 hist\u00f2rica, suplantat per guifr\u00e9 el pil\u00f3s.\nl'historiador ramon d'abadal descart\u00e0 que guifr\u00e9 el pil\u00f3s assassin\u00e9s salom\u00f3, comte d'urgell, cerdanya i conflent, aix\u00ed com que guifr\u00e9 el pil\u00f3s ocup\u00e9s violentament els comtats; la documentaci\u00f3 constata que el 868 el comte salom\u00f3 desapareix de la documentaci\u00f3 hist\u00f2rica, i que l'agost del 871 apareix mir\u00f3 el vell, germ\u00e0 de guifr\u00e9 el pel\u00f3s, com a comte de conflent; del 873, hi ha un altre document en qu\u00e8 guifr\u00e9 el pil\u00f3s apareix intitulant-se comte, i poc despr\u00e9s n'hi ha un altre en qu\u00e8 s'especifica que \u00e9s comte d'urgell i cerdanya. ramon d'abadal sugger\u00ed que, a la mort de salom\u00f3, els comtats d'urgell, cerdanya i conflent haurien quedat vacants, i que guifr\u00e9 i el seu germ\u00e0 mir\u00f3 haurien estat investits legalment pel rei carles ii de fran\u00e7a; donades les evid\u00e8ncies documentals, la investidura s'hauria d'haver produ\u00eft entre el 868 i el 871; amb aquestes dades, propos\u00e0 que aix\u00f2 s'hauria esdevingut a l'assemblea d'attigny, convocada pel rei de fran\u00e7a el juliol del 870, i que en aquella assemblea seria quan guifr\u00e9 el pil\u00f3s hauria rebut el nomenament com a comte d'urgell, cerdanya i conflent. tot seguit i segons l'historiador josep maria salrach i mar\u00e8s, guifr\u00e9 el pel\u00f3s hauria associat el seu germ\u00e0 mir\u00f3 el vell al govern del conflent.\n\n\n== regnat de llu\u00eds ii \u00abel quec\u00bb ==\n\n\n=== la capitular de quierzy (877) ===\n\ncridat a soc\u00f3rrer el papa joan viii, amena\u00e7at pels musulmans, carles el calb empr\u00e8n una expedici\u00f3 a it\u00e0lia. pr\u00e8viament, reuneix una assemblea a quierzy per controlar la bona marxa del seu imperi. en aquesta mateixa assemblea, es promulgaren dos cap\u00edtols que regularien la q\u00fcesti\u00f3 dels honors laics i eclesi\u00e0stics durant aquell per\u00edode:\n\nsi l'emperador mor durant l'expedici\u00f3 -carles el calb acabava de patir una pleuritis- i un \"gran\" es retira a un monestir per pregar per la seva salut, el seu fill o un parent heretar\u00e0 els seus beneficis.\nels bisbats que quedin vacants seran sotmesos a un consell de gesti\u00f3 a l'espera de la decisi\u00f3 de l'emperador.\nsi un comte mor, el seu fill primog\u00e8nit administrar\u00e0 el comtat assistit pel bisbe i els principals oficials del comtat.\nsi un vassall mor, la seva v\u00eddua i els seus fills disposaran provisionalment dels seus beneficis.despr\u00e9s de promulgar aquesta capitular, carles el calb inici\u00e0 el viatge; per\u00f2, quan es trobava a mitja expedici\u00f3, fou informat de la revolta de diversos magnats, i emprengu\u00e9 immediatament viatge de retorn; carles el calb va morir el 6 d'octubre del 877. per\u00f2, aquest abast temporal i contextual esdevingu\u00e9 definitori i han estat considerats com els dos articles que fundaren el feudalisme, perqu\u00e8 instauraven legalment l'heretabilitat dels honors, cosa que fins aleshores eren una potestas (poder) reservada a la corona imperial.\n\n\n=== la revolta del comte franc bernat de g\u00f2tia ===\nel 865, carles ii de fran\u00e7a havia investit el magnat franc bernat com a comte de barcelona, rossell\u00f3, narbona, agde, besiers, magalona i nimes, ra\u00f3 per la qual se l'anomen\u00e0 bernat de g\u00f2tia. per\u00f2, el setembre del 877 \u2014aprofitant la marxa del rei a it\u00e0lia\u2014, es produ\u00ed una rebel\u00b7li\u00f3 general dels nobles francs en contra de la pol\u00edtica del rei. la gran coalici\u00f3 de magnats, l'encap\u00e7alaren bos\u00f3 v de proven\u00e7a, bernat plantapilosa, l'abat hug de n\u00e8ustria i el magnat franc bernat. alertat de la rebel\u00b7li\u00f3, carles ii decid\u00ed retornar als seus dominis, per\u00f2 mor\u00ed el 6 d'octubre de 877. tot i aix\u00ed, per\u00f2, els rebels continuaren lluitant contra les tropes fidels al fill del rei, llu\u00eds ii de fran\u00e7a.\nguifr\u00e9 el pil\u00f3s i els seus germans sunifred i mir\u00f3 el vell restaren fidels a la dinastia carol\u00edngia. s'al\u00e7aren en armes en defensa del fill de carles ii de fran\u00e7a i combateren contra els rebels avan\u00e7ant per la septim\u00e0nia, on eliminaren els seguidors de bernat de g\u00f2tia. unint les seves tropes amb les del vescomte lindo\u00ed de narbona, el comte guifr\u00e9 el pil\u00f3s devast\u00e0 les terres de bernat de g\u00f2tia, n'ocup\u00e0 els castells i n'expuls\u00e0 de les esgl\u00e9sies els sacerdots addictes al rebel bernat de g\u00f2tia. finalment, el bisbe hicmar de reims persuad\u00ed els cabdills bos\u00f3 v de proven\u00e7a, l'abat hug de n\u00e8ustria i bernat plantapilosa per tal que abandonessin la rebel\u00b7li\u00f3, que tan sols fou mantinguda per bernat de g\u00f2tia amb el suport dels seus familiars. llu\u00eds ii de fran\u00e7a, fill i successor del difunt rei carles, fou coronat el 8 de desembre de 877 i, poc despr\u00e9s, les tropes lleials al rei aconseguiren sotmetre els familiars de bernat de g\u00f2tia.\n\n\n=== lleialtat als carolingis. guifr\u00e9 el pil\u00f3s, comte de barcelona i girona ===\n\nl'11 d'agost del 878, es reun\u00ed el concili de troyes convocat pel papa joan viii. en aquell concili, foren presents els bisbes de barcelona, girona, elna i d'urgell com a principals personalitats eclesi\u00e0stiques de la g\u00f2tia. les primeres sessions foren dedicades a q\u00fcestions d'ordre religi\u00f3s, i el 7 de setembre del 878 es feu la solemne coronaci\u00f3 del nou rei llu\u00eds ii de fran\u00e7a, que ja havia estat consagrat l'any anterior. els annales bertiniani recullen que, despr\u00e9s, seguiren les sessions pol\u00edtiques i l'11 de setembre del 878 es repartiren els honors (propietats) del derrotat bernat de g\u00f2tia: barcelona, rossell\u00f3, narbona, besiers, nimes i magalona. els principals beneficiaris en foren potentats francs, per\u00f2 els annales tamb\u00e9 assenyalen que hi hagu\u00e9 \u00abd'altres disposats secretament\u00bb, dels quals no concreta el nom.\nl'historiador l\u00e9once auzias sost\u00e9 la teoria que, entre aquests \u00abd'altres disposats secretament\u00bb, hi hauria guifr\u00e9 el pil\u00f3s, que reb\u00e9 barcelona i girona, i el seu germ\u00e0 mir\u00f3 el vell, que va rebre el rossell\u00f3; fonamenta la seva teoria en el fet que, poc despr\u00e9s del concili de troyes, s\u00f3n aquests qui apareixen com a detentors d'aquests comtats. josep maria salrach i mar\u00e8s coincideix amb la teoria que assenyala una investidura legal, i puntualitza que de la mateixa manera que quan guifr\u00e9 reb\u00e9 els comtats d'urgell i cerdanya va cedir l'administraci\u00f3 del pagus de conflent al seu germ\u00e0 mir\u00f3, en aquesta ocasi\u00f3 hauria cedit el pagus de besal\u00fa al seu altre germ\u00e0 radulf; aix\u00ed mateix, guifr\u00e9 el pil\u00f3s ced\u00ed l'abadia d'arles al seu germ\u00e0 sunifred, i el bisbat d'elna al darrer germ\u00e0, riculf. tant ramon d'abadal com josep maria salrach coincideixen, doncs, a acceptar la teoria de la investidura legal de guifr\u00e9 el pil\u00f3s, assenyalant que seria la recompensa que el rei llu\u00eds ii de fran\u00e7a, fill de carles ii de fran\u00e7a, atorg\u00e0 a guifr\u00e9 i a mir\u00f3 per haver-se mantingut lleials a la dinastia carol\u00edngia durant la revolta dels magnats francs.\n\n\n== crisi dels reis francs: carloman, carles \u00abel gras\u00bb, od\u00f3 i carles \u00abel ximple\u00bb ==\n\n\n=== revolta a borgonya i atacs vikings de ragnar lodbrok i rol\u00b7l\u00f3 ===\nel regnat de llu\u00eds ii \u00abel quec\u00bb, per\u00f2, fou molt breu, car mor\u00ed dos anys despr\u00e9s, el 879. aleshores, el regne franc es divid\u00ed entre els seus fills: llu\u00eds iii reb\u00e9 les terres del nord \u2014n\u00e8ustria\u2014, mentre que carloman ii les terres del sud \u2014el ducat d'aquit\u00e0nia, la septim\u00e0nia i el comtat de la g\u00f2tia al sud dels pirineus\u2014, aix\u00ed com la titularitat del ducat de borgonya; el fill m\u00e9s petit, carles, no reb\u00e9 cap territori.\nper\u00f2, aprofitant l'ocasi\u00f3, el 15 d'octubre d'aquell 879, diversos magnats francs de borgonya i de proven\u00e7a proclamaren rei el duc bos\u00f3 de proven\u00e7a a fi de restablir l'antic regne de borgonya. per defensar els seus drets sobre borgonya i acabar amb la revolta, se sign\u00e0 el tractat de ribemont, gr\u00e0cies al qual el jove rei carloman un\u00ed les seves tropes amb les dels seus parents carolingis: les del seu germ\u00e0 que regnava al nord de fran\u00e7a, llu\u00eds, i les dels seus cosins carles iii \u00abel gras\u00bb \u2014rei d'it\u00e0lia\u2014, i llu\u00eds iii \u00abel jove\u00bb \u2014rei d'alemanya\u2014. per\u00f2, l'any seg\u00fcent, 880, despr\u00e9s d'algunes vict\u00f2ries contra les tropes rebels, les tropes carol\u00edngies es dividiren. la situaci\u00f3 s'agreuj\u00e0 quan, poc despr\u00e9s, mor\u00ed el rei del nord llu\u00eds el 882 i el mateix carloman el 884. el buit de poder causat per la mort dels dos reis francs s'agreuj\u00e0 per la cr\u00edtica situaci\u00f3 que travessava el regne sotm\u00e8s als continus atacs dels vikings. el 845, ragnar lodbrok assetj\u00e0 par\u00eds, i nom\u00e9s se'n retir\u00e0 despr\u00e9s de rebre un fabul\u00f3s rescat que evit\u00e0 la devastaci\u00f3 de la ciutat. atrets per aquesta vict\u00f2ria, seguidament, el 851 i el 861, par\u00eds havia estat novament atacada, i qued\u00e0 arrasada i saquejada pels vikings.\naleshores, el 885, davant la mort del jove rei carloman, els cabdills vikings s\u00edgfrid, sinric i rol\u00b7l\u00f3 s'uniren per sotmetre novament a setge par\u00eds. els magnats francs es congregaren d'urg\u00e8ncia a l'assemblea de ponthion (885), en qu\u00e8 descartaren entronitzar carles, l'\u00fanic fill que quedava viu de llu\u00eds ii \u00abel quec\u00bb, un infant de nom\u00e9s cinc anys. per tal de buscar un monarca capa\u00e7 de plantar cara als vikings, els magnats optaren per oferir la corona al seu cos\u00ed, carles iii \u00abel gras\u00bb, rei d'it\u00e0lia. tanmateix, carles iii \u00abel gras\u00bb no demostr\u00e0 gens d'inter\u00e8s per derrotar els vikings i acab\u00e0 per comprar-ne la retirada a canvi de pagar-los un fort tribut. nogensmenys, als seus dominis, es veia incapa\u00e7 de dominar les revoltes de baviera i su\u00e0bia, que s'havien unit a la revolta de borgonya. per tot aix\u00f2, tan sols dos anys despr\u00e9s, el 887, carles iii \u00abel gras\u00bb fou destronat. els magnats francs, necessitats d'un monarca amb dots de cabdill militar, proclamaren el febrer del 888 el comte de par\u00eds od\u00f3 com a regent de l'encara infant carles durant la seva minoria d'edat. aviat es vei\u00e9 en l'obligaci\u00f3 de reprendre la guerra contra els vikings, els quals acab\u00e0 derrotant a montfaucon. aix\u00f2 no obstant, una facci\u00f3 de nobles francs liderats pel comte de poitiers, nomenat tutor personal del jove carles, se li oposaren i, finalment, od\u00f3 acab\u00e0 per coronar-se ell mateix rei a reims el 13 de novembre del 888. aix\u00f2 desencaden\u00e0 una nova guerra civil entre els partidaris del rei od\u00f3 \u2014l'usurpador\u2014, i els partidaris del jove carles, que posteriorment seria anomenat carles iii el ximple.\n\n\n=== els comtes de la g\u00f2tia durant la crisi de la monarquia franca ===\nseguint la tradici\u00f3 dels comtes de la g\u00f2tia d'ascend\u00e8ncia visig\u00f2tica, els comtes guifr\u00e9 el pil\u00f3s, mir\u00f3 de rossell\u00f3-conflent i els comtes d'emp\u00faries del\u00e0 i sunyer ii acataren els monarques carolingis carloman (879-884) i carles el gros (885-888), tal com ho testimonien la visita a la cort reial del 881, duta a terme pels jerarques gots per sol\u00b7licitar-hi privilegis, i el precepte atorgat el 886 per carles el gros a teotari, bisbe de girona. ara b\u00e9, aquesta lleialtat pren, despr\u00e9s de mort llu\u00eds el tartamut, un car\u00e0cter passiu; els comtes gots, si b\u00e9 no s'al\u00e7aren mai contra els francs, evitaren d'implicar-se en les lluites del regne. el 879, llu\u00eds iii i carloman marxaren contra bos\u00f3, autoproclamat rei de proven\u00e7a, t\u00edtol privatiu dels descendents de carlemany; els comtes gots van posicionar-se a favor de carloman, per\u00f2 no s'uniren a l'expedici\u00f3, actitud for\u00e7a diferent de la decidida i ferma actuaci\u00f3, nom\u00e9s dos anys enrere, de guifr\u00e9 i mir\u00f3 a septim\u00e0nia contra els seguidors de bernat de g\u00f2tia; igualment, cap dels jerarques sud-pirinencs no assist\u00ed a l'assemblea de ponthion (885), ja que, per als comtes gots, els atacs normands representaven una q\u00fcesti\u00f3 aliena i llunyana.\nper tot aix\u00f2, els comtes de barcelona rebutjaren, en un primer moment, el rei intr\u00fas od\u00f3 (888-898), com demostra el fet que deixaren de seguir durant el seu regnat la cronologia dels monarques francs, per\u00f2 tampoc no s'al\u00e7aren contra l'usurpador en defensa dels drets del carolingi carles el ximple. al seu torn, od\u00f3, absorbit per les lluites contra els normands, no pogu\u00e9 endegar cap actuaci\u00f3 pol\u00edtica al sud del regne, tot i que, al final, va haver-hi un cert acostament dels comtes gots cap a aquest rei, a causa de la crisi eclesi\u00e0stica motivada per l'actuaci\u00f3 irregular del prevere esclua.\nel 886, aprofitant l'abs\u00e8ncia de l'arquebisbe teotard de narbona, el clergue cerd\u00e0 esclua an\u00e0 a la gascunya i s'hi feu consagrar bisbe d'urgell, di\u00f2cesi d'on, per instigaci\u00f3 del comte ramon i de pallars-ribagor\u00e7a i amb l'aprovaci\u00f3 t\u00e0cita de guifr\u00e9 el pil\u00f3s -comte d'urgell- n'expuls\u00e0 el bisbe titular ingobert. la situaci\u00f3 va complicar-se, per\u00f2, quan esclua es proclam\u00e0 metropolit\u00e0 de la tarragonesa, sostraient aix\u00ed les di\u00f2cesis sud-pirinenques a l'obedi\u00e8ncia de narbona. amb aquesta condici\u00f3 de pretesa seu metropolitana, el bisbe intr\u00fas d'urgell va intervenir en el contenci\u00f3s creat el 887, quan els comtes del\u00e0 i sunyer ii d'emp\u00faries rebutjaren servus dei, clergue consagrat bisbe de girona pel metropolit\u00e0 teotard de narbona, d'acord amb guifr\u00e9 el pil\u00f3s. accedint a les peticions dels comtes emporitans, esclua consagr\u00e0, amb el concurs de frodo\u00ed de barcelona i gotmar de vic, un nou bisbe de girona en la persona d'eremir; el 889, servus dei, expulsat de girona, va haver de refugiar-se al monestir de banyoles. d'altra banda, el 888, esclua va complaure ramon i \u2013li devia l'acc\u00e9s a la seu d'urgell-, amb l'erecci\u00f3 del bisbat de pallars, com tamb\u00e9, per assegurar-se el suport de sunyer i del\u00e0, va disposar-se a restablir l'antiga seu d'emp\u00faries, existent fins a la invasi\u00f3 \u00e0rab.\n\nguifr\u00e9 el pil\u00f3s, si, en un primer moment, toler\u00e0 la deposici\u00f3 d'ingobert -no hi devia tenir gaire bona relaci\u00f3-, ara, per l'amistat amb teotard de narbona, no podia admetre les pretensions metropolitanes d'esclua; a m\u00e9s, per l'inter\u00e8s dels comtes en l'exist\u00e8ncia de seus episcopals als seus dominis, per controlar-les situant-hi familiars propers o per negociant-ne la concessi\u00f3 a canvi de contrapartides pol\u00edtiques o econ\u00f2miques \u2013d'ac\u00ed l'actuaci\u00f3 de ramon i i de del\u00e0 i sunyer ii en tot aquest afer-, guifr\u00e9 no podia permetre l'erecci\u00f3 de nous bisbats -pallars i emp\u00faries-, constitu\u00efts retallant el territori de di\u00f2cesis situades als seus comtats d'urgell i girona. per tot aix\u00f2, ara guifr\u00e9 va posicionar-se en contra d'esclua i a favor de teotard i dels bisbes destitu\u00efts, ingobert i servus dei.\ndavant d'aquesta situaci\u00f3, els comtes d'emp\u00faries cregueren convenient acostar-se a od\u00f3 i recon\u00e8ixer-lo com a rei franc, tot i el seu car\u00e0cter d'intr\u00fas; el 889, el comte sunyer ii i el bisbe eremir acudiren a orleans, a la cort d'od\u00f3 i n'obtingueren uns preceptes que, al comtat d'osona, inclo\u00efen una s\u00e8rie de donacions reials a favor del bisbat clarament lesives per a guifr\u00e9 el pil\u00f3s. enfortits per aquesta aprovaci\u00f3 reial, sunyer i del\u00e0 ocuparen el comtat de girona calculant que od\u00f3 els en podria concedir la investidura. en aquestes circumst\u00e0ncies, teotard tamb\u00e9 decid\u00ed acostar-se a od\u00f3, de qui va obtenir un precepte de protecci\u00f3 reial per a l'arxidi\u00f2cesi de narbona. aprofitant la reconciliaci\u00f3 del bisbe gotmar de vic amb guifr\u00e9, teotard pogu\u00e9 convocar el 890 a port -localitat propera a nimes- un concili amb l'assist\u00e8ncia dels arquebisbes metropolitans d'arles, ais de proven\u00e7a, embrun, ate i marsella, com tamb\u00e9 dels titulars de di\u00f2cesis sufrag\u00e0nies de narbona: nimes, carcassona, albi, uz\u00e8s, magalona, agda, besiers, tolosa, lodeva, elna i vic. en aquest concili, en qu\u00e8 va formular-se una condemna a les usurpacions d'urgell i girona, el bisbe gotmar de vic es declar\u00e0 penedit d'haver col\u00b7laborat amb frodo\u00ed de barcelona i esclua en la consagraci\u00f3 antican\u00f2nica d'eremir, i obtingu\u00e9 el perd\u00f3 dels pares conciliars amb l'enc\u00e0rrec de comunicar les resolucions sinodals a sunyer ii d'emp\u00faries.\n\nla crisi eclesi\u00e0stica va cloure's definitivament amb un nou s\u00ednode a urgell (892), en qu\u00e8 esclua i eremir, obligats a compar\u00e8ixer-hi, foren desposse\u00efts formalment de les seus que ocupaven, les quals foren restitu\u00efdes als seus leg\u00edtims titulars; el bisbe frodo\u00ed de barcelona conserv\u00e0 la mitra nom\u00e9s perqu\u00e8 va obtenir el perd\u00f3 de l'arquebisbe teotard. de tot l'afer, nom\u00e9s va restar-ne, temporalment, l'exist\u00e8ncia del bisbat de pallars; aquesta di\u00f2cesi, el 911, es reconegu\u00e9 que subsistiria nom\u00e9s en vida del seu titular adolf; tanmateix, at\u00f3, fill del comte ramon i, aconsegu\u00ed succeir adolf i regir el bisbat fins a la seva mort, el 949; llavors, la di\u00f2cesi pallaresa va extingir-se i les seves parr\u00f2quies es reintegraren al bisbat d'urgell.\nl'afer esclua \u00e9s un testimoni de la p\u00e8rdua per part de la monarquia franca del control dels comtats de la g\u00f2tia a finals del segle ix. d'una banda, al sud del pirineu, els \u00fanics comtes que reconegueren od\u00f3 com a rei franc foren els d'emp\u00faries i, encara, pel seu inter\u00e8s d'afirmar la situaci\u00f3 d'eremir com a bisbe de girona. guifr\u00e9 el pil\u00f3s, mir\u00f3 de rossell\u00f3-conflent i ramon i de pallars no feren cap acte d'acatament a aquest monarca franc, d'ac\u00ed que no en rebessin mai cap precepte reial. van mantenir una actitud de rebuig cap a un rei franc a qui consideraven il\u00b7leg\u00edtim. d'altra banda, els monarques francs -tant el carolingi carles el gros (885-888) com l'intr\u00fas od\u00f3 (888-898)- mantingueren una actitud passiva, una actitud que hauria estat inconcebible en temps de llu\u00eds el tartamut i els seus predecessors -carles el calb, llu\u00eds el piet\u00f3s, carlemany i pip\u00ed el breu-. aquests sobirans, si s'haguessin trobat amb un afer d'aquestes caracter\u00edstiques, hi haurien pres part activament enviant una comissi\u00f3 de missi dominici a resoldre el problema. en canvi, carles el gros no va prendre cap mesura davant de les deposicions contra dret d'ingobert d'urgell (886) i servus dei de girona (887) i, al seu torn, od\u00f3 va mantenir una actitud incoherent concedint privilegis primer a eremir (889) i despr\u00e9s al seu rival teotard (890). per a od\u00f3, concedir privilegis a tot aquell qui acudia a la seva cort era un mitj\u00e0 per a aconseguir ser reconegut com a rei franc i no pas una actuaci\u00f3 orientada a resoldre la crisi, una crisi que fou superada gr\u00e0cies a l'actuaci\u00f3 dels poders eclesi\u00e0stics i civils de la zona mitjan\u00e7ant els concilis provincials de port (890) i urgell (892), en qu\u00e8 l'abs\u00e8ncia de delegats del sobir\u00e0 permet\u00e9 la deposici\u00f3 d'eremir tot i els preceptes reials que havia obtingut el 889.\n\n\n=== la colonitzaci\u00f3 de les terres centrals ===\nfos violentament o amb una investidura formal, despr\u00e9s del 878, els dominis de guifr\u00e9 abastaven d'una banda una \u00e0rea muntanyenca \u2013urgell i cerdanya- i de l'altra una de costanera \u2013barcelona i girona-; al llarg del segle ix, excepte en el breu per\u00edode de sunifred (844-848), el pare de guifr\u00e9, aquestes dues zones s'havien mantingut separades i regides per comtes diferents; la ra\u00f3 se'n devia al fet que n'impedien la comunicaci\u00f3 les centrals formades per les actuals contrades del ripoll\u00e8s, la vall de lord, el bergued\u00e0, el llu\u00e7an\u00e8s, la plana de vic, el moian\u00e8s, les guilleries i el bages, \u00e7o \u00e9s, el territori despoblat arran de la revolta d'aiss\u00f3.\nen aquesta \u00e0rea buida per\u00f2, a finals del segle ix s'hi registr\u00e0 un fort corrent de colonitzaci\u00f3 procedent de les contrades pirinenques -pallars, urgell i cerdanya-; despr\u00e9s de gaireb\u00e9 dos segles d'haver acollit els que abandonaven les terres planes a causa dels riscos de les r\u00e0tzies andalusines, ara les terres d'alta muntanya patien superpoblaci\u00f3; per aix\u00f2 a molta gent no li qued\u00e0 m\u00e9s remei que establir-se a les terres baixes malgrat el perill d'atac. davant d'aquesta situaci\u00f3 guifr\u00e9 el pil\u00f3s intervingu\u00e9 a la zona per canalitzar la colonitzaci\u00f3 nomenant-hi el 885 un veguer per delimitar les \u00e0rees de colonitzaci\u00f3 i els nuclis de poblament, aix\u00ed com tamb\u00e9 per integrar aquests territoris sota la seva estructura de poder comtal, extreure'n impostos i poder protegir-los militarment.\nquan les caracter\u00edstiques i situaci\u00f3 de la zona ho permetien, guifr\u00e9 annexion\u00e0 les \u00e0rees repoblades a un comtat ja existent: la vall de lord fou inclosa dins del comtat d'urgell, i el pagus de berga \u2013l'actual bergued\u00e0- al comtat de cerdanya; ara b\u00e9, la regi\u00f3 central del ripoll\u00e8s, plana de vic, llu\u00e7an\u00e8s i les guilleries configurava un territori tradicionalment estructurat al voltant de la ciutat d'ausa, amb una tradici\u00f3 \u00e8tnica pr\u00f2pia -era l'antic pa\u00eds dels ausetans-; per aix\u00f2, guifr\u00e9 hi cre\u00e0 un districte propi, el comtat d'osona, on tamb\u00e9 foren incloses les terres del moian\u00e8s i el bages les quals, tot i tenir un nucli tradicional a la ciutat de manresa i una personalitat hist\u00f2rica derivada d'haver estat el pa\u00eds dels lacetans, degut a la seva situaci\u00f3 de primera l\u00ednia de frontera amb l'islam i pel seu esc\u00e0s poblament no tenien prou entitat per a estructurar-hi un comtat diferenciat; d'ac\u00ed el valor merament geogr\u00e0fic i mai jur\u00eddic de l'expressi\u00f3 comtat de manresa, freq\u00fcent en els documents.\n\n\n=== la fundaci\u00f3 dels monestirs de santa maria de ripoll i sant joan de les abadesses ===\nen el vessant eclesi\u00e0stic, calgu\u00e9 integrar la xarxa de parr\u00f2quies, erigides, sovint, pels mateixos colons, dins la jerarquia episcopal; a conseq\u00fc\u00e8ncia de la proximitat geogr\u00e0fica, les parr\u00f2quies del bergued\u00e0 i les de la vall de lord foren incloses dins la di\u00f2cesi d'urgell; ara b\u00e9, a l'\u00e0rea central, calgu\u00e9 restaurar la seu d'ausa, destru\u00efda per la invasi\u00f3 \u00e0rab del segle viii. el 886, guifr\u00e9 el pil\u00f3s aconsegu\u00ed de l'arquebisbe de narbona, metropolit\u00e0 dels bisbats sud-pirinencs, el restabliment de la di\u00f2cesi i la consagraci\u00f3 episcopal de l'arxipreste gotmar; el nou bisbe feu erigir la nova catedral fora del recinte d'ausa -una ciutat abandonada i en ru\u00efnes, a causa de les destruccions provocades primer pels musulmans i, despr\u00e9s, per la revolta d'ais\u00f3- i la situ\u00e0 en un nou nucli de poblaci\u00f3, proper a l'antiga ciutat, un ve\u00efnat -vicus en llat\u00ed-, origen de l'actual vic. dins de la reorganitzaci\u00f3 eclesi\u00e0stica de la nova zona, guifr\u00e9 fund\u00e0 els monestirs de ripoll (880) i de sant joan de les abadesses (885), dotats no sols de terres sin\u00f3 tamb\u00e9 de drets p\u00fablics i privilegis jur\u00eddics.aix\u00ed, ripoll reb\u00e9 els beneficis dels serveis reials deguts pels habitants d'estiula i ordina, de les pesqueries del ter i del freser, com tamb\u00e9 un ter\u00e7 del teloneu del mercat i, a m\u00e9s, el monestir fou declarat exempt de la jurisdicci\u00f3 dels tribunals comtals en mat\u00e8ria d'homicidis, raptes i altres delictes, com tamb\u00e9 als monjos els fou reconegut el dret d'elegir lliurement el seu abat segons la regla de sant benet. el monestir -femen\u00ed- de sant joan reb\u00e9, a m\u00e9s de latifundis, el castell de montgrony, amb el seu terme i esgl\u00e9sia. per la seva banda, el 899, emma, filla de guifr\u00e9 el pel\u00f3s, feta nomenar abadessa de sant joan pel seu pare, aconsegu\u00ed del rei carles el ximple un privilegi d'immunitat respecte del govern dels comtes per a l'abadessa i el cenobi, posats sota exclusiva jurisdicci\u00f3 reial; i el 913, ultra obligar, en virtut d'una sent\u00e8ncia judicial, els habitants de la vall de sant joan a recon\u00e8ixer la propietat monacal sobre les terres que ocupaven, emma, despr\u00e9s d'haver guanyat un plet contra el seu germ\u00e0, el comte mir\u00f3 ii de cerdanya, va aconseguir afirmar la jurisdicci\u00f3 abacial, excloent els pobladors de la rodalia de prestar serveis reials al comte.\n\n\n== la mort de guifr\u00e9 el pil\u00f3s lluitant contra l'islam ==\n\nentre el 883 i el 884, els musulmans es van sentir amena\u00e7ats per l'expansi\u00f3 de guifr\u00e9 el pil\u00f3s, que ambicionava establir la frontera als rius llobregat i segre, amb posicions al bages (cardona), osona, el bergued\u00e0, la vall de lord i a la vall de cervell\u00f3, aplicant una pol\u00edtica de colonitzaci\u00f3 cristiana dels territoris conquerits i construint-hi esgl\u00e9sies i monestirs al voltant dels quals fixava la poblaci\u00f3. els dominis del comte guifr\u00e9 s'estenien pel nord de solsona, segurament per besora, tentellatge i corre\u00e0; al territori de berga, per sorba, gargall\u00e0 i serrateix; i al territori d'osona, per cardona, manresa i montserrat.\ndavant l'ofensiva cristiana, els governadors musulmans d'ath-thaghr al-al\u00e0 decidiren fortificar les ciutats de l\u00e0rida (lleida), balagui (balaguer) i muntsu. la fortificaci\u00f3 de l\u00e0rida fou vista pel comte guifr\u00e9 com una provocaci\u00f3 i aquest atac\u00e0 la ciutat governada pel val\u00ed isma\u00efl ibn mussa, de la fam\u00edlia dels banu qasi. per\u00f2 el setge de larida (884)\nno reeix\u00ed i l'historiador ibn al athir diu que els andalusins feren gran mortaldat entre els cristians. poc despr\u00e9s, el val\u00ed de l\u00e0rida isma\u00efl ibn mussa fou succe\u00eft per lubb ibn muhammad ibn lubb ibn m\u016bs\u00e0 al-qasaw\u012b. aquest llan\u00e7\u00e0 la r\u00e0tzia isl\u00e0mica del 897 contra els dominis del comte guifr\u00e9 i, tal com narra l'historiador andalus\u00ed abu-marwan ibn hayyan, despr\u00e9s de capturar i devastar el castell d'aura, entr\u00e0 en combat contra les tropes cabdillades pel comte guifr\u00e9, que durant la batalla fou greument ferit, i mor\u00ed pocs dies despr\u00e9s.\nl'historiador andalus\u00ed abu-marwan ibn hayyan anomena el comte guifr\u00e9 anqadid ibn al-mundir \u2014\u00abanqadid, fill d'al-mundir\u00bb\u2014, i com explica l'historiador ramon d'abadal el nom d\u2019anqadid no \u00e9s sin\u00f3 una mala grafia \u00e0rab del nom guifrid, mentre que el cognom ibn al-mundir \u2014\u00abfill d'al-mundir\u00bb\u2014 seria el t\u00edtol honor\u00edfic que els musulmans haurien donat al pare de guifr\u00e9 \u2014sunifred d'urgell\u2014 i que significa 'l'inigualable', 'el que no t\u00e9 par'. la identificaci\u00f3 queda totalment confirmada al final del text, quan s'esmenta que el successor en el comtat de barcelona fou el seu fill, sun\u012br \u2014sunyer i de barcelona\u2014:\n\nel comte guifr\u00e9 mor\u00ed en la lluita contra l'islam l'11 d'agost de 897, prop del castell d'aura, durant la r\u00e0tzia isl\u00e0mica del 897. les seves despulles romanen al monestir de santa maria de ripoll.\nel castell d'aura esmentat per abu-marwan ibn hayyan al-qurtub\u00ed mai no ha estat identificat per la historiografia. a comen\u00e7aments del segle xx, alguns historiadors com salvador sanpere i miquel, francesc de bofarull i sans o francesc carreras i candi creien possible que l'indret del castell fos a prop del monestir de santa maria de valldaura, situada a cerdanyola del vall\u00e8s (vall\u00e8s occidental), prop de la serra de collserola. per\u00f2, anys despr\u00e9s, l'historiador antoni pladevall i font replic\u00e0 que \u00abl'atribuci\u00f3 de valldaura al castell o lloc d'aura, on el 897 trob\u00e0 la mort el comte guifr\u00e9 el pel\u00f3s en lluita contra els \u00e0rabs, \u00e9s una suposici\u00f3 sense m\u00e9s fonaments que la semblan\u00e7a de noms\u00bb; del mateix sentir \u00e9s el medievalista josep maria salrach i mar\u00e8s, que opina que \u00abel top\u00f2nim castell d'ora ha estat tradu\u00eft per castell d'aura, per\u00f2 hom dubta de la seva identificaci\u00f3 amb valldaura\u00bb.altres localitzacions proposades n'han estat les proximitats del monestir de santa maria de valldaura a olvan (bergued\u00e0), o a les contrades del castell d'ora a la vall d'ora (solson\u00e8s), per b\u00e9 que totes en s\u00f3n especulacions sense fonament documental ni hist\u00f2ric contrastat.\n\n\n=== tomba de guifr\u00e9 el pil\u00f3s ===\nun segle despr\u00e9s de la seva mort, a final del segle x o principi del segle xi, es constru\u00ed al claustre del monestir de ripoll una tomba per a guifr\u00e9 el pil\u00f3s i el seu fill raolf, bisbe d'urgell, amb la inscripci\u00f3 hic dux cum prole situs est guifrede pilose, a quo dotatus locus est hic et hedificatus.\nla tomba es mantingu\u00e9 al llarg dels segles i realment no qued\u00e0 afectada per l'incendi de 1835, at\u00e8s que era al claustre. de fet, estava visible fins al 1847 quan s'ensorr\u00e0 el sostre del claustre i la tomba queda enterrada. no es va retrobar fins l'expedici\u00f3 de pellicer i pag\u00e9s de 1875. els esquelets del comte i el fill van ser dipositats en caixes de fusta per conservar-les, fins que el 1891 foren dipositades a la sagristia del monestir en una caixa m\u00e9s rica.\ndurant els anys de la mancomunitat i de la generalitat republicana sorgiren diferents iniciatives per construir un nou sepulcre, per\u00f2 no van prosperar. durant la guerra civil, les restes foren novament retirades per salvaguardar-les i van tornar al monestir el 1951 en un conjunt situat a l'extrem del creuer de l'evangeli. finalment, l'11 de setembre de 1982, la generalitat restaurada va inaugurar la nova tomba, inspirada en la del vescomte bernat trobat a les excavacions.\n\n\n== pare de la p\u00e0tria ==\nl'an\u00e0lisi de la figura hist\u00f2rica de guifr\u00e9 el pil\u00f3s no pot ser deslligada de la mitificaci\u00f3 que en feren els reis d'arag\u00f3 del llinatge dels comtes de barcelona. aix\u00ed, en la genealogia regum navarrae et aragoniae et comitum barchinonae (1380), en la genealogia encarregada pel futur rei joan i d'arag\u00f3 \u00abel ca\u00e7ador\u00bb, s'atorga a guifr\u00e9 el pil\u00f3s el t\u00edtol de pare de la p\u00e0tria (pater patriae). el t\u00edtol de pater patriae \u00e9s d'origen rom\u00e0 i fou un honor concedit pel senat de roma a r\u00f2mul, fundador llegendari de la ciutat, a marc furi camil, considerat el segon fundador de la ciutat, i a alguns pocs emperadors romans m\u00e9s. i amb aquest t\u00edtol, els antics reis catalanoaragonesos honoraren la mem\u00f2ria de guifr\u00e9 el pil\u00f3s fins a mitificar-lo en la llegenda medieval com a destacat lluitador contra l'islam i pare de la p\u00e0tria. la llegenda medieval fou recollida durant el renaixement, vivificada de nou durant la guerra dels segadors i la guerra de successi\u00f3, i finalment rescatada de l'oblit durant la renaixen\u00e7a. paral\u00b7lelament, la llegenda de les quatre barres de sang del valenci\u00e0 pere antoni beuter, recollida el 1551 i divulgada arreu, el feia caure ferit mentre lluitava contra els normands al servei del rei de fran\u00e7a, explicant que davant la petici\u00f3 del comte perqu\u00e8 el rei li don\u00e9s un escut d'armes, aquell es mull\u00e0 els dits amb la sang del comte i els pass\u00e0 per sobre l'escut daurat, donant lloc al que seria considerat posteriorment l'escut de catalunya.al costat d'aquesta visi\u00f3 m\u00edtica i llegend\u00e0ria, s'analitza la figura del guifr\u00e9 hist\u00f2ric, interpretant-lo com un magnat got que, al servei de l'imperi carolingi, aprofit\u00e0 el col\u00b7lapse del poder reial per bastir-se un domini propi. la visi\u00f3 del guifr\u00e9 m\u00edtic, pare de la p\u00e0tria i creador de catalunya t\u00e9 origen en la gesta comitum barchinonensium, escrita al segle xii pels monjos de ripoll; en aquesta obra, per tal de justificar l'inici, a finals del segle ix, de la transmissi\u00f3 heredit\u00e0ria dels comtats, se sobredimension\u00e0 la figura de guifr\u00e9 el pil\u00f3s, avantpassat de la dinastia comtal barcelonina.\ntot i aix\u00ed, cal recon\u00e8ixer la import\u00e0ncia hist\u00f2rica de guifr\u00e9; com afirma ferran soldevila: \u00absi un personatge hist\u00f2ric \u00e9s exaltat per la llegenda \u00e9s que de deb\u00f2 fou gran -i aix\u00ed, afegim nosaltres, mai ning\u00fa no far\u00e0 un heroi de llegenda d'un governant inepte i mediocre com fou, per exemple, el comte de barcelona berenguer ramon i (1017-1035), rebesnet del pil\u00f3s, al contrari d'altres grans figures de la nissaga, com ara jaume i (1213-1276)\u00bb.\ncontinua ferran soldevila dient que: \u00abara b\u00e9, la grandesa de guifr\u00e9 es basa en l'habilitat per a situar-se pol\u00edticament en un moment crucial com fou la crisi de l'imperi carolingi, un terreny for\u00e7a rellisc\u00f3s en qu\u00e8 d'altres de m\u00e9s ambiciosos que ell -cas de bernat de g\u00f2tia- hi fracassaren, mentre que els successors de guifr\u00e9 assoliren els c\u00e0rrecs de comte per simple transmissi\u00f3 familiar; i en la capacitat de saber intervenir en la repoblaci\u00f3 de l'\u00e0rea central dels comtats per estructurar-hi el comtat d'osona i el bisbat de vic, fet cabdal per a la futura vertebraci\u00f3 de catalunya; per\u00f2, de cap manera, en l'assoliment de la independ\u00e8ncia dels comtats\u00bb.\nl'historiador finalitza resumint els esdeveniments cabdals: \u00abcal repassar els fets: el 878, guifr\u00e9 obtingu\u00e9 els comtats de barcelona i girona per haver col\u00b7laborat amb el rei en la repressi\u00f3 de la revolta de bernat de g\u00f2tia, avortant aix\u00ed un intent de trencar amb la monarquia carol\u00edngia; per tant, en cas de no haver-se esdevingut el fet fortu\u00eft de la mort prematura de llu\u00eds el tartamut, el 879, origen de la descomposici\u00f3 de l'ordre carolingi, l'actuaci\u00f3 de guifr\u00e9 hauria dut, molt probablement, no pas a la independ\u00e8ncia, sin\u00f3 a la pura i simple consolidaci\u00f3 del poder reial franc al sud del pirineu\u00bb.\n\n\n== c\u00e0rrecs i successors ==\na finals del segle ix, no hi havia establert cap criteri per determinar com s'havia de dur a terme la successi\u00f3 dels comtes de la g\u00f2tia, fins a les capitulacions de quiercy de 877. els reis francs havien perdut la facultat, que havien tingut al segle ix, de nomenar i destituir els comtes, els quals, per aix\u00f2, deixaren de ser uns delegats del monarca per a esdevenir petits sobirans als seus dominis. la transmissi\u00f3 heredit\u00e0ria dels comtats era una pr\u00e0ctica que, a m\u00e9s de negligir l'autoritat del rei franc, convertia un c\u00e0rrec p\u00fablic en patrimoni familiar. aquesta pr\u00e0ctica s'inici\u00e0 el 895 a la mort de mir\u00f3 el vell. el seu comtat de rossell\u00f3 pass\u00e0, sense cap mena d'intervenci\u00f3 del rei franc od\u00f3 i de fran\u00e7a, a sunyer ii d'emp\u00faries, i el de conflent fou per a guifr\u00e9 el pil\u00f3s.\n\na la mort de guifr\u00e9, en un primer moment, els seus fills -guifr\u00e9 borrell, mir\u00f3, sunifred i sunyer- van optar per governar conjuntament tots els dominis del pare i administrar-los sota presid\u00e8ncia del primog\u00e8nit, guifr\u00e9 borrell. aviat, per\u00f2, quan cadascun dels comtes cogovernants tingu\u00e9 descend\u00e8ncia, calgu\u00e9 abandonar la idea d'her\u00e8ncia conjunta i, llavors, cada fill transmet\u00e9 individualment als seus hereus la part del conjunt comtal que regia: \n\nguifr\u00e9 ii borrell, juntament amb sunyer: barcelona, girona i comtat d'osona-manresa\nsunifred: urgell\nmir\u00f3: cerdanya-berga, i conflent\n\n\n== notes ==\n\n\n== refer\u00e8ncies ==\n\n\n== bibliografia ==\nabadal i de vinyals, ramon d'. els primers comtes catalans.  vicens-vives, 1958 (reed. 1991). isbn 84-316-1804-3. \nabadal i de vinyals, ramon d'; coll i alentorn, miquel. els temps i el regiment del comte guifred el pil\u00f3s.  iec, 1989. isbn 84-863-2946-9. \ncoll i alentorn, miquel. guifr\u00e9 el pel\u00f3s en la historiografia i en la llegenda.  iec, 1990. isbn 84-728-3162-0. \ncoromines, joan. \u00abde com pronunciem el nom dels nostres personatges hist\u00f2rics\u00bb. a: estudis de topon\u00edmia catalana. v. ii.  barcelona: b\u00e0rcino, 1970, p. 237-254. \nsalrach i mar\u00e9s, josep maria. el proc\u00e9s de formaci\u00f3 nacional de catalunya (segles viii i ix).  edicions 62, 1978. isbn 84-297-1370-0. \nsalrach i mar\u00e9s, josep maria. el proc\u00e9s de feudalitzaci\u00f3: segles iii - xii (hist\u00f2ria de catalunya, vol. iii).  edicions 62, 1988. isbn 84-297-2601-2. \nsalrach i mar\u00e9s, josep maria. catalunya a la fi del primer mil\u00b7lenni.  pag\u00e8s editors, 2004. isbn 84-9779-237-8. \n\n\n== vegeu tamb\u00e9 ==\ncastell d'or.\n\n\n== enlla\u00e7os externs ==\n\u00abguifr\u00e9 el pil\u00f3s\u00bb. gran enciclop\u00e8dia catalana.  barcelona:  grup enciclop\u00e8dia catalana.\nhist\u00f2ries de catalunya: guifr\u00e9 el pil\u00f3s arxivat 2014-04-05 a wayback machine.\nguifr\u00e9 el pel\u00f3s, entre la realitat hist\u00f2rica i la llegenda, a s\u00e0piens"