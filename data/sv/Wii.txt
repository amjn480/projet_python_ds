"wii (/wi\u02d0/) \u00e4r nintendos femte station\u00e4ra spelkonsol och uppf\u00f6ljaren till gamecube.\n\n\n== lansering ==\np\u00e5 nintendos presskonferens under spelm\u00e4ssan e3 2005 visades konsolen upp, men d\u00e5 helt utan n\u00e5gra h\u00e5rdvaruspecifikationer. konsolen gick initialt under arbetsnamnet nintendo revolution, men den 27 april 2006 utannonserade nintendo att dess officiella namn d\u00e4refter \u00e4r \u00e4ndrat till wii. den 19 november 2006 lanserades maskinen i ntsc-omr\u00e5den som nordamerika och sydamerika och den 2 december 2006 sl\u00e4pptes den i japan. den 7 december 2006 sl\u00e4pptes den i australien och italien, och den 8 december 2006 i de \u00f6vriga pal-omr\u00e5dena, vilket omfattar stora delar av europa. i spanien skedde lanseringen dock den 9 december 2006. wii slog \u00e4ven f\u00f6rs\u00e4ljningsrekord i europa som den snabbast s\u00e4ljande konsolen vid lansering n\u00e5gonsin med sina cirka 325 000 s\u00e5lda exemplar under endast de tv\u00e5 f\u00f6rsta dagarna maskinen funnits tillg\u00e4nglig p\u00e5 marknaden. konsolen s\u00e5ldes i 600 000 exemplar i nordamerika under de f\u00f6rsta \u00e5tta dagarna efter lanseringen och i japan s\u00e5ldes det 400 000 exemplar av wii under lanseringsdagen.wii kostar 249 usa-dollar i usa och 25 000 yen i japan. i stora delar av europa \u00e4r priset 249 euro, och d\u00e5 ing\u00e5r \u00e4ven spelet wii sports i paketet. en priss\u00e4nkning av konsolen tillk\u00e4nnagavs den 24 september 2009.den 20 november 2009 sl\u00e4ppte nintendo wii black edition, vilket \u00e4r en svart konsol med svarta handkontroller. versionen inkluderar ocks\u00e5 wii motion plus och wii sports resort.\nden 15 mars 2013 lanserades wii mini, en mindre version av wii. wii mini har inget st\u00f6d f\u00f6r bak\u00e5tkompatibilitet och kan inte anslutas till internet.\nden 21 oktober 2013 meddelade nintendo att produktionen av wii hade avslutats.\ntotalt har \u00f6ver 99,84 miljoner konsoler s\u00e5lts sedan lanseringen 2006, vilket g\u00f6r wii till den femte mest s\u00e5lda spelkonsolen n\u00e5gonsin.\n\n\n== h\u00e5rdvara och teknik ==\nnintendo sade till en b\u00f6rjan att man skulle kunna spela dvd-filmer med wii med hj\u00e4lp av ett till\u00e4gg till konsolen, men under september 2006 \u00e4ndrade de beslutet (en speciell japansk version av wii kommer att kunna spela dvd-filmer, lanseras 2007). de menar helt enkelt att n\u00e4stan alla har en dvd-spelare idag i alla fall. konsolen \u00e4r mycket snabb i uppstarten och arbetar utan st\u00f6rre krav p\u00e5 kylning f\u00f6r att p\u00e5 s\u00e5 s\u00e4tt kunna h\u00e5lla en l\u00e5g ljudniv\u00e5. enligt uppgift fr\u00e5n ibm \u00e4r processorn i wii 20 procent energieffektivare och har till arean en h\u00e4lften s\u00e5 stor processork\u00e4rna j\u00e4mf\u00f6rt med processorn som sitter i f\u00f6reg\u00e5ngaren gamecube men har \u00e4nd\u00e5 b\u00e4ttre prestanda.\n\n\n=== tekniska specifikationer ===\nprocessorer\n729 mhz\u2020 ibm powerpc cpu, kodnamn broadway\n243 mhz\u2020 ati gpu, kodnamn hollywood\ninternminne\n24 mib 1t-sram systemminne\n64 mib 1t-sram \"\u00f6vrigt\" minne\n3 mib edram p\u00e5 gpu:n\nportar och tillbeh\u00f6r\ntv\u00e5 usb 2.0-portar\ntr\u00e5dl\u00f6sa handkontroller\nen secure digital-port\nfyra kontrollportar f\u00f6r gamecube-handkontroller\ntv\u00e5 minneskortsportar f\u00f6r gamecube-minneskort\nvideosignal: kompositvideo, rf, rgb och s-video\nmedia\n512 mib flashminne\ndvd-spelare som kan hantera b\u00e5de 12 cm och 8 cm regionskodade dvd-skivor (f\u00f6r gamecube-kompatibilitet)\nst\u00f6d f\u00f6r sd-minneskort\nljud\ndolby prologic ii\nn\u00e4tverk\ninbyggd wi-fi, 802.11b/g\nbak\u00e5tkompatibilitet\nkan spela gamecube-spel fr\u00e5n gamecube-skivor\nnerladdningsbara nes-, snes-, nintendo 64-, turbografx-16-, sega mega drive, neo geo-, msx-spel\u2020 notera att klockfrekvenserna inte har bekr\u00e4ftats av vare sig nintendo, ibm eller ati.\n\n\n=== systemprogramvara ===\nenhetens firmware kan uppdateras via uppkoppling mot internet eller via spel, till exempel finns det systemuppdateringar p\u00e5 spelen mario kart wii och animal crossing: let's go to the city. f\u00f6ljande versioner till enheten finns sl\u00e4ppta:\n\nfirmware 1.0u/e\nfirmware 2.0u/e\nfirmware 2.2e\nfirmware 3.0u/e - ger visst st\u00f6d f\u00f6r anv\u00e4ndandet av tangentbord via usb samt en klocka i startmenyn.\nfirmware 3.1 (10/10-07) - ut\u00f6kat st\u00f6d f\u00f6r tangentbord via usb. fler funktioner i everybody votes.\nfirmware 3.2 (26/1-08) - mindre uppdatering som st\u00f6djer framtida uppdateringar av disc channel.\nfirmware 3.3 (18/6-08)\nfirmware 4.0 (25/3-09) - st\u00f6d f\u00f6r sd-minnen upp till 32gb.\nfirmware 4.1\nfirmware 4.2\nfirmware 4.3\n\n\n=== fysiska specifikationer ===\nden \u00e4r 44 mm bred, 157 mm h\u00f6g och 215 mm l\u00e5ng. ungef\u00e4r som tre dvd-fodral.\nkan st\u00e4llas b\u00e5de lodr\u00e4tt och v\u00e5gr\u00e4tt.\n\n\n=== lagringsmedia ===\nwii kan anv\u00e4nda minneskort avsedda f\u00f6r gamecube samt vanliga secure digital-kort. en nyhet \u00e4r att nintendo sl\u00e4pper en mjukvaruuppdatering till enheten som g\u00f6r det m\u00f6jligt att anv\u00e4nda externa kortl\u00e4sare via usb-porten vilket kommer att g\u00f6ra det m\u00f6jligt att anv\u00e4nda fler minneskort samtidigt och/eller minneskort med st\u00f6rre lagringskapacitet.. det har vid ett flertal tillf\u00e4llen cirkulerat ett antal rykten om en extern lagringsenhet som ansluts till konsolen via usb-kontakten, vilket nu \u00e4ven antyds av nintendo sj\u00e4lva.\n\n\n== spel till wii ==\n\n\n=== inneh\u00e5llet i en wii-kartong ===\nvid k\u00f6p av en wii f\u00f6ljer f\u00f6ljande saker med i l\u00e5dan:\n\nwii basenhet\nstativ f\u00f6r wii basenhet\nwii remote\nnunchuk\nsensor bar\nwii transformator\nwii av-kabel f\u00f6r kompositvideo\nscart-adapter\nmanualer\nspelet wii sports\nspelet wii sports resort\n\n\n== bak\u00e5tkompatibilitet ==\nwii \u00e4r bak\u00e5tkompatibel med gamecube, gamecube-spel och m\u00e5nga tillbeh\u00f6r. de gamecube-tillbeh\u00f6r som inte kan anv\u00e4ndas med wii \u00e4r game boy player, n\u00e4tverksadaptern och modemadaptern. f\u00f6r att spela \u00e4ldre spel avsedda f\u00f6r gamecube beh\u00f6vs en gamecube-handkontroll. det g\u00e5r inte att anv\u00e4nda den nya classic controller tillsammans med gamecube-spel. de nyare versionerna wii family edition och wii mini har dock inte st\u00f6d f\u00f6r gamecube, d\u00e5 den saknar minneskortsportar och kontrollportar.\n\n\n== handkontrollen ==\n\nhandkontrollen heter officiellt wii remote, men har f\u00e5tt smeknamnet wii-mote. den p\u00e5minner utseendem\u00e4ssigt om en fj\u00e4rrkontroll med sju knappar samt ett styrkors. l\u00e4ngst fram har den en sensor f\u00f6r infrar\u00f6tt ljus men den kommunicerar med konsolen via bluetooth. under skalet finns h\u00f6gtalare, minne, vibreringsmotor f\u00f6r rumble och accelerometrar som k\u00e4nner av n\u00e4r kontrollen \u00e4r i r\u00f6relse och dess lutning. via en port som sitter bak p\u00e5 kontrollen g\u00e5r det att koppla ihop den med andra tillbeh\u00f6r, till exempel nunchuck controller. kontrollen drivs av tv\u00e5 aa batterier och ger d\u00e5 \u00e4ven str\u00f6m till eventuella inkopplade tillbeh\u00f6r.\nf\u00f6rutom den vanliga designen s\u00e5 finns d\u00e4r \u00e4ven wii remote plus, vilket \u00e4r en wii remote med wii motionplus inbyggt i sig.\n\n\n== wii sensor bar ==\n\nwii sensor bar inneh\u00e5ller ett antal lysdioder som avger infrar\u00f6tt ljus. den placeras l\u00e4mpligen framf\u00f6r spelaren \u00f6ver eller under den sk\u00e4rm som anv\u00e4nds. tack vare det infrar\u00f6da ljuset kan wii remote med hj\u00e4lp av triangulering ber\u00e4kna sin position och vinkel i f\u00f6rh\u00e5llande till wii sensor bar.\n\n\n== nintendo wi-fi connection ==\n\nnintendo wi-fi connection \u00e4r den online-tj\u00e4nst som nintendo anv\u00e4nde f\u00f6r att koppla ihop spelare med varandra, tj\u00e4nsten \u00e4r i sitt grundutf\u00f6rande helt gratis. extramaterial s\u00e5som banor och liknande kommer eventuellt kosta extra, det \u00e4r upp till respektive speltillverkare att besluta om priss\u00e4ttning f\u00f6r deras tj\u00e4nster.\ntack vare wiiconnect24 \u00e4r konsolen uppkopplad dygnet runt \u00e4ven om konsolen \u00e4r avst\u00e4ngd och andra spelare kan l\u00e4mna meddelanden som visas n\u00e4sta g\u00e5ng konsolen sl\u00e5s p\u00e5. wiiconnect24 kan \u00e4ven anv\u00e4ndas s\u00e5 att spelutvecklarna kan l\u00e4gga till vapen, banor, uppdrag med mera.\nnintendo wii har st\u00f6d f\u00f6r flera typer av kryptering bland annat wep, wpa och wpa2.\ndet \u00e4r m\u00f6jligt att ladda ner speldemos till en nintendo ds fr\u00e5n en wii-konsol med internetanslutning. dock beh\u00f6vs det att du laddat ner och installerat \"nintendo channel\" fr\u00e5n wii shop channel.\n\n\n== wii channels ==\n\nden 14 september 2006 visade nintendo upp n\u00e5got som kallas wii channels, vilket \u00e4r olika slags \"kanaler\" i anv\u00e4ndarens wii. syftet med detta \u00e4r att det ska bli naturligt att sl\u00e5 p\u00e5 sin wii lite d\u00e5 och d\u00e5, precis som man g\u00f6r med sin tv i dag.\n\u00e4n s\u00e5 l\u00e4nge finns det nio olika slags kanaler tillg\u00e4ngliga (g\u00e4ller europa):\n\ndisc channel - h\u00e4r spelar man sitt wii eller gamecube-spel som befinner sig i konsolen.\nmii channel - h\u00e4r kan man skapa en \"virtuell bild\" av sig sj\u00e4lv, sin familj eller vem man vill. denna kan man sedan anv\u00e4nda i spel som wii sports, ladda upp i contest eller posting eller ladda ner dem till sin wii-remote och ta den till en kompis.\nphoto channel - om man s\u00e4tter in ett sd-kort fr\u00e5n sin digitalkamera i sin wii s\u00e5 kan man kolla p\u00e5 dem, redigera dem och spara dem. funkar \u00e4ven med videor.\nwii shop channel - det \u00e4r h\u00e4r praktiskt taget allt laddas ner; webbl\u00e4saren, virtual console-spel, nya kanaler, wii points och uppdateringar till anv\u00e4ndarens spel.\nnews channel - aktuella nyheter, bland annat fr\u00e5n cnn, som kommer att st\u00f6dja wiis news channel\nforecast channel - h\u00e4r kan man kolla det aktuella v\u00e4dret d\u00e4r man bor. det finns ocks\u00e5 femdygnsprognoser. \u00e4ven m\u00f6jligt att se v\u00e4dret globalt.\ninternet channel - det \u00e4r hit man g\u00e5r om man vill anv\u00e4nda sin nedladdade webbl\u00e4sare (som \u00e4r utvecklad av opera).\neverybody's vote channel - kan beskrivas som en r\u00f6stkanal d\u00e4r man r\u00f6star p\u00e5 olika fr\u00e5gor, till exempel \"vad gillar du mest att g\u00f6ra p\u00e5 fritiden? 1. sova 2. festa. genom att dra sin mii till det man gillar mest r\u00f6star man och sedan f\u00e5r man chansen att gissa vilket svar som f\u00e5r mest r\u00f6ster. efter ett antal dagar kalkyleras r\u00f6sterna ihop och ett diagram l\u00e4ggs ut p\u00e5 kanalen.\nmii contest channel - g\u00e5r att r\u00f6sta p\u00e5 olika miis d\u00e5 det \u00e4r t\u00e4vlingar, exempelvis vilken mii som liknar mario mest. endast en mii g\u00e5r att representera en wii konsol.\nmario kart wii channel - h\u00e4r kan man kolla in rankinglistor, ladda ner andras sp\u00f6kdata och ladda upp sina egna rekord. och man kan delta i t\u00e4vlingar, arrangerade av nintendo sj\u00e4lva.\nnintendo channel h\u00e4r kan man se p\u00e5 olika videoklipp och trailers f\u00f6r kommande wii, nintendo ds och wiiware spel.h\u00e4r finns \u00e4ven den nya funktionen \"ds download service\". via denna funktion kan man ladda ner speldemos till sitt nintendo ds/nintendo ds lite.\n\n\n=== internet channel ===\n\nkonsolen har en specialanpassad version av webbl\u00e4saren opera inbyggd f\u00f6r internet\u00e5tkomst. webbl\u00e4saren inkluderar st\u00f6d f\u00f6r flash lite, som st\u00f6djer bland annat youtube. webbl\u00e4saren kunde laddas ner gratis fr\u00e5n sl\u00e4ppet fram till juni 2007. fr\u00e5n och med den 1 september 2009 blev internet channel gratis igen. de som hade betalt f\u00f6r sin internet channel, f\u00e5r tillbaka sina 500 wii po\u00e4ng.\n\n\n=== virtual console ===\n\nanv\u00e4ndaren kan ladda ner och spela spel ursprungligen avsedda f\u00f6r \u00e4ldre konsoler som nes, super nes, nintendo 64, sega mega drive, turbografx-16, turbografx-cd, neo-geo och msx. spelen k\u00f6rs via den inbyggda emulatorn kallad virtual console. till virtual console finns ett flertal nerladdningsbara spel som betalas med hj\u00e4lp av wii points som kan k\u00f6pas online eller i butik. spelen sparas p\u00e5 det inbyggda flashminnet i konsolen, eller p\u00e5 externa sd-kort. med m\u00f6jligheten att spela emulerade spel i \u00e5tanke har nintendo skapat en d\u00e4rtill anpassad handkontroll som liknar en traditionell handkontroll, den kallas f\u00f6r wii classic controller.\n\n\n== barnl\u00e5s ==\n\nkonsolen har ett barnl\u00e5s, vilket g\u00f6r det m\u00f6jlligt att sp\u00e4rra anv\u00e4ndandet av spel som inte \u00e4r l\u00e4mpligt f\u00f6r minder\u00e5riga. funktionen g\u00e4ller dock inte gamecube-spel.\n\n\n== originaltillbeh\u00f6r ==\n\n\n=== minneskort ===\ntv\u00e5 typer av minneskort passar till wii, dels den typ av minneskort som passar till gamecube men \u00e4ven en vanligt f\u00f6rekommande typ av minneskort kallad secure digital kan anv\u00e4ndas. kort med upp till 2gb lagringsutrymme st\u00f6ds. officiellt \u00e4r det bara nintendos originalkort och sandisk sd som passar, men andra sd-kort fungerar ocks\u00e5, och \u00e4ven sdhc-kort samt micro-sd med adapter.\nminneskortet anv\u00e4nds f\u00f6r att lagra speldata, nedladdade spel och sparade spelsessioner. man kan ocks\u00e5 s\u00e4tta in kortet fr\u00e5n en digitalkamera eller ett annat kort d\u00e4r man har laddat ner bilder f\u00f6r att sedan redigera dem och visa dem p\u00e5 tv:n med hj\u00e4lp av wii.\n\n\n=== wii remote ===\nhandkontrollens form p\u00e5minner utseendem\u00e4ssigt starkt om en vanlig fj\u00e4rrkontroll. denna handkontroll kommunicerar tr\u00e5dl\u00f6st via bluetooth med den tillh\u00f6rande konsolen, och den kan registrera r\u00f6relser i flera riktningar. till handkontrollen kan andra tillbeh\u00f6r kopplas in, bland annat wii nunchuk controller och wii classic controller.\n\n\n=== motions plus ===\ntillbeh\u00f6ret motions plus pluggas in l\u00e4ngst ned p\u00e5 wii remote och g\u00f6r att r\u00f6relserna blir avl\u00e4sta med st\u00f6rre precision. de spel som \u00e4r f\u00f6rberedda f\u00f6r det kan dra nytta av att \u00e4ven sm\u00e5 r\u00f6relser kan anv\u00e4ndas.\n\n\n=== wii remote plus ===\nden h\u00e4r handkontrollen har ersatt wii remote och motions plus, eftersom funktionen fr\u00e5n motions plus \u00e4r integrerad i wii remote plus.\n\n\n=== wii nunchuk controller ===\nwii nunchuk, \u00e4ven kallad \"chuck\", kopplas ihop med en wii remote f\u00f6r att p\u00e5 s\u00e5 s\u00e4tt ut\u00f6ka funktionerna och bredda kontrollens anv\u00e4ndningsomr\u00e5de. den har f\u00e5tt sitt namn d\u00e5 den kopplad till en wii remote p\u00e5minner om en nunchaku. den har en analog styrspak, tv\u00e5 knappar och accelerometrar som k\u00e4nner av kontrollens r\u00f6relser. kommunikationen till konsolen g\u00e5r via wii remote och det \u00e4r \u00e4ven den som f\u00f6rser chucken med str\u00f6m.\n\n\n=== wii classic controller ===\ndetta tillbeh\u00f6r i \u00e4r i f\u00f6rsta hand avsett att anv\u00e4ndas f\u00f6r att styra spel som k\u00f6rs via den inbyggda tj\u00e4nsten virtual console men kan \u00e4ven om mjukvaruutvecklare s\u00e5 \u00f6nskar anv\u00e4ndas till nya spel. till utseendet p\u00e5minner wii classic controller mycket om en traditionell gamepad till super nes. den har f\u00f6rutom ett styrkors och fyra tryckknappar \u00e4ven f\u00f6rsetts med tv\u00e5 analoga styrspakar, dubbla axelknappar samt knapparna + och -. detta tillbeh\u00f6r m\u00e5ste kopplas ihop med en wii remote f\u00f6r att f\u00e5 str\u00f6m samt att kunna kommunicera med konsolen.\n\n\n=== wii sensor bar ===\n\nwii sensor bar avger infrar\u00f6tt ljus som wii remote k\u00e4nner av och anv\u00e4nder f\u00f6r att ber\u00e4kna position p\u00e5 sk\u00e4rmen.\n\n\n=== wii zapper ===\nwii zapper anv\u00e4nds tillsammans med en wii remote och en wii nunchuk controller och f\u00e5r delarna att tillsammans bilda en enhet som liknar ett gev\u00e4r. denna typ av pistol registrerar inte tr\u00e4ffar p\u00e5 samma s\u00e4tt som traditionella ljuspistoler. wii zapper presenterades f\u00f6r f\u00f6rsta g\u00e5ngen under e3-m\u00e4ssan \u00e5r 2006, den version som visades upp d\u00e5 var en prototyp som numera \u00e4r omarbetad och har f\u00e5tt ett annat utseende.\ni europa sl\u00e4pptes wii zapper, som s\u00e4ljs tillsammans med spelet link's crossbow training, den 7 december 2007. detta tillbeh\u00f6r sl\u00e4pptes f\u00f6rst i japan tillsammans med spelet ghost squad fr\u00e5n sega.\nspel med officiellt st\u00f6d f\u00f6r wii zapper i urval:\n\ncall of duty 4: modern warfare\ncall of duty: modern warfare 3\ncall of duty: black ops\ncall of duty: world at war\nghost squad\ngoldeneye 007\nlink's crossbow training\nmedal of honor: heroes 2\nquantum of solace\nresident evil: the umbrella chronicles\n\n\n=== wii lan adapter ===\n\u00e4r en adapter som g\u00f6r det m\u00f6jligt att ansluta en wii-konsol till ett tr\u00e5dbundet n\u00e4tverk n\u00e4r anslutningsm\u00f6jligheter till ett tr\u00e5dl\u00f6st n\u00e4tverk saknas. adaptern \u00e4r en brygga mellan en vanlig n\u00e4tverkskontakt (rj45) och en usb-port.\n\n\n=== wii rgb-scart ===\nen scart-kabel som medger \u00f6verf\u00f6ring av rgb-signaler. ger avsev\u00e4rt mycket b\u00e4ttre bild \u00e4n den medf\u00f6ljande kabeln (som bara kan \u00f6verf\u00f6ra kompositvideo).\n\n\n=== wii komponentkablar ===\nett tillbeh\u00f6r som g\u00f6r det m\u00f6jligt att \u00f6verf\u00f6ra en komponentsignal fr\u00e5n konsolen till en bildsk\u00e4rm.\n\n\n=== wii balance board ===\nwii balance board \u00e4r en platta med tryckk\u00e4nsliga sensorer. genom att j\u00e4mf\u00f6ra trycket p\u00e5 sensorerna kan viktf\u00f6rdelningen \u00f6ver plattan r\u00e4knas ut. p\u00e5 s\u00e5 vis kan spel styras genom att en spelare st\u00e5r p\u00e5 wii balance board och lutar sig \u00e5t olika h\u00e5ll. den japanska versionen av wii balance board klarar av vikter upp till 136 kg medan den amerikanska och europeiska versionen \u00e4r f\u00f6rst\u00e4rkt och klarar vikter upp till 150 kg.\nwii balance board lanserades med tr\u00e4ningsspelet wii fit och men st\u00f6djs \u00e4ven av andra spel d\u00e4r den bland annat anv\u00e4nds f\u00f6r att kontrollera en skateboard eller f\u00f6r att styra en skid\u00e5kare.\n\n\n==== se \u00e4ven ====\njoyboard - en liknande platta som lanserades till atari 2600 1982.\n\n\n=== wii super nes/super-famicom-controller ===\nen handkontroll som kan anv\u00e4ndas till en nintendo wii och har samma form och utseende som den handkontroll som ursprungligen sl\u00e4pptes tillsammans med super nes/super famicom. denna handkontroll \u00e4r endast tillg\u00e4nglig f\u00f6r de anv\u00e4ndare som \u00e4r medlemmar i den japanska nintendoklubben som har som tradition att dela ut en present till sina medlemmar varje \u00e5r. utdelning av handkontroller v\u00e4ntas ske i april 2008.\n\n\n=== wii wheel ===\nwii wheel presenterades p\u00e5 e3-m\u00e4ssan 2007 och lanserades i samband med spelet mario kart wii. wii wheel inneh\u00e5ller inga elektroniska komponenter utan fungerar som ett skal till wii remote och ger den formen av en ratt.\n\n\n=== wii motionplus ===\n\nwii motionplus \u00e4r ett tillbeh\u00f6r som kopplas in i en wii remote. den ut\u00f6kar kontrollens k\u00e4nslighet f\u00f6r position och r\u00f6relse. detta medf\u00f6r att spel som st\u00f6djer wii motionplus kan styras mer exakt och med mer avancerade r\u00f6relser \u00e4n de utan.\n\n\n=== wii wifi network adapter ===\nen tr\u00e5dl\u00f6s router som enligt nintendo kommer att g\u00f6ra uppkopplingsprocessen snabbare och enklare. denna ska \u00e4ven g\u00e5 att anv\u00e4nda till nintendo ds s\u00e5v\u00e4l som till en vanlig pc.\n\n\n== f\u00e4rger ==\nwii finns i f\u00f6ljande f\u00e4rger:\n\nwhite (vit, vilket \u00e4r originalf\u00e4rgen)\nblack (svart, fr\u00e5n och med november 2009 i europa. en ny svart version av konsolen sl\u00e4pptes i november 2010 i europa, som en hyllning till 25-\u00e5rsjubileet av lanseringen av super mario bros.)\nred (r\u00f6d specialutg\u00e5va, fr\u00e5n och med oktober 2010 i europa, som en hyllning till 25-\u00e5rsjubileet av lanseringen av super mario bros.)innan lanseringen av wii s\u00e5 sl\u00e4pptes n\u00e5gra bilder av konsolen d\u00e4r det fanns fler f\u00e4rger. n\u00e5gra av de som visades upp d\u00e5 var vit, svart, r\u00f6d, silver och limegr\u00f6n.\n\n\n== k\u00e4llor ==\n\n\n== externa l\u00e4nkar ==\n\n wikimedia commons har media som r\u00f6r wii.\nnintendo wii - officiell webbplats"