"novak \u0111okovi\u0107 (ipa [\u02c8n\u0254va\u02d0k \u02c8\u02a5\u0254\u02d0k\u0254vi\u02a8] ; in serbo \u043d\u043e\u0432\u0430\u043a \u0452\u043e\u043a\u043e\u0432\u0438\u045b?; belgrado, 22 maggio 1987) \u00e8 un tennista serbo. \n\nin virt\u00f9 dei suoi primati, dei suoi record assoluti, dei titoli conseguiti e dello stile di gioco completo ed efficace su ogni superficie, \u00e8 considerato uno dei tennisti pi\u00f9 forti di tutti i tempi, nonch\u00e9 uno dei pi\u00f9 grandi sportivi di sempre.con 24 successi in 36 finali, \u00e8 il tennista pi\u00f9 vincente della storia nelle prove di singolare maschile del grande slam: 10 australian open (record maschile), 7 wimbledon, 4 us open e 3 roland garros. \u00e8 inoltre l'unico tennista dell'era open, insieme a rod laver, ad aver vinto consecutivamente tutti e quattro i tornei del grande slam, nel suo caso per\u00f2 non nello stesso anno solare (piccolo slam), ma \u00e8 il solo ad aver realizzato l'impresa su tre superfici differenti e l'unico in assoluto ad aver vinto almeno tre volte ogni singolo major.con 71 successi in singolare maschile, \u00e8 in testa alla classifica delle vittorie dei big titles, ovvero i tornei di tennis pi\u00f9 importanti e prestigiosi al mondo, mentre siede al terzo posto nella graduatoria dei pi\u00f9 titolati per successi individuali (98). oltre ai gi\u00e0 citati 24 slam, ha vinto 7 atp finals (record), di cui 4 consecutive (record), e 40 masters 1000 (record). \u00e8 l'unico tennista della storia ad aver trionfato in tre decenni diversi (2000-2009, 2010-2019 e 2020-2029) in tutte queste tre categorie di tornei. in aggiunta a ci\u00f2 \u00e8 l'unico tennista  ad aver vinto almeno una volta in carriera tutti i nove tornei masters 1000 (nel suo caso due volte) completando il career golden masters e l'unico ad averne vinti sei in un anno solare. nei suddetti tornei ha un record di 11 finali consecutive, da parigi 2014 a miami 2016 (con 9 vittorie). nel suo palmar\u00e8s figurano anche 15 atp 500, 12 atp 250, una coppa davis con la nazionale serba, una laver cup, un'atp cup e la medaglia di bronzo ai giochi olimpici di pechino 2008, oltre che il record di titoli conquistati sul cemento (71 a parimerito con roger federer).ha chiuso per 8 volte la stagione da n\u00ba 1 del mondo (2011, 2012, 2014, 2015, 2018, 2020, 2021 e 2023), anche questo record assoluto, ed \u00e8 stato nominato per 8 volte itf world champion (record assoluto). inoltre \u00e8 il tennista che ha trascorso il maggior numero di settimane in assoluto al vertice della classifica mondiale (404), di cui 122 consecutive.\ncon un montepremi di oltre 180 milioni di dollari, \u00e8 l'atleta che ha ottenuto i maggiori guadagni nella storia del tennis.\n\n\n== biografia ==\nnasce nel 1987 a belgrado, allora capitale della jugoslavia, da sr\u0111an \u0111okovi\u0107 e dijana \u017eagar. anche i fratelli minori marko e \u0111or\u0111e hanno intrapreso la carriera di tennisti.\nincomincia ad appassionarsi al tennis a sei anni quando vede costruire dei campi da tennis davanti alla pizzeria dei genitori nella localit\u00e0 sciistica di kopaonik. dopo la costruzione dei campi, giunge a kopaonik l'allenatrice jelena gen\u010di\u0107, ex tennista professionista e scopritrice del talento di monica seles. novak osserva spesso gli allenamenti e la gen\u010di\u0107 gli chiede se vuole giocare, novak accetta e, dopo qualche allenamento,, gen\u010di\u0107 si rende conto che \u00e8 un \"bambino prodigio\" e convince i genitori che diventer\u00e0 un grande del tennis mondiale e ad assecondarne il talento. sar\u00e0 la sua coach nei primi 5 anni e contribuisce alla sua formazione, \u0111okovi\u0107 in seguito dichiarer\u00e0 con gratitudine di aver imparato molto da lei. \u00e8 lei a convincerlo a colpire di rovescio a due mani e djokovic rinuncia al rovescio a una mano del suo idolo pete sampras. donna di grande cultura, impartisce all'allievo anche lezioni su letteratura e musica classica.quando belgrado viene bombardata dalla nato durante la guerra in jugoslavia, novak continua gli allenamenti con jelena gen\u010di\u0107. insieme agli amici si allena anche al tennis club del partizan.\nnel gennaio 2010 perde al quinto set nei quarti di finale agli australian open contro jo-wilfried tsonga a causa di continui spasmi allo stomaco. nel luglio successivo il dottor igor \u010detojevi\u0107 gli fa sapere che \u00e8 intollerante al glutine e gli d\u00e0 una dieta bilanciata. un anno dopo consegue i suoi primi grandi risultati con il successo al torneo di wimbledon e diventando il n\u00ba 1 al mondo.\nnel luglio 2014 sposa jelena risti\u0107, con cui aveva una relazione fin dall'infanzia. al matrimonio jelena era gi\u00e0 incinta e qualche mese dopo d\u00e0 alla luce stefan; nel 2017 nasce la figlia tara.\nnovak parla fluentemente serbo, inglese, francese, tedesco e italiano, oltre ad avere una conoscenza di base di spagnolo e arabo.\n\u00e8 soprannominato \"joker\" (o talvolta \"djoker\"), sia per il gioco di parole sulla pronuncia in inglese del suo cognome (joke-a-vitch), sia per il suo carattere burlone (sono note le sue imitazioni degli atteggiamenti di federer, nadal, \u0161arapova, roddick, williams\u2026) e per la canzone omonima dedicatagli dalla band blues rock serba \"zona b\". nel periodo di maggior successo era chiamato anche \"serbinator\", un gioco di parole tra le sue origini e il film terminator.\n\n\n== carriera ==\n\n\n=== tra gli juniores ===\nfa il suo esordio nell'itf junior circuit nel 2000, a soli 13 anni, e nel 2002 vince i suoi unici due titoli in singolare in tornei di grade 4. nel 2003 consegue il successo pi\u00f9 importante da juniores trionfando in coppia con viktor troicki nel torneo di doppio del prestigioso trofeo bonfiglio. a settembre gioca la coppa davis junior per la jugoslavia, vince tutti i match disputati eccetto quello di doppio con la francia, che passa alle semifinali, mentre la jugoslavia si deve accontentare della vittoria nella finale per il 5\u00ba e 6\u00ba posto. nel gennaio 2004 arriva in semifinale agli australian open di categoria sia in singolare sia in doppio e a fine torneo sale alla 24\u00aa posizione mondiale, il suo miglior ranking da juniores. disputa un solo altro torneo ad agosto e chiude l'esperienza dopo aver vinto tre titoli e con un bilancio di 79 vittorie e 18 sconfitte tra singolare e doppio.\n\n\n=== 2003-2004, inizi tra i professionisti, primi titoli itf e challenger e top 200 ===\nmuove i primi passi tra i professionisti nel 2003 nel circuito itf, al suo esordio perde al primo turno a monaco di baviera e, al terzo torneo disputato, a giugno vince il primo titolo in singolare all'itf futures serbia f3. inizia a giocare con continuit\u00e0 nel 2004 e a febbraio debutta in un torneo challenger a belgrado con una sconfitta al primo turno. ad aprile esordisce anche nella squadra serbo-montenegrina di coppa davis sconfiggendo il lettone janis skroderis per 6-2, 6-2. il mese successivo vince il torneo itf hungary f1 e conquista il primo titolo challenger a budapest con la vittoria in finale su daniele bracciali per 6-1, 6-2.\na luglio fa la sua prima esperienza nel circuito maggiore superando le qualificazioni a umago e perde in due set all'esordio nel main draw contro filippo volandri. ad agosto vince al torneo serbia & montenegro f5 sia un altro titolo itf in singolare sia il suo primo titolo in doppio. supera le qualificazioni anche all'atp di bucarest, dove ottiene la sua prima vittoria nel circuito maggiore battendo in rimonta il n\u00ba 67 del ranking arnaud cl\u00e9ment, primo top 100 sconfitto in carriera; al secondo turno perde al terzo set contro david ferrer. la settimana dopo vince anche il suo primo incontro atp di doppio al torneo di bangkok. a novembre supera lars burgsm\u00fcller in finale al challenger di aquisgrana ed entra nella top 200 del ranking, alla 184\u00aa posizione mondiale.\n\n\n=== 2005: esordio in tutti i tornei del grande slam e top 100 ===\nil 2005 si apre con la prima partecipazione a un torneo dello slam agli australian open, dove supera le qualificazioni e al primo turno raccoglie solo 3 giochi contro il n\u00ba 4 del mondo marat safin. vince entrambi i singolari nella sfida di coppa davis contro lo zimbabwe, mentre a maggio contro il belgio verr\u00e0 sconfitto sia da olivier rochus sia da kristof vliegen. quello stesso mese disputa il suo ultimo challenger in carriera a sanremo e vince il titolo battendo in finale francesco aldi. al suo esordio al roland garros supera le qualificazioni e ottiene anche la prima vittoria in un torneo dello slam con il successo sul n\u00ba 71 del ranking robby ginepri e al secondo turno si ritira per problemi respiratori durante il match con il n\u00ba 9 del mondo guillermo coria sul risultato di un set pari. fa il suo esordio anche sull'erba di wimbledon, dove supera le qualificazioni ed elimina nel main draw i top 100 juan monaco e guillermo garcia-lopez prima di cedere al n\u00ba 27 del mondo s\u00e9bastien grosjean. con questi risultati fa il suo ingresso nella top 100, in 94\u00aa posizione.\nsupera per la prima volta le qualificazioni in un torneo master series a cincinnati e perde al primo turno un match equilibrato contro il n\u00ba 18 del mondo fernando gonz\u00e1lez. i progressi in classifica gli valgono l'ingresso diretto al tabellone principale per il suo debutto agli us open, al primo turno elimina in cinque set l'altra giovane promessa ga\u00ebl monfils, nel match seguente supera il n\u00ba 24 atp mario an\u010di\u0107 e perde al quinto set contro fernando verdasco al terzo turno. a ottobre si qualifica per il master series di parigi e al secondo turno ottiene la prima vittoria contro un top-10, il n\u00ba 9 del ranking e finalista al roland garros mariano puerta, con il punteggio di 6-3, 7-6. esce di scena al terzo turno per mano di tommy robredo e a fine torneo sale al 75\u00ba posto mondiale. chiude l'anno al 78\u00ba, ed \u00e8 il pi\u00f9 giovane fra i primi 100 del ranking.\n\n\n=== 2006: primi titoli atp e top 20 ===\nall'esordio stagionale viene eliminato al primo turno degli australian open da paul goldstein. si rif\u00e0 subito raggiungendo la sua prima semifinale atp al torneo di zagabria, supera tra gli altri radek stepanek e cede in tre set al padrone di casa e n\u00ba 5 del mondo ivan ljubi\u010di\u0107. vince entrambi i singolari di coppa davis nella sfida di primo turno contro israele. al torneo di rotterdam si spinge fino ai quarti di finale ed esce per mano di radek \u0161t\u011bp\u00e1nek, mentre viene eliminato al primo turno a indian wells da julien benneteau e al secondo a miami da guillermo coria. vince entrambi i singolari anche nei quarti di coppa davis contro la gran bretagna, incluso quello contro l'ex n\u00ba 4 del mondo greg rusedski.\ninizia la stagione sulla terra al masters di monte carlo, dove un sorteggio sfortunato lo vede subito opposto a roger federer che si impone al terzo set. sconfitto al primo turno anche a barcellona, al masters di amburgo si prende la rivincita su coria e viene sconfitto al secondo turno da verdasco. al roland garros dimostra il proprio valore sul rosso, al primo turno luis horna abbandona in netto svantaggio e al secondo elimina il n\u00ba 9 del mondo fernando gonz\u00e1lez, sconfitto 6-1 nel parziale decisivo. non perde alcun set nei successivi match contro i top 30 tommy haas e ga\u00ebl monfils e nei quarti \u00e8 costretto al ritiro per problemi alla schiena contro il campione in carica rafael nadal quando \u00e8 sotto di due set. nella conferenza stampa post-partita dichiara che senza i problemi fisici avrebbe potuto battere lo spagnolo. con questo risultato sale al 40\u00ba posto del ranking atp.\nsconfitto al secondo turno sull'erba di s'hertogenbosh, a wimbledon supera in tre set goldstein e il n\u00ba 8 del mondo robredo, ha quindi la meglio su michail ju\u017enyj  e negli ottavi di finale cede a mario an\u010di\u0107, che grazie alla potenza del proprio servizio prevale per 6-3 al quinto. \u0111okovi\u0107 vince il primo titolo atp sulla terra di amersfoort con la vittoria in finale su nicol\u00e1s mass\u00fa per 7-6, 6-4. raggiunge la finale anche al torneo di umago, in cui per\u00f2 si ritira a causa di problemi respiratori che lo costringeranno a un intervento chirurgico e a restare lontano dai campi per alcune settimane.\nsi ripresenta al cincinnati masters ed esce al secondo turno per mano di florent serra. agli us open supera con fatica al secondo turno mardy fish, ma al terzo lleyton hewitt gli concede 6 soli giochi. nei play-off di coppa davis persi 4-1 contro la squadra svizzera ottiene l'unico punto dei serbo-montenegrini sconfiggendo stanislas wawrinka al quinto set, e cede in tre set a federer. il riscatto arriva pochi giorni dopo al torneo di metz, dove supera in finale j\u00fcrgen melzer con il punteggio di 4-6, 6-3, 6-2, a fine torneo sale alla 16\u00aa posizione mondiale. al masters di madrid d\u00e0 vita a interessanti sfide con i top 30 richard gasquet e andy murray, che supera in tre set, e nei quarti perde contro fernando gonz\u00e1lez per 7-5 nel parziale decisivo. la stagione si chiude con la sconfitta al secondo turno per mano di paul-henri mathieu a parigi-bercy.\n\n\n=== 2007: n\u00ba 3 del mondo e prima finale slam ===\nil 2007 si apre ad adelaide, primo torneo a sperimentare la formula dei round robin, e il serbo s'impone in finale su chris guccione per 6-3, 6-7, 6-4; in coppia con radek stepanek raggiunge la finale anche in doppio \u2013 la sua prima nel circuito atp nella specialit\u00e0 \u2013 e perdono per 13-15 nel set decisivo contro wesley moodie / todd perry. agli australian open esce di scena agli ottavi ancora contro federer, mentre al primo turno a marsiglia e in semifinale a rotterdam viene sconfitto da michail ju\u017enyj. raggiunge la sua prima finale in un masters series a indian wells \u2013 dove diventa il primo teenager a raggiungere l'atto conclusivo nel torneo dopo andre agassi \u2013 e perde contro nadal per 6-2, 7-5, risultati con cui fa il suo ingresso nella top 10. a miami si prende la rivincita eliminando lo spagnolo nei quarti di finale con il punteggio di 6-3, 6-4. non perde alcun set in tutto il torneo, in semifinale concede un solo gioco a murray e in finale sconfigge per 6-3, 6-2, 6-4 il sorprendente guillermo ca\u00f1as, partito dalle qualificazioni e capace di eliminare federer. con il suo primo trionfo in un masters series diventa il pi\u00f9 giovane vincitore di sempre nel torneo, e arriva a occupare la 7\u00aa posizione mondiale.\nprosegue l'ascesa raggiungendo il terzo turno a monte carlo e con il titolo conquistato all'estoril battendo in finale richard gasquet con lo strano punteggio di 7-6, 0-6, 6-1. viene quindi eliminato nei quarti a roma e ad amburgo, rispettivamente da nadal e moy\u00e1. disputa la sua prima semifinale slam al roland garros, dove al terzo turno impiega 5 set per battere olivier patience, e per il secondo anno consecutivo viene sconfitto da nadal, che si impone in tre set. dopo la sconfitta agli ottavi del queen's, a wimbledon paga il programma rivoluzionato dalla pioggia e due incontri consecutivi vinti al quinto set contro i top 20 hewitt e baghdatis. raggiunge la semifinale ma deve arrendersi ancora una volta a nadal, si ritira sul punteggio di 6-3, 1-6, 1-4 per un problema al piede. a fine torneo sale alla 3\u00aa posizione mondiale dietro ai soli federer e nadal.\ninizia la trasferta americana al masters di montr\u00e9al e raggiunge la finale senza perdere alcun set. nai quarti sconfigge il n\u00ba 3 del mondo roddick e in semifinale il n\u00ba 2 nadal; nell'atto conclusivo supera per la prima volta il n\u00ba 1 federer, sconfitto per 7-6, 2-6, 7-6. eliminato al secondo turno a cincinnati, agli us open arriva la prima finale in un torneo dello slam e ritrova federer, che si prende la rivincita e lo batte per 7-6, 7-6, 6-4. vince i tre incontri disputati nel play-off di davis contro l'australia difendendo per la prima volta i colori della serbia, dopo che negli anni precedenti aveva giocato per serbia e montenegro. si aggiudica il suo ultimo torneo della stagione a vienna battendo in finale wawrinka per 6-4, 6-0. a madrid perde la semifinale contro nalbandian e a parigi-bercy si arrende al secondo turno a fabrice santoro. qualificatosi per la prima volta al masters di fine anno di shanghai, non conquista alcun set nei match di round-robin contro ferrer, gasquet e nadal.\n\n\n=== 2008: primo titolo in carriera in uno slam e alla masters cup ===\nfa il suo esordio stagionale raggiungendo per la prima volta la finale agli australian open. sconfigge nell'ordine senza perdere set benjamin becker, simone bolelli, sam querrey, lleyton hewitt, il n\u00ba 5 del mondo david ferrer e in semifinale il campione uscente e n\u00ba 1 roger federer; suo avversario in finale \u00e8 la sorpresa del torneo jo-wilfried tsonga, contro il quale si impone per 4-6, 6-4, 6-3, 7-6 e conquista il primo titolo del grande slam. perde quindi in semifinale al torneo di dubai contro andy roddick. a marzo vince l'atp master series di indian wells, sconfiggendo in finale mardy fish col punteggio di 6-2, 5-7, 6-3, mentre esce inaspettatamente al primo turno al successivo master series di miami.\n\nraggiunge la semifinale a monte carlo ed \u00e8 costretto al ritiro durante il match contro federer. vince quindi il suo primo titolo al master series di roma con il successo in rimonta su stanislas wawrinka in finale. viene sconfitto da nadal in semifinale al torneo di amburgo e al roland garros, dove lo spagnolo si impone al terzo set. a wimbledon viene eliminato al secondo turno dall'ex n\u00ba 1 marat safin. al canada masters, nel quale difendeva i punti della vittoria dell'anno precedente, esce di scena nei quarti di finale per mano di andy murray. raggiunge invece la finale a cincinnati grazie al successo in due set in semifinale su nadal, e viene battuto nuovamente da andy murray dopo due tie-break.\nfa il suo esordio olimpico ai giochi di pechino, dove cede in 3 set in semifinale a nadal e conquista il bronzo sconfiggendo james blake per 6-3, 7-6 nella finale per il terzo e quarto posto. negli ottavi degli us open impiega 5 set per battere robredo, e dopo la vittoria su roddick nei quarti esce in semifinale per mano di federer, che si impone al quarto set. arriva in finale al torneo di bangkok e viene sconfitto da jo-wilfried tsonga, in un remake della finale agli australian open. perde contro tsonga anche al secondo incontro disputato alla masters cup, ma si qualifica per la semifinale sconfiggendo nikolaj davydenko. dopo il successo su gilles simon, il 16 novembre ritrova in finale davydenko e con la vittoria per 6-1, 7-5 si aggiudica per la prima volta il prestigioso trofeo. per il secondo anno consecutivo chiude la stagione al 3\u00ba posto del ranking, posizione che occupa per tutta la stagione.\n\n\n=== 2009: semifinale agli us open e primo titolo al paris masters ===\nsconfitto al primo turno all'esordio stagionale a brisbane, al successivo torneo di sydney perde la semifinale contro jarkko nieminen. non riesce a difendere il titolo dell'anno precedente agli australian open, costretto al ritiro per un malore dovuto al caldo durante i quarti di finale contro andy roddick. in semifinale al torneo di marsiglia subisce un'altra sconfitta contro jo-wilfried tsonga, e conquista il primo titolo stagionale a dubai superando in finale david ferrer in due set. gioca per la prima volta nel world group di coppa davis in occasione della sfida persa contro la spagna e cede in entrambi i singolari contro ferrer e nadal. eliminato nei quarti di finale a indian wells da roddick, arriva in finale al successivo masters 1000 di miami e viene sconfitto da andy murray. ad aprile giunge in finale a monte carlo e cede in tre set a rafael nadal.\nnonostante la vittoria in finale di inizio maggio al serbia open contro \u0142ukasz kubot, a fine torneo cede la 3\u00aa posizione del ranking a murray. raggiunge la finale anche al masters 1000 di roma con il successo in rimonta su federer e viene sconfitto in due set da nadal. perde contro il maiorchino anche in semifinale al torneo di madrid al termine di un match di oltre quattro ore giudicato tra i pi\u00f9 belli di quell'inizio stagione. eliminato a sorpresa al terzo turno al roland garros, subisce due sconfitte di fila contro tommy haas in finale a halle e nei quarti a wimbledon.\nal canadian open perde al terzo turno contro andy roddick, mentre a cincinnati giunge sino alla finale e viene sconfitto da roger federer in due parziali. come nelle due edizioni precedenti, agli us open viene di nuovo sconfitto da federer che lo supera in semifinale al terzo set. vince il titolo al china open battendo in finale marin \u010dili\u0107, e al successivo shanghai masters perde un'equilibrata semifinale contro il futuro vincitore del torneo nikolaj davydenko, risultati con cui si riprende la 3\u00aa posizione nel ranking. a novembre vince il torneo di basilea, sconfiggendo in finale per la terza volta in stagione il padrone di casa federer. vince anche, per la prima volta in carriera, il paris masters, dove in semifinale concede 5 soli giochi a nadal e supera in finale ga\u00ebl monfils al tie-break del set decisivo. nella masters cup di fine anno viene eliminato nel round robin, nonostante abbia sconfitto nadal e il futuro vincitore davydenko.\n\n\n=== 2010: trionfo in coppa davis, finale agli us open e n\u00ba 2 del mondo ===\nl'anno inizia agli australian open con la sconfitta nei quarti di finale contro tsonga, anche a causa di un problema allo stomaco del quale gli viene spiegato il motivo in seguito quando scoprir\u00e0 di essere intollerante al glutine. nonostante tutto riesce a conquistare per la prima volta la 2\u00aa posizione mondiale. si conferma campione a dubai e nella successiva sfida di coppa davis vinta 3-2 contro gli stati uniti supera sia john isner sia sam querrey. arrivano quindi le premature eliminazioni nei masters di indian wells e miami. viene sconfitto in semifinale a monte carlo da verdasco, e dopo le eliminazioni nei quarti a roma e nella sua belgrado cede il terzo posto nel ranking a nadal.\n\nesce nei quarti anche al roland garros, sconfitto in cinque set da j\u00fcrgen melzer. al queen's vince il suo unico titolo atp in doppio in carriera, gioca assieme a jonathan erlich e hanno la meglio in finale su karol beck / david skoch al terzo set. a wimbledon raggiunge la semifinale e perde in 3 set contro tom\u00e1\u0161 berdych. torna protagonista nella vittoria dei quarti in coppa davis sulla croazia con i successi su ivan ljubi\u010di\u0107 e marin \u010dili\u0107. inizia la trasferta americana con le sconfitte in semifinale a toronto contro federer e nei quarti a cincinnati contro andy roddick. al primo turno degli us open impiega cinque parziali per piegare viktor troicki, senza perdere altri set approda alla semifinale e ritrova federer, che lo aveva sconfitto nelle precedenti tre edizioni; si prende la rivincita superando lo svizzero al quinto set dopo aver annullato due match point. viene sconfitto in finale da nadal al quarto set, e dopo il torneo sottrae a federer la 2\u00aa posizione del ranking alle spalle dello spagnolo.\narriva affaticato alla semifinale di davis contro la repubblica ceca e viene lasciato in panchina nella prima giornata conclusasi con un successo per parte, gioca invece il doppio e viene sconfitto con nenad zimonji\u0107. i serbi ribaltano il risultato negli ultimi singolari con le vittorie di \u0111okovi\u0107 e janko tipsarevi\u0107 e accedono per la prima volta alla finale del prestigioso torneo. si conferma quindi campione a pechino battendo in finale david ferrer, mentre subisce tre sconfitte consecutive contro federer in semifinale a shanghai, in finale a basilea e di nuovo in semifinale alle atp finals. vince il primo singolare contro gilles simon nella finale di coppa davis contro la francia e non gioca il doppio. come in semifinale i serbi affrontano l'ultima giornata in svantaggio per 2-1 e conquistano il loro primo storico trofeo con le vittorie di \u0111okovi\u0107 su monfils e quella decisiva di viktor troicki su micha\u00ebl llodra.\n\n\n=== 2011: l'anno dei record ===\nl'anno si apre con la conquista del suo secondo titolo del grande slam, di nuovo agli australian open; perde l'unico set di tutto il torneo al secondo turno contro ivan dodig, e dopo i successi nei quarti su tom\u00e1\u0161 berdych e in semifinale su roger federer, in finale concede solo 9 giochi a andy murray.  si conferma campione per la terza volta consecutiva al successivo torneo di dubai battendo in finale federer con un doppio 6-3. il suo grande momento di forma continua a indian wells, dove in semifinale sconfigge per la terza volta consecutiva federer e trionfa superando per la prima volta in una finale rafael nadal, sconfitto con il punteggio di 4-6, 6-3, 6-2. vince il quarto torneo consecutivo della stagione a miami battendo di nuovo in finale lo spagnolo, questa volta al tie-break del set decisivo.\nil suo dominio continua nella trasferta europea con il trionfo nelle finali del serbia open su feliciano l\u00f3pez e al master 1000 di madrid, dove batte nadal per la terza volta di fila, la prima sulla terra battuta. agli internazionali d'italia perde l'unico set di tutto il torneo in semifinale contro andy murray, sconfitto al tie-break decisivo, in finale batte nuovamente nadal e diventa il terzo giocatore ad aver battuto lo spagnolo due volte sulla terra nonch\u00e9 il primo a riuscirci per due volte consecutive. al roland garros sarebbe il nuovo n\u00ba 1 del mondo se arrivasse in finale ma, dopo un incontro emozionante e di alto livello tecnico, viene sconfitto in semifinale al quarto set da federer. il campione svizzero \u2013 che perder\u00e0 la finale contro nadal \u2013 pone cos\u00ec fine alla straordinaria striscia di 43 vittorie consecutive di \u0111okovi\u0107, iniziata con il trionfo in coppa davis e proseguita vincendo i primi 7 tornei disputati nel 2011.\n\nla vittoria in 4 set contro jo-wilfried tsonga in semifinale gli d\u00e0 accesso per la prima volta alla finale di wimbledon e gli garantisce di diventare il 25\u00ba n\u00ba 1 della storia del ranking atp; si impone nell'atto decisivo superando nadal con il punteggio di 6-4, 6-1, 1-6, 6-3.\nvince anche il canadian open, nei quarti concede solo 3 giochi al n\u00ba 7 del mondo ga\u00ebl monfils e, dopo il ritiro di tsonga, sconfigge in finale mardy fish al terzo set, diventando il primo giocatore a vincere 5 titoli masters 1000 nello stesso anno. a cincinnati perde il primo set del torneo nei quarti contro monfils e si impone nel parziale decisivo. in semifinale tom\u00e1\u0161 berdych si ritira per infortunio e in finale \u0111okovi\u0107 a sua volta si ritira durante il match con murray per un problema alla spalla, subendo cos\u00ec la sua seconda sconfitta stagionale.\nagli us open approda in semifinale per il ritiro di janko tipsarevi\u0107 al quarto set e sconfigge quindi roger federer dopo aver perso i primi due parziali e aver annullato due matchpoint nel set decisivo. in finale ha la meglio su rafael nadal con il punteggio di 6-2, 6-4, 6-7, 6-1 e diventa il sesto giocatore dell'era open ad aver vinto tre tornei del grande slam nella stessa stagione. costretto al ritiro per infortunio durante il match con del potro nella semifinale di davis persa contro l'argentina, arriva a fine stagione non al meglio della forma e perde da nishikori a basilea, si ritira a parigi bercy e viene eliminato nel round-robin al masters di fine anno. nel 2011 batte il record annuo di guadagni con 11 019 803 dollari e chiude la stagione con 10 tornei vinti, tra cui 3 dello slam, e un bilancio di 70 vittorie e 6 sconfitte in singolare.\n\n\n=== 2012: quinto titolo slam e secondo alle atp finals ===\ninizia il 2012 vincendo per la terza volta gli australian open, dove elimina nel quarto turno lleyton hewitt, nei quarti il n\u00ba 5 del mondo david ferrer e in semifinale ha la meglio sul n\u00ba 4 andy murray al quinto set. in finale si impone per la settima volta consecutiva contro rafael nadal per 5-7, 6-4, 6-2, 6-7, 7-5 dopo una battaglia durata 5 ore e 53 minuti, il pi\u00f9 lungo incontro mai disputato fino ad allora agli australian open, e pi\u00f9 lunga finale della storia dei tornei del grande slam.\nper i risultati ottenuti nella stagione 2011, il 6 febbraio riceve a londra il laureus award. \u00e8 il terzo tennista a riceverlo dopo federer (gi\u00e0 vincitore quattro volte) e nadal. in marzo trionfa al miami open battendo in finale andy murray. il 19 aprile, al termine del match vinto con dolgopolov al torneo di monte carlo, \u0111okovi\u0107 scoppia in lacrime per la morte del nonno vladimir, al quale era molto legato. gli aveva precedentemente dedicato molti trofei, ultimo dei quali quello di miami. raggiunge la finale del torneo superando tom\u00e1\u0161 berdych e viene sconfitto da rafael nadal, col punteggio di 6-3, 6-1.\nagli internazionali d'italia raggiunge la quarta finale in carriera, e come a monte carlo si arrende a rafael nadal. al roland garros raggiunge per la prima volta la finale con i successi su tsonga nei quarti e su federer in semifinale; perde di nuovo da nadal, che si impone per 6-4, 6-3, 2-6, 7-5. fa l'esordio stagionale sull'erba a wimbledon e viene eliminato in semifinale federer, che vince il torneo e lo scavalca in vetta alla classifica atp. ai giochi olimpici di londra viene sconfitto in semifinale da andy murray e nella finale per il bronzo cede anche a juan mart\u00edn del potro. vince il canadian open battendo in finale richard gasquet, mentre a cincinnati perde l'atto conclusivo contro federer.\nraggiunge nuovamente la finale agli us open e viene sconfitto in finale da andy murray al quinto set. il 7 ottobre vince il china open superando in due set in finale tsonga e la settimana dopo vince a shanghai il suo tredicesimo masters 1000 prendendosi la rivincita su andy murray, sconfitto al terzo set dopo avergli annullato 5 match-ball nel secondo. il 5 novembre torna n\u00ba 1 del mondo e una settimana pi\u00f9 tardi vince le atp world tour finals sconfiggendo in finale roger federer col punteggio di 7-6, 7-5.\n\n\n=== 2013: sesto slam e 100 settimane da numero 1 ===\ninizia il 2013 vincendo nuovamente gli australian open sconfiggendo in finale andy murray con il punteggio di 6-7, 7-6, 6-3, 6-2, ottenendo il 35\u00ba titolo in carriera e il sesto in una prova dello slam. dopo il quarto titolo vinto a dubai battendo in finale tom\u00e1\u0161 berdych, nei due masters 1000 successivi viene sconfitto in semifinale a indian wells da juan mart\u00edn del potro e al quarto turno a miami da tommy haas. si impone in entrambi i singolari nei quarti di finale di coppa davis vinti contro gli stati uniti, nonostante si storca una caviglia nel match contro sam querrey. la settimana successiva raggiunge la finale al torneo di monte carlo e sconfigge in due set nadal, che aveva vinto le ultime 8 edizioni del torneo. agli internazionali d'italia viene eliminato nei quarti di finale da berdych.\nal roland garros perde la semifinale contro nadal per 7-9 al quinto set dopo 4 ore e 37 minuti di gioco. a wimbledon batte tom\u00e1\u0161 berdych nei quarti e in semifinale ha la meglio per 6-3 al quinto su del potro dopo quasi cinque ore di gioco, nella semifinale pi\u00f9 lunga in uno slam nell'era open. perde la finale contro l'idolo di casa andy murray per 4-6, 5-7, 4-6. inizia la trasferta americana a montreal perdendo in semifinale contro nadal, mentre a cincinnati esce di scena nei quarti per mano di john isner. agli us open supera al quinto set il n\u00ba 10 del mondo stanislas wawrinka in semifinale e si arrende in finale a nadal per 6-2, 3-6, 6-4, 6-1.\nanche nella semifinale di coppa davis vince i due singolari, i serbi eliminano il canada e accedono per la seconda volta alla finale. nei successivi tornei si conferma campione sia al china open, sconfiggendo in finale nadal, sia allo shanghai masters, dove supera in tre set juan mart\u00edn del potro in finale. a novembre conquista il paris masters battendo in finale il campione uscente david ferrer e la settimana successiva vince il suo terzo masters di fine anno superando nadal con il punteggio di 6-3, 6-4 dopo i successi su federer, del potro e gasquet nel round robin e su wawrinka in semifinale. l'ultimo impegno stagionale \u00e8 la finale di coppa davis a belgrado, dove viene schierato solo in singolare e le sue due vittorie non sono sufficienti per strappare la coppa ai campioni uscenti della repubblica ceca, che trionfano per 3-2. chiude un'altra grande stagione con 7 titoli e 74 vittorie su 83 incontri.\n\n\n=== 2014: secondo titolo a wimbledon e ritorno al n\u00ba 1 del ranking ===\ndopo i titoli vinti nelle ultime tre edizioni, non va oltre i quarti di finale agli australian open, sconfitto 9-7 al quinto set da stanislas wawrinka, che vincer\u00e0 il titolo e pone fine alla serie di 28 vittorie consecutive del serbo. al successivo atp 500 di dubai, \u0111okovi\u0107 perde in semifinale contro federer. a marzo vince il primo titolo stagionale a indian wells prendendosi la rivincita in finale sullo stesso federer, sconfitto al tie-break del terzo set. vince anche il successivo masters 1000 di miami superando in finale rafael nadal con un doppio 6-3, realizzando per la seconda volta in carriera la doppietta indian wells - miami. sconfitto in semifinale da federer a monte carlo, conquista il terzo titolo agli internazionali d'italia con il successo in rimonta nella finale contro nadal.\nsupera il terzo turno al roland garros cedendo il primo set del torneo a marin \u010dili\u0107, arrivano poi le vittorie in tre set contro tsonga e raonic e anche in semifinale impiega 4 set per sconfiggere ernests gulbis. il primo successo nello slam parigino gli viene negato da nadal, che ha la meglio in 4 set e trionfa per la nona volta a parigi. anche a wimbledon fatica contro \u010dili\u0107, sconfitto in rimonta al quinto set nei quarti di finale, elimina quindi in 4 set grigor dimitrov e in finale supera il sette volte campione federer imponendosi per 6-4 nel parziale decisivo, successo che gli consente di riconquistare il primato del ranking atp a discapito di nadal.torna in campo per la trasferta americana e non va oltre il terzo turno a toronto e a cincinnati. agli us open raggiunge i quarti di finale senza perdere alcun set, ne impiega 4 per sconfiggere andy murray e in semifinale kei nishikori gli nega la quinta finale consecutiva a new york imponendosi al quarto set. vince il suo 46\u00ba titolo in carriera al china open concedendo solo 2 giochi in finale a tom\u00e1\u0161 berdych, ed esce in semifinale a shanghai per mano di federer. raggiunge il traguardo delle 600 vittorie in carriera battendo milos raonic 6-2, 6-3 nella finale del paris masters. non perde alcun set nel round robin alle atp world tour finals contro \u010dili\u0107, wawrinka e berdych. in semifinale si prende la rivincita in tre set su nishikori e si aggiudica il torneo per la quarta volta dopo il forfait in finale di federer.\n\n\n=== 2015: l'anno del dominio ===\neliminato al terzo turno nell'esordio stagionale al qatar open, gioca anche il doppio con filip krajinovi\u0107 e vengono sconfitti in semifinale da nadal / juan m\u00f3naco. agli australian open raggiunge la semifinale senza perdere alcun set ed eliminando nei quarti raonic, supera quindi il campione uscente wawrinka al 5\u00ba set, prendendosi la rivincita dell'anno precedente. in finale ha la meglio su andy murray con il punteggio di 7-6, 6-7, 6-3, 6-0, aggiudicandosi cos\u00ec il torneo per la quinta volta, nonch\u00e9 l'ottavo titolo del grande slam alla pari con andre agassi. raggiunge la finale anche a dubai, e come l'anno precedente viene sconfitto da federer. d\u00e0 il via a una nuova serie di vittorie confermandosi campione nei primi due masters stagionali di indian wells \u2013 dove in finale si prende la rivincita su federer in 3 set \u2013 e al miami open, nella cui finale supera andy murray per 6-0 nel parziale decisivo.\n\ntrionfa anche a monte carlo, dove in semifinale ottiene la sua 20\u00aa vittoria su nadal con un doppio 6-3, e in finale supera in tre set berdych, diventando il primo tennista della storia a vincere i primi tre masters 1000 stagionali nello stesso anno. continua la serie di vittorie trionfando per la quarta volta agli internazionali d'italia, dove elimina i top 10 nishikori e ferrer e concede solo 7 giochi a federer in finale. anche al roland garros accede alle semifinali senza perdere set e nei quarti sconfigge nadal, ottenendo la sua prima vittoria sul maiorchino nello slam parigino. in semifinale batte andy murray al quinto set e in finale cede in 4 set a wawrinka dopo aver vinto il primo. a wimbledon raggiunge la finale perdendo un solo set negli ottavi contro kevin anderson e si conferma campione superando in finale come l'anno precedente federer, questa volta con il punteggio di 7-6, 6-7, 6-4, 6-3.\ndopo un mese di pausa inizia la tourn\u00e9e americana con le sconfitte subite in finale a montr\u00e9al e al cincinnati masters, rispettivamente contro murray e federer. a montr\u00e9al raggiunge inoltre la semifinale in doppio assieme a janko tipsarevic. vince il suo terzo torneo slam della stagione agli us open perdendo solo 3 set in tutto il torneo, in semifinale lascia solo 3 giochi a marin \u010dili\u0107 e supera federer in finale con il punteggio di 6-4, 5-7, 6-4, 6-4, conquistando il suo secondo titolo allo slam newyorkese. la trasferta cinese si apre con il suo quinto trionfo a pechino, il quarto consecutivo, sconfiggendo in finale nadal con un doppio 6-2. vince anche lo shanghai masters, dove non perde alcun set in tutto il torneo e ha la meglio in finale su jo-wilfried tsonga.\ncon la vittoria al successivo paris masters, nel cui atto conclusivo sconfigge andy murray in due set, diventa il primo giocatore a vincere sei masters 1000 nella stessa stagione. trionfa per la quarta volta consecutiva alle atp world tour finals, dove nel round robin rischia l'eliminazione dopo la sconfitta con federer, che interrompe una serie di 23 vittorie consecutive. batte invece berdych e si qualifica alla semifinale che vince in 3 set contro wawrinka e trionfa in finale cedendo solo 7 giochi a federer. si conclude cos\u00ec la stagione migliore della sua carriera, con un totale di 11 titoli vinti e un record di 82 vittorie e 6 sconfitte. altri record che infrange nel 2015 sono quelli del maggior numero di punti atp (16 585) e di guadagni (21 646 145 dollari) accumulati in un anno solare.\n\n\n=== 2016: career grand slam ===\nla stagione 2016 comincia con il suo primo titolo conquistato a doha, non perde alcun set in tutto il torneo, elimina berdych in semifinale e concede solo 3 giochi in finale a nadal. negli ottavi degli australian open impiega 5 set per sconfiggere gilles simon, supera quindi il n\u00ba 7 del mondo kei nishikori e in semifinale il n\u00ba 3 roger federer. si aggiudica il torneo per la sesta volta sconfiggendo in finale andy murray con il punteggio di 6-1, 7-5, 7-6 e arriva a 11 titoli del grande slam, al pari di rod laver e bj\u00f6rn borg. la serie di 17 vittorie consecutive si interrompe all'atp 500 di dubai, dove nei quarti di finale \u00e8 costretto al ritiro durante il match contro feliciano l\u00f3pez per un problema agli occhi. in semifinale a indian wells sconfigge nadal e in finale si impone su milos raonic con il punteggio di 6-2 6-0. vince anche il successivo masters di miami superando kei nishikori con un doppio 6-3. grazie a questa vittoria il serbo arriva a quota 28 masters 1000 vinti, superando il record di nadal fermo a 27.\nsconfitto clamorosamente al turno di esordio a monte carlo da ji\u0159\u00ed vesel\u00fd, si riscatta vincendo il madrid open battendo in tre set in finale andy murray. lo scozzese si prende subito la rivincita in finale agli internazionali d'italia battendo in due set djokovic, reduce dagli impegnativi match contro nadal nei quarti e nishikori in semifinale. raggiunge la sua quarta finale al roland garros concedendo un solo set negli ottavi a roberto bautista agut. nell'atto conclusivo ritrova andy murray e si impone con il punteggio di 3-6, 6-1, 6-2, 6-4, si aggiudica cos\u00ec il quarto titolo del grande slam consecutivo, l'unico ancora assente dal suo palmar\u00e8s, e conquista il career grand slam. l'ultimo tennista a vincere 4 tornei major consecutivi era stato rod laver nel 1969. non conferma il titolo vinto nell'edizione precedente a wimbledon, eliminato a sorpresa al terzo turno da sam querrey, che interrompe una serie di 30 incontri slam vinti consecutivamente, record nell'era open e terza serie pi\u00f9 lunga dopo le 37 vittorie di don budge e le 31 di rod laver.vince il successivo torneo di toronto senza perdere alcun set e supera in finale nishikori per 6-3, 7-5, mentre ai giochi olimpici di rio viene sconfitto al primo turno da juan martin del potro per 6-7, 6-7. un infortunio al polso lo costringe a dare forfait al master 1000 di cincinnati. rientra dopo 3 settimane e raggiunge la finale agli us open, nella quale viene sconfitto in 4 set da stan wawrinka. deve rinunciare anche all'atp 500 di pechino per un infortunio al gomito ed esce in semifinale contro roberto bautista agut al masters 1000 di shanghai. non va oltre i quarti a parigi-bercy, eliminato da marin \u010dili\u0107, e a fine torneo cede a andy murray la vetta del ranking dopo 122 settimane consecutive. perde in finale alle atp world tour finals di londra contro lo stesso murray per 3-6, 4-6,\n\n\n=== 2017: infortunio al gomito, lunga convalescenza e uscita dalla top 10 ===\nall'esordio stagionale si conferma campione a doha battendo in finale murray in 3 set. arriva quindi la clamorosa sconfitta in 5 set contro il n\u00ba 117 atp denis istomin al secondo turno degli australian open, dove era campione uscente. alla sua prima apparizione all'atp 500 di acapulco viene eliminato nei quarti di finale da nick kyrgios, che lo sconfigge anche al quarto turno nel successivo masters 1000 di indian wells. i dolori al gomito destro che lo affliggono da oltre un anno, costringono djokovic a saltare il masters 1000 di miami.la stagione su terra rossa inizia con due vittorie al terzo set a monte carlo e viene eliminato nei quarti di finale da david goffin per 2-6, 6-3, 5-7. nella semifinale del madrid open raccoglie solo 6 giochi contro nadal, contro il quale aveva vinto gli ultimi 7 incontri disputati dopo le vittoria del maiorchino in finale al roland garros 2014. torna a disputare una finale agli internazionali d'italia, senza concedere alcun set agli avversari. in semifinale concede un solo gioco al n\u00ba 7 del mondo dominic thiem e viene sconfitto nell'ultimo atto del torneo da alexander zverev in due set. thiem gli restituisce la secca sconfitta subita a roma superandolo nei quarti di finale al roland garros per 7-6, 6-3, 6-0; dopo questa sconfitta il serbo scende al quarto posto nella classifica atp, nella quale da ottobre 2008 aveva occupato ininterrottamente una delle prime 3 posizioni. \ndopo una prima parte di stagione deludente prepara wimbledon sull'erba di eastbourne \u2013 dove non aveva mai giocato \u2013 e si aggiudica il suo quarto titolo su questa superficie con il successo in due set nella finale contro gael monfils. non perde alcun set allo slam londinese fino ai quarti di finale, dove si ritira durante il secondo set contro tom\u00e1\u0161 berdych per il riacutizzarsi dei dolori al gomito destro. il 26 luglio annuncia il ritiro dalle competizioni per il resto del 2017 per recuperare al meglio dal primo serio infortunio della carriera, fissando il rientro per il 2018. chiude cos\u00ec in anticipo la stagione peggiore della carriera, con in bacheca solo 2 titoli atp 250. il 6 novembre esce dalla top 10, nella quale si trovava ininterrottamente da 10 anni.\n\n\n=== 2018, doppietta wimbledon-us open, career golden masters e ritorno al 1\u00ba posto mondiale ===\ncomincia la stagione della sua rinascita con la sconfitta al quarto turno degli australian open contro la rivelazione del torneo hyeon chung. ai primi di febbraio si sottopone finalmente a un piccolo intervento al gomito, che gli faceva male da due anni e che aveva curato fino ad allora con la sola medicina alternativa non credendo per motivi ideologici alla chirurgia. la differenza di vedute su come trattare il gomito malato sar\u00e0 uno dei principali motivi per cui a fine marzo avr\u00e0 fine la collaborazione con il coach andre agassi, che era entrato nel suo team a maggio 2017 e aveva spinto verso la chirurgia fin da subito. rientra alle competizioni a inizio marzo e viene eliminato al turno di esordio in entrambi i primi masters 1000 dell'anno a indian wells e miami. a seguito di questi deludenti risultati pone fine alla collaborazione anche con il coach radek \u0161t\u011bp\u00e1nek.\napre la stagione sulla terra rossa perdendo negli ottavi di finale a monte carlo contro dominic thiem e al secondo turno a barcellona contro martin kli\u017ean. a barcellona perfeziona gli accordi con mari\u00e1n vajda, che torna a essere il suo capo allenatore. sconfitto al secondo turno anche al madrid open, arriva in semifinale agli internazionali d'italia e viene eliminato da nadal, a fine torneo si ritrova alla 22\u00aa posizione del ranking, la peggiore dall'ottobre 2006. al roland garros perde inaspettatamente nei quarti di finale contro la rivelazione del torneo marco cecchinato. torna quindi a disputare una finale al queen's e viene sconfitto da marin cilic. raggiunge la semifinale a wimbledon dopo aver ceduto un set a kyle edmund e kei nishikori, e sconfigge rafael nadal per 10-8 nel set decisivo dopo 5 ore e 17 minuti di gioco, nella seconda semifinale pi\u00f9 lunga nella storia del torneo. alla sua prima finale in una prova del grande slam dagli us open 2016, conquista il quarto titolo a wimbledon con la vittoria su anderson in tre set e guadagna 11 posizioni in classifica, rientrando nella top 10.\ninizia lo swing nordamericano uscendo al terzo turno al canadian open per mano del futuro finalista stefanos tsitsipas. a cincinnati elimina il campione in carica grigor dimitrov, in semifinale ha la meglio su marin \u010dili\u0107 e \u2013 dopo che aveva perso le 5 finali disputate in precedenza \u2013 si aggiudica per la prima volta il titolo superando roger federer con un doppio 6-4, diventando il primo giocatore a vincere tutti i tornei atp masters 1000 e a conquistare il cosiddetto career golden masters. vince al quarto set i primi due match agli us open contro m\u00e1rton fucsovics e tennys sandgren, non perde altri set in tutto il torneo, in semifinale supera kei nishikori e il 10 settembre sconfigge in finale del potro con il punteggio di 6-3, 7-6, 6-3. dopo aver vinto con la squadra europea la successiva laver cup, trionfa al masters di shanghai senza perdere alcun set; al terzo turno si prende la rivincita su cecchinato, elimina poi i top 10 anderson e zverev e sconfigge in finale borna \u0107ori\u0107 per 6-3, 6-4, tornando alla 2\u00aa posizione mondiale dietro nadal. raggiunge la finale anche al paris masters, dove elimina marin \u010dili\u0107, in semifinale sconfigge federer al tie-break del parziale decisivo e perde in due set contro karen cha\u010danov, a fine torneo si ritrova in vetta al ranking mondiale. raggiunge la finale alle atp finals senza perdere alcun set e viene sconfitto per 4-6, 3-6 da zverev, al quale aveva concesso solo 5 giochi nel match di round robin.\n\n\n=== 2019: doppietta australian open-wimbledon ===\nla stagione 2019 si apre con la sconfitta in semifinale a doha contro roberto bautista agut. agli australian open perde il primo set del torneo al terzo turno contro denis shapovalov, ne perde solamente un altro nel turno successivo con daniil medvedev e in finale concede solo 8 giochi a rafael nadal, diventando il primo tennista uomo a vincere il torneo per 7 volte e a vincere tre titoli slam consecutivi per tre volte. arrivano quindi le premature eliminazioni al terzo turno a indian wells contro philipp kohlschreiber e al quarto turno a miami, di nuovo contro bautista agut. si spinge fino ai quarti di finale a monte carlo e cede in tre set a medvedev. si sblocca aggiudicandosi il madrid open per la terza volta in carriera, non cede alcun set in tutto il torneo e in semifinale ha la meglio su dominic thiem dopo 2 tie-break. sconfigge in finale stefanos tsitsipas per 6-3, 6-4 ed eguaglia il record di nadal con 33 titoli nei tornei masters 1000.\nraggiunge la finale anche agli  internazionali d'italia con i successi in 3 set sul n\u00ba 9 del mondo juan mart\u00edn del potro e su diego schwartzman in semifinale. nadal si riprende il record in solitaria di titoli masters 1000 imponendosi per 6-0, 4-6, 6-1. dopo i trionfi negli ultimi tornei di wimbledon, us open e australian open, al roland garros djokovic ha la possibilit\u00e0 di conquistare per la seconda volta in carriera 4 titoli consecutivi del grande slam. vince i primi incontri senza perdere alcun set e anche nei quarti sconfigge in 3 parziali il n\u00ba 5 del mondo alexander zverev. dopo 26 incontri consecutivi vinti nelle prove del grande slam, cede in semifinale al n\u00ba 4 del mondo e finalista dell'edizione precedente dominic thiem per 2-6, 6-3, 5-7, 7-5, 5-7 dopo oltre quattro ore di gioco, in un incontro disputato nell'arco di due giorni e sospeso pi\u00f9 volte per pioggia.\na wimbledon cede il primo set del torneo al terzo turno a hubert hurkacz, che supera in quattro partite; perde un altro set in semifinale contro bautista agut, contro il quale si impone per 6-2 al quarto e si aggiudica uno scambio di 45 colpi (record nella storia di wimbledon). in finale trionfa sul n\u00ba 3 del mondo roger federer con il punteggio di 7-6, 1-6, 7-6, 4-6, 13-12, dopo aver salvato due match-point sul servizio dello svizzero, nella finale pi\u00f9 lunga della storia del torneo (la seconda pi\u00f9 lunga in un torneo del grande slam) durata 4 ore e 57 minuti e considerato uno dei migliori incontri di sempre. la quinta affermazione ai championships permette al tennista serbo di raggiungere bj\u00f6rn borg e lawrence doherty nella lista dei plurivincitori del torneo.\ndopo un mese di pausa si ripresenta a cincinnati, dove \u00e8 campione uscente, e viene sconfitto in semifinale dal futuro campione del torneo daniil medvedev, mentre agli us open \u00e8 costretto a ritirarsi al quarto turno a causa di un infortunio alla spalla sinistra durante il match contro stan wawrinka. dopo altre tre settimane di pausa, vince per la prima volta l'atp 500 di tokyo, nel quale non perde alcun set e supera in finale john millman. esce quindi nei quarti di finale a shanghai per mano di stefanos tsitsipas. torna in campo al paris masters e conquista il suo quinto titolo stagionale, anche in questo torneo non cede alcun set, nei quarti si prende la rivincita sul n\u00ba 7 del mondo tsitsipas e supera in finale denis shapovalov. nonostante il successo, perde la prima posizione del ranking in favore di nadal. alle finals vince il primo match del round robin contro matteo berrettini e viene eliminato con le successive sconfitte subite contro thiem e federer. vince i tre singolari disputati nella fase finale di coppa davis, e nei quarti di finale contro la russia perde al tie-break del set decisivo l'unico match giocato in doppio, sconfitta che sancisce l'eliminazione della serbia.\n\n\n=== 2020: atp cup, 8\u00ba australian open e sesta stagione chiusa da numero 1 atp ===\nla stagione 2020 si apre con la prima edizione dell'atp cup, nella quale vince tutti gli incontri disputati sia in singolare sia in doppio. sconfigge tra gli altri i top-10 ga\u00ebl monfils e daniil medvedev e il n\u00ba 1 del mondo nadal in finale, nella quale assicura il trionfo alla serbia vincendo anche il decisivo incontro di doppio in coppia con viktor troicki. si aggiudica per l'ottava volta gli australian open, tornando in vetta nel ranking e consolidando il record di vittorie nel torneo. all'esordio perde il primo set contro jan-lennard struff, e vince tutti i parziali successivi del torneo fino alla finale, compresi quelli in semifinale contro il n\u00ba 3 del mondo federer nell'ultimo atto trionfa sul n\u00ba 5 del mondo dominic thiem con il punteggio di 6-4, 4-6, 2-6, 6-3, 6-4. esce vittorioso anche a dubai, dove annulla tre match point in semifinale a ga\u00ebl monfils e in finale batte stefanos tsitsipas per 6-3, 6-4.dopo la pausa forzata del tennis mondiale dovuta alla pandemia di covid-19, gioca il master 1000 di cincinnati e non cede alcun set fino alla semifinale vinta in rimonta contro bautista agut. in finale sconfigge milos raonic con il punteggio di 1-6, 6-3, 6-4, successo con cui eguaglia il record di nadal per numero di successi nei masters 1000 e consegue per la seconda volta il career golden masters, impresa che nessun altro giocatore aveva mai realizzato neanche per una volta. ai successivi us open viene squalificato durante il match degli ottavi di finale con pablo carre\u00f1o busta per aver scagliato con rabbia una pallina che ha colpito una giudice di linea, ponendo fine alla serie di 29 vittorie consecutive in match di singolare. si aggiudica poi il quinto titolo in carriera agli internazionali d'italia superando in due set nell'atto decisivo diego schwartzman, che aveva eliminato nadal nei quarti di finale. con questo suo 36\u00ba trionfo in un masters 1000 supera il record assoluto dello stesso nadal, fermo a quota 35, e supera inoltre pete sampras nella classifica dei tennisti con pi\u00f9 settimane al n\u00ba 1 del ranking, salendo al 2\u00ba posto con 290 settimane dietro alle 310 di federer.al roland garros perde il primo set del torneo nei quarti contro pablo carre\u00f1o busta, sconfitto al quarto parziale, e in semifinale supera al quinto tsitsipas. cede poi nettamente in finale a nadal con il punteggio di 0-6, 2-6, 5-7. nei quarti di finale all'atp 500 di vienna raccoglie tre soli giochi contro lorenzo sonego, mentre alle atp finals esce di scena in semifinale dopo un match equilibrato con dominic thiem, che si impone al tie-break del set decisivo. con i 4 tornei vinti nel 2020 arriva a 81 titoli del circuito maggiore, superando john mcenroe al 5\u00ba posto nella classifica di tutti i tempi. per la sesta volta in carriera chiude la stagione al 1\u00ba posto del ranking.\n\n\n==== la controversia dell'adria tour ====\nnel giugno 2020 djokovic e il fratello djordje organizzano in serbia e in croazia la tourn\u00e9e di tennis adria tour per beneficenza, invitando tra gli altri thiem, dimitrov, rubl\u00ebv e zverev. non vengono rispettati i protocolli di protezione per la covid-19 e vengono contagiati diversi giocatori, tra cui lo stesso djokovic, che riceve dure critiche.\n\n\n=== 2021: 3 titoli slam, secondo career grand slam e record di settimane e al n\u00ba 1 del ranking atp ===\nall'esordio stagionale vince i due singolari e il primo match di doppio in atp cup, e la sconfitta contro il doppio tedesco segna l'eliminazione dei serbi. agli australian open arriva con qualche difficolt\u00e0 in semifinale, complice un infortunio agli addominali durante l'incontro di terzo turno vinto in 5 set contro taylor fritz. nei quarti elimina zverev e in 4 set e in semifinale la sorpresa del torneo karacev, partito dalle qualificazioni. nell'atto conclusivo ha la meglio su daniil medvedev per 7-5, 6-2, 6-2, interrompendo la sua striscia di 20 vittorie consecutive, e vince il torneo per la nona volta. l'8 marzo comincia la sua 311\u00aa settimana in vetta al ranking mondiale, superando il precedente primato detenuto da roger federer. torna in campo ad aprile inoltrato a monte carlo ed esce di scena a sorpresa al terzo turno per mano di daniel evans. desta sorpresa anche la sconfitta in semifinale al successivo torneo atp della sua belgrado contro karacev. agli internazionali d'italia supera in rimonta stefanos tsitsipas nei quarti, impiega 3 set anche in semifinale per battere lorenzo sonego e cede nel parziale decisivo in finale contro rafael nadal. torna al successo nel secondo atp di belgrado superando alex molcan nell'incontro che assegna il titolo.\nal quarto turno del roland garros perde i primi due set e si impone al quinto sull'esordiente lorenzo musetti, ha quindi la meglio in 4 parziali su matteo berrettini e in semifinale su nadal, che sconfigge per la seconda nello slam di parigi. anche in finale va sotto di due set contro il n\u00ba 5 del mondo stefanos tsitsipas e si impone con il punteggio di 6-7, 2-6, 6-3, 6-2, 6-4, diventando il primo giocatore nell'era open a vincere almeno due volte ognuno dei tornei del grande slam. prepara wimbledon giocando solo in doppio al nuovo torneo sull'erba di maiorca, raggiunge la finale in coppia con carlos g\u00f3mez-herrera e danno forfait. raggiunge la finale anche nello slam londinese perdendo un solo set al primo turno contro jack draper, in semifinale supera il n\u00ba 12 atp shapovalov e in finale si impone su berrettini per 6-7, 6-4, 6-4, 6-3. conquista cos\u00ec il 20\u00ba titolo del grande slam, eguagliando il record detenuto da federer e nadal.vede sfumare la possibilit\u00e0 di assicurarsi il grande slam d'oro alle olimpiadi di tokyo con la sconfitta subita in semifinale contro alexander zverev, e perde anche la finale per la medaglia di bronzo contro pablo carre\u00f1o busta. agli us open fallisce anche l'opportunit\u00e0 di conquistare il grande slam, impresa riuscita nell'era open al solo rod laver nel 1969. durante il torneo vince un solo incontro al terzo set, ne impiega 4 nei quarti per sconfiggere berrettini e in semifinale si prende la rivincita su zverev nel parziale decisivo. in finale a prevalere \u00e8 daniil medvedev per 6-4, 6-4, 6-4, che conquista il suo primo titolo in uno slam in carriera. dopo una pausa di quasi due mesi, \u0111jokovi\u0107 rientra a giocare al paris masters e si prende la rivincita anche con medvedev, sconfitto in rimonta nella finale. chiude la stagione con l'eliminazione in semifinale alle atp finals di torino perdendo in 3 set contro zverev.\n\n\n=== 2022: esclusione da due slam, vittoria a wimbledon, 90\u00ba titolo atp e 6\u00b0 alle atp finals ===\nil 5 gennaio 2022 viene fermato dalla polizia di frontiera a melbourne, dove si era recato per partecipare agli australian open, causa irregolarit\u00e0 sul suo visto d'ingresso relative alle norme per entrare nel paese da non vaccinato contro la covid. viene posto in isolamento e il suo visto viene annullato. il suo primo ricorso alla federal circuit and family court of australia viene accolto. vengono trovate false dichiarazioni nella domanda per il visto d\u2019ingresso, ma il ministro per l'immigrazione australiano ordina direttamente la sua espulsione sostenendo che la sua permanenza in australia avrebbe comportato un \"pericolo per la sicurezza del paese\" a causa della sua ritrosia a vaccinarsi, dato che con la sua fama avrebbe potuto generare emulazioni fra i cittadini australiani. il suo secondo ricorso viene rigettato ed \u00e8 costretto a lasciare il paese. gli australian open vengono vinti da rafael nadal, che con il 21\u00ba titolo si prende il primato in solitaria del numero di slam vinti contro i 20 di djokovic e federer.al successivo atp 500 di dubai, viene sconfitto nei quarti da ji\u0159\u00ed vesel\u00fd e perde la prima posizione della classifica mondiale in favore di medvedev; pochi giorni dopo il suo storico coach marian vajda lascia l'incarico di allenatore. per la sua opposizione al vaccino gli viene negato l'ingresso anche negli stati uniti e deve rinunciare alla disputa dei masters 1000 di indian wells e miami, ma si riprende la vetta nel ranking dopo l'eliminazione di medvedev al terzo turno del miami open. rientra dopo un mese e mezzo di stop forzato e perde al turno di esordio contro alejandro davidovich fokina a monte carlo. raggiunge la finale al successivo torneo atp 250 di belgrado e cede per 6-0 nel set decisivo contro andrej rubl\u00ebv. non va oltre la semifinale al masters 1000 madrileno, eliminato nel suo primo match contro le stella emergente carlos alcaraz. consegue il primo successo della stagione agli internazionali d'italia, dove elimina i top 10 felix auger-aliassime e casper ruud e trionfa in due set in finale contro stefanos tsitsipas. agli open di francia esce di scena nei quarti di finale per mano di nadal, che vincer\u00e0 il torneo e il 22\u00ba titolo in uno slam, mentre djokovic scende al 3\u00ba posto nel ranking.\nsi conferma campione a wimbledon, dove nei quarti di finale perde i primi due set e si impone al quinto contro sinner. in semifinale elimina norrie e, alla sua quarta finale consecutiva nel torneo, sconfigge kyrgios in quattro set e conquista il settimo titolo ai championships, nonch\u00e9 il 21\u00b0 del grande slam.  non beneficia dei punti del ranking, che atp e wta non hanno assegnato per questa edizione di wimbledon a seguito della decisione degli organizzatori di escludere dal torneo i tennisti russi e bielorussi a causa dell'invasione russa dell'ucraina del 2022, e scende al 7\u00ba posto mondiale. gli viene inoltre negato nuovamente l'ingresso negli stati uniti, non prende quindi parte alla trasferta americana e si ripresenta in campo a settembre alla laver cup, nella quale il team europe cede per la prima volta al resto del mondo; il torneo segna l'ultima apparizione nel circuito e il ritiro di roger federer. si impone senza perdere alcun set nei successivi tornei di tel aviv e astana, sconfiggendo nelle rispettive finali cili\u0107 e tsitsipas. supera di nuovo tsitsipas in rimonta in semifinale al paris masters e nell'atto conclusivo cede a sorpresa in tre set contro l'emergente holger rune; a fine torneo si trova all'8\u00ba posto del ranking. trionfa alle atp finals con il successo in finale su casper ruud con il punteggio di 7-5, 6-3, diventando il pi\u00f9 vecchio tennista a vincere il torneo e soprattutto eguagliando il record di 6 vittorie di federer. con questo risultato risale al 5\u00ba posto mondiale.\n\n\n=== 2023: i record assoluti di titoli del grande slam e di settimane al numero uno ===\ninizia il 2023 vincendo il torneo di adelaide con i successi su medvedev in semifinale e korda in finale. il 29 gennaio vince per la decima volta in carriera gli australian open battendo in finale stefanos tsitsipas con il punteggio di 6-3, 7-6, 7-6, conquistando il suo 93\u00ba torneo atp e il 22\u00ba successo in un torneo del grande slam, eguagliando cos\u00ec il record di rafael nadal. a fine torneo torna inoltre in vetta alla classifica mondiale. il 27 febbraio inizia la 378\u00aa settimana da numero 1 del ranking, superando il record all time di steffi graf, ferma a 377. all'atp 500 di dubai si ferma in semifinale, cedendo 6-4, 6-4 a daniil medvedev. \u00e8 costretto nuovamente a rinunciare ai masters 1000 di indian welles e miami per l'ormai annosa questione legata alla non vaccinazione, per la quale gli viene negato l'accesso negli usa.\na monte carlo viene eliminato al secondo turno da lorenzo musetti, mentre al torneo di \"casa\" a banja luka esce di scena nei quarti per mano di lajovi\u0107. torna in campo agli internazionali d'italia e dopo i successi su dimitrov e norrie perde in semifinale contro rune, e a fine torneo cede la prima posizione mondiale a carlos alcaraz. al roland garros perde il primo set del torneo nei quarti di finale contro cha\u010danov e si impone al quarto set. nel penultimo atto supera sempre in quattro parziali alcaraz, che all'inizio del terzo set viene colto da crampi e gioca il resto del match visibilmente menomato. in finale sconfigge casper ruud con il punteggio di 7-6, 6-3, 7-5 e torna in vetta al ranking mondiale, diviene inoltre il tennista con pi\u00f9 titoli in singolare del grande slam (con 23 affermazioni), nonch\u00e9 l'unico a essersi aggiudicato tutti i major almeno tre volte.a wimbledon raggiunge la trentacinquesima finale slam (diventando in assoluto il tennista con pi\u00f9 finali slam della storia del tennis, donne incluse) cedendo un set a hubert hurkacz nel terzo turno e uno a andrey rublev nei quarti di finale. nell'atto conclusivo del torneo, per\u00f2, cede in cinque set a carlos alcaraz, interrompendo un'imbattibilit\u00e0 sul campo centrale dei championships che durava da pi\u00f9 di 10 anni.torna in campo al cincinnati open dove arriva in finale dopo aver battuto davidovich fokina, monfils (vittoria che ha portato gli incontri tra i due a 19 successi per il serbo e 0 per il francese, record maschile), fritz e zverev. in finale incontra alcaraz imponendosi col punteggio di 5-7, 7-6, 7-6 in tre ore e quarantanove minuti di gioco, finale pi\u00f9 duratura nella storia del torneo di cincinnati, aggiudicandosi cos\u00ec il trentanovesimo atp 1000 in carriera. grazie al successo sullo spagnolo diventa il terzo giocatore di sempre come numero di partite vinte. agli us open centra il ventiquattresimo titolo del grande slam eguagliando il record all time di margaret court superando nell'ordine: alexandre muller, bernabe zapata miralles, il connazionale laslo \u0111ere dopo aver rimontato da due set di svantaggio, borna gojo, taylor fritz e ben shelton in semifinale. nell'ultimo atto della manifestazione sconfigge il russo daniil medvedev in tre set. a fine torneo torna numero uno del mondo.\ndopo una pausa di qualche mese, \u0111jokovi\u0107 rientra a giocare al paris masters e vince in finale contro grigor dimitrov in due set.\ntrionfa anche alle atp finals con il successo in finale su jannik sinner con il punteggio di 6-3, 6-4, superando il record di 6 vittorie di federer e finisce per l'ottavo anno come numero uno al mondo.\n\n\n== rivalit\u00e0 ==\n\n\n=== con rafael nadal ===\n\ntra novak \u0111okovi\u0107 e rafael nadal sussiste da tempo una delle rivalit\u00e0 pi\u00f9 accese delle storia del tennis. i due si sono affrontati per la prima volta nel 2006 e al momento hanno disputato 59 incontri, con un bilancio favorevole al serbo che conduce per 30-29.\ntale rivalit\u00e0 \u00e8 la prima dell'era open per numero di incontri disputati, seguita da quelle fra roger federer e lo stesso \u0111okovi\u0107 (50), tra roger federer e rafael nadal (40) e tra ivan lendl e john mcenroe (36). classificata dall'atp come la terza rivalit\u00e0 pi\u00f9 intensa del decennio 2000-2009, \u00e8 stata caratterizzata da una prima fase favorevole a nadal durata fino al 2010 (forte di un bilancio degli incontri di 16-7 in suo favore, di cui 5 vittorie consecutive), e da una seconda, iniziatasi nel 2011, favorevole a \u0111okovi\u0107, che include due striscie da sette vittorie consecutive del serbo contro il rivale spagnolo e un bilancio complessivo di 23-12.\n20 delle vittorie di nadal vengono dalla terra rossa, a fronte di 8 sconfitte. sull'erba il bilancio \u00e8 di 2-2, mentre sul cemento il bilancio \u00e8 favorevole al serbo 20-7.\ni due giocatori hanno disputato fra loro 9 finali dello slam (5-4 per nadal), di cui ben 4 consecutive (tra il 2011 e il 2012), fra cui si ricorda in particolare quella degli australian open 2012, durata 5 ore e 53 minuti e vinta da \u0111okovi\u0107 per 5-7, 6-4, 6-2, 6(5)\u20137, 7-5, la pi\u00f9 lunga di sempre in uno slam e uno degli  incontri pi\u00f9 belli di sempre. il bilancio attuale delle finali slam \u00e8 di 5-4 in favore di nadal, mentre quello complessivo nei major \u00e8 di 11-7, sempre in favore di nadal. i due hanno disputato anche una semifinale olimpica nel 2008, vinta da nadal, e 29 match nei masters 1000 (16-13 per \u0111okovi\u0107).\n\n\n=== con roger federer ===\n\n\u0111okovi\u0107 ha una rivalit\u00e0 degna di nota anche con roger federer, che ha affrontato 50 volte con un bilancio di 27-23 in favore del serbo. il primo incontro si \u00e8 tenuto nel 2006.\n\nquesta rivalit\u00e0 \u00e8 la seconda dell'era open per numero di incontri disputati, davanti a quelle tra roger federer e rafael nadal (40), tra ivan lendl e john mcenroe e tra lo stesso \u0111okovi\u0107 e andy murray (36 entrambe). la prima fase, tra il 2006 e il 2010, \u00e8 stata favorevole al tennista svizzero (13-6), con quattro vittorie consecutive tra il 2006 e il 2007, mentre la seconda a favore del serbo (21 a 10), con cinque vittorie consecutive tra il 2015 e il 2019.\nsulla terra il bilancio \u00e8 di parit\u00e0 (4-4) mentre sul cemento conduce \u00f0okovic (20-18, indoor 6-4 per il serbo), cos\u00ec come sull'erba, dove il serbo \u00e8 in vantaggio 3-1.\nnei tornei del grande slam si sono incontrati in 17 occasioni, di cui cinque nelle seguenti finali: agli us open 2007 federer vince col punteggio di 7-6, 7-6, 6-4; a wimbledon 2014, nole si impone col punteggio di 6-7, 6-4, 7-6, 5-7, 6-4; a wimbledon 2015 a vincere \u00e8 nole per 7-6, 6-7, 6-4, 6-3; agli us open 2015 vince nole per 6-4, 5-7, 6-4, 6-4 e a wimbledon 2019 a spuntarla \u00e8 il serbo per 7-6, 1\u20136, 7-6, 4\u20136, 13-12, dopo aver salvato due match-point nel set decisivo.\nl'incontro pi\u00f9 lungo disputato tra i due giocatori \u00e8 la finale di wimbledon 2019, durata 4 ore e 57 minuti, che \u00e8 anche la finale pi\u00f9 lunga mai giocata a wimbledon e, sempre in termini di durata, la seconda nella storia delle finali dei tornei del grande slam.\n\n\n=== con andy murray ===\n\n\u0111okovi\u0107 ha anche una rivalit\u00e0 con andy murray, che ha affrontato 36 volte con un bilancio di 25-11 in favore del tennista serbo. il primo incontro si \u00e8 tenuto nel 2006.\n\nquesta rivalit\u00e0 \u00e8 la quarta dell'era open per numero di incontri disputati, insieme a quella tra ivan lendl e john mcenroe, ed ha sempre visto un predominio del serbo con otto vittorie consecutive tra il 2013 e il 2015.\nsulla terra, il bilancio \u00e8 a favore di novak \u0111okovi\u0107 (5-1), cos\u00ec come sul cemento (20-8). sull'erba, invece, il bilancio \u00e8 a vantaggio di andy murray (2-0).\ni due si sono incontrati in 10 occasioni nei tornei del grande slam, di cui sette volte in una finale dello slam, tra cui 4 volte agli australian open (2011, 2013, 2015, 2016) vinte sempre da \u0111okovi\u0107, agli us open 2012 dove murray ha vinto sul serbo col punteggio di 7-6, 7-5, 2-6, 3-6, 6-2, a wimbledon 2013, dove andy si \u00e8 imposto col punteggio di 6-4, 7-5, 6-4 e al roland garros 2016, quando \u0111okovi\u0107 ha avuto la meglio col punteggio di 3-6, 6-1, 6-2, 6-4. da ricordare anche la semifinale agli australian open 2012, dove a vincere fu \u0111okovi\u0107: con questa vittoria il serbo raggiunse la sua terza finale al torneo australiano che riusc\u00ec a vincere un paio di giorni dopo, arrivando a quota 3 vittorie nel torneo.\n\n\n== caratteristiche tecniche ==\n\u0111okovi\u0107 sa adattarsi a ogni superficie (ha vinto numerosi tornei sia sull'erba, sia sulla terra rossa, sia sul sintetico) e basa il proprio gioco su una condotta particolarmente atletica e aggressiva. i suoi maggiori punti di forza derivano dalle grandi doti atletiche, che gli permettono di affrontare incontri anche molto lunghi mantenendo un livello di gioco costante (sua \u00e8 infatti la vittoria nella finale slam pi\u00f9 lunga di sempre contro rafael nadal agli australian open 2012, durata ben 5 ore e 53 minuti), e dalla grande precisione in risposta al servizio dell'avversario, che gli permette di ottenere punti diretti in risposta. i suoi colpi da fondo campo, rovescio e diritto, sono potenti, profondi e incisivi. la sua prestanza fisica gli permette di uscire indenne anche dalle partite pi\u00f9 lunghe e dispendiose dal punto di vista energetico, mentre la sua visione di gioco, e le sue capacit\u00e0 difensive gli garantiscono un'eccellente copertura del campo e recuperi da situazioni di notevole difficolt\u00e0.\nstraordinaria e univocamente riconosciuta \u00e8 la sua capacit\u00e0 di mantenere l'equilibrio anche in situazioni precarie, di allungo o spaccata, coordinandosi in modo da ottenere l'ideale impatto con la pallina. proverbiale la sua posizione in campo, attaccato alla linea di fondo campo e rapidissimo coi piedi, caratteristica che gli consente di avere la corretta distanza dalla palla in ogni situazione. oltre che per le sue doti fisiche, \u00e8 anche molto forte mentalmente: spesso annulla match-point e vince gli incontri sfruttando il tracollo psicologico dell'avversario.una dimostrazione di questa forza mentale si \u00e8 vista nella vittoriosa finale dello shanghai rolex masters 2012, dove in finale ha annullato cinque match-point nel secondo set a andy murray. altro celebre esempio \u00e8 la finale del torneo di wimbledon 2019, in cui ha annullato due match point nel quinto set sul servizio di roger federer, con la quasi totalit\u00e0 del pubblico a favore dello svizzero, per poi vincere la finale pi\u00f9 lunga della storia del torneo per 13-12.\n\n\n=== colpi ===\n\nil dritto \u00e8 uno dei suoi colpi pi\u00f9 efficaci: viene eseguito con una presa western a 3/4, partendo da una posizione semi-aperta e con una grande rotazione dei fianchi, delle spalle e del busto, necessarie per compensare l'impugnatura estrema. durante il movimento, novak tiene la testa ferma e gli occhi fissi sulla palla, colpisce normalmente dal basso verso l'alto, imprimendo una buona rotazione in top alla palla, per poi chiudere avvolgendo il braccio attorno al busto.il rovescio bimane di novak, annoverato tra i pi\u00f9 efficaci del tour, incomincia con una solida presa di entrambe le mani. quando la pallina si avvicina, il movimento del busto \u00e8 molto fluido, al contatto con la palla la testa rimane ferma, poi si alza seguendo il movimento del corpo, sfruttando cos\u00ec una buona parte dell'energia cinetica disponibile.il rovescio in back viene usato dal serbo quasi sempre come difesa nei colpi a palla bassa. novak ha per\u00f2 il problema di esporre troppo la faccia della racchetta quando colpisce la pallina: questo comporta un innalzamento della stessa dovuto al modo in cui viene colpita, cio\u00e8 troppo sotto alla racchetta.all'inizio il servizio di nole era molto buono, teso e potente. nelle stagioni 2009 e 2010 ha avuto notevoli difficolt\u00e0 nella battuta, probabilmente perch\u00e9 todd martin, che era entrato nel suo team, insisteva nel farlo battere con un movimento scattante e veloce, rendendo per\u00f2 la battuta abbreviata e fin troppo meccanica. dopo queste difficolt\u00e0 \u00e8 tornato a battere come prima e il suo servizio (indifferentemente pericoloso, tanto che la palla sia colpita di piatto, flat, o di taglio, slice) \u00e8 divenuto una delle sue armi pi\u00f9 importanti: mentre la palla viene lanciata, non troppo in alto, le gambe effettuano un moderato piegamento e colpisce la palla quando si \u00e8 elevato da terra, nella met\u00e0 superiore della racchetta.la vol\u00e9e di dritto \u00e8 eseguita facendo fare alla racchetta un movimento avanti-indietro-avanti, impugnandola tenendo la nocca dell'indice circa a met\u00e0 manico. nella vol\u00e9e di rovescio usa la stessa impugnatura della vol\u00e9e di dritto, esponendo la racchetta un po' troppo.per universale riconoscimento di tecnici, giocatori e commentatori (per esempio john mcenroe, ga\u00ebl monfils e andy murray), il suo colpo migliore resta tuttavia la risposta al servizio, fondamentale nel quale \u00e8 probabilmente il miglior interprete della storia e in cui abbina prontezza di riflessi, potenza e precisione. il serbo ha chiuso la stagione 2012 col 60% di risposte alla seconda di servizio degli avversari. questa abilit\u00e0 gli consente spesso di mettere in difficolt\u00e0 gli avversarsi facendogli perdere il turno di servizio.\n\n\n== allenatori e team ==\ndall'autunno del 2005 fino a giugno 2006, \u0111okovi\u0107 \u00e8 stato allenato da riccardo piatti, che divideva il suo tempo tra il serbo e ivan ljubi\u010di\u0107. il rapporto si ruppe quando piatti rifiut\u00f2 di dedicargli tutto il suo tempo.dal giugno del 2006 \u00e8 stato allenato dall'ex tennista mari\u00e1n vajda, che assunse come coach dopo il roland garros di quell'anno. ha poi assunto altri allenatori part-time: nel 2007, durante la stagione primaverile sul cemento, ha lavorato con l'ex specialista di doppio mark woodforde, con cui si \u00e8 dedicato alle vol\u00e9e e al gioco a rete mentre todd martin ha fatto parte del suo team da agosto 2009 fino ad aprile 2010, un periodo caratterizzato dal suo tentativo di cambiare la dinamica del servizio del serbo con risultati disastrosi soprattutto per il rendimento assai incostante e i numerosi doppi falli.\ndagli inizi del 2007, \u0111okovi\u0107 ha lavorato con il fisioterapista miljan amanovi\u0107 che in precedenza seguiva il cestista vladimir radmanovi\u0107. dall'autunno del 2006 \u0111okovi\u0107 ha avuto l'israeliano ronen bega come preparatore atletico, ma i due si sono separati quando djokovic ha constatato una debolezza nel suo gioco a seguito di continue sconfitte con nadal. nell'aprile 2009, in vista del masters di roma, \u0111okovi\u0107 ha ingaggiato come preparatore atletico l'austriaco gebhard phil-gritsch, che aveva gi\u00e0 lavorato con thomas muster.nel luglio 2010, prima dello scontro di coppa davis con la croazia, \u0111okovi\u0107 ha fatto entrare nel suo team il nutrizionista igor \u010detojevi\u0107, che si \u00e8 inoltre occupato delle medicine cinesi e delle agopunture e ha scoperto l'intolleranza al glutine di novak. col suo lavoro \u0111okovi\u0107 si \u00e8 sentito pi\u00f9 forte, pi\u00f9 veloce e molto pi\u00f9 in forma. tuttavia dopo la vittoria a wimbledon nel 2011 \u010detojevi\u0107 ha lasciato il team.l'ex giocatore du\u0161an vemi\u0107 ha fatto parte della squadra di \u0111okovi\u0107 dall'inizio del 2012 ad agosto 2013 come compagno di allenamenti.a fine 2013 \u0111okovi\u0107 ha scelto l'ex campione slam ed ex numero 1 boris becker come suo principale allenatore, collaborando con lui fino al dicembre del 2016. a seguito di risultati non buoni ottenuti a inizio anno, nel maggio del 2017 si separa dal proprio staff, con cui aveva lavorato sin dai primi anni della carriera.a fine internazionali bnl d'italia 2017 annuncia l'inizio della collaborazione con andre agassi a partire dall'open di francia 2017. in occasione del rinnovamento dello staff, inizia la collaborazione con il fisioterapeuta italo-argentino ulises badio, che lo affiancher\u00e0 durante i duri mesi di recupero dall\u2019infortunio di wimbledon. a fine marzo 2018 annuncia la fine della collaborazione con agassi e il ritorno in squadra di mari\u00e1n vajda, dal quale si separa nuovamente nel marzo 2022. nel giugno 2019 anche goran ivani\u0161evi\u0107, suo attuale allenatore, entra a far parte dello staff tecnico di \u0111okovi\u0107.\n\n\n== sponsorizzazioni e investimenti ==\n\u0111okovi\u0107 sostiene la telekom serbia e la marca nutrizionale fitline. ha fatto alcuni spot pubblicitari per la catena di supermercati idea, branca serba della croata konzum.nell'agosto del 2011, la audemars piguet ha nominato il serbo ambasciatore del marchio. meno di un mese dopo ha firmato un contratto con la mercedes-benz. a marzo 2012, la bombardier learjet ha nominato novak ambasciatore del marchio.dal 2008 il serbo \u00e8 stato rappresentato dalla creative artists agency (cca). nel 2012 il contratto \u00e8 scaduto e nole ha firmato un contratto con la img. nel 2013, novak \u0111okovi\u0107 \u00e8 diventato il nuovo ambasciatore della compagnia aerea air serbia.dal 2014 nole \u00e8 testimonial della peugeot. per il marchio automobilistico, \u00e8 apparso in uno spot televisivo per pubblicizzare la peugeot 208.\n\n\n=== investimenti ===\nnel 2005, dopo che aveva incominciato a scalare diverse posizioni in classifica, novak \u0111okovi\u0107 ha cominciato ad avventurarsi negli affari. ha, infatti, insieme con la famiglia, fondato un'impresa in serbia chiamata family sport. registrata come societ\u00e0 a responsabilit\u00e0 limitata, l'impresa era inizialmente rivolta alla ristorazione. gestita principalmente dal padre di novak (sr\u0111an) e dallo zio goran, negli anni l'impresa si \u00e8 ampliata anche nel settore immobiliare, nell'organizzazione di eventi sportivi o di intrattenimento e nella distribuzione di abbigliamento sportivo. l'azienda ha aperto anche diversi bar tematici denominati novak caf\u00e9, ma anche alcuni novak caf\u00e9 & restaurant a belgrado.nel 2008, la societ\u00e0 ha vinto una gara d'appalto nella nuova belgrado presentando un'offerta di 11 milioni di euro per 3,8 ettari di terreno, con l'intenzione di costruire un grande centro tennis. al 2013, la costruzione doveva ancora incominciare.\nnel 2009, family sport ha comprato la licenza del torneo atp dutch open portandola in serbia per inaugurare il torneo del serbia open. dopo quattro anni, per\u00f2, l'impresa ha smesso di finanziare il torneo, costringendolo cos\u00ec alla chiusura.\u00e8 stato annunciato nel 2012 che l'impresa della famiglia \u0111okovi\u0107 aveva acquistato l'intera produzione dell'anno successivo del formaggio di asina della serbia (prodotto da una sola azienda nel paese). l'azione \u00e8 stata intrapresa per garantire un approvvigionamento sicuro per la loro catena di ristoranti in serbia.\n\n\n=== equipaggiamento ===\nquando \u0111okovi\u0107 \u00e8 diventato professionista utilizzava adidas come sponsor tecnico, sia per l'abbigliamento sia per le scarpe. alla fine del 2009 ha firmato un accordo di 10 anni con la sergio tacchini dopo che adidas ha rifiutato di prolungare il suo contratto, firmando invece con andy murray. tuttavia novak ha continuato a indossare calzature del marchio tedesco, poich\u00e9 la sergio tacchini non produce scarpe. il 23 maggio 2012 \u00e8 passato a uniqlo, che ha nominato nole come ambasciatore del marchio nel mondo. il 22 maggio 2017 annuncia il passaggio a lacoste, con cui firma un contratto quinquennale. per quanto riguardo le calzature, il tennista ha firmato nel 2018 una partnership con asics, in qualit\u00e0 di suo global footwear ambassador.per quanto riguarda la racchetta, appena entrato nel circuito professionistico novak utilizzava una \"liquidmetal radical\" della head. nel 2005, ha cambiato sponsor, passando a wilson; tuttavia, non riuscendo a trovare una racchetta simile a quelle prodotte dalla precedente azienda, nel 2009 ritorn\u00f2 a utilizzare racchette head, in particolare una \"head youtek speed pro\". dal 2011 al 2013, invece, ha utilizzato una \"head's youtek ig speed pro [18x20]\". a partire dal 2013, ha cominciato a promuovere le \"graphene speed pro\".\n\n\n== presenza nei media ==\nnovak \u0111okovi\u0107, dopo essere riuscito a vincere i suoi primi tornei nel circuito atp, \u00e8 diventato immediatamente una persona presente in molti talk show in ogni parte del mondo, grazie soprattutto al suo carattere estroverso, la capacit\u00e0 di parlare molte lingue e la sua comicit\u00e0. la sua prima apparizione in un programma statunitense \u00e8 avvenuta dopo la conquista degli australian open nel 2008, nel programma the tonight show with jay leno. sempre nel 2008 \u00e8 ospite nella prima semifinale dell'eurovision song contest ospitato a belgrado, in tale occasione si esibisce in un duetto col conduttore \u017eeljko joksimovi\u0107 e d\u00e0 il via al televoto lanciando un'enorme pallina da tennis verso il pubblico.\n\u00e8 apparso nel video di martin solveig hello, girato nel 2010 sul campo centrale del tennis di parigi del roland garros. nella breve apparizione, scende in campo durante il match point in favore di bob sinclar. dopo un dritto di martin solveig, la pallina rimbalza nei pressi della linea e viene chiamata fuori dal giudice di linea. il serbo, per\u00f2, si reca dal giudice per esortarlo a controllare il segno. la palla si rivela, cos\u00ec, dentro al campo.\u00e8 apparso in due trasmissioni del comico italiano fiorello (fiorello show di sky nel 2009 e il pi\u00f9 grande spettacolo dopo il weekend di rai 1 nel 2011).nel 2011, eccellente stagione per il serbo, \u00e8 apparso in diverse reti televisive statunitensi, specialmente dopo la vittoria agli us open. tra i vari programmi, si possono ricordare live with regis and kelly, the early show, today e late night with jimmy fallon. il 30 novembre 2011 viene ufficializzata la presenza del tennista nel film d'azione i mercenari 2 in uscita nelle sale americane il 17 agosto 2012; \u00e8 il suo esordio cinematografico. tuttavia, in fase di montaggio del film, le scene in cui compare novak sono state tagliate.nel 2012, \u00e8 apparso sulla copertina delle rivista italiana gq, \u00e8 stato analizzato nello show della cbs 60 minutes, \u00e8 apparso nel programma francese le grand journal ed \u00e8 stato eletto come uno degli uomini pi\u00f9 influenti dell'anno dalla rivista time. \u00e8, inoltre, apparso in uno spot televisivo con marija \u0161arapova per promuovere le racchette head. nella pubblicit\u00e0, utilizzano la racchetta per diverse attivit\u00e0, come il golf e il bowling. provano, infine, un colpo con cui roger federer \u00e8 diventato popolare su youtube, con scarsi risultati.il 6 aprile 2014 \u00e8 stato ospite del programma che tempo che fa di fabio fazio.\u00e8 noto su internet per aver imitato gli atteggiamenti in campo di molti tennisti, tra i quali marija \u0161arapova, rafael nadal, andy roddick, serena williams, roger federer e ana ivanovi\u0107.il 5 febbraio 2020 alla seconda serata del 70\u00ba festival di sanremo, presente in sala tra il pubblico, invitato da fiorello che sfoggia una sua racchetta, sale sul palco e dichiaratosi fan di eros ramazzotti, insieme allo stesso fiorello e amadeus, canta terra promessa.\n\n\n== statistiche ==\n\n\n=== tornei dello slam ===\n\n\n==== risultati in progressione nei tornei dello slam ====\n(v) torneo vinto; raggiunto (f) finale, (sf) semifinale, (qf) quarti di finale, (#t) turni 4, 3, 2, 1; (rr) round - robin; (q#) turno di qualificazione; (a) assente dal torneo; (nd) torneo non disputato.\n\n\n==== vittorie (24) ====\n\n\n==== finali perse (12) ====\n\n\n=== premi ===\nnovak \u0111okovi\u0107 \u00e8 certamente il tennista serbo pi\u00f9 popolare in patria: a testimonianza di ci\u00f2, il tennista ha vinto quattro dsl sport golden badge (premio di un quotidiano sportivo serbo) nel 2007, 2010, 2011 e 2015 e otto volte il titolo di miglior sportivo dato dal comitato olimpico serbo (2007, 2010, 2011, 2013, 2014, 2015, 2018 e 2019).a livello internazionale, il tennista serbo ha guadagnato una volta il titolo della personalit\u00e0 sportiva dell'anno secondo la bbc nel 2011 e tre volte di miglior atleta maschile dell'anno secondo aips (2011, 2012 e 2015).a livello tennistico, i premi pi\u00f9 importanti che ha ricevuto il tennista serbo sono:\n\natp most improved player of the year (2): 2006, 2007\natp player of the year (7): 2011, 2012, 2014, 2015, 2018, 2020, 2021\natp comeback player of the year (1): 2018\natp arthur ashe humanitarian of the year (1): 2012\nitf world champion (7): 2011, 2012, 2013, 2014, 2015, 2018, 2021\ngolden bagel award (3): 2011, 2012, 2013\nlaureus sportsman of the year award (4): 2012, 2015, 2016, 2019.\n\n\n== onorificenze ==\n\n\n== note ==\n\n\n== bibliografia ==\n novak \u0111okovi\u0107, il punto vincente. la mia strategia per l'eccellenza fisica e mentale, sperling & kupfer, 2014, isbn 978-88-200-5581-3.\n(en) chris bowers, novak \u0111okovi\u0107 and the rise of serbia: the sporting statesman, john blake, 2014, isbn 978-1-78219-770-6.\n\n\n== altri progetti ==\n\n wikiquote contiene citazioni di o su novak \u0111okovi\u0107\n wikimedia commons contiene immagini o altri file su novak \u0111okovi\u0107\n\n\n== collegamenti esterni ==\n\n(en, sr) sito ufficiale, su novakdjokovic.com. \n \u0111okovi\u0107, novak, su sapere.it, de agostini. \n(en) adam augustyn, novak djokovic, su enciclopedia britannica, encyclop\u00e6dia britannica, inc. \n(en) novak \u0111okovi\u0107, su atpworldtour.com, atp tour inc. \n(en) novak \u0111okovi\u0107, su itftennis.com, itf. \n(en) novak \u0111okovi\u0107, su daviscup.com, itf. \n(en) novak \u0111okovi\u0107, su wimbledon.com, ibm corp. \n(en) novak \u0111okovi\u0107, su tennisarchives.com. \n(en) novak \u0111okovi\u0107, su tennistemple.com. \n(en, fr) novak \u0111okovi\u0107, su olympics.com, comitato olimpico internazionale. \n(en) novak \u0111okovi\u0107, su olympedia. \n(en) novak \u0111okovi\u0107, su sports-reference.com, sports reference llc (archiviato dall'url originale il 1\u00ba novembre 2017). \n(es) novak \u0111okovi\u0107, su as.com. \n(sr) novak \u0111okovi\u0107, su oksis.oks.org.rs, \u043e\u043b\u0438\u043c\u043f\u0438\u0458\u0441\u043a\u0438 \u043a\u043e\u043c\u0438\u0442\u0435\u0442 \u0441\u0440\u0431\u0438\u0458\u0435. \n(en) novak \u0111okovi\u0107, su imdb, imdb.com."