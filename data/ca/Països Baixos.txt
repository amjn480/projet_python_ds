"els pa\u00efsos baixos (neerland\u00e8s: nederland,  [\u02c8ne\u02d0d\u0259r\u02ccl\u0251nt] (?\u00b7p\u00e0g.)) s\u00f3n un pa\u00eds constituent (land) del regne dels pa\u00efsos baixos i estat membre de la uni\u00f3 europea. a m\u00e9s a m\u00e9s de ser el centre organitzatiu i administratiu del regne, s'hi troben les seus oficials de la monarquia i les seves autoritats executives, legislatives i judicials.\nles prov\u00edncies que integren els pa\u00efsos baixos estan situades al nord-oest d'europa i limiten al nord i l'oest amb el mar del nord, al sud amb b\u00e8lgica i a l'est amb alemanya. les municipalitats especials de bonaire, sint eustatius i saba, situades al carib, completen el territori neerland\u00e8s. el pa\u00eds \u00e9s una de les zones m\u00e9s densament poblades del m\u00f3n i un dels estats m\u00e9s desenvolupats: el 2019 ocupava el des\u00e8 lloc en l'\u00edndex de desenvolupament hum\u00e0 publicat per les nacions unides.tal com indica el seu nom, el territori del pa\u00eds est\u00e0 format per terres (land) baixes (neder), de les quals aproximadament un ter\u00e7 es troba per sota del nivell del mar. els pa\u00efsos baixos es confonen sovint amb la uni\u00f3 duanera del benelux, formada per b\u00e8lgica, els pa\u00efsos baixos i luxemburg. la denominaci\u00f3 d'aquesta uni\u00f3 sorgeix de l'acord de cooperaci\u00f3 intergovernamental signat el 1944.els pa\u00efsos baixos s\u00f3n classificats com a economia d'ingressos alts segons el banc mundial. a m\u00e9s a m\u00e9s, s\u00f3n un dels pa\u00efsos amb m\u00e9s llibertat econ\u00f2mica, tenen una percepci\u00f3 de corrupci\u00f3 molt baixa i s\u00f3n una de les democr\u00e0cies m\u00e9s consolidades del m\u00f3n.\n\n\n== etimologia ==\n\nl'\u00fas del nom \u00abholanda\u00bb per referir-se als pa\u00efsos baixos en el seu conjunt \u00e9s degut a la preemin\u00e8ncia econ\u00f2mica i hist\u00f2rica d'aquesta regi\u00f3. aquesta denominaci\u00f3 \u00e9s imprecisa, pot resultar ofensiva per als neerlandesos provinents d'altres regions del pa\u00eds i \u00e9s comparable a l'\u00fas incorrecte del nom \u00abanglaterra\u00bb per referir-se al regne unit.\ndurant l'ocupaci\u00f3 espanyola, en castell\u00e0 s'utilitzava el nom \u00abflandes\u00bb en refer\u00e8ncia a totes les possessions castellanes a les disset prov\u00edncies. quan les set prov\u00edncies del nord s'independitzaren, la paraula \u00abflandes\u00bb continu\u00e0 utilitzant-se per a les prov\u00edncies ocupades i \u00abholanda\u00bb per a les rebels, costum que s'impos\u00e0 en les altres lleng\u00fces de la pen\u00ednsula ib\u00e8rica.\nen catal\u00e0, el malent\u00e8s creix pel fet que la llengua neerlandesa tamb\u00e9 es coneix com a \u00abholand\u00e8s\u00bb o \u00abflamenc\u00bb, cosa que facilita etiquetar-ne tots els parlants com a \u00abholandesos\u00bb o \u00abflamencs\u00bb encara que no vinguin ni d'holanda ni de flandes. aquesta ambig\u00fcitat tamb\u00e9 es dona en altres lleng\u00fces rom\u00e0niques, per\u00f2 algunes fan servir termes m\u00e9s un\u00edvocs. en el llat\u00ed de la il\u00b7lustraci\u00f3, els cient\u00edfics solien referir-se als pa\u00efsos baixos com a belgica.\n\n\n== hist\u00f2ria ==\n\n\n=== prehist\u00f2ria ===\nels pa\u00efsos baixos han tingut pres\u00e8ncia humana des de l'\u00faltim per\u00edode glacial. els vestigis m\u00e9s antics que s'hi han trobat tenen una antiguitat de 100.000 anys, quan la regi\u00f3 tenia un clima de tundra i molt poca vegetaci\u00f3. s'ha determinat que els seus primers habitants eren ca\u00e7adors-recol\u00b7lectors. en acabar l'edat de gel hi arribaren diversos grups paleol\u00edtics. un d'aquests grups fins i tot constru\u00efa canoes (pesse, 8200-7600 ac). anteriorment, cap al mil\u00b7lenni ix ac, una tribu mesol\u00edtica s'havia establert prop del burgumer mar (fr\u00edsia).\nl'agricultura hi arrib\u00e0 cap al 5000 ac a trav\u00e9s de la cultura de terrissa lineal, probablement des de l'europa central, per\u00f2 en aquell temps tan sols es practicava a les planes de l'extrem meridional del pa\u00eds (sud de limburg). a partir del 5600 ac es t\u00e9 const\u00e0ncia dels ca\u00e7adors-recol\u00b7lectors de la cultura de swifterbant, que desenvoluparen una societat agr\u00edcola a la segona meitat del mil\u00b7lenni v ac, incloent-hi la introducci\u00f3 de petites proporcions de cereals en una economia tradicional.les primeres restes notables de la prehist\u00f2ria foren els d\u00f2lmens que s'han trobat a la prov\u00edncia de drenthe i probablement foren constru\u00efts per gent de la cultura dels vasos d'embut entre el 4100 i el 3200 ac. els primers indicis de l'\u00fas de rodes data de voltants del 2400 ac i probablement est\u00e0 relacionada amb la cultura del vas campaniforme. aquesta cultura tamb\u00e9 experiment\u00e0 amb coure, com ho demostren les troballes d'encluses de pedra, ganivets de coure i diademes de coure al parc de veluwe. les troballes de coure demostren que els habitants comerciaven amb altres regions, car el mineral de coure no es troba al pa\u00eds.\nl'edat del bronze probablement comen\u00e7\u00e0 al voltant del 2000 ac, com en la tomba del ferrer de wageningen. despr\u00e9s d'aquest descobriment, aparegueren m\u00e9s objectes de l'edat del bronze, com a epe, drouwen i sobretot drenthe. la quantitat d'objectes trobats, incloent-hi boles d'estany en un collar, indica que eren centres comercials en aquell temps. la riquesa dels pa\u00efsos baixos durant l'edat del ferro es pot veure a la tomba reial d'oss (ca. 500 ac), on fou enterrat un rei amb alguns objectes, com ara una espasa de ferro amb un gravat d'or i corall, al t\u00famul funerari m\u00e9s gran de l'europa occidental, ample de 52 metres.a l'\u00e8poca de l'arribada dels romans, els pa\u00efsos baixos eren habitats per diverses tribus germ\u00e0niques que s'hi havien assentat cap al 600 ac, com ara els tubants, els canninefates i els frisis. la part meridional del pa\u00eds era poblada per tribus celtes, incloent-hi els eburons, els menapis i els toxandris. els bataus foren una tribu germ\u00e0nica que ja vivia al curs inferior del rin al principi de l'ocupaci\u00f3 romana.\n\n\n=== \u00e8poca romana ===\n\nal segle i ac, els romans conqueriren la part meridional del pa\u00eds i hi establiren la prov\u00edncia romana de germ\u00e0nia inferior. els romans constru\u00efren les primeres ciutats del pa\u00eds, incloent-hi traiectum ad rhenum, noviomagus i traiectum ad mosam. la part septentrional, que quedava fora de l'imperi rom\u00e0 i que era on vivien els frisons, reb\u00e9 una forta influ\u00e8ncia del seu poder\u00f3s ve\u00ed del sud.la relaci\u00f3 amb els habitants del pa\u00eds fou generalment bona i molts bataus serviren a la cavalleria romana. la cultura batava fou influ\u00efda per la romana i els bataus fins i tot edificaren temples de tipus rom\u00e0 dedicats als seus propis d\u00e9us. tanmateix, aix\u00f2 no imped\u00ed que els bataus es revoltessin el 69, dirigits per juli civilis, un nadiu que era oficial de les tropes auxiliars romanes. durant la rebel\u00b7li\u00f3, que aprofit\u00e0 la inestabilitat de l'imperi durant l'any dels quatre emperadors, els bataus aconseguiren destruir dues legions romanes i infligiren derrotes humiliants a l'ex\u00e8rcit rom\u00e0. altres soldats romans s'uniren a la revolta, que arrib\u00e0 a dividir les forces septentrionals de l'ex\u00e8rcit rom\u00e0. l'abril del 70, l'emperador vespasi\u00e0 envi\u00e0 un gran ex\u00e8rcit de diverses legions a sufocar la revolta. malgrat algunes derrotes menors, el seu comandant, quint petil\u00b7li cerial, aconsegu\u00ed sotmetre els bataus i obtingu\u00e9 la seva rendici\u00f3.\n\n\n=== despr\u00e9s de roma ===\nels nouvinguts es fusionaren amb els habitants originals per crear tres pobles: els frisis al nord i nord-oest, els saxons a l'est i el nord-est i els francs al sud. els francs es convertiren al cristianisme el 496 a iniciativa del rei clodoveu i i portaren el cristianisme al nord quan conqueriren fr\u00edsia. els pa\u00efsos baixos formaren part de l'imperi de carlemany, que des del seu nucli en all\u00f2 que avui en dia \u00e9s b\u00e8lgica i el nord de fran\u00e7a s'estenia per la resta de fran\u00e7a, alemanya, el nord d'it\u00e0lia i altres territoris de l'oest d'europa. el 843, el tractat de verdun divid\u00ed l'imperi carolingi en tres parts: fran\u00e7a occidental, fran\u00e7a oriental i lotar\u00edngia. aquest \u00faltim, el regne central, fou absorbit gradualment pels altres dos i la majoria dels territoris de parla neerlandesa acabaren integrats primer en alemanya i posteriorment en el sacre imperi romanogerm\u00e0nic malgrat els repetits intents infructuosos de fran\u00e7a de subjugar flandes, nominalment vassall de la corona francesa.\n\n\n=== edat moderna ===\nel 1581 les prov\u00edncies del nord adoptaren l'acta d'abjuraci\u00f3, la declaraci\u00f3 d'independ\u00e8ncia amb la qual les prov\u00edncies deposaven oficialment felip ii. la guerra continu\u00e0 fins a 1648, quan el rei felip iv de castella reconegu\u00e9 finalment la independ\u00e8ncia de les set prov\u00edncies del nord amb la pau de westf\u00e0lia. parts de les prov\u00edncies del sud esdevingueren de facto col\u00f2nies de la nova rep\u00fablica.\n\n\n=== prov\u00edncies unides 1581-1795 ===\n\ndes de la seva independ\u00e8ncia de felip ii el 1581, les set prov\u00edncies formaren la rep\u00fablica de les set prov\u00edncies unides dels pa\u00efsos baixos. la rep\u00fablica era una confederaci\u00f3 de les prov\u00edncies d'holanda, zelanda, groningen, fr\u00edsia, utrecht, overijssel i gelderland. totes aquestes prov\u00edncies eren aut\u00f2nomes i tenien el seu propi govern, l'\u00abestat de la prov\u00edncia\u00bb. l'\u00abestat general\u00bb, el govern confederal, tenia la seu a la haia i era format per representants de cadascuna de les prov\u00edncies. la part poc poblada de drenthe tamb\u00e9 formava part de la rep\u00fablica, malgrat no \u00e9sser considerada una prov\u00edncia. drenthe tenia el seu propi estat, per\u00f2 el seu cap era designat per l'estat general. la rep\u00fablica ocupava tamb\u00e9 les anomenades terres de la generalitat (generaliteitslanden). aquests territoris eren governats directament per l'estat general, \u00e9s a dir, no tenien autogovern ni representant al govern confederal. la majoria d'aquests territoris foren ocupats durant la guerra dels vuitanta anys. eren majorit\u00e0riament cat\u00f2lics i eren usats com a zona de seguretat entre la rep\u00fablica i els pa\u00efsos baixos espanyols.\nel pa\u00eds esdevingu\u00e9 un dels majors poders mar\u00edtims i econ\u00f2mics del segle xvii. durant la tamb\u00e9 anomenada edat d'or holandesa (gouden eeuw) s'establiren col\u00f2nies i mercats per tot arreu del globus (l'anomenat imperi neerland\u00e8s). s'establiren assentaments a am\u00e8rica del nord comen\u00e7ant per la fundaci\u00f3 de nova amsterdam, a l'actual manhattan, el 1614. a sud-\u00e0frica es cre\u00e0 l'assentament de la col\u00f2nia del cap el 1652. durant el segle xvii, la poblaci\u00f3 neerlandesa s'increment\u00e0 en una xifra estimada que arrib\u00e0 cap als 1,5 i els 2 milions.molts historiadors econ\u00f2mics esmenten els pa\u00efsos baixos com el primer pa\u00eds capitalista del m\u00f3n. l'europa moderna primerenca tingu\u00e9 la ciutat comercial m\u00e9s rica i la primera borsa a temps complet a amsterdam. la inventiva dels comerciants port\u00e0 a les primeres assegurances i plans de pensions, aix\u00ed com altres fen\u00f2mens menys benignes com les primeres bombolles econ\u00f2miques. la primera bombolla d'inflaci\u00f3 del m\u00f3n fou l'anomenada tulipomania dels anys 1636-1637, i segons murray sayle, el primer especulador econ\u00f2mic mundial isaac le maire, qui for\u00e7\u00e0 una caiguda dels preus de les accions per comprar-les despr\u00e9s per sota del preu de mercat.la rep\u00fablica comen\u00e7\u00e0 a declinar a finals del segle xviii, a causa de la compet\u00e8ncia econ\u00f2mica d'anglaterra i a la llarga rivalitat de les dues principals faccions de la societat holandesa, els staatsgezinden (republicans) i els prinsgezinden (reialistes o orangistes).\n\n\n=== sota la influ\u00e8ncia francesa (1795-1815) ===\n\nel 19 de gener de 1795, un dia despr\u00e9s que l'stadhouder guillem v d'orange-nassau fug\u00eds a anglaterra, fou proclamada la bataafse republiek (rep\u00fablica batava), portant els pa\u00efsos baixos a un estat unitari. de 1795 a 1806, la rep\u00fablica batava convert\u00ed els pa\u00efsos baixos en una rep\u00fablica seguint el model de la primera rep\u00fablica francesa.\nde 1806 a 1810, el koninkrijk holland (regne d'holanda) fou establert per napole\u00f3 bonaparte com un regne titella governat pel seu germ\u00e0, louis bonaparte, per tal de controlar els pa\u00efsos baixos de forma m\u00e9s eficient. el nom de la prov\u00edncia m\u00e9s destacada, holanda, fou escollida per representar el pa\u00eds al complet. el regne d'holanda comprenia l'\u00e0rea dels actuals pa\u00efsos baixos, amb l'excepci\u00f3 de limburg i parts de zelanda, que eren territoris francesos. el 1807, la prussiana fr\u00edsia oriental i jever foren afegides al regne. el 1809 aix\u00f2 no obstant, despr\u00e9s de la invasi\u00f3 anglesa, holanda va haver de cedir tots els seus territoris per sota del riu rin a fran\u00e7a.\nel rei llu\u00eds napole\u00f3 no acompl\u00ed les expectatives de napole\u00f3 \u2014intent\u00e0 servir els interessos dels holandesos en lloc dels del seu germ\u00e0\u2014 i va haver d'abdicar l'1 de juliol de 1810. fou succe\u00eft pel seu fill de cinc anys napole\u00f3 louis bonaparte. aquest regn\u00e0 com a llu\u00eds ii durant deu dies mentre l'emperador napole\u00f3 bonaparte ignor\u00e0 l'ascens del seu jove nebot al tron. l'emperador envi\u00e0 un ex\u00e8rcit per envair el pa\u00eds i dissolgu\u00e9 el regne d'holanda. els pa\u00efsos baixos esdevingueren aleshores part de l'imperi franc\u00e8s. aquest per\u00edode dur\u00e0 de 1810 a 1813, quan napole\u00f3 fou derrotat a la batalla de leipzig.\n\n\n=== regne dels pa\u00efsos baixos ===\n\nel fill de guillem v d'orange-nassau, guillem i dels pa\u00efsos baixos, retorn\u00e0 als pa\u00efsos baixos el 1813 per esdevenir pr\u00edncep sobir\u00e0 dels pa\u00efsos baixos. el 16 de mar\u00e7 de 1815, el pr\u00edncep sobir\u00e0 esdevingu\u00e9 rei dels pa\u00efsos baixos.\nel 1815, al congr\u00e9s de viena es form\u00e0 el regne unit dels pa\u00efsos baixos, expandint els pa\u00efsos baixos amb b\u00e8lgica per tal de crear un estat fort al cant\u00f3 nord de fran\u00e7a. a m\u00e9s, guillem esdevingu\u00e9 per her\u00e8ncia gran duc de luxemburg. el congr\u00e9s de viena atorg\u00e0 luxemburg a guillem com a propietat personal a canvi de les seves possessions alemanyes de nassau-dillenburg, siegen, hadamar i diez.\nb\u00e8lgica es rebel\u00b7l\u00e0 i obtingu\u00e9 la seva independ\u00e8ncia el 1830, mentre que la uni\u00f3 personal entre luxemburg i els pa\u00efsos baixos fou separada el 1890, quan guillem iii dels pa\u00efsos baixos mor\u00ed sense descend\u00e8ncia masculina. la llei s\u00e0lica imped\u00ed que la seva filla guillemina i dels pa\u00efsos baixos esdevingu\u00e9s gran duquessa. aleshores, el tron de luxemburg pass\u00e0 de la casa d'orange-nassau a la casa de nassau-weilburg, una altra branca de la casa de nassau.\n\nel major assentament holand\u00e8s mar enll\u00e0 fou la col\u00f2nia del cap. fou creada per jan van riebeeck en nom de la companyia holandesa de les \u00edndies orientals a ciutat del cap (en neerland\u00e8s kaapstad) el 1652. el pr\u00edncep d'orange consent\u00ed l'ocupaci\u00f3 i control brit\u00e0nics de la col\u00f2nia del cap al 1788. els pa\u00efsos baixos tamb\u00e9 posse\u00efen altres col\u00f2nies, per\u00f2 els assentaments holandesos en aquests territoris eren limitats. les m\u00e9s importants eren les de les \u00edndies orientals neerlandeses (avui indon\u00e8sia) i surinam (surinam fou intercanviat amb els brit\u00e0nics per la ciutat de nova amsterdam, avui dia la ciutat de nova york). aquestes col\u00f2nies foren en primer lloc administrades per la companyia holandesa de les \u00edndies orientals i la companyia holandesa de les \u00edndies occidentals, ambdues empreses privades col\u00b7lectives. tres segles m\u00e9s tard aquestes companyies van tenir problemes econ\u00f2mics i en els territoris on elles operaven el control fou assumit pel govern neerland\u00e8s (el 1815 i 1791 respectivament). aleshores esdevingueren oficialment col\u00f2nies. durant aquest per\u00edode colonial els pa\u00efsos baixos s'involucraren activament en el comer\u00e7 d'esclaus.\ndurant el segle xix, els pa\u00efsos baixos s'industrialitzaren lentament, comparat amb els seus pa\u00efsos ve\u00efns, principalment a causa de la gran complexitat que significava modernitzar les seves infraestructures, consistents en grans canals d'aigua i la gran confian\u00e7a que la seva ind\u00fastria tenia en l'energia del vent.\nmalgrat que els pa\u00efsos baixos romangueren neutrals durant la i guerra mundial, en realitat hi va tenir un paper destacat. el comte schlieffen havia planejat envair els pa\u00efsos baixos mentre avan\u00e7ava cap a fran\u00e7a. aquest pla fou canviat per helmuth von moltke el jove amb la intenci\u00f3 de mantenir la neutralitat neerlandesa. aquesta fou essencial per a la superviv\u00e8ncia alemanya fins al blocatge dels estats units i gran bretanya del 1916 quan la importaci\u00f3 de b\u00e9ns a trav\u00e9s dels pa\u00efsos baixos ja no fou possible. aix\u00f2 no obstant, aquests seguiren neutrals durant la comtessa, gr\u00e0cies a la seva diplom\u00e0cia i la seva habilitat pel comer\u00e7.\n\n\n=== segona guerra mundial ===\nels pa\u00efsos baixos intentaren tamb\u00e9 mantenir-se neutrals durant la segona guerra mundial. aix\u00f2 no obstant, l'alemanya nazi els enva\u00ed el 1940 durant la seva campanya de l'europa occidental i el pa\u00eds capitul\u00e0 en nom\u00e9s cinc dies. el regne com a tal, continu\u00e0 la guerra des del seu imperi colonial i el govern continu\u00e0 en el seu exili a londres.\ndurant l'ocupaci\u00f3, al voltant de 100.000 jueus neerlandesos foren portats a camps de concentraci\u00f3 a alemanya, pol\u00f2nia i txecoslov\u00e0quia. quan aquests camps foren alliberats, nom\u00e9s 876 n'havien sobreviscut.\nl'hivern de l'any 1944 als pa\u00efsos baixos hi va haver un episodi de fam, conegut com el hongerwinter, provocada pel bloqueig dels ocupants alemanys. a conseq\u00fc\u00e8ncia d'aquesta fam moriren unes 22.000 persones.\nel govern en l'exili va perdre el control de la seva m\u00e9s gran col\u00f2nia, les \u00edndies orientals neerlandeses (indon\u00e8sia), a mans de l'imperi japon\u00e8s el mar\u00e7 de 1942. un cop acabada la guerra, indon\u00e8sia proclam\u00e0 la seva independ\u00e8ncia, que assol\u00ed el 1949.\nla fam\u00edlia reial dels pa\u00efsos baixos es trasllad\u00e0 eventualment a ottawa tot esperant l'alliberament dels pa\u00efsos baixos, i la princesa margarida nasqu\u00e9 durant aquest exili canadenc. el 1944-45, l'ex\u00e8rcit canadenc fou el responsable d'alliberar la major part dels pa\u00efsos baixos de l'ocupaci\u00f3 alemanya.\n\n\n=== hist\u00f2ria recent ===\ndespr\u00e9s de la guerra, l'economia neerlandesa prosper\u00e0, deixant enrere l'era de neutralitat i apropant-se als seus estats ve\u00efns. els pa\u00efsos baixos foren uns dels fundadors del benelux (belgi\u00eb, nederland [pa\u00efsos baixos] i luxemburg), i fou un dels dotze fundadors de l'otan i un dels sis fundadors de la comunitat europea del carb\u00f3 i de l'acer, que evolucion\u00e0, a trav\u00e9s de la comunitat econ\u00f2mica europea, cap a la uni\u00f3 europea.\nla darrera gran inundaci\u00f3 als pa\u00efsos baixos esdevingu\u00e9 el febrer de 1953, quan una gran tempesta provoc\u00e0 el col\u00b7lapse de diversos dics al sud-oest dels pa\u00efsos baixos. m\u00e9s de 1.800 persones s'ofegaren. el govern neerland\u00e8s decid\u00ed crear un important programa de treballs (deltawerken, treballs del delta) per protegir el pa\u00eds davant de futures inundacions. els treballs es perllongaren durant m\u00e9s de trenta anys.\nals anys 60 i 70 el pa\u00eds visqu\u00e9 una \u00e8poca de canvi cultural. especialment els joves rebutjaren les tradicionals l\u00ednies religioses i classistes i pressionaren a favor de nous canvis en mat\u00e8ria de drets de les dones, sexualitat, desarmament o temes medi-ambientals, que portaren a liberalitzar temes com la pol\u00edtica de drogues, l'eutan\u00e0sia o els afers relacionats amb l'homosexualitat.\n\n\n== govern i pol\u00edtica ==\nels pa\u00efsos baixos formen una monarquia parlament\u00e0ria, composta per dotze prov\u00edncies administratives, amb un sistema legislatiu bicameral i un govern multinivell. el r\u00e8gim pol\u00edtic neerland\u00e8s data del 1814 en qu\u00e8 es va aprovar la primera constituci\u00f3, poc despr\u00e9s del congr\u00e9s de viena. es va establir el regne dels pa\u00efsos baixos, independent de fran\u00e7a, es va restaurar la monarquia i es van unificar els pa\u00efsos baixos septentrionals i meridionals. el 1830 les prov\u00edncies del sud van formar el regne de b\u00e8lgica. des de la constituci\u00f3 de 1814, hi ha hagut nombroses revisions i reformulacions d\u2019aquesta. destaca la modificaci\u00f3 de 1848 en la qual es va suprimir el dret reial de nomenar ministres, es va introduir el sistema parlamentari i de responsabilitat ministerial, la garantia de llibertats individuals i una reforma del sistema electoral. el 1887 es va ampliar el dret electoral i el 1916 es va implantar el sufragi universal i obligatori, la representaci\u00f3 proporcional i la igualtat entre les escoles p\u00fabliques i privades. el 1972 es va suprimir el vot obligatori i es va modificar l'edat de vot (de 21 a 18 anys), tamb\u00e9 es van redefinir les relacions financeres entre l'esgl\u00e9sia i l\u2019estat i es va implantar la llibertat d\u2019educaci\u00f3.les seves pol\u00edtiques liberals han cridat l'atenci\u00f3 mundial particularment a l'\u00e0rea de consum de drogues, prostituci\u00f3 i eutan\u00e0sia. el pa\u00eds es descriu com un estat de consolidaci\u00f3 pol\u00edtic-social, arribant fins i tot a projectar-se com un statu quo dels pa\u00efsos del m\u00f3n. les pol\u00edtiques del seu govern es caracteritzen per un esfor\u00e7 a aconseguir ampli consens en decisions importants, dins de la comunitat pol\u00edtica i de la societat \u00edntegrament. l'estat a m\u00e9s es caracteritza pol\u00edticament i socialment per reformar institucions com la fam\u00edlia i permetre amb aix\u00f2 l'entrada de noves maneres de conviv\u00e8ncia social tals com el matrimoni del mateix sexe, la transsexualitat, la prostituci\u00f3, la clonaci\u00f3, l'eutan\u00e0sia i l'\u00fas de drogues recreacionals.\ndins de la seva conformaci\u00f3 pol\u00edtica, el rei guillem alexandre exerceix el poder executiu i ratifica la lliure elecci\u00f3 del primer ministre pel poble. el poder legislatiu est\u00e0 representat pel que fins avui dia es denominen estats generals, les quals consisteixen en dues cambres de representaci\u00f3 legislativa (el senat i la cambra de representants). l'any 2017, despr\u00e9s de les eleccions del 15 de mar\u00e7, es va donar una situaci\u00f3 inusual al pa\u00eds: els partits de centredreta van trigar 208 dies a arribar a un acord. un cop el quatripartit va ser format es va investir primer ministre a mark rutte, del partit liberal vvd.la constituci\u00f3 del pa\u00eds va ser promulgada per primera vegada el 1815. no obstant aix\u00f2, la primera constituci\u00f3 neerlandesa va ser promulgada el 1798, durant la rep\u00fablica batava. el pa\u00eds es regeix d'acord amb l'estatut del regne de 1954 i a la constituci\u00f3 de 1815, els quals han estat reformats en innombrable quantitat d'ocasions. el sufragi mascul\u00ed es va implantar el 1917 i l'universal el 1919.\n\n\n=== poder legislatiu ===\nel poder legislatiu neerland\u00e8s consta d\u2019un parlament amb dues cambres que s\u2019anomenen estats generals (en neerland\u00e8s: staten-generaal) i que s\u2019elegeixen en un sistema de representaci\u00f3 proporcional. la primera cambra (o senat, en neerland\u00e8s: eerste kamer) est\u00e0 formada per 75 membres elegits indirectament a trav\u00e9s de les dotze diputacions provincials de l\u2019estat. la segona cambra (o cambra de representants, en neerland\u00e8s: tweede kamer) consta de 150 membres i l'elegeix directament la ciutadania neerlandesa. ambdues cambres es formen per una durada de quatre anys i tenen atribu\u00efdes les funcions d\u2019aprovar lleis, mocions, elegir el govern i controlar-lo. la segona cambra t\u00e9 un major pes pol\u00edtic, ja que nom\u00e9s aquesta pot proposar i esmenar les lleis. per altra banda, la primera cambra nom\u00e9s t\u00e9 la facultat de ratificar-les, sense poder introduir-ne cap canvi ni proposar-ne de noves. finalment, la segona cambra t\u00e9 algunes compet\u00e8ncies addicionals \u2014com nombrar els membres del tribunal suprem\u2014 i tamb\u00e9 ha anat guanyant primacia pol\u00edtica en les relacions amb el govern. es tracta doncs d\u2019un bicameralisme imperfecte/asim\u00e8tric.\n\n\n=== sistema de partits ===\ndes de la formaci\u00f3 dels partits pol\u00edtics, els pa\u00efsos baixos han estat sempre un pa\u00eds multipartidista. des de la segona guerra mundial, cap partit pol\u00edtic ha aconseguit mai prou vots per formar un govern de manera solit\u00e0ria. el sistema electoral dels pa\u00efsos baixos amb un llindar molt baix, un \u00fanic districte i una f\u00f3rmula electoral proporcional ha facilitat que nous partits neerlandesos guanyin representaci\u00f3 i, en conseq\u00fc\u00e8ncia, el nombre efectiu de partits hagi estat elevat.tradicionalment, havien estat les clivelles de classe i religioses que havien estructurat el sistema de partits. s\u2019havia qualificat els pa\u00efsos baixos de societat pilaritzada, en el sentit que les divisions sociopol\u00edtiques separaven, per\u00f2 a la vegada sostenien la societat, com si es tractessin de pilars. als anys 60, per\u00f2, aquestes clivelles van comen\u00e7ar a perdre centralitat i va comen\u00e7ar a prendre for\u00e7a la clivella materialista/postmaterialista. de fet, els pa\u00efsos baixos van ser qualificats per inglehart com l'estat on destaca m\u00e9s aquesta clivella. tot i que la clivella religiosa ha perdut molt de pes, la clivella ideol\u00f2gica segueix sent \u00fatil per explicar el sistema de partits.fins als anys 80 la majoria de vots es repartien entre tres partits: el partit social-dem\u00f2crata (partij van de arbeid, pvda), el dem\u00f2crata-cristi\u00e0 (christen democratisch app\u00e8l, cda) i el liberal-conservador (volkspartij voor vrijheid en democratie, vvd). el cda i el vvd se situen a la centre-dreta, mentre que el pvda a la centre-esquerra. el vvd i el pvda s\u2019han alternat regularment entre el govern i l\u2019oposici\u00f3. pel que fa al cda, que \u00e9s la fusi\u00f3 de tres partits (kvp, chu i rksp) ha estat present en les coalicions de govern des de la segona guerra mundial fins a les eleccions de 1994, en les quals va passar a l\u2019oposici\u00f3 davant la coalici\u00f3 entre el pvda, d66 i vvd. a part del pvda, hi ha tres partits ubicats a l'esquerra: els ecologistes d\u2019esquerres (groenlinks, gl), els progressistes-liberals (democraten 66, d66) i els socialistes (socialistische partij, sp). a la dreta, i dintre la clivella religiosa, hi ha dos partits cristians m\u00e9s: el christenunie (cu) i el staatkundig gereformeerde partij (sgp), que obtenen vots a les \u00e0rees rurals. aix\u00ed mateix, dos partits m\u00e9s a la dreta, de car\u00e0cter populista, el lijst pim fortuyn (lpf) i el partij voor de vrijheid (pvv) d\u2019extrema dreta. aquests van sorgir entre el 2002 i 2006.\nfins al 1972 el pvda i el kvp (posteriorment cda) eren els partits majoritaris en diputa en la primera posici\u00f3. a partir del segle xxi la fragmentaci\u00f3 ha anat augmentant, el cda i el pvda han anat perdent espai en benefici d\u2019altres partits de creaci\u00f3 m\u00e9s recent. la davallada recent del pvda s\u2019ha associat a una p\u00e8rdua de credibilitat per haver recolzat el govern dels liberals, uns dels seus adversaris hist\u00f2rics. aix\u00f2 ha beneficiat altres partits d\u2019esquerra com el partit groenlinks i d66. el partit liberal per la llibertat i la democr\u00e0cia (vvd), actualment liderat per mark rutte, ha estat m\u00e9s de deu anys al poder. amb pactes amb el cda, pvv i el pvda.\n\n\n== geografia ==\n\nel nom del pa\u00eds, nederlanden 'terres baixes', \u00e9s degut al fet que part del nord i oest del territori del pa\u00eds es troba per sota del nivell del mar. al sud-est del pa\u00eds s'estenen els anomenats pa\u00efsos alts superiors, que s'eleven un poc per sobre del nivell del mar. un complex sistema de drenatge d'aigua, la construcci\u00f3 del qual es va iniciar en l'\u00e8poca medieval, ha perm\u00e8s incrementar la superf\u00edcie del pa\u00eds en m\u00e9s d'un 20%. sense un drenatge constant la meitat dels pa\u00efsos baixos seria inundat pel mar i pels nombrosos rius que creuen el seu territori, com \u00e9s el cas del rin que desemboca a rotterdam, el que ha fet d'aquesta ciutat el port de major moviment en el continent.\n\n\n=== rius ===\nel pa\u00eds \u00e9s dividit en dues parts principals pels seus tres rius m\u00e9s grans, el rin (rijn) i el seu principal afluent, el waal, aix\u00ed com el mosa (maas). aquests rius fan la funci\u00f3 de barrera natural entre les terres del nord i les del sud.\nla part sud-oest dels pa\u00efsos baixos est\u00e0 formada pel gran delta que formen aquests rius i l'escalda (schelde), que es divideix en dos bra\u00e7os, la westerschelde i l'oosterschelde. nom\u00e9s un bra\u00e7 del rin, l'ijssel, desemboca m\u00e9s al nord-est a l'estany d'ijsselmeer, l'antic zuiderzee (mar del sud).\n\n\n=== inundacions ===\namb el pas dels segles, la l\u00ednia de costa dels pa\u00efsos baixos han canviat considerablement com a resultat de la intervenci\u00f3 humana o desastres naturals. la m\u00e9s notable en termes de p\u00e8rdua de terra fou la tempesta de 1134, que provoc\u00e0 la creaci\u00f3 de l'arxip\u00e8lag de zelanda al sud-oest. la inundaci\u00f3 de st. elizabeth de 1421 i la mala gesti\u00f3 posterior destru\u00ed el p\u00f2lder inundant grans parts del centre-sud del pa\u00eds. m\u00e9s recentment, parts de zelanda s'inundaren durant la inundaci\u00f3 dels pa\u00efsos baixos del 1953, a conseq\u00fc\u00e8ncia de la qual el rijkswaterstaat execut\u00e0 els treballs de l'anomenat pla delta de 1958 a 1997.\naquests desastres foren potenciats en part per la influ\u00e8ncia humana. la gent havia drenat les terres altes pantanoses per poder ser usades com a cultius. aquest drenatge provoc\u00e0 que la torba f\u00e8rtil es comprim\u00eds i que el nivell del terra baix\u00e9s. per protegir-se de les inundacions es constru\u00efren una s\u00e8rie de defenses en contra de l'aigua. com el nivell del terra baixava, els dics hagueren de cr\u00e9ixer formant un sistema integrat. al segle xiii, els molins de vent van ser usats per treure aigua d'\u00e0rees per sota del nivell del mar. els molins de vent foren usats m\u00e9s tard per drenar llacs, creant els famosos p\u00f2lders. l'any 1932, l'afsluitdijk fou concl\u00f2s, tancant l'antic zuiderzee (mar del sud) del mar del nord, creant el llac ijsselmeer. form\u00e0 part dels anomenats treballs del zuiderzee on quatre p\u00f2lders foren robats al mar amb un total de 2.500 km\u00b2.\n\n\n=== clima ===\nla direcci\u00f3 del vent predominant als pa\u00efsos baixos \u00e9s del sud-oest, el que provoca un clima oce\u00e0nic moderat, amb estius frescs i hiverns moderats. les taules seg\u00fcents estan basades en temperatures moderades de l'institut knmi a l'estaci\u00f3 meteorol\u00f2gica de de bilt entre 1971 i 2000:\n\n\n== subdivisi\u00f3 administrativa ==\n.\na efectes administratius, els pa\u00efsos baixos estan dividits en 12 prov\u00edncies, cadascuna dirigida per un comissari del rei (commissaris van de koning), excepte a la prov\u00edncia de limburg on el comissari \u00e9s anomenat gouverneur (governador). totes les prov\u00edncies es divideixen en municipis (gemeenten), 380 en total (a 1r de gener de 2018).\nel pa\u00eds tamb\u00e9 es divideix en 21 districtes aqu\u00e0tics (el 2018), governats per una junta de l'aigua (waterschap o hoogheemraadschap), cadascun dels quals t\u00e9 autoritat en mat\u00e8ria de l'aigua. la creaci\u00f3 d'aquests organismes data del 1196 i s\u00f3n un dels organismes democr\u00e0tics m\u00e9s antics del m\u00f3n que encara existeixen. les eleccions a les juntes d'aigua se celebren cada quatre anys.\nl'estructura administrativa de les tres illes bes \u00e9s diferent. les illes tenen l'estatus de cossos p\u00fablics (openbare lichamen) i generalment s'anomenen \u00abmunicipis especials\u00bb. no formen part de cap prov\u00edncia.\n\nprov\u00edncies dels pa\u00efsos baixos\ncossos p\u00fablics dels pa\u00efsos baixos\n\n\n== economia ==\n\nels pa\u00efsos baixos tenen una economia oberta i moderna, fortament basada en el comer\u00e7 exterior, especialment amb alemanya, gr\u00e0cies al seu paper de nus de comunicacions europeu, amb, d'entre altres, el port m\u00e9s important del continent (rotterdam). les ind\u00fastries m\u00e9s importants s\u00f3n l'aliment\u00e0ria, la qu\u00edmica, la petroliera i la fabricaci\u00f3 d'aparells electr\u00f2nics. l'agricultura, tot i tenir poc pes en el total econ\u00f2mic, t\u00e9 m\u00e9s pes que en altres pa\u00efsos desenvolupats, gr\u00e0cies a una mecanitzaci\u00f3 acusad\u00edssima, que, tot i ocupar menys del 4% de la poblaci\u00f3 activa produeix grans super\u00e0vits de menjar per a la ind\u00fastria aliment\u00e0ria. el pa\u00eds se situa tercer a nivell mundial en valor d'exportacions agr\u00edcoles, darrere nom\u00e9s dels estats units i fran\u00e7a.\n\n\n== lleng\u00fces ==\nels pa\u00efsos baixos tenen dues lleng\u00fces oficials: el neerland\u00e8s (arreu) i el fris\u00f3 (a la prov\u00edncia de fr\u00edsia, al costat del neerland\u00e8s).\na m\u00e9s, tant el limburgu\u00e8s com una s\u00e8rie de dialectes del baix sax\u00f3 (groningu\u00e8s, drent\u00e8s, stellingwerf\u00e8s, salland\u00e8s, twent\u00e8s, veluw\u00e8s i achterhoek\u00e8s) tenen el reconeixement de \u00abllengua regional\u00bb.\nunes 17.500 persones empren la llengua de signes neerlandesa, que encara espera reconeixement oficial.\nen el m\u00f3n de l'empresa i l'educaci\u00f3 l'\u00fas de l'angl\u00e8s \u00e9s for\u00e7a est\u00e8s. aix\u00ed per exemple el segon cicle de la majoria de carreres universit\u00e0ries (4t i 5\u00e8 cursos, anomenats master) s'imparteix en angl\u00e8s i no pas en neerland\u00e8s.\na m\u00e9s, la pres\u00e8ncia de molts immigrants ha dut moltes altres lleng\u00fces al pa\u00eds. hi s\u00f3n notables el malai i el crioll sranan, papiamentu (d'entre les lleng\u00fces provinents d'antigues col\u00f2nies o actuals territoris associats al regne dels pa\u00efsos baixos), i el turc, el kurd, l'\u00e0rab i l'amazic (d'entre les lleng\u00fces dutes per immigrants econ\u00f2mics del nord d'\u00e0frica o anat\u00f2lia).\n\n\n== cultura ==\nels molins de vent, les tulipes, els esclops, el formatge i la cer\u00e0mica de delft formen part de l'imaginari tur\u00edstic associat a la cultura neerlandesa.\n\n\n=== pintura ===\nel territori medieval de les disset prov\u00edncies, va comen\u00e7ar a escindir-se des del segle xvi. a causa de les guerres religioses i de la guerra dels vuitanta anys. per tant, la hist\u00f2ria de l'art flamenc i neerland\u00e8s \u00e9s dif\u00edcil de separar. la majoria dels artistes de l'\u00e8poca (com bruegel) es descriuen com flamencs, tot i que podrien haver nascut als actuals pa\u00efsos baixos. alguns dels m\u00e9s famosos artistes indiscutiblement neerlandesos d'abans del segle xvii s\u00f3n hieronymus bosch, el pintor, i els germans de limburg, tres miniaturistes famosos pel seu treball per al duc de berry.\n\n\n==== edat d'or ====\na finals del segle xvi, molts pintors dels pa\u00efsos baixos espanyols van fugir la persecuci\u00f3 religiosa i la intoler\u00e0ncia cap al nord. ambdues regions tenen una edat d'or de la pintura en aquest per\u00edode. el m\u00e9s fam\u00f3s pintor neerland\u00e8s va ser de rembrandt van rijn, per\u00f2 altres pintors com johannes vermeer i frans hals s\u00f3n famosos a tot el m\u00f3n.\nal segle xvii, en temps de la rep\u00fablica, es produ\u00ed l'\u00e8poca dels \u00abmestres holandesos\u00bb, entre els quals destaquen: \n\n\n==== segles xix i xx ====\nels artistes holandesos del segle xviii s\u00f3n menys coneguts. els m\u00e9s importants van ser les pintures de paisatges terrestres i marins (marines). nom\u00e9s al final del segle xix va apar\u00e8ixer un pintor molt important internacionalment, vincent van gogh.\nal segle xx, els pa\u00efsos baixos produeixen nombrosos pintors i artistes, incloent-hi piet mondriaan, un destacat contribuent al moviment art\u00edstic de stijl, que va ser tamb\u00e9 entre l'avantguarda de la pintura \u00abno representativa\u00bb. el segle xx tamb\u00e9 ha produ\u00eft alguns dels membres del moviment cobra, incloent-hi karel appel i corneille.\n\n\n=== filosofia i ci\u00e8ncia ===\nels pa\u00efsos baixos s\u00f3n el pa\u00eds d'importants fil\u00f2sofs com erasme de rotterdam i baruch spinoza (1632-1677). la majoria dels grans treballs de ren\u00e9 descartes els va fer en aquest pa\u00eds. el cient\u00edfic holand\u00e8s christiaan huygens (1629-1695) descobr\u00ed la lluna de saturn tit\u00e0 i invent\u00e0 el rellotge de p\u00e8ndol. antonie van leeuwenhoek fou el primer a observar i descriure organismes unicel\u00b7lulars a trav\u00e9s del microscopi.\n\n\n=== literatura ===\na l'\u00e8poca daurada de la literatura neerlandesa destacaren joost van den vondel i p.c. hooft. al segle xix, multatuli va escriure sobre el tracte dolent que patien els nadius a les col\u00f2nies holandeses. al segle xx han destacat escriptors importants com annie m. g. schmidt (1911-1995), harry mulisch (1927-2010), jan wolkers, simon vestdijk, cees nooteboom (1933), gerard (van het) reve i willem frederik hermans. el diari d'anne frank \u00e9s un dels llibres m\u00e9s tradu\u00efts a altres lleng\u00fces.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== gastronomia ===\nla cuina dels pa\u00efsos baixos varia molt de regi\u00f3 a regi\u00f3. les regions del sud dels pa\u00efsos baixos, per exemple, comparteixen plats amb flandes, i viceversa. es caracteritza tradicionalment per l'alt consum de vegetals en comparaci\u00f3 amb el consum de carn. la llet i els seus derivats tamb\u00e9 es consumeixen \u00e0mpliament. els formatges holandesos s\u00f3n de fama mundial, com ara els formatges gouda, edam i leiden. la pastisseria \u00e9s molt rica i es menja en grans quantitats. pel que fa a les begudes alcoh\u00f2liques, el vi ha estat durant molt de temps absent a la cuina neerlandesa (si b\u00e9 est\u00e0 canviant en les \u00faltimes d\u00e8cades); tradicionalment hi ha moltes marques de cervesa, i begudes alcoh\u00f2liques fortes, com ara jenever i brandewijn.\nels holandesos tenen tota mena de pastisseria i galetes, moltes d'ells plenes de massap\u00e0, ametlla i xocolata. es poden trobar una gran quantitat de diferents pastissos, principalment a les prov\u00edncies del sud, de tradici\u00f3 cat\u00f2lica. per exemple, els bunyols (oliebol) que es consumeixen per cap d'any o les galetes de canyella (spekulaas), que es mengen per sant nicolau i nadal.\nels pa\u00efsos baixos s\u00f3n l'\u00fanic pa\u00eds de la uni\u00f3 europea on es permet legalment la venda de c\u00e0nnabis i els seus derivats en locals amb llic\u00e8ncia denominats coffee shops.\n\n\n=== esport ===\nun dels esports m\u00e9s importants \u00e9s el ciclisme. jan janssen i joop zoetemelk han guanyat el tour de fran\u00e7a, a m\u00e9s del campionat del m\u00f3n de ciclisme i els jocs ol\u00edmpics. leontien van moorsel tamb\u00e9 ha obtingut triomfs als jocs ol\u00edmpics i als campionats del m\u00f3n. altres campions mundials han estat hennie kuiper, jan raas y gerrie knetemann.\nel futbol \u00e9s, juntament amb el ciclisme, l'esport m\u00e9s practicat. els tres grans clubs del pa\u00eds s\u00f3n l'ajax amsterdam, el feyenoord rotterdam i el psv eindhoven. tots tres han estat campions d'europa. pel que fa als futbolistes, han guanyat la bota d'or johan cruyff, tres cops, ruud gullit, un cop, i marco van basten tamb\u00e9 tres cops. la selecci\u00f3 de futbol dels pa\u00efsos baixos es proclam\u00e0 campiona de l'eurocopa 1988 d'alemanya federal, tot i que els millors anys els visqu\u00e9 als 70 on fou dos cops finalista de la copa del m\u00f3n de futbol, essent coneguda com la taronja mec\u00e0nica.\nun dels esports amb millor palmar\u00e8s \u00e9s l'hoquei sobre herba, tant pel que fa a clubs com de selecci\u00f3, i en corfbol \u00e9s la principal pot\u00e8ncia mundial.\nel tennis ha donat grans jugadors com richard krajicek, guanyador del torneig de wimbledon el 1996, o martin verkerk, finalista del torneig de roland garros el 2003. tamb\u00e9 l'atletisme ha donat noms importants com ellen van langen, guanyadora dels 800 metres llisos als jocs ol\u00edmpics de barcelona 1992, per\u00f2 per damunt de tots destac\u00e0 l'atleta fanny blankers-koen, guanyadora de quatre medalles d'or als jocs ol\u00edmpics d'estiu de 1948. m\u00e9s triomfs ha donat la nataci\u00f3. inge de bruijn guany\u00e0 8 medalles ol\u00edmpiques entre 2000 i 2004, 4 d'elles d'or. pieter van den hoogenband fou 3 cops campi\u00f3 ol\u00edmpic i 14 d'europa. marleen veldhuis, va fer el r\u00e8cord del m\u00f3n de 50 metres lliures i dels 4x100 lliures. en h\u00edpica, anky van grunsven guany\u00e0 vuit medalles ol\u00edmpiques.\n\n\n=== festes i dies festius ===\n\n\n== refer\u00e8ncies ==\n\n\n== bibliografia ==\nbeyen, m. \u00aba tribal trinity: the rise and fall of the franks, the frisians and the saxons in the historical consciousness of the netherlands since 1850\u00bb (en angl\u00e8s). european history quarterly, 30, 4, 2000, p\u00e0g. 493-532. doi: 10.1177/026569140003000402.\nfokkens, h. \u00abthe periodisation of the dutch bronze age: a critical review\u00bb (en angl\u00e8s). patina. essays presented to jay jordan butler on the occasion of his 80th birthday., 2001, p\u00e0g. 241-262.\ngerding, m. de canon van drenthe (en neerland\u00e8s).  uitgeverij van gorcum, 2009. isbn 9789023245483. \nlouwe kooijmans, l. p. \u00abtrijntje van de betuweroute, jachtkampen uit de steentijd te hardinxveld-giessendam\u00bb (pdf) (en neerland\u00e8s). spiegel historiael p. 423-428, 1998. arxivat de l'original el 26 juliol 2007.\nmallory, j. p.; adams, d. q. encyclopedia of indo-european culture (en angl\u00e8s).  fitzroy dearborn, 1997. isbn 9781884964985. \noficina de l'informe sobre el desenvolupament hum\u00e0. \u00abhuman development report 2019 \u2014 beyond income, beyond averages, beyond today: inequalities in human development in the 21st century\u00bb (en angl\u00e8s) p. 22-25, 2019. arxivat de l'original el 2019-12-09. [consulta: 9 desembre 2019].\nsnel, k.; van der zaag, j. hoe hoort het eigenlijk... in nederland? (en neerland\u00e8s).  becht, 2014. isbn 9789023014430. \np. corneli t\u00e0cit. hist\u00f2ries. volum iv.  fundaci\u00f3 bernat metge, 1962. \nvan koningsveld, m.; mulder, j. p. m.; stive, m. j. f.; van der valk, l.; van der weck, a. w. \u00abliving with sea-level rise and climate change: a case study of the netherlands\u00bb (en angl\u00e8s). journal of coastal research, 242, 2008, p\u00e0g. 367-379. doi: 10.2112/07a-0010.1. issn: 0749-0208.\nvila i moreno, f. x. \u00abla din\u00e0mica glotopol\u00edtica a b\u00e8lgica\u00bb. a: pol\u00edtiques ling\u00fc\u00edstiques a pa\u00efsos pluriling\u00fces.  direcci\u00f3 general de pol\u00edtica ling\u00fc\u00edstica de la generalitat de catalunya, 1997, p. 31-61. \n\n\n== enlla\u00e7os externs ==\nguia tur\u00edstica dels pa\u00efsos baixos arxivat 2006-06-15 a wayback machine. (en angl\u00e8s)\noverheid.nl govern dels pa\u00efsos baixos\nholland.com oficina de turisme en angl\u00e8s (en angl\u00e8s)"