"netflix, inc. \u00e9s una empresa d'entreteniment i un servei per subscripci\u00f3 nord-americ\u00e0 que opera a escala mundial i el servei principal \u00e9s la distribuci\u00f3 de continguts audiovisuals a trav\u00e9s d'una plataforma en l\u00ednia o servei de v\u00eddeo sota demanda per retransmissi\u00f3 en directe. situada en los gatos (calif\u00f2rnia), la companyia va ser creada el 1997 i un any despr\u00e9s va comen\u00e7ar la seva activitat, oferint un servei de lloguer de dvd a trav\u00e9s del correu postal. actualment, netflix participa en la producci\u00f3 d'obres audiovisuals, des de la creaci\u00f3 o adquisici\u00f3 del producte fins a la seva difusi\u00f3 mundial.\n\n\n== hist\u00f2ria ==\nnetflix va sorgir el 1997 a calif\u00f2rnia, als estats units. va ser creada per reed hastings i marc randolph com un videoclub amb una plataforma de v\u00eddeo via en l\u00ednia o per correu postal (servei disponible per als estats units), que li proporciona al subscriptor una quantitat il\u00b7limitada de rendes de les pel\u00b7l\u00edcules i s\u00e8ries del seu cat\u00e0leg, per\u00f2 el principal negoci de la companyia \u00e9s el servei de visualitzaci\u00f3 via streaming, malgrat que avui dia el servei d'enviament a domicili es mant\u00e9 oferint pel\u00b7l\u00edcules en blu ray. es tracta d'una activitat que apunta a la baixa, sobretot si es compara amb la r\u00e0pida popularitzaci\u00f3 del servei via connexions de banda ampla. fins i tot, aquest servei ni tan sols es va preveure en la seva expansi\u00f3 internacional cap a l\u2019am\u00e8rica llatina ni a europa.\n\nen 2007 va comen\u00e7ar el servei de streaming, per\u00f2 les dificultats de treballar amb el sistema de distribuci\u00f3 de pel\u00b7l\u00edcules feu que se centr\u00e9s a aconseguir emetre s\u00e8ries, comen\u00e7ant amb mad men, i el seu \u00e8xit feu que les diferents televisions arribessin a acords amb la companyia, que ajudava a remuntar les p\u00e8rdues d'audi\u00e8ncia de la televisi\u00f3 tradicional i el cable.\nel 2015 arrib\u00e0 el seu servei a andorra i a espanya alhora.netflix va anunciar en octubre de 2016 que comptava amb 86 milions de subscriptors arreu del m\u00f3n, dels quals m\u00e9s de 47 als estats units. el juliol del 2017 va superar els 100 milions de subscriptors arreu del m\u00f3n.l'agost de 2017 netflix va comprar l'editora de c\u00f2mics millarworld fundada per mark millar i creador de kisck-ass, old man logan i kingsman.\n\n\n=== expansi\u00f3 internacional ===\nnetflix s'adon\u00e0 que per guanyar un p\u00fablic internacional havia d'apostar per les produccions aut\u00f2ctones. a la rep\u00fablica popular de la xina trob\u00e0 en el govern xin\u00e8s una barrera que esquivaren venent els drets de transmissi\u00f3 dels seus continguts a una empresa xinesa d'emissi\u00f3 local. aix\u00ed, el 2018 anunci\u00e0 produccions sud-coreanes, \u00edndies, japoneses, taiwaneses i tailandeses.\n\n\n==== netflix a espanya ====\nel 2015 comen\u00e7\u00e0 a operar a espanya. aleshores factur\u00e0 els ingresoss des de la societat neerlandesa netflix international b.v., evitant pagar tants tributs com si ho haguera fet a espanya.el 2019 netflix va pagar 3.146 euros en el primer exercici fiscal a espanya en les seues dues empreses establertes a espanya l'any anterior (los gatos servicios de transmisi\u00f3n espa\u00f1a y los gatos entretenimiento espa\u00f1a).\n\n\n== etimologia ==\nel nom \"netflix\" prov\u00e9 de la composici\u00f3 de dos mots anglesos: el primer, xarxa (\"net\" en angl\u00e8s); i el segon, que correspon a l'evoluci\u00f3 del terme \"flicker\", utilitzat sovint per referir-se al pampallugueig de la projecci\u00f3 que s'apreciava a les sales de cinema abans de l'arribada de l'era digital. aquest mot, en ser summament explotat popularment, va acabar abreviant-se de manera que \"flick\" (o el seu plural informal \"flix\") va esdevenir un sin\u00f2nim de pel\u00b7l\u00edcula. per tant, \"netflix\" es pot traduir com \"pel\u00b7l\u00edcules en l\u00ednia\".\n\n\n== funcionament ==\nel servei en streaming de la plataforma americana es basa en un reproductor influenciat per microsoft silverlight, per tal de protegir el contingut en hipot\u00e8tiques desc\u00e0rregues, tot i que tamb\u00e9 est\u00e0 disponible un reproductor amb opci\u00f3 html 5. actualment, es poden descarregar les diferents produccions de la plataforma, gr\u00e0cies a l'emmagatzemament que duu a terme el b\u00fafer. d'altra banda, la plataforma est\u00e0 dotada de mecanismes per evitar l'aturada del contingut quan s'est\u00e0 veient quelcom.\n\n\n=== aplicaci\u00f3 per a dispositius electronics ===\nen dispositius m\u00f2bils i ordinadors o tauletes amb windows 10, l'aplicaci\u00f3 de netflix permet descarregar certs continguts, com, entre altres, la majoria dels anomenats netflix originals (amb l'excepci\u00f3 dels t\u00edtols de marvel) i visualitzar-los sense connexi\u00f3 a internet. aquest servei permet tenir l'arxiu en el dispositiu durant un per\u00edode temporal proper al mes. quan aquest temps passa, el contingut expira i s'ha de renovar, amb una nova connexi\u00f3 amb els servidors en l\u00ednia de netflix. cal afegir que el temps de visualitzaci\u00f3 \u00e9s aproximadament d'un mes si no s'obre l'arxiu, ja que, si es comen\u00e7a la seva reproducci\u00f3, es redueix a 48 hores.\n\n\n=== streaming en uhd (ultra alta definici\u00f3) ===\nactualment, netflix ofereix streaming de v\u00eddeo en uhd, sota una s\u00e8rie de condicions. aquestes condicions s\u00f3n:\n\nun televisor compatible amb el streaming uhd de netflix.\nuna subscripci\u00f3 que inclogui uhd, la qual permet la reproducci\u00f3 simult\u00e0nia en 4 pantalles i amb un preu mensual de 13,99 euros.\nuna connexi\u00f3 estable a internet m\u00ednima de 25 megabits per segon.\ntenir la qualitat de streaming configurada en l'opci\u00f3 alta o autom\u00e0tica.\nque el contingut estigui disponible en uhd.\n\n\n== models de subscripci\u00f3 ==\nnetflix ofereix tres tipus diferents de subscripci\u00f3, amb diferents preus i serveis, tot i que tot el contingut est\u00e0 disponible per a tots els subscriptors. cal afegir que, encara que un pla suporti uhd, s'han de complir una s\u00e8rie de requisits previs per tal de visualitzar el contingut en aquesta qualitat (vegeu l\u2019apartat anterior).\n\n\n== expansi\u00f3 de fronteres ==\nel 19 juliol 2010, netflix va anunciar que a la tardor d'aquest mateix any llan\u00e7aria el seu servei de streaming a canad\u00e0, que aix\u00ed es convertiria en el primer mercat internacional de netflix. el 22 setembre 2010, netflix va estar disponible al canad\u00e0 per una subscripci\u00f3 de 7,99 d\u00f2lars mensuals, per\u00f2 amb severes limitacions a causa de les restriccions de les seves llic\u00e8ncies de contingut. no obstant aix\u00f2, des d'aquest llan\u00e7ament inicial, netflix ha millorat la seva llista de pel\u00b7l\u00edcules i s\u00e8ries i continua afegint-hi m\u00e9s t\u00edtols cada setmana.\nnetflix va iniciar la seva expansi\u00f3 a l\u2019am\u00e8rica llatina el 2011, iniciant les seves operacions al brasil, i va indicar que podria cr\u00e9ixer a un ritme de, com a m\u00ednim, dos mercats internacionals per any a partir de 2012 \nnetflix est\u00e0 disponible a argentina, al paraguai i a l\u2019uruguai des del 7 de setembre de 2011, mentre que a bol\u00edvia i a xile es troba disponible des del 8 de setembre de 2011. des del 9 de setembre a col\u00f2mbia, equador, per\u00fa i vene\u00e7uela. i des de 12 de setembre la resta d'am\u00e8rica, costa rica, el salvador, guatemala i altres pa\u00efsos de l\u2019am\u00e8rica central. ja des del 12 de setembre de 2011, netflix es troba disponible per a tot am\u00e8rica.\ndes del 2012 el servei es va anar expandint a diferents pa\u00efsos, incloent-hi el 20 d'octubre de 2015 a espanya. el gener de 2016 netflix es va expandir a la majoria de pa\u00efsos del m\u00f3n, arribant a m\u00e9s de 190.\n\n\n== conseq\u00fc\u00e8ncies i llegat ==\nel creixement de netflix ha afectat la manera en la qual les audi\u00e8ncies miren contingut televisiu. el director de producte de netflix neil hunt creu que netflix \u00e9s un model pel que la televisi\u00f3 esdevindr\u00e0 al 2025. senyala que perqu\u00e8 l'internet permet als seus usuaris la llibertat de veure s\u00e8ries al ritme que ells desitjin, un episodi no necessita un final de suspens (tamb\u00e9 conegut com a cliffhanger) per tal de temptar a l'audi\u00e8ncia i fer que setmana rere setmana estiguin atents a l'estrena del seg\u00fcent cap\u00edtol, perqu\u00e8 poden simplement veure tots els cap\u00edtols seguits.netlfix ha perm\u00e9s que els creadors de contingut es desvi\u00efn dels formats tradicionals de 30 o 60 minuts un cop per setmana i proporciona una plataforma que permet variar la durada dels cap\u00edtols segons el fil de la hist\u00f2ria, elimina la necessitat de un recap cada setmana i no t\u00e9 una noci\u00f3 fixada del que constitueix una temporada. aquesta flexibilitat permet que netflix promogui una s\u00e8rie fins que aquesta trobi la seva audi\u00e8ncia, a difer\u00e8ncia dels mitjans tradicionals que cancel\u00b7len un show r\u00e0pidament si aquest no \u00e9s capa\u00e7 de mantenir una audi\u00e8ncia alta fixa.a m\u00e9s, netflix tamb\u00e9 ha evitat la tradicional necessitat d'un episodi pilot per tal de presentar els persontages i crear finals de suspens arbitraris per tal de demostrar-li al mitj\u00e0 audiovisual que el concepte de la s\u00e8rie ser\u00e0 reeixit. kevin spacey va dir al festival de televisi\u00f3 internacional d'edimburg que \"netflix va ser l'\u00fanica companyia que va dir 'creiem en tu.'\" tot i aix\u00f2, el cost total de la creaci\u00f3 de 13 cap\u00edtols pilot per la proposta de house of cards va ser extremadament alt, arribant gaireb\u00e9 als 400 milions de d\u00f2lars. per altra banda, el cost de la subscripci\u00f3 a netflix elimina tamb\u00e9 la necessitat d'anuncis, de manera similar a altres serveis de televisi\u00f3 com ara hbo.\nel model de netflix tamb\u00e9 ha afectat a les expectatives dels espectadors. d'acord amb una enquesta de nielsen al 2013, m\u00e9s del 60% dels americans deien que feien maratons i gaireb\u00e9 8 de 10 havien utilitzat la tecnologia per tal de veure la seva s\u00e8rie preferida a un horari que els an\u00e9s b\u00e9 a ells.aix\u00ed doncs, netflix ha aconseguit seguir estrenant contingut original posant disponibles tots els episodis a la vegada, sabent que els horaris en que alg\u00fa veu una s\u00e8rie varien sempre. aix\u00f2 permet que l'audi\u00e8ncia vegi els episodis quan vulgui, i dona als subscriptors llibertat per seguir el seu propi ritme. a m\u00e9s, netflix tamb\u00e9 permet que el seg\u00fcent cap\u00edtol comenci autom\u00e0ticament, eliminant els 15 segons d'espera en altres serveis d'streaming.al juny de 2016, el ministre de cultura de r\u00fassia vladimir medinsky va proclamar que netflix era part del pla del govern dels estats units per tal d'influenciar la cultura mundial, \"per entrar a casa de tothom, a totes les televisions, i a trav\u00e9s d'aquella televisi\u00f3 entrar al cap de cada persona sobre la terra\". aix\u00f2 va ser part de l'argument per tal d'incrementar el finan\u00e7ament del cinema rus i mostrar resist\u00e8ncia contra el dominant hollywood.\n\n\n== compet\u00e8ncia ==\n\n\n=== situaci\u00f3 als estats units ===\nl'\u00e8xit de netflix va ser seguit per l'establiment de nombroses altres empreses de lloguer de dvd, tant als estats units com a l'estranger. walmart va iniciar un servei de lloguer en l\u00ednia l'octubre de 2002, per\u00f2 va abandonar el mercat al maig de 2005. no obstant aix\u00f2, walmart m\u00e9s tard va adquirir el servei de lloguer de vudu, en 2010.\nblockbuster video va entrar en el mercat en l\u00ednia dels eul'agost del 2004, amb un servei de subscripci\u00f3 mensual de us $ 19.95. aix\u00f2 va provocar una guerra de preus; netflix havia plantejat el seu popular pla de tres discos de us $ 19.95 a us $ 21.99 just abans de l'engegada de blockbuster, per\u00f2 a l'octubre, netflix redueix aquesta taxa a us $ 17,99. blockbuster va respondre amb taxes tan baixes com us $ 14.99 per un temps, per\u00f2, l'agost de 2005, ambdues empreses es van establir a taxes id\u00e8ntiques. el 22 de juliol de 2007, netflix va deixar caure els preus dels seus dos plans m\u00e9s populars en us $ 1,00 en un esfor\u00e7 per competir millor amb blockbuster en l\u00ednia. el 4 d'octubre de 2012, dish network va rebutjar plans de convertir a blockbuster en un competidor de netflix. (dish va adquirir el convalescent blockbuster, llc en 2011 i continuar\u00e0 llicenciant la marca de franqu\u00edcies, i mantindr\u00e0 el seu servei de streaming de v\u00eddeo \"blockbuster on demand\" oberta).\nen 2005, netflix citava com un potencial competidor a amazon.com, que fins a l'any 2008, va oferir lloguer de v\u00eddeos en l\u00ednia en el regne unit i alemanya. aquest bra\u00e7 de l'empresa va ser venuda a lovefilm; no obstant aix\u00f2, amazon va comprar llavors lovefilm el 2011. a m\u00e9s, amazon ara transmet pel\u00b7l\u00edcules i programes de televisi\u00f3 a trav\u00e9s de amazon video (abans amazon video on demand i lovefilm instant).redbox \u00e9s un altre competidor que utilitza un enfocament quiosc: en lloc d'enviar els dvd, els clients recullen i retornen els dvd en els quioscos d'autoservei situats en \u00e0rees metropolitanes. el setembre de 2012, coinstar, els propietaris de redbox, va anunciar plans d'associar-se amb verizon per engegar redbox instant by verizon a la fi de 2012. a principis de 2013, redbox instant by verizon va comen\u00e7ar una versi\u00f3 beta limitada del seu servei, que va ser descrit pels cr\u00edtics com \"no assass\u00ed netflix\", a causa de \"problemes t\u00e8cnics i la cerca mediocre.\"\ncuriositystream, un servei basat en subscripci\u00f3 premium lliure de publicitat, similar a netflix, va ser llan\u00e7at el mar\u00e7 de 2015, oferint un contingut estrictament de no ficci\u00f3, enfocat a les \u00e0rees de la ci\u00e8ncia, la tecnologia, la civilitzaci\u00f3 i l'esperit hum\u00e0. s'ha denominat el \"nou netflix de no ficci\u00f3\".\nhulu plus, com netflix i amazon prevalgui instant video, \"t\u00e9 les seves pr\u00f2pies ofertes de contingut exclusiu i original\", com netflix \"per no nom\u00e9s continuar atraient nous subscriptors, sin\u00f3 tamb\u00e9 mantenir els ja existents feli\u00e7os\".netflix i blockbuster eviten en gran manera oferir pornografia, per\u00f2 diversos serveis de subscripci\u00f3 de v\u00eddeos \"per a adults\" es van inspirar en netflix, aix\u00ed com sugardvd i wantedlist.\n\n\n=== altres pa\u00efsos i regions ===\na austr\u00e0lia, netflix competeix amb diverses empreses locals de streaming, incloent-hi foxtel/seven west, mitja empresa de prest, nine entertainment co./fairfax, mitja empresa de stan i quickflix. a escandin\u00e0via, netflix competeix amb viaplay, hbo nordic i cmore play. en el sud-est asi\u00e0tic, netflix competeix amb astre on the go, sky on demand, singtel tv, homecable ondemand, i iflix. a nova zelanda, netflix competeix amb empreses locals de streaming, incloent-hi television new zealand (tvnz), mediaworks new zealand, sky network television, lightbox, neon i quickflix. a it\u00e0lia, netflix nom\u00e9s competeix amb infinity (mediaset), sky online i timvision. a sud-\u00e0frica, netflix competeix amb showmax.\na llatinoam\u00e8rica, netflix competeix a m\u00e8xic amb blim de grup televisa, cin\u00e9polis klic i total play. en altres pa\u00efsos de la regi\u00f3 competeix amb hbo go, qubit.tv i clarovideo.a espanya inicialment s'especulava que netflix no entraria a operar els seus serveis pels alts preus de dret d'autor comparats amb altres pa\u00efsos d'europa com fran\u00e7a o alemanya, i per l'alta taxa de llocs web de streaming il\u00b7legals i pirateria. l'octubre de 2015 netflix fa la seva arribada al pa\u00eds europeu de forma independent, i amb vodafone tv on estar\u00e0 integrat en el descodificador de la companyia vodafone per contrarestar a movistar+ i yomvi. actualment, netflix competeix amb els serveis de streaming de movistar+, hbo, amazon prime video, sky, rakutentv, filmin, i, en menor mesura, amb atresplayer (propietat d'atresmedia), mitele (propietat de mediaset espanya), itunes i google play.\n\n\n== noves emissions en dolby atmos ==\nnetflix sempre est\u00e0 intentant millorar el servei que ofereix als seus usuaris, i \u00faltimament es va decidir apostar per la millora de la qualitat del so en algunes de les seves pel\u00b7l\u00edcules. aix\u00f2 ho pensa fer oferint pistes en format dolby atmos; una tecnologia d'audio inmersiu que presenta un sistema hibrid de mescles i dirigeix el so en forma d'objectes din\u00e0mics que envolten l'oient fent que la qualitat del so incrementi considerablement.\nfins al moment netflix disponia com a m\u00e0xim del sistema dolby digital plus.\nde moment nom\u00e9s es podran veure pel\u00b7l\u00edcules amb pista dolby atmos en versi\u00f3 original i tampoc es podr\u00e0 veure en qualsevol dispositiu, nom\u00e9s en la consola xbox one/s o una televisi\u00f3 lg oled del 2017 amb suport natiu per atmos. tamb\u00e9 ser\u00e0 necessari tenir contractat el pla m\u00e9s car que ofereix la plataforma, amb 4 pantalles i video ultra hd, i un increment de l'amplada de banda disponible de 3mbps m\u00e9s nom\u00e9s per al so.\n\n\n== llista de s\u00e8ries originals de netflix ==\n\n\n=== drama ===\n\n\n=== com\u00e8dia ===\n\n\n=== s\u00e8ries marvel ===\n\n\n== llista de s\u00e8ries continuades per netflix ==\n\n\n== compatibilitat amb dispositius ==\nels dispositius que apareixen a la llista disposen de maquinari compatible amb la visualitzaci\u00f3 en directe de netflix:\n\namazon fire tv, kindle fire, kindle fire hd, kindle fire hdx\nandroid\u02d0 smartphones i tablets\nandroid tv\napple: apple tv, ipad, iphone, ipod touch\nbarnes & noble nook color, nook tablet, nook hd\nd-link boxee box (nom\u00e9s \u00e9s compatible amb netflix als eua i al canad\u00e0)\ngoogle chromecast (pot rebre streaming de netflix des d'un dispositiu m\u00f2bil compatible o en chrome)\ninsignia, reproductors de discos blu-ray i sistemes de teatre a casa\nlg electronics: alguns reproductors de blu-ray, televisors i sistemes de teatre a casa\ngoogle tv\nyouview: decodificadors en el regne unit\nmicrosoft: windows 10 (pc i m\u00f2bils), windows 8, windows phone, xbox 360, xbox one\nnintendo: wii, nintendo 3ds, wii u i nintendo switch\npanasonic: alguns reproductorss de discos blu-ray, televisors i sistemes de teatre a casa\nphilips: alguns reproductors de discos blu-ray i televisors\nroku: reproductor de streaming\nsamsung: alguns reproductors de discos blu-ray, sistemes de teatre a casa, smartphones, televisors i tablets\nseagate freeagent theater+ hd media player\nsharp: alguns televisors led/lcd i reproductors de discos blu-ray\nsony: reproductors de discos blu-ray, televisors, playstation 3, playstation vita i playstation 4\ntivo dvr (hd, hd xl, series3, premiere, premiere xl, roamio, i bolt boxes)\nviewsonic vmp75\nvizio: alguns reproductors de discos blu-ray i televisors\nwestern digital wd live plus media player\nyamaha bd-a1020\n\n\n== refer\u00e8ncies =="