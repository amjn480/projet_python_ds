"il natale \u00e8 la festa annuale che commemora la nascita di ges\u00f9, osservata principalmente il 25 dicembre come celebrazione religiosa e culturale da miliardi di persone in tutto il mondo. festa centrale dell'anno liturgico cristiano, \u00e8 preceduta dal tempo dell'avvento o del digiuno della nativit\u00e0 e d\u00e0 inizio al tempo di natale, che storicamente in occidente dura dodici giorni e culmina nella dodicesima notte. il giorno di natale \u00e8 un giorno festivo in molti paesi, \u00e8 celebrato religiosamente dalla maggioranza dei cristiani, cos\u00ec come culturalmente da molti non cristiani, e costituisce un parte integrante delle festivit\u00e0 natalizie organizzate attorno ad esso.\nla tradizionale narrazione natalizia raccontata nel nuovo testamento, conosciuta come la nativit\u00e0 di ges\u00f9, disse che ges\u00f9 nacque a betlemme, secondo le profezie messianiche. quando giuseppe e maria giunsero in citt\u00e0, la locanda non aveva posto e cos\u00ec fu loro offerta una stalla dove presto nacque ges\u00f9 bambino, con un angelo che annunciava questa notizia ai pastori che poi spargevano la voce.\ncade il 25 dicembre per tutte le chiese cristiane che seguono il calendario gregoriano, mentre cade il 7 gennaio (con un ritardo di tredici giorni) per quelle che seguono il calendario giuliano. tuttavia, anche la chiesa greco-ortodossa, con eccezione della chiesa slava polacca e delle chiese orientali (siriache o copte), si sono adeguate al calendario gregoriano, pur mantenendo il calendario giuliano per la loro tradizionale liturgia.\nle usanze moderne popolari della festa includono l'offerta di regali, completare un calendario dell'avvento o una corona dell'avvento, musica e canti natalizi, assistere a una rappresentazione della nativit\u00e0, uno scambio di cartoline natalizie, servizi religiosi, un pasto speciale e l'esposizione di varie decorazioni natalizie, tra cui alberi di natale, luci di natale, presepi, ghirlande, vischio e agrifoglio. diverse tradizioni correlate e spesso intercambiabili, conosciute come babbo natale, san nicola che da come racconta la leggenda vive in polonia o dal polo nord e christkind, sono associate ai doni per i bambini durante il periodo natalizio. poich\u00e9 le offerte di regali e molti altri aspetti della festa comportano un'intensa attivit\u00e0 economica, il periodo \u00e8 diventata un evento significativo sul piano economico e commerciale. per l'esposizione e la vendita in tema sono immancabili la vetrina natalizia e il mercatino di natale.\nsecondo il calendario liturgico \u00e8 una solennit\u00e0 di importanza superiore all'ascensione e alla pentecoste ma inferiore alla pasqua, pi\u00f9 importante per il suo significato. rimane la festa pi\u00f9 popolarmente sentita tra i cristiani ma in tempi recenti ha assunto, nella civilt\u00e0 occidentale, un significato laico sempre maggiore con lo scambio di doni legati alla famiglia e a figure del folclore religioso cristiano o pagano come babbo natale, le sue renne e i re magi.\n\n\n== etimologia ==\nil termine italiano \"natale\" deriva dal latino cristiano nat\u0101le(m) per ellissi di diem nat\u0101lem christi (\"giorno di nascita di cristo\"), a sua volta dal latino nat\u0101lis, derivato da n\u0101tus (\"nato\"), participio perfetto del verbo n\u0101sci (\"nascere\").\n\n\n== origine della festivit\u00e0 ==\nla prima traccia del natale risale al commentario su daniele di sant'ippolito di roma, datato al 203-204, molti anni prima delle testimonianze di analoghe festivit\u00e0 del sole invitto.\naltri riferimenti poco certi sulla festivit\u00e0 del natale risalgono al iv secolo. la prima menzione certa della nativit\u00e0 di cristo con la data del 25 dicembre risale invece al 336, e la si riscontra nel chronographus, redatto intorno alla met\u00e0 del iv secolo dal letterato romano furio dionisio filocalo.le origini storiche della festa non sono note e sono state spiegate con varie ipotesi. si \u00e8 sostenuto che la data venne fissata al 25 dicembre per fare coincidere la festa del natalis solis invicti con la celebrazione della nascita di cristo, indicato nel libro di malachia come nuovo \"sole di giustizia\" (cfr. malachia iii,20); tuttavia, sia tertulliano sia, pi\u00f9 tardi, papa leone i attestano il fastidio e la riprovazione dei vertici della chiesa nei confronti dei cristiani che, perpetuando le usanze pagane, manifestavano una venerazione nei confronti del sole.\n\nin particolare, papa leone i afferma: \nd'altronde, la teoria dell'assimilazione della festa del sol invictus compare per la prima volta solo dopo quasi mille anni e si ritrova nella chiosa che un anonimo commentatore fa di uno scritto del vescovo siriano jacob bar-salibi.\ninoltre, sono da considerare le numerose attestazioni, antecedenti il 274, della convinzione di larga parte della comunit\u00e0 cristiana che ges\u00f9 cristo fosse nato il 25 dicembre.\nla data in questione \u00e8 infatti attestata da\n\nippolito di roma nel commentario a daniele, 4.23.3.\nevodio (secondo vescovo della chiesa di antiochia), in una epistola in parte riportata da niceforo callisto nella sua storia ecclesiastica, ii, 3\nalessandro vescovo di gerusalemme, morto nel 251, secondo la testimonianza di vittorino (fine iii secolo), vescovo di poetovii (oggi ptuj) riportata da girolamo\ngiovanni crisostomo, che nell'omelia sul natale di nostro signore ges\u00f9 cristo (\u03b5\u1f30\u03c2 \u03c4\u1f78 \u03b3\u03b5\u03bd\u03ad\u03b8\u03bb\u03b9\u03bf\u03bd \u03c4\u03bf\u1fe6 \u03c3\u03c9\u03c4\u1fc6\u03c1\u03bf\u03c2 \u1f21\u00b5\u1ff6\u03bd \u1f30\u03b7\u03c3\u03bf\u1fe6 \u03c7\u03c1\u03b9\u03c3\u03c4\u03bf\u1fe6) scrive che la data del 25 dicembre era ben nota fin dall'inizio in occidente;\nteofilo, terzo vescovo di cesarea marittima, come riportato in historia ecclesiae christi (o centurie di magdeburgo), cent. ii. cap. viper questi motivi si \u00e8 scritto che fu aureliano a decidere di festeggiare il sol invictus il 25 dicembre - ossia in una data che sino a quel momento non aveva avuto alcun rilievo nel calendario festivo pagano - in un ultimo tentativo di creare un\u2019alternativa pagana - e dunque di rivitalizzare una religione ormai morente - ad una data gi\u00e0 da tempo divenuta significativa per una religione cristiana di crescente popolarit\u00e0.sono state proposte anche soluzioni diverse, sia in relazione a influenze ebraiche sia a tradizioni interne al cristianesimo.secondo taluni le diverse ipotesi possono coesistere.la tradizione cristiana ha basi comuni con quella popolare e contadina, dal momento che pi\u00f9 o meno nello stesso periodo si celebravano una serie di ricorrenze e riti legati al mondo pagano: infatti nell'antica roma dal 17 al 23 si festeggiavano i saturnali in onore di saturno, dio dell'agricoltura, durante i quali avvenivano scambi di doni e sontuosi banchetti.\n\n\n=== festivit\u00e0 solari ===\ncome gi\u00e0 detto, secondo alcuni osservatori, il solstizio d'inverno e il culto del sol invictus nel tardo impero romano hanno avuto un ruolo rilevante nell'istituzione e nello sviluppo del natale, ma la festa non si sovrappone alle celebrazioni per il solstizio d'inverno e alle feste dei saturnali romani, in quanto questi ultimi duravano dal 17 al 23 dicembre. ci\u00f2 che \u00e8 vero \u00e8 che gi\u00e0 nel calendario romano il termine natalis veniva impiegato per molte festivit\u00e0, come il natalis romae (21 aprile), che commemorava la nascita dell'urbe, e il dies natalis solis invicti, la festa dedicata alla nascita del sole (mitra), introdotta a roma da eliogabalo (imperatore dal 218 al 222) e ufficializzato per la prima volta da aureliano nel 274 con la data del 25 dicembre.\u00e8 soprattutto quest'ultima festa a polarizzare l'attenzione degli studiosi. se gi\u00e0 verso il 200 era ampiamente diffusa nelle comunit\u00e0 cristiane dell'oriente greco la celebrazione del 6 gennaio come giorno della nascita di ges\u00f9, successivamente si registra il prevalere della data del 25 dicembre. secondo alcuni, ci\u00f2 si spiegherebbe con la grande popolarit\u00e0, al tempo, della devozione al sole invitto.\nalcune coincidenze storiche sono particolarmente significative, tra le quali:\nla corrispondenza delle date;\nla diffusione di analogie solari con il cristo negli scritti patristici di quei secoli. queste sono state ispirate direttamente dal cantico di zaccaria nel vangelo di luca, che descrive la missione di giovanni battista come una preparazione alla venuta del signore, descritto come \"un sole che sorge dall'alto\": vedi lc 1,68-79 e in particolare il v. 78.quando i missionari incominciarono la conversione dei popoli germanici, adattarono alla tradizione cristiana molte feste pagane. le celebrazioni pagane vennero cos\u00ec ricondotte alle celebrazioni del natale, mantenendo per\u00f2 alcune delle tradizioni e dei simboli originari (fu lo stesso papa gregorio magno, tra gli altri, a suggerire apertamente questo approccio alle gerarchie ecclesiastiche). fra i simboli moderni del natale che appaiono derivare dalle tradizioni germaniche e celtiche pagane compare, fra l'altro, l'uso decorativo del vischio e dell'agrifoglio e l'albero di natale.\nin islanda i festeggiamenti del solstizio d'inverno continuarono ad essere celebrati per tutto il medioevo, fino all'epoca della riforma protestante.\nanche in altre regioni la sovrapposizione fra gli antichi culti pagani del sole e la celebrazione del natale cristiano continu\u00f2 almeno fino alla fine del xii secolo, come segnalato dal vescovo siriano jacob bar-salibi:\n\nnon tutti gli studiosi pensano che il natale derivi da festivit\u00e0 pagane. ad esempio secondo thomas talley mancherebbero sufficienti prove di tale tesi. secondo susan roll non ha importanza quanto possa avere perfettamente senso una sorta di relazione e i testi esistenti non hanno ancora dimostrato con chiarezza il collegamento tra il natale e le festivit\u00e0 pagane precedenti.\n\n\n=== data di nascita di ges\u00f9 ===\n\nla data di nascita di ges\u00f9 \u00e8 sconosciuta: tale data infatti non \u00e8 indicata nei vangeli n\u00e9 in altri scritti contemporanei. fin dai primi secoli, i cristiani svilupparono comunque diverse tradizioni, basate anche su ragionamenti teologici. questi fissavano il giorno della nascita in date diverse, tanto che il filosofo clemente alessandrino (150 - 215 d.c.) annotava in un suo scritto: \"non si contentano di sapere in che anno \u00e8 nato il signore, ma con curiosit\u00e0 troppo spinta vanno a cercarne anche il giorno\" (stromata, i,21,146).il testo di clemente registra comunque l'esistenza di una tradizione antica relativa alla nascita di ges\u00f9 in una data di mezzo inverno. tale tradizione viene fatta risalire ai seguaci di basilide, attivo ad alessandria prima del 150, che celebravano il 6 o il 10 gennaio, con il battesimo di ges\u00f9, la sua nascita come \"figlio di dio\".il dibattito sulla data di nascita di ges\u00f9, rilanciato nel novecento, suggerisce anche ipotesi alternative o complementari all'ipotesi dell'istituzione del natale in sostituzione alla festa pagana del sol invictus. un primo riferimento, per quanto controverso, al 25 dicembre come giorno di nascita di ges\u00f9 \u00e8 presente in ippolito di roma nel 204, circa 70 anni prima di aureliano, e lo studioso paul de lagarde ha evidenziato come la data del 25 dicembre era presumibilmente calcolata in occidente gi\u00e0 nel 221, nella cronografia di sesto giulio africano.in generale, diversi studiosi hanno tentato una ricostruzione plausibile della nascita di ges\u00f9, arrivando a ritenere verosimile il 25 dicembre. shemarjahu talmon, dell'universit\u00e0 ebraica di gerusalemme, ha ricostruito le turnazioni sacerdotali degli ebrei e le ha applicato al calendario gregoriano sulla base dello studio del libro dei giubilei scoperto a qumran. in questa maniera, ha stabilito che la data di nascita di ges\u00f9 potrebbe essere il 25 dicembre.\u00e8 stata anche ipotizzata una possibile lettura simbolica della data di nascita: dato che la data della morte di ges\u00f9 nei vangeli si colloca tra il 25 marzo e il 6 aprile del calendario gregoriano, per calcolare la data di nascita di ges\u00f9 secondo alcuni studiosi si sarebbe seguita la credenza che la morte sia avvenuta nell'anniversario della sua \"venuta al mondo\". secondo questa ipotesi, per la festivit\u00e0 del natale si calcol\u00f2 che ges\u00f9 fosse morto nell'anniversario della sua incarnazione o concezione (non della sua nascita), e cos\u00ec si pens\u00f2 che la sua data di nascita dovesse cadere nove mesi dopo la data del venerd\u00ec santo, tra il 25 dicembre e il 6 gennaio.alcuni studiosi hanno inoltre suggerito una possibile relazione con la festa ebraica della ridedicazione del tempio, la hanukkah, che cade il venticinquesimo giorno di kislev, un mese lunare che corrisponde approssimativamente a novembre o dicembre. la festa ha per\u00f2 un significato diverso, dura otto giorni e non pare avere comunque inciso in modo significativo sulla scelta della data del natale.\n\n\n== il natale nei primi secoli del cristianesimo ==\nla celebrazione del natale non \u00e8 presente nei primi elenchi delle festivit\u00e0 cristiane, per esempio in quello di ireneo e in quello di tertulliano, e origene ricorda che nella scrittura solo i peccatori festeggiavano la data del compleanno.\n\n\n=== celebrazioni in alessandria d'egitto ===\nle prime evidenze di una celebrazione del natale provengono da alessandria d'egitto, circa 200 d.c., quando clemente di alessandria disse che certi teologi egiziani, \"molto curiosi\", definirono non solo l'anno, ma anche il giorno della nascita di ges\u00f9, il 25 pachon, corrispondente al 20 maggio del ventottesimo anno di augusto, ma fecero questo non perch\u00e9 ritenessero che il cristo fosse nato quel giorno, ma solo perch\u00e9 quel mese era il nono del loro calendario.\naltri scelsero le date del 24 o 25 pharmuthi (19 o 20 aprile).un testo del 243, de paschae computus, attribuito a cipriano ma probabilmente apocrifo, dichiara che la nascita di cristo fu il 28 marzo perch\u00e9 fu in quel giorno che il sole fu creato.clemente dichiara anche che i balisilidiani celebravano l'epifania e con essa, probabilmente, anche la nascita di ges\u00f9, il 15 l'11 tybi (10 o 6 gennaio). in un qualche momento la doppia commemorazione di epifania e nativit\u00e0 deve essere diventata comune, sia perch\u00e9 l'apparizione dei pastori era considerata una delle manifestazioni della gloria di cristo, sia forse a causa di una discrepanza del vangelo di luca 3,22 presente in vari codici, tra cui il codice bezae, in cui le parole di dio sono rese houios mou ho agapetos, ego semeron gegenneka se (\"tu sei il mio figlio prediletto, in questo giorno ti ho generato\") al posto di en soi eudokesa (\"in te mi sono compiaciuto\").\nabraham ecchelensis (1600-1664) riferisce della presenza di un dies nativitatis et epiphaniae da una costituzione della chiesa di alessandria al tempo del concilio di nicea.\nepifanio riferisce di una cerimonia dai tratti gnostici ad alessandria in cui, la notte tra il 5 e il 6 gennaio, un disco solare inquartato (oggi noto come \"croce celtica\") detto kor\u00ea era portato in processione attorno a una cripta, al canto \"oggi a quest'ora kor\u00ea ha dato vita all'eterno\".giovanni cassiano (360-435) scrive tra il 418 e il 427 che i monasteri egiziani ancora \"osservano gli antichi costumi\".il 29 choiak (11 agosto) e 1\u00ba gennaio 433 paolo di emesa predica presso cirillo di alessandria, e i suoi sermoni mostrano che la celebrazione del natale il mese di dicembre era gi\u00e0 fermamente stabilita, e i calendari provano la sua permanenza; per cui la festa si era diffusa in egitto tra il 427 e il 433.\n\n\n=== celebrazioni a cipro, armenia e anatolia ===\na cipro, alla fine del iv secolo, epifanio dichiara contro gli alogi che cristo era nato il 6 gennaio ed era stato battezzato l'8 novembre.\nefrem il siro (i cui inni si riferiscono all'epifania e non al natale) prova che la mesopotamia ancora festeggiava la nascita tredici giorni dopo il solstizio d'inverno, ovvero il 6 gennaio. contemporaneamente in armenia la data di dicembre era ignorata, e tuttora gli armeni celebrano il natale (surb tsnund) il 6 gennaio.in anatolia, i sermoni di gregorio di nissa su basilio magno (morto prima del 1\u00ba gennaio 379) e i due seguenti durante la festa di santo stefano, provano che nel 380 il natale era gi\u00e0 celebrato il 25 dicembre.nel v secolo asterio di amaseia e anfilochio di iconio, contemporanei di basile e gregorio, mostrano che nelle loro diocesi le feste dell'epifania e del natale erano separate.\n\n\n=== celebrazioni a gerusalemme ===\nnel 385 egeria scrive di essere rimasta profondamente impressionata dalla festa della nativit\u00e0 di gerusalemme, che aveva aspetti prettamente natalizi; il vescovo si recava di notte a betlemme, tornando a gerusalemme il giorno della celebrazione.\nla presentazione di ges\u00f9 al tempio era celebrata quattordici giorni dopo.\nma questo calcolo inizia dal 6 gennaio, e la festa continuava per gli otto giorni dopo quella data; successivamente menziona solo le due feste maggiori dell'epifania e della pasqua.\nper cui il 25 dicembre nel 385 non era osservato a gerusalemme.\ngiovanni di nikiu, per convincere gli armeni a osservare la data del 25 dicembre, fa notizia di una corrispondenza tra cirillo di gerusalemme e papa giulio i in cui cirillo dichiara che il suo clero non pu\u00f2, nella singola festa della nascita e del battesimo, effettuare una doppia processione tra betlemme e il giordano e chiede a giulio di stabilire la vera data della nativit\u00e0 dai documenti del censimento portati a roma da tito; giulio stabilisce il 25 dicembre.\nin un altro documento si riferisce che giulio scrisse a giovenale di gerusalemme (circa 425-458), aggiungendo che gregorio nazianzeno a costantinopoli era stato criticato per aver dimezzato le festivit\u00e0, ma giulio mor\u00ec nel 352 e la testimonianza di egeria rende questi ultimi due documenti di origine dubbia.sofronio eusebio girolamo, scrivendo nel 411, rimprovera ai palestinesi di mantenere la celebrazione della nascita di cristo nella festa della manifestazione.\ncosma indicopleuste suggerisce che anche alla met\u00e0 del vi secolo la chiesa di gerusalemme riteneva, basandosi sul passo evangelico di luca, che il giorno del battesimo fosse il giorno della nascita di ges\u00f9 in quanto essere divino.\nla commemorazione di davide e giacomo l'apostolo si svolgeva il 25 dicembre.\n\n\n=== celebrazioni ad antiochia ===\nad antiochia, dopo una lunga resistenza, la festa del 25 dicembre venne accolta nel 386 grazie all'opera di san giovanni crisostomo.\ndurante la festa di san filogonio del 386 san giovanni crisostomo, in reazione ad alcuni riti e feste ebraiche, invit\u00f2 la chiesa di antiochia a celebrare la nascita di cristo il 25 dicembre, quando gi\u00e0 parte della comunit\u00e0 la celebrava in quel giorno da almeno dieci anni; dichiar\u00f2 che in occidente la festa era gi\u00e0 celebrata e che egli desiderava introdurla, che questa era osservata dalla tracia a cadice e che la sua miracolosamente rapida diffusione era un segno della sua genuinit\u00e0.\nper giustificare la decisione, interpret\u00f2 gli episodi evangelici dicendo che il sacerdote zaccaria entr\u00f2 nel tempio ricevendo l'annuncio del concepimento di giovanni battista a settembre; il vangelo data quindi il concepimento di ges\u00f9 dopo sei mesi, ovvero a marzo, per cui la nascita sarebbe avvenuta a dicembre. dichiar\u00f2 inoltre di sapere che i rapporti del censimento della sacra famiglia erano ancora a roma, e quindi roma doveva aver celebrato il natale il 25 dicembre per un tempo abbastanza lungo da consentire al crisostomo di riportare con certezza la tradizione romana.il riferimento agli archivi romani \u00e8 antico almeno quanto giustino e tertulliano. papa giulio i, nella falsificazione cirillina citata in precedenza, afferma di aver calcolato la data basandosi su flavio giuseppe, sulla base della stessa considerazione non provata riguardante zaccaria.\n\n\n=== celebrazioni a costantinopoli ===\nnel 379/380 gregorio nazianzeno si fa iniziatore (in lingua greca: exarchos) presso la chiesa di costantinopoli della nuova festa, proposta in tre sue omelie predicate in tre giorni successivi nella cappella privata chiamata anastasia; dopo il suo esilio nel 381, la festa scomparve.secondo giovanni di nikiu, onorio, presente durante una delle sue visite, si accord\u00f2 con arcadio perch\u00e9 fosse osservata la festa nella stessa data di roma.\nkellner colloca questa visita nel 395; baumstark tra il 398 e il 402; l'ultima data si basa su una lettera di giacomo di edessa citata da george di beelt\u00e2n, che dichiara che il natale fu portato a costantinopoli da arcadio e crisostomo dall'italia dove secondo la tradizione si era tenuta fin dai tempi apostolici.\ncrisostomo fu vescovo tra il 398 e il 402, quindi la festa sarebbe stata introdotta in questo periodo da crisostomo vescovo allo stesso modo in cui era stata introdotta ad antiochia da crisostomo presbitero; per\u00f2 l\u00fcbeck prova che le evidenze su cui si basa la tesi di baumstark non sono valide.\nsecondo erbes' la festa \u00e8 stata introdotta da costantino i tra il 330 e il 335; esattamente nel 330 secondo l'opinione di alcuni storici,  e probabilmente consigliato della madre elena e dai vescovi del concilio di nicea.\n\n\n=== celebrazioni a roma ===\nla prima celebrazione del natale a roma avvenne nel 336. fino al 354, quando papa liberio si suppone aver deciso di fissare la data come nascita di cristo, tale celebrazione era considerata come una celebrazione pagana dedicata al sole.\nriguardo alla chiesa di roma, la pi\u00f9 antica fonte sulla celebrazione del natale come cattolica \u00e8 il cronografo del 354 compilato nel 354, che contiene tre date significative:\n\nnel calendario civile il 25 dicembre \u00e8 indicato come natalis invicti.\nnella depositio martyrum, una lista di martiri romani o di altra origine universalmente venerati, il 25 dicembre \u00e8 indicato come viii kal. ian. natus christus in betleem iudeae.\nin corrispondenza del 22 febbraio, viii kal. mart. \u00e8 menzionata la cattedra di san pietro.nella lista dei consoli sono indicati i giorni di nascita e di morte di cristo e le date di ingresso a roma e di martirio dei santi pietro e paolo.\nuna citazione significativa \u00e8:\n\nqueste indicazioni per\u00f2 sembrano scorrette e possono essere delle successive aggiunte al testo, per cui anche se la depositio martyrum \u00e8 datata al 336 \u00e8 probabile che questa indicazione debba essere datata al 354, anche se la presenza in un calendario ufficiale lascia supporre che siano esistite delle celebrazioni popolari precedenti.\n\n\n=== diffusione del natale in italia ===\nsul finire del iv secolo la festa pass\u00f2 a milano, per poi diffondersi nelle altre diocesi dell'italia settentrionale.\n\n\n== la tradizione cristiana ==\n\nnella tradizione cristiana, il natale celebra la nascita di ges\u00f9 a betlemme da maria. il racconto \u00e8 pervenuto attraverso i vangeli secondo luca e matteo, che narrano l'annuncio dell'angelo gabriele, la deposizione nella mangiatoia, l'adorazione dei pastori, la visita dei magi. alcuni aspetti devozionali (la grotta, il bue e l'asino, i nomi dei magi) risalgono invece a tradizioni successive e a racconti presenti in vangeli apocrifi.\nil significato cristiano della festa risiede nella celebrazione della presenza di dio. con la nascita di ges\u00f9, dio per i cristiani non \u00e8 pi\u00f9 infatti un dio distante, che si pu\u00f2 solo intuire da lontano, ma \u00e8 un dio che si rivela ed entra nel mondo per rimanervi fino alla fine dei tempi.per quanto riguarda la liturgia, nella chiesa latina il giorno di natale \u00e8 caratterizzato da quattro messe:\n\nin vigilia, messa vespertina nella vigilia;\nin nocte, messa della notte;\nin aurora, messa dell'aurora;\nin die, messa del giorno.il natale \u00e8 al centro di un tempo liturgico specifico, il tempo di natale, che segue il tempo di avvento; incomincia con i primi vespri del 24 dicembre e termina con la domenica del battesimo di ges\u00f9.\n\n\n== al di fuori del cristianesimo ==\n\nnel corso dell'ultimo secolo, con il progressivo secolarizzarsi dell'occidente, e in particolar modo dell'europa settentrionale, il natale ha continuato a rappresentare un giorno di festa anche per i non cristiani, assumendo significati diversi da quello religioso. in questo ambito, il natale \u00e8 generalmente vissuto come festa legata alla famiglia, alla solidariet\u00e0, allo scambio di regali e alla figura di babbo natale.\nal tempo stesso la festa del natale, con connotazioni di tipo secolare-culturale, ha conosciuto una crescente diffusione in molte aree del mondo, estendendosi anche in paesi dove i cristiani sono piccole minoranze, come in india, pakistan, cina, taiwan, giappone e malaysia.\nal di fuori del suo significato religioso, il natale ha inoltre assunto nell'ultimo secolo una significativa rilevanza in termini commerciali ed economici, legata all'usanza dello scambio di doni. a titolo di esempio, negli stati uniti \u00e8 stato stimato che circa un quarto di tutta la spesa personale venga effettuata nel periodo natalizio.\n\n\n== osservanza e tradizioni natalizie ==\n\nil giorno di natale \u00e8 celebrato come una festa importante e un giorno festivo nei paesi di tutto il mondo, compresi molti la cui popolazione \u00e8 per lo pi\u00f9 non cristiana. in alcune aree non cristiane, periodi di ex dominio coloniale hanno introdotto la celebrazione; in altri, minoranze cristiane o influenze culturali straniere hanno portato le popolazioni ad osservare la festa. paesi come il giappone, dove il natale \u00e8 popolare nonostante ci sia solo un piccolo numero di cristiani, hanno adottato molti degli aspetti secolari del natale, come i regali, le decorazioni e gli alberi di natale.\ntra i paesi con una forte tradizione cristiana, si \u00e8 sviluppata una variet\u00e0 di celebrazioni natalizie che incorporano culture regionali e locali.\ntra i costumi, le pratiche e i simboli familiari del natale sono presenti il presepe, l'albero natalizio, la figura di babbo natale, il calendario dell'avvento, lo scambio di auguri e di doni.\nmolte tradizioni natalizie sono infine legate alla musica (esistono molti canti natalizi di carattere sia sacro sia profano, molti dei quali noti internazionalmente e altri a carattere pi\u00f9 locale), a particolari piante (l'agrifoglio, il vischio, la stella di natale), e pietanze tipiche; tra queste ultime si ricordano, in italia, il panettone e pandoro tra i dolci, e lo zampone e il cotechino tra i cibi salati.\n\n\n=== frequenza in chiesa ===\nil giorno di natale (compresa la vigilia di natale), \u00e8 una festa nelle chiese luterane, un giorno di precetto nella chiesa cattolica romana e una festa principale della comunione anglicana. celebrazione religiosa tipica del momento \u00e8 la messa di mezzanotte. altre denominazioni cristiane non classificano i loro giorni di festa, ma attribuiscono comunque importanza alla vigilia di natale / giorno di natale, come con altre feste cristiane come pasqua, ascensione e pentecoste.\n\n\n=== presepe ===\nil presepe, derivato da rappresentazioni medievali che la tradizione fa risalire a san francesco d'assisi, \u00e8 una ricostruzione figurativa della nativit\u00e0 di ges\u00f9 ed \u00e8 una tradizione particolarmente radicata in italia.\n\n\n=== albero di natale ===\nl'albero di natale, altro simbolo del natale, \u00e8 un abete (o altra conifera sempreverde) addobbato con piccoli oggetti colorati (soprattutto palle di diversi colori), luci, festoni, dolciumi, piccoli regali impacchettati e altro. le origini vengono in genere fatte risalire al mondo tedesco nel xvi secolo, sulla base di preesistenti tradizioni cristiane e pagane. verso il secolo xi si diffuse nell'europa del nord l'uso di allestire rappresentazioni (sacre rappresentazioni o misteri) che riproponevano episodi tratti dalla bibbia.\nnel periodo d'avvento, una rappresentazione molto richiesta era legata al brano della genesi sulla creazione. per simboleggiare l'albero \u00abdella conoscenza del bene e del male\u00bb del giardino dell'eden si ricorreva, data la regione (nord europa) e la stagione, a un abete sul quale si appendevano dei frutti.\nda quell'antica tradizione si giunse via via all'albero di natale dei giorni nostri, di cui si ha una prima documentazione certa risalente al 1512 in alsazia.\n\n\n=== musica e canti ===\n\ni primi inni di natale esistenti, in particolare, compaiono nella roma del iv secolo. inni latini come \"veni redemptor gentium\", scritto da ambrogio, arcivescovo di milano, erano austere dichiarazioni della dottrina teologica dell'incarnazione in opposizione all'arianesimo. ancora oggi in alcune chiese viene cantata la \"corde natus ex parentis\" (\"dall'amore del padre generato\") del poeta spagnolo prudenzio (m. 413). nei secoli ix e x, la \"sequenza\" o \"prosa\" natalizia fu introdotta nei monasteri del nord europa, sviluppandosi sotto bernardo di chiaravalle in una sequenza di strofe in rima. nel xii secolo il monaco parigino adamo di san vittore inizi\u00f2 a trarre musica dai canti popolari, introducendo qualcosa di pi\u00f9 vicino al tradizionale canto natalizio.\nle canzoni ora conosciute specificamente come canti natalizi erano in origine canti popolari cantati durante le celebrazioni come \"la marea del raccolto\" e il natale. fu solo pi\u00f9 tardi che i canti natalizi iniziarono a essere cantati in chiesa. tradizionalmente, i canti sono stati spesso basati su schemi di accordi medievali, ed \u00e8 questo che d\u00e0 loro il loro suono musicale unico e caratteristico. alcuni canti come \"persone hodie\", \"il buon re venceslao\" e \"l'agrifoglio e l'edera\" possono essere fatti risalire direttamente al medioevo. sono tra le pi\u00f9 antiche composizioni musicali ancora regolarmente cantate. \"adeste fideles\" (o venite tutti voi fedeli) appare nella sua forma attuale a met\u00e0 del xviii secolo, anche se le parole potrebbero aver avuto origine nel xiii secolo.\nil canto di canti natalizi inizialmente sub\u00ec un calo di popolarit\u00e0 dopo la riforma protestante nel nord europa, sebbene alcuni riformatori, come martin lutero, scrivessero canti e ne incoraggiassero l'uso nel culto. i canti sono sopravvissuti in gran parte nelle comunit\u00e0 rurali fino al risveglio dell'interesse per le canzoni popolari nel xix secolo. il riformatore inglese del xviii secolo charles wesley comprese l'importanza della musica per il culto. oltre ad impostare molti salmi su melodie, che furono influenti nel grande risveglio negli stati uniti, scrisse testi per almeno tre canti natalizi. il pi\u00f9 noto era originariamente intitolato \"hark! how all the welkin rings\", in seguito ribattezzato \"hark! the herald angels sing\".\ncanzoni natalizie completamente secolari sono emerse alla fine del xviii secolo. \"deck the halls\" risale al 1784 e l'americano \"jingle bells\" fu protetto da copyright nel 1857. nel xix e xx secolo, gli spiritual e le canzoni afroamericane sul natale, basati sulla loro tradizione di spirituals, divennero pi\u00f9 ampiamente conosciuti. un numero crescente di canzoni natalizie stagionali \u00e8 stato prodotto commercialmente nel xx secolo, comprese variazioni jazz e blues. inoltre, c'\u00e8 stato un risveglio di interesse per la musica antica, dai gruppi che cantano musica popolare, come the revels, agli interpreti di musica classica e altomedievale. john rutter ha composto molti canti tra cui \"all bells in paradise\", \"angels' carlo\", \"candlelight carol\", \"donkey carol\", \"jesus child\", \"shepherd's pipe carol\" e \"star carol\".\ndurante il 19\u00ba secolo negli stati uniti, c'\u00e8 stata una significativa adozione delle tradizioni natalizie da tedeschi e altri immigrati, cos\u00ec come i romanzi di charles dickens, tra cui il circolo pickwick e canto di natale. le pratiche includevano feste di natale, canti natalizi porta a porta, invio di cartoline natalizie, regali e decorare case e alberi. la gente esponeva presepi e presepi. [189] c'erano diversi canti natalizi americani composti durante il 19\u00ba secolo, tra cui \"it came upon the midnight clear\" nel 1849, \"i heard the bells on christmas day\" nel 1863 e \"away in a manger\" nel 1885. questo periodo di tempo segn\u00f2 l'inizio della tradizione odierna dei gruppi corali americani e britannici che eseguivano il messia di h\u00e4ndel durante il natale, piuttosto che durante la pasqua.\nla musica natalizia negli stati uniti \u00e8 stata influenzata dalla musica comunitaria e religiosa, cos\u00ec come dalla radio, dalla televisione e dalle registrazioni. la radio ha coperto la musica natalizia di spettacoli di variet\u00e0 degli anni '40 e '50, cos\u00ec come le stazioni moderne che trasmettono esclusivamente musica natalizia dalla fine di novembre al 25 dicembre. i film di hollywood hanno presentato nuova musica natalizia, come white christmas in la taverna dell'allegria e rudolph la renna dal naso rosso. i canti tradizionali sono stati inclusi anche nei film di hollywood, come hark the herald angels sing in la vita \u00e8 meravigliosa (1946), e silent night in una storia di natale. le canzoni natalizie americane includono canti e inni religiosi, cos\u00ec come canzoni secolari con buona volont\u00e0, babbo natale e regali.\n\n\n=== cucina tradizionale ===\nuno speciale pasto natalizio in famiglia (cena di natale) \u00e8 tradizionalmente una parte importante della celebrazione delle festivit\u00e0 e il cibo che viene servito varia notevolmente da paese a paese. alcune regioni hanno pasti speciali per la vigilia di natale, come la sicilia, dove vengono serviti 12 tipi di pesce. nel regno unito e nei paesi influenzati dalle sue tradizioni, un pasto natalizio standard include tacchino, oca o qualche altro grosso uccello, sugo, patate, verdure, a volte pane e sidro. si preparano anche dolci particolari, come il christmas pudding, le mince pie, la christmas cake (o torta di natale), il panettone, il pandoro, il tronchetto di natale, il panforte, il torrone e il ceppo di natale. il pasto natalizio tradizionale dell'europa centrale \u00e8 la carpa fritta o altro pesce.\n\n\n=== carte ===\n\nle cartoline di natale sono messaggi illustrati di auguri scambiati tra amici e familiari durante le settimane che precedono il giorno di natale. il saluto tradizionale recita \"auguri di buon natale e felice anno nuovo\", molto simile a quello del primo biglietto di auguri natalizio commerciale, prodotto da sir henry cole a londra nel 1843. l'usanza di inviarli \u00e8 diventata popolare tra un ampio spaccato di persone con l'emergere della moderna tendenza allo scambio di e-card.\nle cartoline di natale vengono acquistate in quantit\u00e0 considerevoli e presentano opere d'arte, progettate commercialmente e pertinenti alla stagione. il contenuto del disegno potrebbe riguardare direttamente la narrazione natalizia, con raffigurazioni della nativit\u00e0 di ges\u00f9, o simboli cristiani come la stella di betlemme, o una colomba bianca, che pu\u00f2 rappresentare sia lo spirito santo che la pace sulla terra. altre cartoline natalizie sono pi\u00f9 laiche e possono raffigurare tradizioni natalizie, figure mitiche come babbo natale, oggetti direttamente associati al natale come candele, agrifoglio e palline, o una variet\u00e0 di immagini associate alla stagione, come attivit\u00e0 natalizie, scene sulla neve e la fauna selvatica dell'inverno settentrionale. ci sono persino carte e generi umoristici che raffigurano scene nostalgiche del passato come gli acquirenti crinolinati nei paesaggi stradali idealizzati del xix secolo.\nalcuni preferiscono le carte con una poesia, una preghiera o un versetto biblico; mentre altri si allontanano dalla religione con un \"buongiorno\".\n\n\n=== francobolli commemorativi ===\n\nun certo numero di nazioni hanno emesso francobolli commemorativi durante il periodo natalizio. i clienti delle poste usano spesso questi francobolli per spedire le cartoline di natale e sono molto apprezzati dai filatelici. questi francobolli sono regolari francobolli, a differenza di guarnizioni di natale (che sono etichette), e sono validi per l'affrancatura per tutto l'anno. di solito vengono messi in vendita tra l'inizio di ottobre e l'inizio di dicembre e vengono stampati in quantit\u00e0 considerevoli.\n\n\n=== regali natalizi ===\n\nla tradizione dei regali natalizi si riferisce alla consuetudine, alla mezzanotte del 24 dicembre o nella mattina seguente, di scambiarsi regali tra familiari e amici.\nla tradizione di scambiarsi doni \u00e8 molto antica, e presumibilmente \u00e8 di origine pagana. ad esempio, \u00e8 certo che nei paesi del nord europa era abitudine scambiarsi doni il giorno del solstizio d'inverno, come forma d'augurio per l'inizio della stagione invernale.lo scambio di doni \u00e8 uno degli aspetti fondamentali della moderna celebrazione del natale, che lo rende il periodo dell'anno pi\u00f9 redditizio per i rivenditori e le aziende di tutto il mondo. a natale, le persone si scambiano doni basati sulla tradizione cristiana associata a san nicola e sui doni di oro, incenso e mirra che furono dati al bambino ges\u00f9 dai magi. la pratica del dono nella celebrazione romana dei saturnali pu\u00f2 aver influenzato le usanze cristiane, ma d'altra parte il \"dogma centrale dell'incarnazione\" cristiano, tuttavia, stabilirono saldamente nel dare e nel ricevere doni il principio strutturale di quell'evento ricorrente ma unico\u00bb, perch\u00e9 furono i magi biblici, \u00abinsieme a tutti i loro simili, che ricevettero il dono di dio mediante la rinnovata partecipazione dell'uomo alla vita divina.\n\n\n=== babbo natale ===\nbabbo natale, presente in molte culture, \u00e8 un anziano dalla barba bianca con un vestito rosso che distribuisce i doni ai bambini, di solito la sera della vigilia di natale. deriva dalla figura storica di san nicola di bari, ma nella sua forma moderna si \u00e8 diffuso a partire dal xix secolo negli stati uniti: un ruolo importante nella definizione della sua figura ebbe la poesia a visit from saint nicholas, pubblicata nel 1823 e attribuita allo scrittore newyorchese clement clarke moore, nella quale babbo natale venne proposto ai lettori con le fattezze che oggi conosciamo. babbo natale \u00e8 stato poi anche usato ad uso commerciale come ad esempio coca-cola\n\n\n== il natale nell'arte ==\n\nil natale, e in particolare la scena della nativit\u00e0 di ges\u00f9, \u00e8 uno dei maggiori temi dell'arte cristiana fin dalle sue origini. nell'ultimo secolo la festivit\u00e0 ha continuato a ispirare numerose opere che comprendono, oltre alle tradizionali pitture e sculture, anche film, musiche sacre e romanzi.\nalcune tra le opere pi\u00f9 famose sono:\n\nin letteratura, il racconto canto di natale di dickens (1843);\nin pittura, l'affresco sulla nativit\u00e0 di giotto nella cappella degli scrovegni (1303-1305);\nnella musica, i motivi adeste fideles trascritto da john francis wade (1743), stille nacht di joseph mohr e franz xaver gruber (1816), jingle bells di james pierpont (1857), e in italia tu scendi dalle stelle di alfonso maria de' liguori (1754);\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nnella cinematografia, i film la vita \u00e8 meravigliosa di frank capra (1946) e il miracolo della 34\u00aa strada di george seaton (1947).\n\n\n== note ==\n\n\n=== riferimenti ===\n\n\n== bibliografia ==\n(en) christmas, in catholic encyclopedia, new york, encyclopedia press, 1913.\n catechismo della chiesa cattolica, citt\u00e0 del vaticano, libreria editrice vaticana, 1992, isbn 88-209-1888-9.\n(en) frances margaret young, margaret mary mitchell, k. scott bowie, the cambridge history of christianity, vol. 1, cambridge university press, isbn 0-521-81239-9.\n(en) roger t. beckwith, calendar and chronology, jewish and christian: biblical, intertestamental and patristic studies, brill, 2001, isbn 0-391-04123-1.\n giovanni filoramo, cristianesimo, mondadori electa, 2007, isbn 88-370-4886-6.\n(en) gary forsythe, the non-christian origin of christmas, in time in roman religion: one thousand years of religious history, routledge, 2012, isbn 0-415-52217-x.\n(en) susan k. roll, toward the origin of christmas, peeters publishers, 1995, isbn 90-390-0531-1.\n(en) jo robinson, jean coppock staheli, unplug the christmas machine: a complete guide to putting love and joy back into the season, new york, harpercollins, 1991, isbn 0-688-10961-6.\n carsten peter thiede, la nascita del cristianesimo, milano, mondadori, 1999, isbn 88-04-47209-x.\n giorgio fedalto, storia e metastoria del cristianesimo, verona, mazziana, 2006, isbn 88-85073-76-x.\n(en) shemarjahu talmon, the calendar reckoning of the sect from the judean desert. aspects of the dead sea scrolls, in scripta hierosolymitana, vol. 4, gerusalemme, 1958.\n\n\n== voci correlate ==\nalbero di natale\navvento\nbabbo natale\nbambino ges\u00f9\nbattesimo di ges\u00f9\nbefana\ncanto di natale\ncapodanno\nchanukkah\ncelebrazione del natale per stato\ncena di natale\nceppo di natale\ndata di nascita di ges\u00f9\ndodici giorni di natale\ndolci natalizi\nepifania\nghirlanda\ngiorno di santo stefano\nimmacolata concezione\nluci natalizie\nmercatino di natale\nmessa di mezzanotte\nnatale nell'arte e nei media\nnovena\npasqua\nperiodo natalizio\npresepe\nre magi\nsanta messa\nsaturnalia\nstella di natale\nsol invictus\ntempo di natale\ntorta dei re\ntradizioni natalizie\nvetrina natalizia\nvillaggio di babbo natale (korvatunturi)\n\n\n== altri progetti ==\n\n wikisource contiene canzoni popolari dedicate al natale\n wikiquote contiene citazioni riguardanti il natale\n wikizionario contiene il lemma di dizionario \u00abnatale\u00bb\n wikimedia commons contiene immagini o altri file riguardanti il natale\n\n\n== collegamenti esterni ==\n\n natale, su treccani.it \u2013 enciclopedie on line, istituto dell'enciclopedia italiana. \n(it, de, fr) natale, su hls-dhs-dss.ch, dizionario storico della svizzera. \n(en) hans j. hillerbrand, christmas, su enciclopedia britannica, encyclop\u00e6dia britannica, inc."