"die sri lankaanse nasionale krieketspan (singalees: \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0da2\u0dcf\u0dad\u0dd2\u0d9a \u0d9a\u0dca\u200d\u0dbb\u0dd2\u0d9a\u0da7\u0dca \u0d9a\u0dab\u0dca\u0da9\u0dcf\u0dba\u0db8; tamil: \u0b87\u0bb2\u0b99\u0bcd\u0b95\u0bc8 \u0ba4\u0bc7\u0b9a\u0bbf\u0baf \u0b95\u0bbf\u0bb0\u0bbf\u0b95\u0bcd\u0b95\u0bc6\u0b9f\u0bcd \u0b85\u0ba3\u0bbf), met die bynaam the lions (engels vir: \u201edie leeus\u201c), is die nasionale krieketspan wat sri lanka in toets- en kitskrieket verteenwoordig. dit word beheer en geadministreer deur sri lanka krieket (slc) en is \u2019n volle lid van die internasionale krieketraad (ikr) met toets-, edi- en t20i-status. die span het sy eerste internasionale krieketwedstryd in 1926/27 (as ceylon) gespeel en in 1981 toetsstatus verkry, wat van sri lanka die agtste toetsland, en die derde in asi\u00eb, maak. sri lanka is tans (november 2023) sewende op die ikr-toetsranglys, sewende op die eendagranglys en agtste die twintig20-w\u00eareldranglys.sri lanka se nasionale krieketspan behaal groot sukses in die vroe\u00eb 1990\u2019s, wat hulle \u2019n buitekans sou gee om die w\u00eareldbeker in 1996 te wen. sedertdien het die span tot \u2019n krag in internasionale krieket ontwikkel. sri lanka haal die eindstryd van die 2007 en 2011-toernooie, maar hulle eindig by albei di\u00e9 toernooie as naaswenners.sri lanka het die w\u00eareldbekertoernooi in 1996 gewen, die kampioenetrofee 2002 (medekampioen met indi\u00eb), is agtereenvolgende naaswenners in die krieketw\u00eareldbekertoernooie van 2007 en 2011 en naaswenners in die t20i-w\u00eareldbekertoernooie in 2009 en 2012. die sri lankaanse krieketspan hou op die oomblik \u2019n paar w\u00eareldrekords, insluitend die rekord vir hoogste spantotale in al drie vorms van die spel: toets-, eendag- en twintig20-wedstryde. vier voormalige sri lankaanse spelers is in die internasionale krieketraad se heldesaal opgeneem.\ndie kolfwerk van sanath jayasuriya, aravinda de silva, mahela jayawardene en kumar sangakkara gerugsteun deur die boulwerk van muttiah muralitharan, chaminda vaas en lasith malinga, asook baie ander talentvolle spelers, ondersteun die sukses van sri lanka se krieket gedurende die laaste twee dekades.\n\n\n== beheerliggaam ==\nsri lanka krieket (slc) is op 30 junie 1975 as raad van krieket vir sri lanka (bccsl) gestig en verantwoordelik vir die re\u00ebling van krieket in sri lanka. sedert 21 julie 1981 is sri lanka \u2019n volle lid van die internasionale krieketraad (ikr) en mag dus toetskrieket speel.sri lanka krieket bestuur al die sri lanka-verteenwoordigende nasionale spanne, insluitende die mans, vroue en jeug. hulle is ook verantwoordelik vir die bestuur en organisasie van toets-, edi- en t20i-reekse teen ander spanne, en die re\u00ebling van internasionale wedstryde tuis. daarbenewens is die slc verantwoordelik vir inkomsteverkryging deur die verkoop van kaartjies, borgskappe en uitsaairegte, veral in verband met die sri lankaanse span.\nkinders en jongmense word reeds op skool aan krieket bekend gestel en na gelang van hul belangstelling en talent begin hul met hul afrigting. nes ander krieketlande beskik sri lanka oor \u2019n o/19-nasionale span wat aan die o/19-krieketw\u00eareldbeker deelneem. sri lanka a is die tweede nasionale span van sri lanka en van hul wedstryde geniet eersterangse of a-lys-status.\n\n\n== geskiedenis ==\n\n\n=== beginjare ===\nkrieket is deur die britte tydens die britse koloniale tydperk na sri lanka, destyds ceylon genoem, gebring. daar word aangeneem dat krieket in die vroe\u00eb 1800\u2019s in sri lanka gespeel is en die eerste bekende spelverslag het op 5 september 1832 in the colombo journal verskyn. die colombo krieketklub is kort daarna gestig en vanaf november 1832 is die eerste krieketwedstryde gere\u00ebl. teen 1880 is die eerste nasionale krieketspan saamgestel, destyds onder die naam \u201eceylon\u201c, en vanaf die 1920\u2019s het hulle eersterangse wedstryde begin speel.\nin oktober 1882, op pad na australi\u00eb om \u201edie as teruggekry\u201c, het ivo bligh se engelse span in \u2019n wedstryd in colombo gespeel. in 1888/89 het \u2019n engelse span, aangevoer deur george vernon, na ceylon en indi\u00eb getoer en \u2019n elf-per-kant-wedstryd teen \u2019n \u201eall-ceylon\u201c-span in kandy gespeel. in 1890 het die australiese span op pad na engeland in colombo gespeel. die marylebone-krieketklub het ceylon sedert 1911/12 by 23 geleenthede besoek, mees onlangs in 2000/01. teen 1911 het reeds vyf engelse spanne ceylon besoek. die kapteine was ivo bligh (in 1882/83), george vernon (in 1889/90), w. g. grace (in 1891/92), lord hawke (in 1892/93) en andrew stoddart (in 1894/95). die bligh-, grace- en stoddart-spanne was op pad na australi\u00eb, terwyl die vernon- en hawke-spanne tydens hul indiese toere in ceylon aangedoen het.\n\n\n=== op pad na volle lidmaatskap ===\nceylon het in 1927 sy eerste eersterangse wedstryd onder di\u00e9 naam teen die marylebone-krieketklub op nomads ground, victoriapark, colombo met \u2019n beurt verloor. in 1933 het die eerste oorwinning teen patiala op dhruve pandove-stadion gevolg. aanvanklik is in ceylon eersterangse krieketwedstryde net gespeel as toerende spanne di\u00e9 eiland besoek het. dit was veral die geval as engelse en australiese spanne tydens die wedersydse toere se lang reis die eiland as \u2019n tussenhalte gebruik het. douglas jardine se berugte \u201elyfkrieketspan\u201c het tydens hul australiese 1932/33-toer in ceylon aangedoen. by geleentheid het verteenwoordigende spanne van ceylon wedstryde oorsee gespeel, veral in indi\u00eb. sir julien cahn se engelse span het ceylon in 1936/37 besoek. die indiese nasionale krieketspan het ceylon in april 1945 besoek en een eersterangse wedstryd teen ceylon op die paikiasothy saravanamuttu-stadion in colombo gespeel. di\u00e9 wedstryd het as gevolg van slegte weer onbeslis ge\u00ebindig. die indiese span was \u2019n volstoomspan aangevoer deur vijay merchant en het noemenswaardige spelers ingesluit. daarna het verskeie australiese spanne op pad na engeland en terug australi\u00eb toe vir wedstryde in ceylon aangedoen. in die nadraai van die tweede w\u00eareldoorlog het die australiese dienstespan in 1945/46 na ceylon en indi\u00eb getoer, waartydens keith miller \u2019n honderdtal in colombo aangeteken het. miller het in 1948 met die australiese span op pad na engeland teruggekom en in \u2019n wedstryd in colombo gespeel.\nin februarie 1949 het die wes-indiese nasionale krieketspan vir die eerste keer ceylon besoek en twee eersterangse wedstryde gespeel. wes-indi\u00eb het die eerste wedstryd op die paikiasothy saravanamuttu-stadion in colombo met \u2019n beurt en 22 lopies gewen, nadat hulle 462/2 met honderdtalle deur allan rae, everton weekes en clyde walcott aangeteken het. prior jones het in di\u00e9 wedstryd tien paaltjies geneem. die tweede wedstryd op dieselfde stadion het in \u2019n gelykop ge\u00ebindig, en rae het \u2019n verdere honderdtal vir wes-indi\u00eb aangeteken. in augustus 1949 het pakistan vir twee eersterangse wedstryde ceylon besoek. albei wedstryde is op die paikiasothy saravanamuttu-stadion in colombo gespeel. pakistan, aangevoer deur mohammad saeed, het die eerste wedstryd met \u2019n beurt en 192 lopies gewen, saeed self het 93 aangeteken. die pakistanse sterbouler fazal mahmood het 4/15 geneem en ceylon is op net 95 lopies in hul tweede beurt uitgeboul. pakistan het die tweede wedstryd met tien paaltjies gewen, ondanks soms goeie kolfwerk deur ceylon in hul eerste beurt.\nvan 1953/54 tot 1975/76 het die ceylon krieketvereniging eersterangse wedstryde teen madras (later tamil nadu genoem) vir die m. j. gopalan-trofee gere\u00ebl. di\u00e9 trofee is amper al om die twee jaar in colombo, afwisselend met die wedstryd in madras, uitgespeel, met een bykomende wedstryd in 1982/83. in november 1956 het indi\u00eb vir twee eersterangse wedstryde op die paikiasothy saravanamuttu-stadion in colombo ceylon besoek. albei wedstryde het onbeslis ge\u00ebindig. toe hulle vir volle lidmaatskap aansoek gedoen het, het ceylon van 1965 tot 1981 \u2019n geassosieerde lid van die internasionale krieketraad geword. in 1964/65 het ceylon \u2019n pakistanse a-span tuis en \u2019n indiese volstoomspan in indi\u00eb verslaan. in januarie 1967 het wes-indi\u00eb vir een eersterangse wedstryd op die paikiasothy saravanamuttu-stadion in colombo ceylon besoek. die wedstryd het onbeslis ge\u00ebindig. wes-indi\u00eb is aangevoer deur gary sobers, wat 115 lopies in sy span se enigste beurt aangeteken het. ander honderdtalle is deur beide basil butcher en clive lloyd aangeteken.\nin 1968 het ceylon ter verbetering van sy kanse op toetsstatus \u2019n toer na engeland beplan. tussen junie en augustus is 19 wedstryde gere\u00ebl, waaronder \u2019n wedstryd teen die mcc op lord\u2019s, nege eersterangse wedstryde teen countyspanne en vyf bykomende eersterangse wedstryde. die raad vir beheer van krieket in ceylon het egter gesukkel om geld vir di\u00e9 toer te verkry en vervolgens moes privaat skenkings ingesamel word. buitendien het die regering gehuiwer, om die nodige valutareserwes vry te stel, omdat hulle probleme met die betaling van belangrike invoere gehad het. \u2019n bykomende probleem was die spankeuring in april 1968. chandra schaffter, een van die vier keurders, het bedank, aangesien hy van mening was, dat die ander twee keurders, herbert fernando en dhansiri weerasingh hulle mekaar in die span sou keur, met een van hulle as kaptein. die daaropvolgende opstand het in mei tot die kansellasie van die toer gelei, net dae voor die beplande vertrekking na engeland.in 1969/70 het weer \u2019n australiese span die eiland besoek. di\u00e9 span het een eersterangse wedstryd teen ceylon gespeel, voordat hulle vir \u2019n vyf-toetsreeks na indi\u00eb getoer het. in november 1972 het pakistan sri lanka (di\u00e9 jaar van ceylon na sri lanka herdoop) besoek en een eersterangse wedstryd op die paikiasothy saravanamuttu-stadion in colombo gespeel. die wedstryd het onbeslis ge\u00ebindig nadat dit deur re\u00ebn geraak is. pakistan, aangevoer deur intikhab alam, het onderskeidelik 262/8 en 48/3 aangeteken; sri lanka het in antwoord daarop 133 en 120/3 aangeteken. in januarie en februarie 1974 het indi\u00eb na sri lanka getoer. hulle het twee eersterangse, twee eendaagse wedstryde teen sri lanka en twee bykomende eersterangse wedstryde teen die sri lankaanse raadspresidentspan gespeel. indi\u00eb het sri lanka op die singalese sportklub-krieketveld met ses paaltjies verslaan, maar die ander drie eersterangse wedstryde is deur die weer geraak en het onbeslis ge\u00ebindig. in februarie 1975 het wes-indi\u00eb as deel van \u2019n groter toer na indi\u00eb en pakistan sri lanka besoek. aangevoer deur clive lloyd het hulle twee eersterangse wedstryde teen sri lanka, wat albei onbeslis ge\u00ebindig het, en een eendaagse wedstryd gespeel wat wes-indi\u00eb met agt paaltjies gewen het.tydens die krieketw\u00eareldbeker 1975 in engeland het sri lanka in sy eerste edi-wedstryd gespeel en hulle is op old trafford in manchester deur die latere kampioen wes-indi\u00eb met nege paaltjies verslaan. nadat hulle ook in die ander twee groepwedstryde deur australi\u00eb en pakistan verslaan is, is hulle vroeg uitgeskakel. enkele dae n\u00e1 die w\u00eareldbekertoernooi is op 30 junie 1975 die beheerliggaam raad vir beheer van krieket in sri lanka gestig.in januarie 1976 het pakistan vir drie eersterangse en twee eendaagse wedstryde na sri lanka getoer. sri lanka het die eersterangse openingswedstryd op die colombo sportklub-krieketveld verbasend met vier paaltjies gewen en pakistan die tweede wedstryd op dieselfde plek met dieselfde telling. daartussen het pakistan teen die sri lankaanse raadspresidentspan op die asgiriya-stadion in kandy gespeel en met sewe paaltjies gewen. in 1977/78 het d. h. robins se engelse span sri lanka besoek. di\u00e9 span is aangevoer deur mike denness en het verskeie bekende spelers ingesluit. albei eersterangse wedstryde het onbeslis ge\u00ebindig, terwyl die gaste die eendaagse wedstryd gewen het. pakistan, aangevoer deur majid khan, het sri lanka in april 1979 vir een eendaagse wedstryd besoek. di\u00e9 wedstryd op die paikiasothy saravanamuttu-stadion is deur pakistan met 55 lopies gewen, nadat hulle 164/8 in hul 40 beurte aangeteken het. sri lanka het net daarin geslaag om met 109/8 te antwoord. in februarie 1979 het wes-indi\u00eb sri lanka besoek. die eersterangse wedstryd teen sri lanka op die paikiasothy saravanamuttu-stadion in colombo het in \u2019n gelykop ge\u00ebindig. wes-indi\u00eb het voorheen gelykop in \u2019n opwarmingswedstryd teen die sri lanka raadspresidentspan op die colombo sportklub-krieketveld gespeel. wes-indi\u00eb het ook in drie eendaagse wedstryde teen sri lanka gespeel.aangesien sri lanka nie oor toetsstatus beskik het nie, moes hulle vir die volgende krieketw\u00eareldbekertoernooi kwalifiseer, waarin hulle met hul oorwinning tydens die ikr-trofee 1979 geslag het. tydens die krieketw\u00eareldbeker 1979 in engeland is sri lanka weer in die groepfase uitgeskakel, maar hulle het \u2019n verrassende oorwinning met 47 lopies teen die toetsland indi\u00eb aangeteken. om di\u00e9 rede het die w\u00eareldbeheerliggaam in 1981 besluit om aan sri lanka volle lidmaatskap en daarmee toetsstatus toe te ken. kort tevore het die australiese span op pad na engeland sri lanka besoek en een wedstryd in colombo gespeel.\n\n\n=== die jong toetsland ===\nsedert 21 julie 1981 is sri lanka \u2019n volle lid van die ikr en hulle het sodoende die agtste toetsland geword. in februarie 1982 het sri lanka in sy eerste toetswedstryd teen engeland op die paikiasothy saravanamuttu-stadion in colombo gespeel. bandula warnapura was die kaptein van sri lanka in di\u00e9 wedstryd wat engeland met sewe paaltjies gewen het. nadat die daaropvolgende vier toetswedstryde gedurende dieselfde jaar ook in nederlae ge\u00ebindig het, het \u2019n deel van die span \u2019n rebeelletoer na suid-afrika onderneem. die suid-afrikaanse span was weens die apartheidsbeleid internasionaal geskors, waarvolgens hierdie toer in \u2019n skandaal ontaard het. al die betrokke spelers van die arosa sri lanka genoemde span, waaronder die eerste toetskaptein van sri lanka, bandula warnapura, is uit al die krieket verband, waardeur hul loopbane be\u00ebindig is. vervolgens het die span aanvanklik gesukkel om sukses te behaal. tydens die krieketw\u00eareldbeker 1983 in engeland is sri lanka n\u00e1 net een oorwinning in die groepfase uitgeskakel.\nin desember 1983 het zimbabwe na sri lanka getoer. destyds het sri lanka oor toetsstatus beskik, maar nie zimbabwe nie. die zimbabwiese span het twee eersterangse wedstryde teen die sri lankaanse raadspresidentspan op die tyronne fernando-stadion en \u2019n sri lankaanse span op die paikiasothy saravanamuttu-stadion gespeel. albei wedstryde het onbeslis ge\u00ebindig. zimbabwe het ook drie eendaagse wedstryde teen sri lanka gespeel. die engelse span het tydens hul indiese toer 1984/85 \u2019n kort oponthoud in sri lanka gemaak. dit was nie in hul oorspronklike skedule nie; di\u00e9 verandering is n\u00e1 die moord op indira gandhi spontaan gemaak. gedurende dieselfde seisoen het nieu-seeland twee eendaagse wedstryde in sri lanka gespeel. sri lanka het die eerste wedstryd met vier paaltjies gewen en nieu-seeland die tweede met sewe paaltjies.\nop 6 september 1985 het sri lanka sy eerste toetsoorwinning aangeteken, nadat hulle onder kaptein duleep mendis indi\u00eb in die tweede wedstryd van die toetsreeks met 149 lopies op die paikiasothy saravanamuttu-stadion in colombo verslaan het. nadat die eerste en derde toetswedstryde onbeslis ge\u00ebindig het, het sri lanka eindelik sy eerste toetsreeks met 1\u20130 gewen. \u2019n jaar later het hulle as gasheer vir die eerste keer die asiatiese beker gewen. tydens die krieketw\u00eareldbeker 1987 in indi\u00eb en pakistan is sri lanka n\u00e1 ses nederlae in die groepfase uitgeskakel. tydens die krieketw\u00eareldbeker 1992 in australi\u00eb en nieu-seeland is sri lanka n\u00e1 net twee oorwinnings in die groepfase, waar al die deelnemende spanne teen mekaar te staan gekom het, uitgeskakel. in desember dieselfde jaar het sri lanka egter sy tweede toetsoorwinning aangeteken, nadat hulle nieu-seeland verslaan het. sri lanka het die tweetoetsreeks met 1\u20130 gewen. dit is onmiddellik opgevolg deur \u2019n oorwinning met een paaltjie tydens die engelse toer wat uit \u2019n eensame toetswedstryd bestaan het; dit was hul eerste oorwinning teen di\u00e9 span. twee jaar later, op 15 maart 1995, het sri lanka onder kaptein arjuna ranatunga sy eerste oorsese toetswedstryd in nieu-seeland gewen, nadat hulle die black caps met 241 lopies op mcleanpark in napier verslaan het. met di\u00e9 oorwinning het sri lanka sy eerste oorsese toetsreek met 1\u20130 gewen. hul volgende toetsreeks was ook oorsee, in pakistan, en dit het ook in \u2019n oorwinning vir sri lanka ge\u00ebindig, di\u00e9 keer met 2\u20131.\n\n\n=== eerste internasionale titeloorwinning ===\ndie krieketw\u00eareldbeker 1996 is deur indi\u00eb, pakistan en sri lanka saam aangebied. sri lanka is aangevoer deur arjuna ranatunga, en hulle het hul groepwedstryde in a teen australi\u00eb, wes-indi\u00eb, indi\u00eb, zimbabwe en kenia gespeel. beide australi\u00eb en wes-indi\u00eb het hul wedstryde teen sri lanka in sri lanka weens veiligheidskwessies verbeur (destyds is sri lanka deur \u2019n burgeroorlog tussen die regering en die separatistiese tamilse tiere geteister), waardeur sri lanka albei wedstryde sonder teenstanders gewen het. sri lanka het teen zimbabwe met ses paaltjies gewen, danksy aravinda de silva se 91 lopies, destyds die meeste aangetekende lopies deur \u2019n sri lankaanse speler tydens \u2019n krieketw\u00eareldbekertoernooi en die meeste deur \u2019n speler op die singalese sportklub-krieketveld. in die volgende wedstryd het sanath jayasuriya die indiese boulers verras, waardeur sri lanka di\u00e9 wedstryd met ses paaltjies gewen het. in die laaste groepwedstryd teen kenia het sri lanka destyds die hoogste telling deur \u2019n span met 398/5 aangeteken, waartoe aravinda 145 lopies bygedra het. di\u00e9 telling was die hoogste deur \u2019n sri lankaanse speler tydens \u2019n krieketw\u00eareldbekertoernooi. in die kwarteindstryd teen engeland het sanath 82 vinnige lopies uit net 44 aflewerings aangeteken. sri lanka het di\u00e9 wedstryd met vyf paaltjies gewen en sy eerste halfeindstryd tydens \u2019n krieketw\u00eareldbekertoernooi gehaal. op eden gardens in kolkata het sri lanka en indi\u00eb herontmoet. toe die teenstander op die rand van \u2019n nederlaag was, het die indiese ondersteuners kwaad geword. hulle het bottels en ander goed op die veld gegooi, waardeur die wedstryd nie voltooi kon word nie. die skeidsregters het met albei spanne gesels en daarop besluit om die wedstryd aan sri lanka toe te ken. sri lanka het toe tot sy eerste eindstryd van \u2019n krieketw\u00eareldbekertoernooi gevorder. in die eindstryd het sri lanka teen australi\u00eb onder mark taylor op gaddafistadion in lahore te staan gekom. sri lanka het glo sy grootste krieketoomblik beleef, toe die span daarin geslaag het om die wedstryd teen die groot gunsteling te wen, veral te danke aan die uitstekende prestasie deur aravinda de silva. sri lanka het sy aanvangskolwers sanath jayasuriya en romesh kaluwitharana vroeg verloor. asanka gurusinha en de silva het egter daarin geslaag om hulle te vestig. gurusinha is n\u00e1 \u2019n belangrike 57 lopies kleedkamer toe en de silva het die beslissende vennootskap met die kaptein ranatunga begin. sri lanka het 51 lopies in die oorblywende tien boulbeurte nodig gehad. de silva se honderdtal was die derde honderdtal in \u2019n krieketw\u00eareldbekereindstryd, n\u00e1 clive lloyd s\u2019n in 1975 en viv richards s\u2019n in 1979. dit was die eerste keer wat \u2019n span \u2019n krieketw\u00eareldbekereindstryd wen nadat hulle met veldwerk begin het en sri lanka was ook die eerste span, wat \u2019n krieketw\u00eareldbekertoernooi op eie vasteland gewen het. \u2019n jaar later kon hulle tydens die asiatiese beker nog \u2019n tuistoernooi beklink.\ntydens die krieketw\u00eareldbeker 1999 in engeland, skotland, ierland, nederland en wallis het die verdedigende kampioen in groep a teen suid-afrika, indi\u00eb, zimbabwe, engeland en kenia te staan gekom. in die eerste groepwedstryd teen engeland is hulle op 204 lopies na 48.2 boulbeurte uitgeboul. die hoogbonsende kolfblad het aan die spelers van die subkontinent \u2019n groot kopseer besorg. engeland het di\u00e9 wedstryd maklik met agt paaltjies gewen. in die tweede groepwedstryd teen suid-afrika het hulle weer gesukkel. nadat suid-afrika 199 lopies voorgel\u00ea het, kon sri lanka net 110 lopies aanteken; mahanama was die beste kolwer met 36 lopies. teen zimbabwe het sri lanka eindelik gese\u00ebvier (met vier paaltjies). in die daaropvolgende wedstryd het indi\u00eb 373/6 aangeteken, waaronder sourav ganguly \u2019n uitstekende 183 lopies in 158 aflewerings. sri lanka het met net 216/10 geantwoord en indi\u00eb het di\u00e9 wedstryd met 157 lopies gewen. as gevolg van hierdie nederlaag is sri lanka uit die toernooi geskakel. in vergelyking met die vorige krieketw\u00eareldbekertoernooi was hierdie toernooi as \u2019t ware teleurstellend. hul laaste wedstryd teen kenia het sri lanka met 45 lopies gewen.op 11 september 1999 het sanath jayasuriya sri lanka in hul eerste toetsoorwinning teen australi\u00eb aangevoer, toe hulle met ses paaltjies op die asgiriya-stadion in kandy gese\u00ebvier het. nadat die twee ander toetswedstryde onbeslis ge\u00ebindig het, het hulle di\u00e9 toetsreeks met 1\u20130 beklink.\n\n\n=== draai van die nuwe millennium ===\nop 14 junie 2000 het sri lanka in sy 100ste toetswedstryd teen pakistan gespeel. hulle het hierdie wedstryd op die singalese sportklub in colombo onder kaptein sanath jayasuriya gespeel. pakistan het di\u00e9 wedstryd met vyf paaltjies gewen. hulle het die toetsreeks met 0\u20132 verloor, nadat pakistan ook die tweede toetswedstryd gewen en die derde onbeslis ge\u00ebindig het.sri lanka het die asiatiese toetskampioenskap 2001/02 gewen, nadat hulle pakistan in die eindstryd met \u2019n beurt en 175 lopies verslaan het. tydens die kampioenetrofee 2002 het sri lanka die titel met indi\u00eb gedeel, nadat die eindstryd twee keer uitgere\u00ebn is.\n\n\n=== tyd van goeie toernooiprestasies ===\ntydens die krieketw\u00eareldbeker 2003, wat deur suid-afrika, zimbabwe en kenia saam aangebied is, is sri lanka aangevoer deur sanath jayasuriya. hulle het in groep b teen suid-afrika, nieu-seeland, wes-indi\u00eb, bangladesj, kanada en kenia te staan gekom. die eerste groepwedstryd teen nieu-seeland het sri lanka met 47 lopies gewen. in die daaropvolgende wedstryd teen bangladesj het chaminda vaas die eerste bouler geword om \u2019n driekuns in die eerste drie aflewerings te behaal, nadat hy die eerste drie paaltjies geneem het. met hierdie prestasie het vaas die derde van slegs vier spelers geword wat twee driekunste behaal het. bangladesj het net 124/10 aangeteken. sri lanka se aanvangskolwers het die teiken behaal sonder om \u2019n paaltjie af te staan. in die volgende wedstryd teen kanada het sri lanka weer \u2019n w\u00eareldrekord aangeteken, nadat kanada met 36 lopies die laagste telling nog in \u2019n krieketw\u00eareldbekerwedstryd en in \u2019n edi-wedstryd aangeteken het. sri lanka het di\u00e9 wedstryd maklik met nege paaltjies gewen. in die aansluitende wedstryd is hulle egter deur die \u201ebuiteperd\u201c kenia vir die eerste keer in \u2019n wedstryd verslaan. di\u00e9 wedstryd is op die nairobi gymkhana club in nairobi gespeel, kenia het eerste gekolf en 201 lopies aangeteken, terwyl sri lanka n\u00e1 45 boulbeurte op net 157 lopies uitgeboul is. dit is die eerste keer wat sri lanka deur \u2019n assosiaatlid verslaan is. in die wedstryd teen wes-indi\u00eb het sri lanka herstel en met ses lopies gewen. in die laaste groepwedstryd teen suid-afrika het sri lanka eerste gekolf en 268/9 aangeteken. suid-afrika was op 229/6, toe re\u00ebn uitgesak het. volgens die duckworth-lewis-metode is di\u00e9 wedstryd as \u2019n gelykop geag. sri lanka het eerste in poel b ge\u00ebindig en tot die super ses gevorder. in die super ses het sri lanka teen beide australi\u00eb en indi\u00eb verloor en net zimbabwe verslaan. hierdie uitslag het aan hulle die vierde plek in die tabel besorg, nadat kenia vir die eerste keer die halfeindstryd gehaal het. in die halfeindstryd het sri lanka weer teen australi\u00eb te staan gekom. op \u2019n moeilike, stadige kolfblad in port elizabeth het australi\u00eb gesukkel om 212 lopies aan te teken en die sri lankaanse kolfwerk te weerstaan. toe tydens die 39ste boulbeurt re\u00ebn begin uitsak het, het die australiese boulwerk sri lanka op 123 lopies beperk, heelwat minder as die teiken soos bepaal deur die duckworth-lewis-metode. die wedstryd het \u2019n denkwaardige oomblik gehad, toe adam gilchrist van die kolfblad stap sonder dat sy paaltjie gekantel het. tydens die asiatiese beker 2004 kon die gasheer nog \u2019n titel beklink.\n\nwes-indi\u00eb het die krieketw\u00eareldbeker 2007 aangebied. onder mahela jayawardena het sri lanka in groep b teen indi\u00eb, bangladesj en bermuda te staan gekom. bermuda se debuut het in die ergste nederlaag tydens di\u00e9 toernooi ge\u00ebindig, 40 lopies minder as skotland se nederlaag teen australi\u00eb die vorige dag. sri lanka het die wedstryd met 243 lopies gewen. in die volgende wedstryd is bangladesj met 198 lopies verslaan. dit was bangladesj se derde hoogste nederlaag en hul hoogste sedert hulle vier jaar voorheen deur indi\u00eb met 200 lopies verslaan is. dit was net as gevolg van re\u00ebn gedurende bangladesj se beurt en die gevolglike vermindering van die teiken dat hul nederlaag kleiner was. bangladesj is op net 112 lopies uitgeboul, nadat amper al die sri lankaanse boulers paaltjies geneem het. die laaste groepwedstryd was teen indi\u00eb. sri lanka het onoorwonne tot die tweede rondte gevorder, nadat hulle indi\u00eb op 185 lopies uitgeboul het. tydens die super 8 het sri lanka redelik goed gevaar en hulle is net deur beide suid-afrika en australi\u00eb verslaan. in die wedstryd teen suid-afrika het malinga die eerste bouler in internasionale krieket geword om vier paaltjies met vier agtereenvolgende aflewerings te neem. in die daaropvolgende wedstryd het sri lanka die gasheer die derde agtereenvolgende nederlaag binne vier dae toegedien. engeland is naelskraap met twee lopies verslaan. in di\u00e9 wedstryd het jayasuriya die mees ingespanne speler in edi-wedstryde geword en by sachin tendulkar verbygesteek. sri lanka het twee van sy oorblywende drie wedstryde gewen \u2013 teen nieu-seeland en ierland. ten spyte van hul nederlaag teen australi\u00eb het sri lanka die halfeindstryd gehaal. sri lanka het weer teen nieu-seeland te staan gekom en 289/7 danksy \u2019n honderdtal deur die kaptein jayawardena aangeteken. sri lanka het tot sy tweede eindstryd in \u2019n krieketw\u00eareldbekertoernooi gevorder; die eindstryd was \u2019n herhaling van die 1996-eindstryd teen australi\u00eb. die begin van die wedstryd is deur re\u00ebn vertraag en vervolgens tot 38 boulbeurte per span verminder. gilchrist het \u2019n ongelowige beurt van 149 lopies aangeteken \u2013 die hoogste vir \u2019n kolwer in \u2019n krieketw\u00eareldbekereindstryd \u2013 wat aan australi\u00eb \u2019n indrukwekkende voorloop teen pouse besorg het. die beurt was egter ietwat omstrede aangesien gilchrist \u2019n muurbalbal in die linkerhandskoen gebruik het. verdere re\u00ebn het daartoe gelei dat sri lanka se beurt tot 36 boulbeurte verminder en die teiken tot 269 hersien is. aan die einde van die 33ste boulbeurt, toe sri lanka vir die hersiene d/l-teiken \u2019n verdere 37 lopies benodig het, het die skeidsregters die wedstryd weens slegte ligtoestande afgelas. terwyl die australiese spelers reeds begin vier het (omdat die vereiste 20 boulbeurte gespeel is), het die skeidsregters foutiewelik aangekondig dat die oorblywende boulbeurte die volgende dag gespeel sou word, aangesien die wedstryd weens lig, maar nie re\u00ebn nie, afgelas is. omdat sri lanka 61 lopies in 18 aflewerings moes aanteken, was jayawardene van mening dat dit nie nodig is om die volgende dag terug te keer nie, en hy het sy span aangewys om weer te kolf. die skeidsregters het later om verskoning gevra vir hul fout: die wedstryd moes toe ge\u00ebindig en australi\u00eb met 37 lopies gewen het. die laaste drie boulbeurte is in byna volledige duisternis gespeel en sri lanka het net nege lopies bygevoeg, waardeur australi\u00eb volgens die d/l-metode met 53 lopies gewen het, omdat sri lanka twee boulbeurte minder gekolf het.sri lanka het sy eerste internasionale t20i-wedstryd op 15 junie 2006 op rose bowl in engeland gespeel en met twee lopies gewen. met die bekendstelling van twintig20-krieket het die invoering van \u2019n nuwe toernooiformaat gepaard gegaan. tydens die eerste t20i-w\u00eareldbeker 2007 in suid-afrika het sri lanka in die groepfase teen kenia en nieu-seeland te staan gekom. in die eerste wedstryd het sri lanka \u2019n nuwe w\u00eareldrekord aangeteken, toe hulle hul beurt met 260/6 afsluit, destyds die hoogste t20i-telling in internasionale krieket. sri lanka het die wedstryd met 172 lopies beklink, die hoogste oorwinning in \u2019n t20i-wedstryd. die telling het 30 viere ingesluit, tot op hede die meeste in \u2019n t20i; 186 lopies is deur viere en sesse behaal, die meeste in \u2019n t20i. in die volgende groepwedstryd teen die nieu-seelandse black caps het hulle 164/7 aangeteken en die wedstryd met sewe paaltjies gewen. in die eerste wedstryd van die daaropvolgende hoofrondte is sri lanka deur pakistan met 33 lopies verslaan. aansluitend het hulle teen bangladesj met 64 lopies gewen. in die beslissende wedstryd teen australi\u00eb het sri lanka met tien paaltjies verloor en hulle is uit die toernooi geskakel. \u2019n jaar later het hulle die asiatiese beker in pakistan beklink.\n\n\n=== 2009-aanval op die span in lahore ===\nop 3 maart 2009 is die sri lankaanse spankonvooi in lahore, pakistan, deur gewapende mans aangeval. tydens di\u00e9 aanval is vyf polisiemanne en twee burgerlikes dood. sewe krieketspelers en \u2019n lid van die afrigtingsspan is beseer. die span was op pad na die gaddafistadion, waar die derde dag van die tweede toets teen pakistan sou begin. n\u00e1 die aanval is die toetswedstryd deur sri lanka krieket afgelas. voorheen het die beheerliggaam ingestem om pleks van indi\u00eb, wat met verwysing na veiligheidsoorwegings geweier het, na pakistan te toer. samaraweera en paranavitana is in \u2019n hospitaal opgeneem. van die ander spelers het ligte beserings en skrapnelwonde opgedoen. samaraweera het skrapnelwonde aan sy been en paranavitana aan sy bors opgedoen. die hoofafrigter trevor bayliss en die hulpafrigter paul farbrace is ook lig beseer. as gevolg van die aanval is die tydens die krieketw\u00eareldbeker 2011 in pakistan beplande wedstryde aan die ander gashere bangladesj, indi\u00eb en sri lanka toegeken.\n\n\n=== verdere goeie toernooiprestasies ===\ntydens die tweede t20i-w\u00eareldbeker 2009 in engeland het sri lanka in die groepfase teen australi\u00eb en wes-indi\u00eb te staan gekom. die eerste wedstryd het hulle met ses paaltjies gewen, waardeur australi\u00eb vir die eerste keer in die groepfase van \u2019n belangrike toernooi uitgeskakel is. in die volgende wedstryd het sri lanka wes-indi\u00eb met 15 lopies verslaan. in die hoofrondte het sri lanka al sy drie wedstryde teen pakistan (met 19 lopies), ierland (met nege lopies) en nieu-seeland (met 48 lopies) gewen. in die halfeindstryd het sri lanka wes-indi\u00eb met 57 lopies verslaan. in die eindstryd op lord\u2019s is sri lanka deur pakistan met agt paaltjies geklop.alhoewel die t20i-w\u00eareldbeker sedert 2007 al om die twee jaar aangebied is, is die beplande kampioenetrofee, wat 2010 in wes-indi\u00eb sou plaasvind, in \u2019n t20i-formaat verander, nadat die kampioenetrofee 2008 in pakistan weens veiligheidskwessies met een jaar uitgestel is en die internasionale krieketkalender aangepas moes word. vervolgens het die t20i-w\u00eareldbeker 2010 net tien maande n\u00e1 die vorige toernooi plaasgevind. in wes-indi\u00eb het sri lanka in die groepfase teen nieu-seeland en zimbabwe te staan gekom, maar hulle is in die eerste wedstryd met twee paaltjies verslaan. in die wedstryd teen zimbabwe het mahela sy eerste t20i-honderdtal en die eerste deur \u2019n sri lankaan aangeteken. hy het die vierde speler geword wat \u2019n t20i-honderdtal aangeteken het en die derde tydens \u2019n t20i-w\u00eareldbekertoernooi. in die zimbabwiese beurt het re\u00ebn uitgesak en volgens die d/l-metode het sri lanka met 14 lopies gewen. in die hoofrondte se eerste wedstryd het sri lanka wes-indi\u00eb met 57 lopies verslaan. aansluitend het hulle teen australi\u00eb met 81 lopies verloor. teen indi\u00eb het sri lanka met vyf paaltjies gese\u00ebvier. daarmee het sri lanka sy tweede agtereenvolgende t20i-halfeindstryd bereik, maar hulle is deur engeland met sewe paaltjies verslaan.\nindi\u00eb, bangladesj en sri lanka het die krieketw\u00eareldbeker 2011 saam aangebied. in die groepfase het sri lanka teen kanada, pakistan, kenia, australi\u00eb, zimbabwe en nieu-seeland te staan gekom. die eerste wedstryd het hulle met 210 lopies gewen. in die volgende wedstryd teen pakistan het sri lanka sy eerste tuisnederlaag tydens \u2019n krieketw\u00eareldbekertoernooi gely (met elf lopies). teen kenia het malinga \u2019n driekuns behaal, die tweede van sy loopbaan. hy het die eerste bouler geword om twee driekunste tydens krieketw\u00eareldbekertoernooie te behaal, en die vierde bouler wat twee edi-driekunste behaal het. sri lanka het die wedstryd met nege paaltjies beklink. die wedstryd tussen sri lanka en australi\u00eb is uitgere\u00ebn. in die volgende wedstryd teen zimbabwe het tharanga en dilshan \u2019n nuwe krieketw\u00eareldbekerrekord vir die aanvangsvennootskap opgestel en 282 lopies aangeteken. dit was ook die eerste keer wat albei aanvangskolwers tydens \u2019n krieketw\u00eareldbekertoernooi \u2019n honderdtal aangeteken het. met hul oorwinning teen zimbabwe (met 139 lopies) het sri lanka die kwarteindstryd gehaal. in die laaste groepwedstryd het hulle nieu-seeland met 112 lopies verslaan. in die kwarteindstryd het sri lanka engeland met tien paaltjies geklop, nadat albei aanvangskolwers die teiken van 229 lopies suksesvol gejaag het. daarmee het sri lanka \u2019n nuwe rekord vir die hoogste suksesvolle lopiejaag in \u2019n oorwinning met tien paaltjies in die edi-geskiedenis opgestel. in die halfeindstryd het hulle nieu-seeland met vyf paaltjies verslaan en vir die tweede agtereenvolgende keer tot die eindstryd gevorder. sri lanka is egter deur indi\u00eb met ses paaltjies geklop. n\u00e1 di\u00e9 wedstryd het murali, wat as die beste draaibouler beskou is, uit al die internasionale formate van krieket bedank.\ndie eilandstaat het die t20i-w\u00eareldbeker 2012, die eerste toernooi van sy soort in asi\u00eb, aangebied. sri lanka het in die groepfase teen zimbabwe en suid-afrika te staan gekom. die eerste wedstryd het hulle met 82 lopies gewen. die volgende wedstryd teen die proteas moes weens re\u00ebn herhaaldelik onderbreek word, waarvolgens die wedstryd tot net sewe boulbeurte per span verminder is. suid-afrika het die wedstryd met 32 lopies gewen. sri lanka het nogtans tot die hoofrondte gevorder. teen nieu-seeland het hulle gelykop gespeel, nadat albei spanne 174 lopies aangeteken het. sri lanka het die superboulbeurt gewen en die wedstryd beklink. die volgende twee wedstryde het sri lanka maklik teen beide wes-indi\u00eb (met nege paaltjies) en engeland (met 19 lopies) gewen. in die halfeindstryd het sri lanka pakistan met 16 lopies verslaan. in die eindstryd is hulle egter deur wes-indi\u00eb met 36 lopies geklop. hul troosprys was dat sri lanka die eerste gasheer geword het om in \u2019n t20i-w\u00eareldbekereindstryd te verskyn. ajantha mendis het met 15 paaltjies die meeste geneem.\n\n\n=== derde internasionale titeloorwinning ===\nsri lanka het die jaar 2014 met die titeloorwinning tydens die asiatiese beker in bangladesj begin. in die hoofrondte van die t20i-w\u00eareldbeker 2014 in bangladesj het hulle teen suid-afrika, nederland, engeland en nieu-seeland te staan gekom. die eerste wedstryd het sri lanka met vyf paaltjies gewen. in die volgende wedstryd het hulle nederland op 39 lopies uitgeboul, wat die laagste telling van \u2019n span in \u2019n t20i-wedstryd was en sri lanka het di\u00e9 maklike teiken van 40 lopies binne in vyf boulbeurte gejaag, wat die hoogste t20i-oorwinning volgens oorblywende aflewerings is. in die volgende wedstryd is sri lanka deur engeland met ses paaltjies verslaan. in die laaste beslissende groepwedstryd is nieu-seeland op 60 lopies uitgeboul, die laagste telling deur \u2019n toetsland in \u2019n t20i-wedstryd, en sri lanka het met 59 lopies gewen. met hierdie oorwinning het sri lanka sy vierde agtereenvolgende t20i-halfeindstryd gehaal. in die halfeindstryd het hulle die verdedigende t20i-w\u00eareldkampioen wes-indi\u00eb met 27 lopies (volgens die d/l-metode) verslaan. in die eindstryd het hulle indi\u00eb met ses paaltjies verslaan, waarmee sri lanka n\u00e1 die krieketw\u00eareldbeker 1996 en die gedeelde titel tydens die kampioenetrofee 2002 sy derde internasionale titel ingepalm het. n\u00e1 die wedstryd het mahela en sanga uit t20i-krieket bedank.\n\n\n=== gemengde toernooiprestasies ===\ntydens die krieketw\u00eareldbeker 2015 in australi\u00eb en nieu-seeland het sri lanka in die groepfase teen nieu-seeland, afghanistan, bangladesj, engeland, australi\u00eb en skotland te staan gekom. in die eerste wedstryd is hulle deur die black caps met 98 lopies verslaan. aansluitend het sri lanka teen afghanistan met vier paaltjies gewen, hoewel albei aanvangskolwers in die tweede boulbeurt met nulletjies uitgeboul is; dit was eers die tweede keer in die edi-geskiedenis. teen bangladesj het sri lanka gese\u00ebvier met honderdtalle deur beide dilshan (161*) en sangakkara (105*). met sy honderdtal het dilshan die vorige rekord vir die hoogste individuelle krieketw\u00eareldbekertelling deur \u2019n sri lankan van aravinda (144) verbeter. sri lanka het die wedstryd met 92 lopies beklink. teen engeland het sangakkara sy tweede agtereenvolgende honderdtal aangeteken en saam met thirimanne, wat ook \u2019n honderdtal aangeteken het, het hy sri lanka na \u2019n oorwinning met nege paaltjies geneem. in die wedstryd teen australi\u00eb het dilshan in mitchell johnson se boulbeurt ses viere geslaan, dit was die eerste keer in \u2019n krieketw\u00eareldbekertoernooi. sangakkara het sy derde agtereenvolgende honderdtal aangeteken, daarna het sri lanka egter vinnig sy paaltjies begin verloor. australi\u00eb het di\u00e9 wedstryd met 64 lopies gewen. in die laaste groepwedstryd het sri lanka skotland maklik met 148 lopies verslaan. sangakkara het sy vierde agtereenvolgende honderdtal met 124 lopies aangeteken. hy het die eerste kolwer in die edi-geskiedenis geword wat daarin geslag het. in die kwarteindstryd is sri lanka deur suid-afrika met nege paaltjies geklop. n\u00e1 hierdie teleurstellende wedstryd het beide sanga en jayawardena hul edi-loopbane be\u00ebindig. met hierdie nederlaag het sri lanka vir die eerste keer sedert die krieketw\u00eareldbeker 1999 nie die halfeindstryd gehaal nie.\neen van die groot verrassings in sri lanka se krieketgeskiedenis was tydens die t20i-w\u00eareldbeker 2016 in indi\u00eb. voor die t20i-w\u00eareldbeker 2016 het sri lanka in vyf t20i-reekse gespeel, maar net een oorwinning teen wes-indi\u00eb aangeteken (hulle het teen pakistan, in nieu-seeland, in indi\u00eb en tydens die asiatiese beker 2016 verloor). die kaptein lasith malinga het tydens elke reeks beserings opgedoen en sri lanka se nuwe keurkomitee het angelo mathews as kaptein vir die t20i-w\u00eareldbeker 2016 benoem, waardeur malinga sy pos in die span verloor het. sri lanka het die toernooi in die hoofrondte met \u2019n oorwinning van ses paaltjies teen afghanistan begin. in die volgende wedstryd is hulle deur wes-indi\u00eb met sewe paaltjies verslaan. in die beslissende wedstryd teen engeland is sri lanka met tien lopies geklop. sri lanka is saam met suid-afrika, teen wie hulle in die laaste wedstryd met agt paaltjies verloor het, uit die toernooi geskakel. hul swak vertoning in al drie bestanddele van die spel (boulwerk, kolfwerk en veldwerk) het hul uitskakeling meegebring.op 4 augustus 2016 het sri lanka in sy 250ste toetswedstryd teen australi\u00eb in galle gespeel. hulle het met 229 lopies gewen en vir die eerste keer die warne-muralidaran-trofee sedert sy bekendstelling ingepalm. op 17 augustus 2016 het sri lanka onder angelo mathews australi\u00eb vir die eerste keer in sy krieketgeskiedenis met 3\u20130 platgeloop. op 6 oktober 2017 het sri lanka in sy eerste dag/aandtoetswedstryd teen pakistan op die doebai internasionale krieketstadion gespeel. aangevoer deur dinesh chandimal het sri lanka di\u00e9 wedstryd met 68 lopies gewen en die toetsreeks met 2\u20130 beklink. dimuth karunaratne het die eerste sri lankaan geword wat \u2019n vyftigtal, \u2019n honderdtal en 150 lopies in \u2019n dag/aandtoetswedstryd aangeteken het. die nuweling lahiru gamage het die eerste sri lankaan geword wat \u2019n paaltjie in \u2019n dag/aandtoetswedstryd geneem het, terwyl dilruwan perera die eerste vyfpaaltjie-oes geneem het.die krieketw\u00eareldbeker 2019 is in engeland en wallis aangebied en sri lanka is deur dimuth karunaratne aangevoer. hoewel hy sri lanka tydens hul twee noemenswaardige toetsoorwinnings in suid-afrika aangevoer het, het karunaratne laas tydens die krieketw\u00eareldbeker 2015 vir sri lanka in edi-wedstryde gespeel. in die eerste wedstryd is hulle deur nieu-seeland op 136 binne-in 29.2 boulbeurte uitgeboul. karunaratne het die tweede aanvangskolwer geword wat tydens \u2019n krieketw\u00eareldbekertoernooi \u2019n hele kolfbeurt gespeel het sonder om sy paaltjie te verloor. nieu-seeland het die krieketw\u00eareldbeker 2019 met \u2019n maklike oorwinning van tien paaltjies teen sri lanka begin. in die tweede wedstryd het hulle afghanistan met 34 lopies geklop. die volgende twee wedstryde teen pakistan en bangladesj is uitgere\u00ebn en elke span het twee punte elk ontvang. in die volgende wedstryd is sri lanka deur die verdedigende kampioen australi\u00eb met 87 lopies verslaan. daarna het sri lanka die gunsteling en latere kampioen engeland vir die vierde agtereenvolgende keer tydens \u2019n krieketw\u00eareldbekertoernooi verslaan (met 20 lopies). gedurende di\u00e9 wedstryd het malinga die vierde bouler geword wat 50 paaltjies tydens krieketw\u00eareldbekertoernooie geneem het, na sri lanka se muralitharan, pakistan se snelbouler wasim akram en die australiese snelbouler glenn mcgrath. met 26 beurte in krieketw\u00eareldbekertoernooie was hy ook die vinnigste om di\u00e9 mylpaal te bereik. in die volgende beslissende wedstryd is sri lanka deur suid-afrika met nege paaltjies verslaan. vervolgens is sri lanka uit die krieketw\u00eareldbeker 2019 geskakel. in die volgende wedstryd teen wes-indi\u00eb het avishka fernando sy eerste edi-honderdtal aangeteken en sodoende sri lanka se jongste speler geword om \u2019n krieketw\u00eareldbekerhonderdtal aan te teken. in antwoord daarop was wes-indi\u00eb vir die meeste van die beurt in beheer en die jong kolwer nicholas pooran het ook sy eerste edi-honderdtal aangeteken. dit was die eerste keer tydens \u2019n krieketw\u00eareldbekerwedstryd dat twee spelers onder 25 honderdtalle in dieselfde wedstryd aangeteken het. sri lanka het di\u00e9 wedstryd met 23 lopies gewen. in die laaste wedstryd teen indi\u00eb het sri lanka 264 lopies in 50 boulbeurte aangeteken, danksy \u2019n honderdtal deur angelo mathews. dit was sy derde edi-honderdtal, wat hy al drie teen indi\u00eb aangeteken het. indi\u00eb het die teiken binne-in 43 boulbeurte gejaag en met sewe paaltjies gewen.tydens die t20i-w\u00eareldbeker 2021 in oman en die verenigde arabiese emirate het sri lanka in die eerste rondte al sy drie wedstryde teen namibi\u00eb, ierland en nederland gewen en die super 12 gehaal. in di\u00e9 rondte het die sri lankane egter slegs bangladesj en wes-indi\u00eb verslaan, terwyl hulle teen australi\u00eb, suid-afrika en engeland verloor het, waarvolgens hulle uit die toernooi geskakel is. die asiatiese beker 2022 in die verenigde arabiese emirate het die span met sy sesde titeloorwinning be\u00ebindig. tydens die t20i-w\u00eareldbeker 2022 in australi\u00eb het sri lanka in die eerste wedstryd teen namibi\u00eb \u2019n historiese nederlaag gely, maar daarvan herstel, sowel die verenigde arabiese emirate as nederland verslaan en sodoende die super 12 gehaal. in di\u00e9 rondte het die sri lankane egter slegs ierland en afghanistan verslaan, terwyl hulle teen australi\u00eb, nieu-seeland en engeland verloor het, waarmee die span uit die toernooi geskakel is. die krieketw\u00eareldbeker 2023 se groepfase in indi\u00eb het op \u2019n soortgelyke manier verloop en die sri lankane kon slegs nederland en engeland klop, terwyl hulle teen suid-afrika, pakistan, australi\u00eb, afghanistan, indi\u00eb, bangladesj en nieu-seeland verloor het. daarmee het hulle vir die eerste keer versuim om vir die kampioenetrofee 2025 in pakistan te kwalifiseer.\n\n\n== kleure ==\nin toetswedstryde dra die span wit krieketkleure met \u2019n opsionele oortrektrui of sweetpak-baadjie, met \u2019n donkerblou en blou v-halslyn gedurende koue weer, soos tydens toere na australi\u00eb, engeland en nieu-seeland. sri lanka se vlag is op die linkerbors met die toetsnommer gewoonlik bo die vlag; helms is donkerblou en die veldwerkers se pette (gewoonlik \u2019n bofbalpet of \u2019n wit breedgerande sonhoed) is soortgelyk geverf. die borg se kenteken is op die regterbors en op die mou met krieket sri lanka se kenteken op die linkerkant in toetskrieket. in die tydperk tussen 2000 en 2010 het al ceylon tea, reebok, mobitel sri lanka en dialog axiata as borge van sri lanka opgetree; dilmah het in die vroe\u00eb 2000\u2019s as borg aangebly, nadat hulle by singer, die hoofborg gedurende die 1990\u2019s, oorgeneem het. voormalige truivervaardigers sluit in reebok, aj sports, asics, isc en adidas.\nsri lanka se edi- en t20i-truis wissel van jaar tot jaar aangesien die span truie in verskeie skakerings van ligblou met geel strepe langs die skouers en heupe gebruik. in die verlede het sri lanka se trui skakerings van helderblou en goudgeel gebruik. tydens die w\u00eareldreeksbeker 1984/85 het sri lanka geel truie met blou strepe gedra.\ntydens amptelike ikr-toernooie soos die krieketw\u00eareldbeker, t20i-w\u00eareldbeker en asiatiese beker, staan sri lanka op die voorkant van die trui pleks van die borg se kenteken, en die borg se kenteken verskyn op die mou. \u2019n merkwaardige verandering in die truikleur het met die t20i-w\u00eareldbeker 2007 in suid-afrika gekom. die span het \u2019n ligte silwertrui gebruik en di\u00e9 trui is sedertdien nie meer gesien nie. sedertdien gebruik sri lanka se trui die gewone briljante blou kleur en fyn geel strepe. tydens die t20i-w\u00eareldbeker 2016 is die kleure oranje en groen van sri lanka se vlag ontleen en op die trui gebruik. tydens die kampioenetrofee 2017-wedstryd teen indi\u00eb het die trui verander na \u2019n meestal geel geverfde trui met blou strepe en die gewone blou broek.\nvir die krieketw\u00eareldbeker 2019 is sri lanka se trui van herwinde plastiekvullis van sri lanka se kus gemaak. naas mas holdings het krieket sri lanka sy vennootskap met kent ro systems as hoofborg vir di\u00e9 krieketw\u00eareldbekertoernooi bekend gemaak. aan die kant van die hemp se blou agtergrond is \u2019n tekening van \u2019n skilpad.tydens nieamptelike toernooie soos bilaterale en driehoekige toernooie verskyn die borg se kenteken prominent op die voorkant van die trui. tans is sri lanka se hoofborge amul, nippon paint, brandix en red bull.\n\n\n=== kenteken ===\nsri lanka se krieketkenteken is \u2019n goue leeu met \u2019n swaard in die regterhand op \u2019n helderblou agtergrond. die naam sri lanka cricket staan bo die leeu. in toetskrieket word die kenteken op die pet effens verander, waar die leeu met \u2019n swaard deur blomblare omring word en dan \u2019n blou sirkel omring die helmteken en \u2019n geel sirkel omring die blou sirkel.\ndie sri lanka nasionale krieketspan se bynaam is the lions, genoem na die nasionale dier van sri lanka, die leeu. sri lanka krieket se kenteken toon derhalwe \u2019n leeu.\n\n\n== tuisstadions ==\n\nnes ander vername krieketlande soos australi\u00eb, bangladesj, engeland, ierland, indi\u00eb, nieu-seeland, pakistan, suid-afrika, wes-indi\u00eb en zimbabwe beskik sri lanka oor geen amptelike tuisstadion vir sy nasionale span nie. die sri lankaanse nasionale krieketspan gebruik vir hul krieketwedstryde eerder \u2019n verskeidenheid stadions dwarsdeur sri lanka.\ndie sri lankaanse nasionale krieketspan het tot dusver agt tuisstadions tydens toetswedstryde gebruik:\n\n\n=== krieketw\u00eareldbekerstadions ===\ndie krieketw\u00eareldbeker 1996 is deur indi\u00eb, pakistan en sri lanka saam aangebied. indi\u00eb het 17 wedstryde op 17 verskeie plekke gehuisves, terwyl pakistan 16 wedstryde op ses plekke en sri lanka vier wedstryde op drie plekke aangebied het. al drie gashere het hul wedstryde tydens die groepfase tuis gespeel (behalwe vir die ontmoeting tussen indi\u00eb en sri lanka wat in indi\u00eb aangebied is). die eindstryd is in lahore se gaddafistadion aangebied.\nsri lanka het beide die kampioenetrofee 2002 en die t20i-w\u00eareldbeker 2012 op sy eie aangebied.\ndie krieketw\u00eareldbeker 2011 is deur indi\u00eb, sri lanka en bangladesj saam aangebied. oorspronklik is ook wedstryde in pakistan beplan, maar di\u00e9 land is n\u00e1 die 2009-aanval op die sri lankaanse nasionale krieketspan van sy gasheerregte ontneem. indi\u00eb het 29 wedstryde op agt verskeie plekke gehuisves, terwyl sri lanka twaalf wedstryde op drie plekke en bangladesj agt wedstryde op twee plekke aangebied het. die meeste van die drie gashere se wedstryde is tuis gespeel.\nsri lanka sal saam met indi\u00eb die t20i-w\u00eareldbeker 2026 aanbied.\n\n\n== internasionale toere ==\nsoos gebruiklik sedert die begin van internasionale krieket, onderneem die sri lankaanse nasionale krieketspan deels maandelange oorsese toere, waartydens hulle teen ander nasionale spanne, plaasliksaamgestelde spanne en klubspanne speel. eweneens huisves hulle ander nasionale spanne wat na sri lanka toer. gedurende die plaaslike somer tree hulle as gasheer op of onderneem op hul beurt toere deur die ander krieketlande van die noordelike halfrond en gedurende die plaaslike winter onderneem hulle toere deur krieketlande van die suidelike halfrond. as deel hiervan ding sri lanka in toetskrieket sedert 2007/08 teen australi\u00eb om die warne-muralitharan-trofee en sedert 2015/16 teen wes-indi\u00eb om die sobers-tissera-trofee mee.\n\n\n== spelers ==\n\n\n=== bekende spelers ===\nvier voormalige sri lankaanse spelers is vir hul uitstekende prestasies in die internasionale krieketraad se heldesaal opgeneem:\n\n\n=== spelerstatistieke ===\naltesaam het vir sri lanka 164 spelers toets-, 210 spelers edi- en 107 spelers t20i-wedstryde gespeel. vervolgens die spelers, wat vir die sri lankaanse span die meeste lopies aangeteken en die meeste paaltjies geneem het.\n\n\n==== lopies ====\n\n\n==== paaltjies ====\n\n\n=== spankapteins ===\ntot op hede was 17 spelers reeds die kaptein vir sri lanka tydens \u2019n toetswedstryd, 26 tydens \u2019n edi en twaalf tydens \u2019n t20i.\n\n\n== rekords ==\n\n\n=== toetsrekord teen ander lande ===\n\n\n=== w\u00eareldtoetskampioenskaprekord ===\n\n\n=== edi-rekord teen ander lande ===\n\n\n=== krieketw\u00eareldbekerrekord ===\n\n\n=== kampioenetrofeerekord ===\n\n\n=== t20i-rekord teen ander lande ===\n\n\n=== t20i-w\u00eareldbekerrekord ===\n\n\n=== asiatiese bekerrekord ===\n\n\n== sien ook ==\n\n\n== verwysings ==\n\n\n== eksterne skakels ==\n(en)  (si)  (ta)  amptelike webwerf\n(en)  sri lanka op espncricinfo\n(en)  sri lanka by die ikr"