"y\u014dko ono lennon (\u5c0f\u91ce \u6d0b\u5b50 ono y\u014dko?; tokyo, 18 febbraio 1933) \u00e8 un'artista e musicista giapponese naturalizzata statunitense.\ngi\u00e0 conosciuta nel mondo dell'arte, raggiunse la fama internazionale con il matrimonio e la successiva carriera artistica con john lennon dei beatles.\n\n\n== scrittura del nome ==\nin kanji giapponesi il suo nome \u00e8 scritto \u5c0f\u91ce \u6d0b\u5b50 (ono y\u014dko); sulla stampa giapponese e sulle copertine dei suoi album il nome della ono \u00e8 scritto a volte anche in katakana (\u30aa\u30ce\u30fb\u30e8\u30fc\u30b3).\n\n\n== biografia ==\nfiglia maggiore di eisuke gue ono, membro di una delle pi\u00f9 importanti famiglie di banchieri giapponesi, e di isoko, una pianista classica, y\u014dko e i suoi fratelli ebbero un'educazione impartita da bambinaie e assistenti su delega dei genitori. durante la seconda guerra mondiale la famiglia sopravvisse al bombardamento di tokyo in un bunker a capanna. fu in questo periodo che svilupp\u00f2 il lato pi\u00f9 aggressivo del suo carattere: i bambini del posto schernivano i fratelli ono, caduti in povert\u00e0 ma abituati alle buone maniere dell'alta societ\u00e0. suo padre rimase in citt\u00e0 (tokyo) e, senza che la famiglia lo venisse a sapere, fu internato in un campo di prigionia in cina.\ndopo la guerra la famiglia ono si trasfer\u00ec negli stati uniti a scarsdale, nello stato di new york. y\u014dko ono si iscrisse al sarah lawrence college; sebbene i suoi genitori approvassero questa scelta, deploravano invece il suo stile di vita, punendola spesso perch\u00e9 frequentava persone considerate inferiori al suo rango. la ono si circondava infatti di artisti, poeti e personalit\u00e0 dalla vita boh\u00e9mienne, in una ricerca della libert\u00e0 cui aspirava per se stessa. nonostante visitasse spesso gallerie d'arte e partecipasse agli happening artistici in citt\u00e0, la pittura non era il suo unico interesse: aveva infatti un\u2019altra grande passione, la musica.\nnel 1956 spos\u00f2 il compositore toshi ichiyanagi, dal quale divorzi\u00f2 nel 1962. il 28 novembre dello stesso anno spos\u00f2 il jazzista e produttore statunitense anthony cox. il loro matrimonio fu annullato il 1\u00ba marzo 1963; si risposarono il 6 giugno e divorziarono il 2 febbraio 1964. la loro figlia, kyoko chan cox, nacque l'8 agosto 1963. dopo il divorzio, come risultato di una battaglia legale, la custodia della bambina fu assegnata in forma permanente alla ono; tuttavia nel 1971 cox rap\u00ec kyoko e scomparve. la ono ritrov\u00f2 sua figlia solo nel 1998.\n\n\n=== esperienze artistiche ===\nyoko ono fu fra i primi membri di fluxus, un'associazione libera di artisti d'avanguardia, che si svilupp\u00f2 all'inizio degli anni sessanta.\nfu tra i primi artisti ad esplorare l'arte concettuale e le performance artistiche. un esempio delle sue performance \u00e8 cut piece, durante la quale stava seduta su un palco ed invitava il pubblico a tagliare con delle forbici i vestiti che aveva addosso, fino a restare nuda. un altro esempio di arte concettuale \u00e8 il libro grapefruit (pompelmo), edito per la prima volta nel 1964, che comprendeva delle surreali istruzioni in stile zen, da completare nella mente del lettore, come nascondino: nasconditi finch\u00e9 tutti si dimenticano di te. nasconditi finch\u00e9 tutti muoiono. il libro fu ripubblicato diverse volte; l'edizione a maggior tiratura risale al 1971, distribuito da simon and schuster, fu ristampato nel 2000.\n\nyoko ono ha diretto anche alcuni film sperimentali, 16 fra il 1964 e il 1972, fra i quali ottenne un certo successo no. 4 del 1966, pi\u00f9 noto con il titolo bottoms. il film consiste in una serie di inquadrature di natiche di persone che passeggiano su una pedana mobile. lo schermo \u00e8 suddiviso in quattro parti quasi uguali dalla fessura e dalla piega orizzontale dei glutei. la colonna sonora consiste di interviste a coloro che sono stati filmati o hanno collaborato al progetto. nel 1996 la swatch ha prodotto un orologio in edizione limitata per commemorare questo film.la produzione artistica della ono \u00e8 stata pi\u00f9 volte stroncata dai critici. per esempio, brian sewell, critico d'arte per il giornale londinese london evening standard e personaggio televisivo, disse di lei: \u00abnon ha creato nulla e non ha contribuito a niente, \u00e8 semplicemente stata un riflesso del suo tempo... penso che sia una dilettante, una donna molto ricca che spos\u00f2 qualcuno che aveva del talento ed era la forza trainante dietro i beatles. se non fosse stata la vedova di john lennon, adesso sarebbe stata totalmente dimenticata... yoko ono era semplicemente un parassita. avete visto le sue sculture o i suoi quadri? sono tutti orribili.\u00bble opere della ono sono state in seguito rivalutate da diversi studiosi e critici d'arte. negli ultimi anni il suo lavoro ha regolarmente ottenuto riconoscimenti e consensi; ad esempio, matthew teitelbaum, direttore della galleria d'arte dell'ontario, ha detto: \"yoko ono \u00e8 una delle artiste visuali pi\u00f9 originali e ispirate\"; michael kimmelman, capo-critico d'arte del new york times, ha scritto: \"l'arte di yoko ono \u00e8 uno specchio: come la sua opera a box of smile, ci riconosciamo nella nostra reazione ad esso; un piccolo stimolo ad un'illuminazione personale, molto zen\". ella \u00e8 stata, infatti, descritta come \"la pi\u00f9 famosa artista sconosciuta: tutti conoscono il suo nome, ma nessuno sa cosa fa\".\nnel 2001 yes yoko ono, una retrospettiva di 4 anni del lavoro della ono, ricevette, come miglior mostra museale svoltasi a new york, il prestigioso premio americano dell'associazione internazionale dei critici d'arte, considerato uno dei pi\u00f9 importanti riconoscimenti in campo museale. nel 2002 la ono fu premiata con la skowhegan medal per le sue opere in diversi media. nel 2005 ricevette il \"lifetime achievement award\" dalla societ\u00e0 giapponese di new york.\nnel 2001 la ono ha ottenuto una laurea honoris causa in legge dall'universit\u00e0 di liverpool. nel 2002 le fu offerta la laurea in belle arti dal bard college; scott macdonald, professore ospite del college, disse: \"[yoko ono] deve essere ringraziata per le opere che ha fatto, e celebrata per ci\u00f2 che \u00e8 venuta a rappresentare, nella storia dei media e in tutto il mondo: coraggio, elasticit\u00e0, tenacia, indipendenza e soprattutto immaginazione e fiducia nel fatto che la pace e l'amore rimangono la via verso un futuro dell'umanit\u00e0 pi\u00f9 luminoso e diverso.\"\nwish tree, la sua installazione al sculpture garden del moma di new york (luglio 2010) \u00e8 diventata rapidamente molto popolare: numerosissimi contributi giungono da ogni parte del mondo.\n\n\n=== la vita con john lennon ===\nyoko ono e john lennon si incontrarono per la prima volta quando questi visit\u00f2 l'anteprima di una mostra della ono all'indica gallery di londra, il 9 novembre 1966. lennon fu suggestionato dall'ironia e dall'interattivit\u00e0 delle opere esposte, come l'installazione che prevedeva una scala davanti ad una tela nera e che per mezzo di specchietti faceva leggere la parola \"yes\". c'era anche una mela vera (o almeno che sembrava tale) esposta con la targhetta \"mela\"; quando lennon venne a sapere che il prezzo della mela era di 200 sterline pens\u00f2 ad uno scherzo, ma lo ritenne divertente.\nun'altra opera consisteva in un muro, nel quale i visitatori erano invitati ad inserire un chiodo con un martello; ma, poich\u00e9 la mostra sarebbe dovuta iniziare solo il giorno successivo, la ono viet\u00f2 a lennon di infilare il primo chiodo. dopo le insistenze del cantante e dopo un'accesa discussione con il proprietario della galleria, la ono permise a lennon di mettere il primo chiodo, ma solo al prezzo di 5 scellini. al che lennon replic\u00f2: \"ti dar\u00f2 5 scellini immaginari se tu mi lasci inserire un chiodo immaginario\". iniziarono a frequentarsi un anno e mezzo pi\u00f9 tardi.\nnella primavera del 1968 yoko rimase incinta di lennon per la prima volta: il figlio, che avrebbe dovuto chiamarsi john ono lennon ii, venne per\u00f2 abortito spontaneamente il 21 novembre dello stesso anno, a gravidanza gi\u00e0 avanzata. in seguito al divorzio di lennon dalla sua prima moglie, cynthia, john lennon e yoko ono si sposarono il 20 marzo 1969 sulla rocca di gibilterra. nel giugno dello stesso anno lennon annunci\u00f2 che la ono aspettava un bambino: la gravidanza si interruppe in modo spontaneo il successivo 12 ottobre. agli inizi di marzo del 1970, yoko scopr\u00ec di essere nuovamente incinta. anche questa terza gravidanza non arriv\u00f2 a termine, dal momento che l'artista perse il bambino il 1\u00ba agosto. in alcune biografie, la causa dei ripetuti aborti sofferti dalla ono \u00e8 stata attribuita all'abuso di sostanze stupefacenti da cui sia lei che lennon erano stati dipendenti.\nil 9 ottobre 1975, nel giorno del 35\u00ba compleanno di lennon, vide finalmente la luce sean, l\u2018unico figlio di john e yoko, nato prematuro. \nlennon menzion\u00f2 la ono in molte delle sue canzoni. quando era ancora nei beatles scrisse the ballad of john and yoko e la menzion\u00f2 implicitamente in julia, una canzone dedicata alla madre, dove un verso recita ocean child calls me, so i sing a song of love (trad. \"la bambina dell'oceano mi chiama, cos\u00ec canto una canzone d'amore\"); altre canzoni di lennon sulla ono sono: oh yoko! e dear yoko. viene espressamente menzionata anche in god.\n\n\n=== il rapporto con i beatles ===\nyoko ono \u00e8 stata spesso accusata, soprattutto dai fan dei beatles, di essere stata la principale causa dello scioglimento dei fab four. altri sostengono che non fu lei la causa, poich\u00e9 alla fine degli anni sessanta i membri dei beatles si stavano inevitabilmente muovendo in direzioni diverse sia musicalmente sia nella vita privata.\nin genere, quando erano in studio di registrazione, i beatles non permettevano la presenza di estranei: tuttavia, john invit\u00f2 yoko ono ad accompagnarlo durante le prime sessioni di registrazione per il white album. i due rimasero insieme durante queste e altre sessioni. inizialmente yoko ono era una semplice osservatrice, ma successivamente cominci\u00f2 a dare consigli a lennon, sempre interessato e influenzato dalla sua opinione, fino ad offrire suggerimenti, nonch\u00e9 critiche, all'intero gruppo. gli altri membri non la presero bene; secondo george harrison, la ono stava producendo delle \"vibrazioni negative\". probabilmente la presenza della ono contribu\u00ec ad aumentare la tensione anche durante le registrazioni di abbey road, gi\u00e0 funestate da litigi tra i quattro beatles.\nil turbolento rapporto tra yoko ono e i beatles \u00e8 stato cos\u00ec discusso, dai fan come dai media, al punto da diventare un archetipo: alla ono, ad esempio, vengono spesso paragonate tutte le donne che hanno esercitato un'influenza su un gruppo di uomini (non necessariamente musicale) attraverso la loro relazione con uno dei membri. ci sono addirittura dei fan di lennon che attribuiscono la sua fase sperimentale, attraversata appena dopo lo scioglimento dei beatles (ritenuta difficile e bizzarra), alla ono. ci sono per\u00f2 anche alcuni che considerano l'influenza della ono profonda e positiva per l'opera di lennon, come lui stesso ha ribadito pi\u00f9 volte. la ono \u00e8 stata anche additata come responsabile per la dipendenza da eroina sviluppata da lennon negli anni settanta, in quanto si dice che sia stata lei a fargli sperimentare la sostanza per la prima volta. entrambi furono vittime di questa dipendenza per alcuni anni.\ndall'inizio degli anni settanta fino alla reclusione volontaria di lennon dopo la nascita di sean nel 1975, lennon e la ono cominciarono a dedicarsi sempre di meno alla musica e sempre pi\u00f9 all'attivismo politico appoggiando i movimenti pacifisti anti-vietnam, finanziando i comunisti-radicali, le pantere nere e i gruppi femministi americani (questo impegno cost\u00f2 alla coppia gravi problemi con il servizio d'immigrazione e naturalizzazione statunitense).\n\nlo stress dovuto alla minaccia di espulsione dagli stati uniti per lennon, insieme alle ricerche infruttuose della figlia di yoko, tirarono fuori il peggio della coppia. lennon inizi\u00f2 a bere molto, la ono si butt\u00f2 nel lavoro e divennero emotivamente insensibili l'uno all'altra. quando i due si allontanarono, nel 1973, la ono \"selezion\u00f2\" una segretaria, may pang, perch\u00e9 la sostituisse stando con lennon mentre erano lontani (le versioni a questo proposito sono varie: la ono in persona ha dichiarato che pang fu scelta soltanto come assistente di lennon mentre lui stava lavorando a vari progetti a los angeles). lennon aveva molte relazioni all'epoca e, ogni qual volta aveva un problema, chiamava la ono, a volte per provocarla coi racconti delle stesse, altre per pregarla di farlo tornare a casa. la ono, che aveva anche lei ricominciato il turn-over degli appuntamenti, era irremovibile: era ancora troppo presto per tornare insieme. lennon torn\u00f2 spesso da pang, la sua unica ancora di salvezza all'epoca. lennon e pang rimasero insieme fino al 1975, quando giunse la riconciliazione con la ono.\nnel 2003 la ono ha causato qualche controversia inserendo se stessa nel video della famosa canzone #9 dream in occasione dell'uscita del cofanetto in dvd lennon legend: the very best of john lennon. la si pu\u00f2 vedere mentre canta in playback i ritornelli in realt\u00e0 cantati da may pang. pang ha dichiarato: \"sta cercando di cancellare ogni traccia di chiunque altro abbia avuto a che fare con john. sono proprio sconvolta dal fatto che abbia voluto far credere a tutti che quella su #9 dream sia la sua voce. lei non aveva niente a che fare con quell'album, l'unico numero 1 di john sia come album che come singolo. oddio, ora capisco come deve sentirsi paul mccartney\". comunque, qualche fan sostiene che l'inclusione della ono sia in qualche modo dovuta: il ritornello in questione si trova subito dopo la frase cantata da lennon two spirits dancing, so strange (\"due spiriti che danzano in modo cos\u00ec strano\"), e all'epoca lennon era innamorato della ono ma viveva con may pang, le due donne della sua vita, definibili come \"due spiriti\".\n\n\n=== carriera musicale ===\nyoko ono e john lennon collaborarono in molti album, gi\u00e0 a partire dal 1968, prima dello scioglimento dei beatles, con unfinished music no.1 - two virgins, un album di musica elettronica particolarmente sperimentale. lo stesso anno la coppia partecip\u00f2 a una traccia sperimentale del white album intitolata revolution 9. molti degli album della coppia vennero in seguito pubblicati sotto la sigla plastic ono band.\nil primo album di questa formazione \u00e8 del 1969, live peace in toronto 1969, registrato durante il \"toronto rock and roll revival festival\". oltre a lennon e yoko ono il gruppo era composto da eric clapton come chitarrista, klaus voorman al basso e alan white alla batteria. nella prima parte di questa esibizione il \"rock\" \u00e8 piuttosto negli standard, ma nella seconda parte, quando yoko ono prese il microfono, la band si esib\u00ec in quella che si pu\u00f2 considerare come il debutto del mondo dell'avanguardia nel rock. il finale del disco consiste per lo pi\u00f9 in musica di sottofondo sulla quale yoko ono cantava e urlava.\nil primo album da solista di yoko fu yoko ono/plastic ono band, pubblicato nel 1970 come versione alternativa del pi\u00f9 famoso john lennon/plastic ono band. i due album avevano le copertine per lo pi\u00f9 identiche, ma su quello della ono era presente una foto di lei che si piega verso lennon, mentre nell'album di lennon era lui a piegarsi verso yoko ono. in entrambi gli album veniva esplorato il cosiddetto primal scream, le urla pi\u00f9 primitive; tuttavia, mentre lennon aveva un approccio pi\u00f9 convenzionale alla stesura delle canzoni, il lavoro della ono era un vero e proprio \"assalto urlante\". in quest'ultimo erano presenti vocalizzi ruvidi e crudi, forse influenzati anche dal teatro n\u014d giapponese. probabilmente la canzone pi\u00f9 famosa dell'album \u00e8 why, durante la quale lei urla la parola \"why\" (\"perch\u00e9?\") per 5 minuti. alcuni critici furono ricettivi verso questo lavoro e dichiararono che la sua voce era \"lo strumento pi\u00f9 interessante dopo robert moog\". nelle classifiche statunitensi l'album arriv\u00f2 alla posizione n. 183.\nnel 1971 pubblic\u00f2 l'album doppio fly. in esso esplor\u00f2 un punk rock leggermente pi\u00f9 convenzionale, con tracce come midsummer new york e mind train. ottenne anche una diffusione radiofonica minore con la ballata mrs. lennon. forse la canzone pi\u00f9 famosa dell'album \u00e8 don't worry kyoko (mummy's only looking for her hand in the snow), un'ode alla figlia rapita dal suo ex-marito. la ono in seguito pubblic\u00f2 due album rock femministi nel 1973, approximately infinite universe e feeling the space, che ricevettero poca attenzione in quel periodo ma che sono oggi valutati con molto rispetto dalla critica, particolarmente per canzoni come move on fast, yang yang e death of samantha.\nnella veste di musicista la ono ottenne il successo a prescindere dall'incontro con lennon: la sua prima performance pubblica risale al 1968 con un concerto nella carnegie recital hall (la sala da 268 posti, da non confondersi con la pi\u00f9 grande \"main hall\"), dove la ono si esib\u00ec in una performance sperimentale sia dal punto di vista della scena che della musica. in questo senso collabor\u00f2 con luminari della musica sperimentale come john cage e il jazzista ornette coleman.\nla sua musica cambi\u00f2 dopo il matrimonio; mentre molte delle sue prime canzoni omaggiavano l'arte surrealista delle sue opere, negli ultimi anni le sue canzoni divennero pi\u00f9 convenzionali; per esempio le sette canzoni pop che contribuirono alla creazione dell'album double fantasy.\nnella primavera del 1980, lennon ascolt\u00f2 lene lovich e rock lobster dei b-52's in un nightclub, e gli ricordarono il sound musicale della ono. corse ad una cabina telefonica, chiam\u00f2 yoko e disse \u00absono finalmente pronti per noi, amore!\u00bb. infatti, molti musicisti, particolarmente quelli del movimento new wave, avevano pagato tributo alla ono (sia come artista di diritto, sia come musa e icona). per esempio, elvis costello incise una versione della canzone della ono walking on thin ice, i b-52's fecero una cover di don't worry kyoko (mummy's only looking for her hand in the snow) (accorciando il titolo in don't worry), e i sonic youth inclusero una performance dei primi voice piece for soprano concettuali di ono nel loro album syr4: goodbye 20th century. una delle canzoni pi\u00f9 conosciute dei barenaked ladies \u00e8 be my yoko ono, e dar williams incise una canzone chiamata i won't be your yoko ono. la cantante punk rock patti smith invit\u00f2 la ono a partecipare a \"meltdown\", un festival di due settimane che smith organizz\u00f2 a londra nel giugno 2005; la ono si esib\u00ec al queen elizabeth hall.\n\n\n=== morte di john lennon ===\n\njohn lennon fu ucciso da mark david chapman la notte dell'8 dicembre 1980 a new york mentre si apprestava a salire nel suo appartamento nel dakota building di manhattan. y\u014dko ono fu testimone del delitto. walking on thin ice (for john) fu pubblicata come singolo meno di un mese dopo, e divenne il primo successo di classifica della ono, raggiungendo il n. 58 e ottenendo una grande popolarit\u00e0 nel circuito delle radio underground. nel 1981 la ono pubblic\u00f2 l'album season of glass con l'impressionante foto di copertina degli occhiali di lennon rotti e insanguinati accanto a un bicchiere mezzo pieno d'acqua, con una finestra che si affacciava sul central park sullo sfondo.\nquesto port\u00f2 alcuni critici ad accusarla di essere priva di tatto e di strumentalizzare la tragedia. la ono, tuttavia, disse di aver scelto tale immagine provocatoria perch\u00e9 voleva ricordare alle persone che lennon non era semplicemente morto o si era suicidato, bens\u00ec era stato assassinato. lei afferm\u00f2 che coloro i quali pensavano che quella foto fosse troppo da sopportare avrebbero dovuto pensare che john ebbe da sopportare molto di pi\u00f9 (la fotografia fu battuta all'asta a londra nell'aprile 2002 per 13 000 sterline). nelle note nel booklet di season of glass la ono spieg\u00f2 che l'album non era dedicato a lennon perch\u00e9 \"si sarebbe offeso - era uno di noi\".\n\n\n=== la vita dopo lennon ===\nnel 1982 usc\u00ec it's alright (i see rainbows), un album pi\u00f9 positivo, inizio di quella che potrebbe essere definita come la ripresa della ono dopo la perdita del marito. la copertina mostra la ono con i suoi famosi occhiali avvolgenti che guarda verso il sole con audacia, mentre sullo sfondo una sorta di fantasma di lennon osserva la ono e sean. l'album \u00e8 stato definito il punto d'incontro tra la sensibilit\u00e0 pop della ono e le sue influenze avanguardiste. ha ottenuto un certo successo di classifica e radiofonico con i singoli my man e never say goodbye.\nnel 1984 usc\u00ec un album tributo dal titolo every man has a woman, che comprende i classici della ono cantati da altri artisti, come elvis costello, roberta flack, eddie money, roseanne cash e harry nilsson. era uno dei progetti che lennon non aveva avuto il tempo di realizzare. quello stesso anno usc\u00ec postumo anche l'ultimo album di lennon e la ono, milk and honey, anche se sotto forma di demo.\nl'ultimo album della ono risalente agli anni ottanta \u00e8 starpeace, un concept album pieno di entusiasmo positivo, concepito come un antidoto al sistema missilistico di difesa ideato da ronald reagan e conosciuto come \"star wars\". sulla copertina troviamo una ono sorridente e serena che tiene sul palmo della mano la terra. nonostante le pressanti richieste di un nuovo album da parte della critica, starpeace ricevette ben poca risposta commerciale. il singolo hell in paradise, comunque, fu un successo, arrivando al numero 16 della classifica dance americana.\nnel 1986 la ono inizi\u00f2 il tour mondiale di starpeace, in gran parte dedicato all'europa orientale e a paesi che riteneva bisognosi di un messaggio di pace.\ndopo una pausa durata anni, yoko ono firm\u00f2 un contratto con la rykodisc nel 1992 per la pubblicazione di un box set di 6 cd, onobox, contenente i maggiori successi dei suoi album da solista in versione rimasterizzata, nonch\u00e9 materiale inedito dalle sedute di registrazione del 1974. usc\u00ec anche una compilation di \"greatest hits\" a un solo disco da onobox, intitolata walking on thin ice.\nnel 1994, yoko produsse il suo primo musical, new york rock, che presentava delle versioni in stile broadway delle sue canzoni.\nil 1995 vide il ritorno di yoko ono con l'album rising, in collaborazione con il figlio sean lennon e la band ima. il disco fu accolto positivamente dalla critica ed \u00e8 considerato spesso tra le sue opere migliori. rising diede anche l'avvio a un grande tour mondiale.\nl'anno successivo la cantante ha collaborato con diversi artisti alternative rock, tra cui cibo matto, ween, tricky, e thurston moore per un ep di remix intitolato rising mixes.\nnel 1997, con il crescere dell'attenzione verso l'artista, l'etichetta rykodisc ha ripubblicato su cd tutti i suoi album da solista da yoko ono/plastic ono band a starpeace. la ono stessa ha rimasterizzato l'audio con il tecnico rob stevens ed ha aggiunto varie bonus track, inclusi demo e pezzi live. il 2001 vide l'uscita del concept album blueprint for a sunrise, di carattere femminista, ben accolto dai critici. dal 2002, i dj pi\u00f9 alla moda hanno iniziato a remixare i pezzi di yoko ono per i dance club. per il progetto di remix, la cantante ha abbreviato il suo nome in \"ono\", ricordando volutamente l'espressione \"oh, no!\", che l'ha sempre accompagnata scherzosamente.\nono ha avuto grande successo con le nuove versioni di walking on thin ice, remixata da famosi dj e artisti dance tra cui i pet shop boys, orange factory, peter rauhofer, e danny tenaglia. nell'aprile 2003 walking on thin ice (remixes) raggiunse il numero uno sulla \"dance club songs\" di billboard (la versione che centr\u00f2 la prima posizione, e anche la pi\u00f9 famosa, fu l'elektro mix dei pet shop boys, incluso poi nel loro album di remix disco 4 del 2007).\ndurante la sua carriera la ono ha collaborato con vari gruppi di artisti e musicisti tra cui john cage, david tudor, george maciunas, ornette coleman, charlotte moorman, george brecht, jackson mac low, jonas mekas, yvonne rainer, la monte young, richard maxfield, zbigniew rybczy\u0144ski, yo la tengo e andy warhol. il 10 febbraio 2006 ha letto un messaggio di pace e introdotto l'esecuzione del brano imagine da parte di peter gabriel nel segmento protocollare conclusivo della cerimonia di apertura dei xx giochi olimpici invernali di torino 2006.\n\n\n=== l'attivismo politico ===\na partire dagli anni sessanta, yoko ono \u00e8 stata una fiera e costante attivista in favore del pacifismo e del rispetto dei diritti umani. dopo il loro matrimonio, nel marzo del 1969, john e yoko annunciarono un bed-in per la pace nella suite nuziale dell'hotel hilton di amsterdam. i giornalisti si accalcarono per riuscire ad entrare perch\u00e9 credevano che i due avrebbero fatto sesso in pubblico, davanti alle loro macchine fotografiche, ma si trovarono invece di fronte ad una coppia di neo-sposini in pigiama che volevano parlare della pace nel mondo. nel maggio dello stesso anno fecero un secondo bed-in a montr\u00e9al, da cui deriv\u00f2 la registrazione del loro primo singolo give peace a chance, che sotto il nome del nuovo gruppo plastic ono band riusc\u00ec ad entrare nella classifica dei primi 20 dischi pi\u00f9 venduti. insieme a john diede vita a numerose altre forme di protesta sociale, tra cui il bagism, che consiste nel nascondere se stessi in una borsa o un sacco per dimostrare che le persone non vanno giudicate dall'apparenza esteriore.\nnel 2002 yoko ono ha istituito un proprio premio per la pace, un assegno di 50.000 dollari per artisti che vivono in \"zone di guerra\". i primi beneficiari sono stati degli artisti israeliani e palestinesi. nel 2004 ha reinciso la sua canzone every man has a woman who loves him, per sostenere la causa dei matrimoni omosessuali, pubblicando due diversi remix intitolati every man has a man who loves him e every woman has a woman who loves her.\n\n\n=== i rapporti con paul mccartney ===\nil rapporto di yoko ono con uno degli altri componenti dei beatles, paul mccartney, \u00e8 sempre stato piuttosto complicato.\nuno dei punti principali della loro lunga disputa \u00e8 l'attribuzione di molte delle canzoni dei beatles. fintanto che i beatles rimasero insieme, tutte le canzoni scritte da lennon o da mccartney erano attribuite a lennon-mccartney, indipendentemente dal fatto che la canzone in questione fosse effettivamente frutto di una collaborazione o fosse stata invece scritta da uno solo dei due. dopo la morte di lennon, paul tent\u00f2 di cambiare l'ordine in cui venivano citati gli autori in mccartney-lennon per alcuni pezzi come yesterday che erano stati scritti solo da lui o comunque prevalentemente da lui, ma yoko non glielo permise. disse che se l'avesse permesso avrebbe sentito di rompere un accordo che i due avevano fatto quando john era ancora vivo. tuttavia mccartney afferm\u00f2 che un simile accordo non era in realt\u00e0 mai esistito. gli altri due beatles alla fine si dichiararono favorevoli a lasciare l'attribuzione delle canzoni cos\u00ec come era sempre stata e cos\u00ec mccartney ritir\u00f2 la propria richiesta. la questione si ripresent\u00f2 nel 2002, quando sull'album di paul mccartney back in the u.s. live 2002, 19 classiche canzoni dei beatles vennero qualificate come \"scritte da paul mccartney e john lennon\".\nnonostante le differenze, nel 1995 mccartney e la sua famiglia collaborarono con la ono e sean lennon per scrivere la canzone hiroshima sky is always blue, che commemora il cinquantesimo anno dallo scoppio della bomba atomica sulla citt\u00e0 giapponese. della ono mccartney disse: \u00abpensavo fosse una donna fredda. (...) \u00e8 il contrario (...) penso sia solo pi\u00f9 determinata delle altre persone ad essere se stessa\u00bb. nel 2005, ricevendo il riconoscimento q awards, la ono ha fatto un commento controverso che i media hanno interpretato come un insulto ai testi di paul mccartney: disse che lennon una volta si era sentito insicuro circa la qualit\u00e0 dei testi da lui composti e le chiese perch\u00e9 gli altri autori \u00abfanno sempre cover delle canzoni di paul e mai delle mie\u00bb. la ono gli rispose \u00absei un buon autore; non scrivi cose come \"cuore - amore\" sei un buon cantante e la maggior parte dei musicisti sono probabilmente a disagio a pensare di eseguire cover delle tue canzoni\u00bb. non si sa se lei intendesse questo come un'offesa. heather mills mccartney comment\u00f2: \u00abconfrontate quanto successo riscuote la musica di yoko ono rispetto a quella di paul. questo parla da s\u00e9\u00bb.\nla ono poi afferm\u00f2 che non intendeva offendere o attaccare paul; e continu\u00f2 a sostenere che rispettava mccartney e che era la stampa ad avere decontestualizzato le sue parole. dichiar\u00f2 inoltre: \u00able persone hanno bisogno di argomenti leggeri, come i litigi tra me e paul, per sfuggire a tutti gli orrori del mondo, ma non \u00e8 pi\u00f9 vero... abbiamo litigato molte volte in passato; ma ora rispetto paul per esser stato partner di john e paul rispetta me per essere stata sua moglie\u00bb.\n\n\n=== nuove provocazioni ===\nla ono si lanci\u00f2 in una nuova altra provocazione con il suo contributo alla quarta edizione della biennale di liverpool nel 2004. con striscioni, borse, adesivi, cartoline, volantini e poster inond\u00f2 la citt\u00e0 con due immagini: il seno di una donna e una vulva. l'opera, intitolata my mummy was beautiful (it.\"la mia mammina era bella\") era dedicata alla madre di lennon, julia, morta quando john era adolescente. secondo la ono l'opera era innocente, non scioccante e voleva replicare l'esperienza di un neonato che guarda la madre: quelle parti del corpo sono per il bambino l'introduzione all'umanit\u00e0.\nalcuni abitanti di liverpool, tra cui la sorellastra di lennon, julia baird, reputarono l'opera offensiva. il programma della bbc north west tonight invit\u00f2 i telespettatori a telefonare per esprimere la loro opinione e, dei 6.000 chiamanti, il 92% rispose che voleva la rimozione dell'immagine.\nchris brown, giornalista del daily post di liverpool, apprezz\u00f2 l'opera e scrisse: \u00abmolti hanno amato l'opera (...) e yoko ono \u00e8 riuscita di nuovo a far muovere gli occhi del mondo verso di noi\u00bb. anche il giornale the times di londra fu positivo: \u00abil suo imperdibile contributo alla quarta edizione della biennale di liverpool domina l'evento e sembra anche simboleggiare la nuova liverpool internazionale (...) brillante (...) come sempre con l'arte di yoko ono, un'azione semplice \u00e8 diventata un'azione radicale\u00bb.\nrispondendo alle critiche la ono afferm\u00f2: \u00abnon cercavo di insultare liverpool. in realt\u00e0, quando avevo pensato all'installazione e a questo bel seno e vulva di madre per tutta la citt\u00e0, avevo pensato 'ah, sarebbe cos\u00ec bello', ed \u00e8 come dar loro amore, perch\u00e9 siamo tutti nati dal corpo di nostra madre e la prima cosa da cui siamo nutriti \u00e8 il seno materno. in qualche modo le persone cercano di inibire quel ricordo. le donne sono messe in una condizione per cui si sentono imbarazzate del loro corpo. \u00e8 cos\u00ec ridicolo, ma anche cos\u00ec strano: dobbiamo scusarci per aver creato la razza umana\u00bb.\ndella sua ispirazione artistica, ha detto: \u00absono sempre dentro di me ed ascolto cosa che mi viene in mente. sono come un condotto di un messaggio, che passa attraverso di me. mi interesso a tutto, ugualmente, ogni giorno. sono innamorata della vita, del mondo, in ogni istante\u00bb\n\n\n== discografia ==\n\n\n=== da solista ===\nalbum in studioyoko ono/plastic ono band (1970)\nfly (1971)\napproximately infinite universe (1972)\nfeeling the space (1973)\nseason of glass (1981)\nit's alright (i see rainbows) (1982)\nevery man has a woman (1984) (album tributo con la partecipazione di vari artisti)\nstarpeace (1985)\nrising (1995)\nblueprint for a sunrise (2001)\nbetween my head and the sky (2009)\ntake me to the land of hell (2013)album di remixrising mixes (1996)\nyes, i'm a witch (2007)\nopen your box (2007)\nyes, i'm a witch too (2016)\nyokokimthurston (con thurston moore e kim gordon) (2012)warzoneraccolteonobox (1992)\nwalking on thin ice (1992)\na story (1997)colonne sonorenew york rock (1994)\n\n\n==== con john lennon ====\nunfinished music no.1 - two virgins (1968)\nunfinished music no.2 - life with the lions (1969)\nwedding album (1969)\nlive peace in toronto 1969 (1969)\nsome time in new york city (1972)\ndouble fantasy (1980)\nmilk and honey (1984)\n\n\n=== singoli ===\n\n\n==== solisti ====\nmrs. lennon/midsummer new york (1971)\nnow or never/move on fast (1972)\nmind train/listen, the snow is falling (1972)\ndeath of samantha/yang yang (1973)\njosejoi banzai (1973)\nwoman power/men, men, men (1973)\nrun, run, run/men, men, men (1973)\nwalking on thin ice (1981)\nno, no, no (1981)\nmy man (1982)\nnever say goodbye (1983)\nhell in paradise (1985) numero 16 dance\ncape clear/walking on thin ice (re-edit) (promo) (1985)\nopen your box (remix) (2001)\nkiss kiss kiss (remix) (2002)\nyang yang (remix) (2002) numero 17 dance\nwalking on thin ice (pet shop boys remix) (2003)\nwill i/fly (remix) (2003) numero 19 dance\nhell in paradise (remix) (2004) numero 4 dance\neveryman... everywoman (2004)\nearly in the morning (con kim gordon e thurston moore) (2012)\nhold me (feat. dave aud\u00e9) (2013)\n\n\n==== con john lennon ====\ngive peace a chance/remember love (1969)\ncold turkey (lennon)/don't worry, kyoko (ono) (1969)\ninstant karma (lennon)/who has seen the wind? (ono) (1970)\nmother (lennon)/why (ono) (1971)\npower to the people (lennon)/open your box (ono) (1971)\nhappy xmas (war is over)/listen, the snow is falling (1971)\nwoman is the nigger of the world/sisters, o sisters (1972)\n(just like) starting over (lennon)/kiss kiss kiss (ono) (1980)\nwoman (lennon)/beautiful boys (ono) (1981)\nwatching the wheels (lennon)/yes, i'm your angel (ono) (1981)\nnobody told me (lennon)/o'sanity (ono) (1984)\ni'm stepping out (lennon)/sleepless night (ono) (1984)\nborrowed time (lennon)/your hands (ono)\n\n\n== filmografia ==\nregistacut piece (1965, 9 min)\neye blink (1966, 5 min)\nbottoms (1966, 5\u00bd min)\nmatch (1966, 5 min)\nfilm no. 4 (bottoms) (1966/1967, 80 min)\nbottoms, filmato pubblicitario (1966/1967, 2 min circa)\nwrapping piece (1967, 20 min circa, musica di delia derbyshire)\ntwo virgins (1968, 20 min circa)\nfilm no. five (smile) (1968, 51 min)\nself-portrait (1969, 42 min)\nrape (1969, 77 min), filmato da nick rowland.\nbed peace (1969, 71 min)\nhoneymoon (1969, 61 min)\napotheosis (1970, 17 min)\nfreedom (1970, 1 min)\nfly (1970, 25 min)\nmaking of fly (1970, 30 min circa)\nup your legs forever (1971, 70 min)\nerection (1971, 20 min)\nsisters, o sisters (1971, 4 min)\nluck of the irish (1971, 4 min circa)\nimagine (1972, 70 min)\nblueprint for the sunrise (2000, 28 min)\nonochord (2004, loop continuo)\n\n\n== note ==\n\n\n== bibliografia ==\nyoko ono (a cura di), memories, ed. sperling e kupfer 2005.\nyoko ono, grapefruit. istruzioni per l'arte e per la vita, ed. mondadori 2005.\nbob spitz, the beatles, little, brown, and company, new york, 2005.\nfabio alcini, yoko ono. la donna che uccise i beatles, ed. bevivino 2004 (prima biografia italiana di mrs. yoko lennon)\nmatteo b. bianchi, yoko ono. dichiarazioni d'amore per una donna circondata d'odio, torino, add editore, 2018, isbn 978-88-6783-201-9\n\n\n== voci correlate ==\njohn lennon\nplastic ono band\n\n\n== altri progetti ==\n\n wikiquote contiene citazioni di o su y\u014dko ono\n wikimedia commons contiene immagini o altri file su y\u014dko ono\n\n\n== collegamenti esterni ==\n\n(en) sito ufficiale, su imaginepeace.com. \n yoko ono (canale), su youtube. \n ono, y\u014dko, su treccani.it \u2013 enciclopedie on line, istituto dell'enciclopedia italiana. \n simone ciglia, ono, yoko, in enciclopedia italiana, ix appendice, istituto dell'enciclopedia italiana, 2015. \n(en) john m. cunningham, yoko ono, su enciclopedia britannica, encyclop\u00e6dia britannica, inc. \n(en) y\u014dko ono, su models.com, models.com, inc. \n(en) opere di y\u014dko ono, su open library, internet archive. \n(en) y\u014dko ono (musica per videogiochi e anime), su vgmdb.net. \n y\u014dko ono, su discografia nazionale della canzone italiana, istituto centrale per i beni sonori ed audiovisivi. \n y\u014dko ono, su last.fm, cbs interactive. \n(en) y\u014dko ono, su allmusic, all media network. \n(en) y\u014dko ono, su bandcamp. \n(en) y\u014dko ono, su discogs, zink media. \n(en) y\u014dko ono, su musicbrainz, metabrainz foundation. \n(en) y\u014dko ono, su whosampled. \n(en) y\u014dko ono, su secondhandsongs. \n(en) yoko ono, su soundcloud. \n(en) y\u014dko ono, su genius.com. \n(en) y\u014dko ono, su billboard. \n(en) y\u014dko ono, su myanimelist. \n registrazioni audiovisive di y\u014dko ono, su rai teche, rai. \n yoko ono, su cinedatabase, rivista del cinematografo. \n y\u014dko ono, su movieplayer.it, netaddiction s.r.l.. \n y\u014dko ono, su filmtv.it, arnoldo mondadori editore. \n y\u014dko ono, su comingsoon.it, anicaflash. \n y\u014dko ono, su mymovies.it, mo-net srl. \n(en) y\u014dko ono, su imdb, imdb.com. \n(en) y\u014dko ono, su allmovie, all media network. \n(en) y\u014dko ono, su rotten tomatoes, fandango media, llc. \n(en) y\u014dko ono, su metacritic, red ventures. \n(en) y\u014dko ono, su tv.com, red ventures (archiviato dall'url originale il 1\u00ba gennaio 2012). \n(en) y\u014dko ono, su bfi film & tv database, british film institute (archiviato dall'url originale il 1\u00ba gennaio 2018). \n(en) y\u014dko ono, su internet broadway database, the broadway league. \n(de, en) y\u014dko ono, su filmportal.de. \n(en) y\u014dko ono, su behind the voice actors, inyxception enterprises. \ninstant karma, rivista dedicata a john e yoko, pubblicata dal 1981.\nyoko ono fluxus debris! su art/not art\naiu: a yoko ono box sito non ufficiale"