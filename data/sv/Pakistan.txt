"pakistan, formellt islamiska republiken pakistan (engelska: islamic republic of pakistan; urdu: \u0627\u0633\u0644\u0627\u0645\u06cc \ufe9f\ufee4\ufeec\ufeed\u0631\ufef3\u06c1 \u067e\u0627\u06a9\u0633\u062a\u0627\u0646), \u00e4r ett land i sydasien. i juli 2016 var pakistan det sj\u00e4tte folkrikaste landet i v\u00e4rlden med en befolkning p\u00e5 cirka 193 miljoner. det gr\u00e4nsar i \u00f6st till indien, i norr till kina, i nordv\u00e4st till afghanistan och i v\u00e4st till iran. i s\u00f6der har landet en kust mot arabiska havet, och delar d\u00e4r en sj\u00f6gr\u00e4ns med oman. i omr\u00e5det har det mycket l\u00e4nge funnits jordbruk och cirka 2600\u20131500 f.kr. dominerades det av induskulturen. fr\u00e5n 1858 ingick nuvarande pakistan i brittiska indien och 1947 blev landet sj\u00e4lvst\u00e4ndigt. majoriteten av inv\u00e5narna \u00e4r muslimer, vilket avspeglas i landets formella namn.\n\n\n== historia ==\n\n\n=== f\u00f6rhistoria ===\ndet geografiska omr\u00e5det f\u00f6r dagens pakistan har i flera \u00e5rtusenden varit plats f\u00f6r jordbruksbaserade kulturer. de tidigaste arkeologiska bevisen \u00e4r stenverktyg fr\u00e5n den soaniska kulturen under b\u00f6rjan av \u00e4ldre sten\u00e5ldern. fr\u00e5n mitten av 2000-talet f.kr. och uppskattningsvis 1000 \u00e5r fram\u00e5t dominerade induskulturen med sina, vid indusfloden bel\u00e4gna, st\u00e4der harappa och mohenjo-daro. denna kultur antas i betydande grad ha influerat de senare invandrande indoarierna.[k\u00e4lla beh\u00f6vs]\n\n\n=== antiken ===\nden vediska civilisationen (1500\u2013500 f.kr), skapad av indoarierna, lade grunden till hinduismen som kom att bli djupt f\u00f6rankrad \u00e4ven i dagens pakistan. d\u00e4refter styrdes omr\u00e5det av en rad storriken, till exempel akemenidiska perserriket fr\u00e5n cirka 519 f.kr, d\u00e4refter alexander den stores rike fr\u00e5n 326 f.kr. efter alexander den stores d\u00f6d splittrades hans rike omg\u00e5ende och dagens pakistan regerades av tv\u00e5 av hans generaler, satraperna eudemus och peithon, men er\u00f6vrades under 310-talet f.kr. av mauryariket. efter ashokas d\u00f6d kollapsade mauryariket runt \u00e5r 185 f.kr. varp\u00e5 demetrios i av baktrien invaderade och grundlade det indo-grekiska riket. efter detta rikes sammanbrott runt \u00e5r 10 \u00f6vertog den indo-skytiska dynastin herrav\u00e4lde \u00f6ver regionen och avl\u00f6stes av kushanerna fram till cirka \u00e5r 400.\n\n\n=== medeltid och tidig modern tid ===\npalariket (700-talet till 1100-talet) var det sista buddhistiska rike som styrde dagens pakistan tillsammans med resten av den indiska subkontinenten. den arabiske h\u00e4rf\u00f6raren muhammad ibn qasim er\u00f6vrade omr\u00e5det \u00e5r 711 vilket i dagens officiella historieskrivning betecknar grunden f\u00f6r pakistan.efter den islamska er\u00f6vringen spreds islam i regionen och sufiska mission\u00e4rer bidrog till att konvertera st\u00f6rre delen av befolkningen. d\u00e4rp\u00e5 f\u00f6ljde en l\u00e5ng rad muslimska dynastier och riken, inte minst under delhisultanatet (1206-1526), innan mogulriket \u00f6vertog kontrollen, vilket medf\u00f6rde en indo-persisk kulturell guld\u00e5lder. under 1700-talet f\u00f6rsvagades mogulriket gradvis och i maktvakuumet bildades sikhiska riket som under 1800-talets f\u00f6rsta h\u00e4lft er\u00f6vrades av det brittiska ostindiska kompaniet, vars kolonialherrav\u00e4lde \u00e4ven str\u00e4ckte sig till dagens pakistan.\n\n\n=== modern tid ===\nfr\u00e5n b\u00f6rjan av 1800-talet var mycket av dagens pakistan tidvis omstritt mellan brittiska ostindiska kompaniet och den afghanska stat som skapats vid 1700-talets mitt,  men britterna konsoliderade sina nya territorier. n\u00e4r kolonin brittiska indien skulle avkoloniseras valde britterna att dela den efter grovt dragna religi\u00f6sa linjer, n\u00e5got som man hade samlat st\u00f6d f\u00f6r fr\u00e5n den muslimska befolkningen och det st\u00f6rsta muslimska partiet all india muslim league under ledning av muhammed ali jinnah som uttryckte oro f\u00f6r den hinduiska majoritetens dominans.[k\u00e4lla beh\u00f6vs] tv\u00e5 sj\u00e4lvst\u00e4ndiga stater bildades 1947, den formellt sekul\u00e4ra men hindudominerade dominionen indien respektive den majoritetsmuslimska dominionen pakistan. jinnah blev pakistans f\u00f6rste generalguvern\u00f6r och landet f\u00f6rblev ett samv\u00e4ldesrike under den brittiska kronan fram till monarkins avskaffande 1956. vid sj\u00e4lvst\u00e4ndigheten 1947 omkom hundratusentals i de v\u00e5ldsamma upplopp som br\u00f6t ut d\u00e5 \u00f6ver 14 miljoner m\u00e4nniskor panikartat flyttade \u00e5t b\u00e5da h\u00e5ll \u00f6ver den nya gr\u00e4nsen vilket tillsammans med kriget om kashmir samma \u00e5r skapade misstro mellan indien och pakistan.\n1958 genomf\u00f6rdes den f\u00f6rsta av en rad milit\u00e4rkupper i landet d\u00e5 presidenten iskander mirza upph\u00e4vde konstitutionen f\u00f6r att kort d\u00e4refter sj\u00e4lv st\u00f6rtas av general ayub khan. under kalla kriget fick pakistan n\u00e4ra relationer med folkrepubliken kina med grund i deras gemensamma motst\u00e5nd mot indien. d\u00e5 indien stod n\u00e4ra sovjetunionen fick pakistan \u00e4ven st\u00f6d av usa, och n\u00e4r usa och kina f\u00f6rb\u00e4ttrade sina relationer 1972 spelade pakistan en roll som medlare. den geografiskt avskilda provinsen \u00f6stpakistan br\u00f6t sig efter 1971 \u00e5rs befrielsekrig loss och bildade den nya staten bangladesh. under 1980-talet var landet en religi\u00f6st konservativ milit\u00e4rdiktatur under general zia-ul-haq och fick stort st\u00f6d av usa under ronald reagan f\u00f6r att hj\u00e4lpa mujaheddingerillan i angr\u00e4nsande afghanistan bek\u00e4mpa det landets regering efter sovjetunionens intervention 1979. n\u00e4r pakistan testade k\u00e4rnvapen 1999 l\u00e4t clintonadministrationen dock inf\u00f6ra vissa sanktioner vilket f\u00f6rs\u00e4mrade de bilaterala relationerna.p\u00e5 senare \u00e5r har pakistan befunnit sig i storpolitikens centrum, under 1990-talet genom samarbetet med och st\u00f6det till talibanr\u00f6relsen i afghanistan. n\u00e4r talibanerna 1996 utropade islamiska emiratet afghanistan fick de diplomatiskt erk\u00e4nnande av bland annat pakistan. under usa:s krig mot terrorismen f\u00f6rb\u00e4ttrades dock relationerna till supermakten igen och pakistan gav sitt st\u00f6d till invasionen av afghanistan 2001.pakistan \u00e4r ett av v\u00e4rldens farligaste l\u00e4nder f\u00f6r kvinnor. acid survivors foundation rapporterade \u00e5r 2006 om \u00f6ver 500 syra-attacker mot kvinnor. dessa attacker \u00e4r ofta utf\u00f6rda av v\u00e5ldsamma m\u00e4n som f\u00e5tt frierier eller sexuella inviter avvisade. m\u00e4n i pakistan uts\u00e4tter ocks\u00e5 kvinnor f\u00f6r h\u00f6ga niv\u00e5er av v\u00e5ld och diskriminering. en femtedel av alla mord \u00e4r hedersmord.sedan augusti 2018 har pakistan styrts av premi\u00e4rminister imran khan, vars regering domineras stort av hans eget parti pakistans r\u00f6relse f\u00f6r r\u00e4ttvisa (pti). i parlamentsvalet i juli samma \u00e5r lyckades khan locka s\u00e5v\u00e4l unga stadsbor som konservativa islamister med l\u00f6ften om allt fr\u00e5n korruptionsbek\u00e4mpning inom eliten till st\u00f6d f\u00f6r pakistans omstridda h\u00e4delselagar.\n\n\n== geografi och klimat ==\nlandet t\u00e4cks i norr av de stora bergskedjorna karakoram, hindukush och pamir med n\u00e5gra av v\u00e4rldens h\u00f6gsta bergstoppar. det \u00e4r ocks\u00e5 i bergslandskapen i norr som indusfloden rinner in i pakistan fr\u00e5n indiska ladakh i \u00f6ster. floden rinner genom baltistan i nordv\u00e4stlig riktning mot gilgit men sv\u00e4nger gradvis s\u00f6derut innan dess och har sitt utlopp n\u00e4ra karachi, st\u00f6rre delen av landet utg\u00f6rs av indussl\u00e4tten. i v\u00e4ster ligger baluchistans h\u00f6gplat\u00e5 som till st\u00f6rsta delen best\u00e5r av kargt, bergigt landskap. l\u00e4ngs med gr\u00e4nsen mot indien i sindh och s\u00f6dra punjabprovinsen finns thar\u00f6knen. \u00f6knens utbredning avgr\u00e4nsas v\u00e4sterut av indus genom dessa provinser och alla andra av pakistans st\u00f6rre floder \u00e4r bifloder till indus. tack vare konstbevattning har indussl\u00e4tten kunnat utnyttjas f\u00f6r jordbruk och blivit en mycket b\u00f6rdig region.klimatet \u00e4r i allm\u00e4nhet torrt kontinentalklimat men med vissa regionala skillnader som fr\u00e4mst beror p\u00e5 markanta h\u00f6jdskillnader. under sensommaren orsakar sydv\u00e4stmonsunen ofta stora \u00f6versv\u00e4mningar medan det fr\u00e5n december till februari i princip inte tillkommer n\u00e5gon nederb\u00f6rd alls.\n\n\n=== flora och fauna ===\npakistans nationaldjur \u00e4r skruvhornsgeten och nationalf\u00e5geln \u00e4r bergh\u00f6na, \u00e4ven k\u00e4nd som chakhoor p\u00e5 urdu. landskapets stora variation och klimat har lett till en stor variation av djur och f\u00e5glar. det finns skogar med barrv\u00e4xter som gran, tall och himalayaceder bergstrakterna i norr till l\u00f6vf\u00e4llande tr\u00e4d som shesham i sulaimanbergen i s\u00f6der. p\u00e5 de v\u00e4stra kullarna finns enb\u00e4rsbuskar och tamarisk samt grovt gr\u00e4s och busksn\u00e5r. l\u00e4ngs den s\u00f6dra kusten finns mangroveskogar.bland s\u00e4llsyntare arter kan n\u00e4mnas den utrotningshotade indusdelfinen, en underart av floddelfin som finns i indus, och sn\u00f6leopard som finns i de norra bergslandskapen. vanlig f\u00f6rr i indus var \u00e4ven gavialen som idag tros vara helt utrotad i landet.\n\n\n== politik ==\n\n\n=== konstitutionell struktur ===\nenligt 1973 \u00e5rs konstitution \u00e4r pakistan en f\u00f6rbundsrepublik men har genom \u00e5ren skiftat mellan semipresidentiellt och parlamentariskt statsskick beroende p\u00e5 hur mycket makt som delegerats till statschefen. \u00e5r 2010 r\u00f6stades ett artonde f\u00f6rfattningstill\u00e4gg igenom som fr\u00e5ntog presidenten flera politiska befogenheter och reducerade \u00e4mbetet till en i stort ceremoniell statschef, varvid landet \u00e5terigen fick ett parlamentariskt statsskick d\u00e4r den politiska makten vilade hos regeringschefen. landet \u00e4r en flerpartidemokrati och h\u00e5ller regelbundna val men har under en l\u00e5ng tid i historien varit en periodvis v\u00e4xlande demokratisk stat och en auktorit\u00e4r milit\u00e4rdiktatur. milit\u00e4ra statschefer som styrt efter statskupper har varit f\u00e4ltmarskalk mohammad ayub khan 1958-1969, general yahya khan 1969-1971, general zia-ul-haq 1978\u20131988, samt general pervez musharraf 1999\u20132008. flertalet av pakistans presidenter har varit folkvalda, men under pakistans 57 \u00e5r som republik (1956\u20132013) har statschefen under 34 \u00e5r styrt som milit\u00e4rdiktator. i praktiken besitter milit\u00e4ren, storgods\u00e4gare, industriledare och traditionella klanledare stor makt \u00f6ver det politiska livet. korruptionen i landet \u00e4r utbredd men minskade relativt sett under 2013.pakistan \u00e4r medlem i samv\u00e4ldet. efter kriget i \u00f6stpakistan stod man dock utanf\u00f6r ett tag (perioden 1972-1989); vidare var landet uteslutet mellan 1999 och 2004 p\u00e5 grund av en milit\u00e4rkupp. landet utesl\u00f6ts ur samv\u00e4ldet igen under sex m\u00e5nader fr\u00e5n november 2007, men \u00e4r sedan 12 maj 2008 \u00e5ter medlem.\n\n\n=== parlament och partier ===\npakistans parlament har ett tv\u00e5kammarsystem d\u00e4r ledam\u00f6ter i \u00f6verhuset, senaten, v\u00e4ljs av provinsf\u00f6rsamlingar och ledam\u00f6ter i underhuset, nationalf\u00f6rsamlingen, v\u00e4ljs enligt ett majoritetsvalsystem. de tv\u00e5 st\u00f6rsta partierna \u00e4r socialdemokratiska pakistans folkparti och konservativa pakistanska muslimska f\u00f6rbundet (st\u00f6ttat av det milit\u00e4ra pakistan). dessa tv\u00e5 har historiskt omv\u00e4xlande haft regeringsmakten, i parlamentsvalet i maj 2013 vann pml-n en absolut majoritet i nationalf\u00f6rsamlingen.i pakistan har perioder av sk\u00f6r demokrati avl\u00f6sts av l\u00e5ngvarigt milit\u00e4rt maktinnehav. s\u00e5 sent som 2013 genomf\u00f6rdes det f\u00f6rsta demokratiska maktskiftet. sedan sommaren 2018 \u00e4r imran khan premi\u00e4rminister f\u00f6r en regering som domineras av hans parti pakistans r\u00f6relse f\u00f6r r\u00e4ttvisa (pti). i valet i juli 2018 lockade han s\u00e5v\u00e4l unga stadsbor som konservativa islamister med l\u00f6ften om allt fr\u00e5n korruptionsbek\u00e4mpning inom eliten till st\u00f6d f\u00f6r pakistans omstridda h\u00e4delselagar.\n\n\n=== politisk instabilitet ===\npakistan \u00e4r ett land som st\u00e5r p\u00e5 gr\u00e4nsen till statsf\u00f6rfall. enligt the failed states index 2012 var k\u00e4rnvapenmakten pakistan det \u00e5ret den trettonde mest f\u00f6rfallna staten i v\u00e4rlden. utan amerikanskt finansiellt bist\u00e5nd, som sedan 11 september-attackerna uppg\u00e5tt till mer \u00e4n 20 miljarder dollar, skulle landet ha drabbats av statsbankrutt. det politiska v\u00e5ldet \u00e4r endemiskt; i baluchistan \u00e4r sedan m\u00e5nga \u00e5r tillbaka en etnisk separatistr\u00f6relse verksam, i hamnstaden karachi anlitar politiska partier yrkeskriminella f\u00f6r att bek\u00e4mpa sina rivaler, och tidigare splittrade och marginella religi\u00f6sa fundamentalister har b\u00f6rjat enas under de pakistanska talibanerna. statistik fr\u00e5n det pakistanska inrikesministeriet visar att under perioden 2007-2010 d\u00f6dades 3 433 pakistanier av 215 sj\u00e4lvmordsbombare. enbart under 2012 d\u00f6dades 6 211 m\u00e4nniskor i terrorrelaterat politiskt v\u00e5ld i landet. den 27 december 2007 m\u00f6rdades pakistans kvinnliga oppositionsledare benazir bhutto i ett uppm\u00e4rksammat v\u00e5ldsd\u00e5d och sekul\u00e4ra partier \u00e4r utsatta f\u00f6r hot, mord- och bombattentat ifr\u00e5n v\u00e4pnade islamister medan islamistiska partier i stort \u00e4r f\u00f6rskonade. enligt en rapport av bbc urdu har \u00f6ver 700 medlemmar i sekul\u00e4ra partiet awami national party (anp) d\u00f6dats av krypskyttar och bombattentat mellan 2009 och 2013.\n\n\n=== administrativ indelning ===\n\npakistan best\u00e5r av f\u00f6ljande fyra provinser, tv\u00e5 territorier och tv\u00e5 speciella administrativa omr\u00e5den (b\u00e5da i kashmir). dessa \u00e4r vidare indelade i distrikt.\n\nprovinser\n\n1 baluchistan\n2 khyber pakhtunkhwa\n3 punjab\n4  sindhterritorier\n\n5 huvudstadsterritoriet islamabad\n6 federalt administrerade stamomr\u00e5denaspeciella omr\u00e5den\n\n7 azad kashmir\n8 norra omr\u00e5det\n\n\n=== milit\u00e4r ===\npakistans yrkesarm\u00e9 best\u00e5r av lantstridskrafter med cirka 550 000 soldater, ett flygvapen med cirka 50 000 flygsoldater och en flotta med cirka 25 000 sj\u00f6m\u00e4n. en s\u00e4rskild krigsmakts\u00f6vergripande komponent \u00e4r det strategiska k\u00e4rnvapenkommandot (strategic plans division) bildat 1999 p\u00e5 order av presidenten, general pervez musharraf. \n\nden pakistanska milit\u00e4ren har kritiserats som en \"stat i staten\" och i landets historia har ett flertal milit\u00e4rkupper genomf\u00f6rts. inte enbart den politiska makten ligger i h\u00e4nderna p\u00e5 de milit\u00e4ra makthavarna, utan de kontrollerar \u00e4ven stora delar av ekonomin genom talrika milit\u00e4r\u00e4gda f\u00f6retag, stora jordegendomar och officerare placerade i de viktigaste samh\u00e4llsinstitutionerna. milit\u00e4ra pensioner \u00e4r fem g\u00e5nger s\u00e5 h\u00f6ga som de civila. \u00e4ven direkt korruption \u00e4r vanlig inom krigsmakten, men de r\u00e4ttsv\u00e5rdande myndigheterna drar sig vanligen f\u00f6r att ingripa.en s\u00e4rskild gren av den pakistanska krigsmakten utg\u00f6rs av inter-services intelligence (isi), den centrala milit\u00e4ra underr\u00e4ttelsetj\u00e4nsten, vars chef alltid m\u00e5ste komma fr\u00e5n arm\u00e9n. isi har en rad uppgifter b\u00e5de inom och utom landet. bland dessa kan n\u00e4mnas \u00f6vervakning av massmedia, politiska partier, utl\u00e4nningar och diplomater samt internationell underr\u00e4ttelseinh\u00e4mtning. isi har ett s\u00e4rskilt ansvar f\u00f6r det pakistanska k\u00e4rnvapenprogrammet. ett flertal korruptionsaff\u00e4rer har ber\u00f6rt isi och organisationen har anklagats f\u00f6r att underst\u00f6dja och utrusta religi\u00f6sa extremister av typen islamister och talibaner. vid sidan av isi finns den milit\u00e4ra s\u00e4kerhetstj\u00e4nsten, military intelligence (mi). dess huvuduppgift \u00e4r s\u00e4kerhetsunderr\u00e4ttelsetj\u00e4nst och \u00f6vervakning av potentiella statsfiender. den tredje stora underr\u00e4ttelsetj\u00e4nsten i pakistan, den civila intelligence bureau (ib) lyder under inrikesministeriet. dess huvuduppgift \u00e4r s\u00e4kerhetsskydd och den bedriver fr\u00e4mst \u00f6vervakning av politiker, politiska aktivister och presumtiva terrorister.\nmilit\u00e4rens roll i det politiska livet har det senaste \u00e5rtiondet till stor del karakt\u00e4riserats av det eskalerande religi\u00f6sa v\u00e5ldet. den 3 november 2007 utlyste president pervez musharraf undantagstillst\u00e5nd med just hotet fr\u00e5n islamistisk terrorism som motivering. en alternativ f\u00f6rklaring var att musharraf fruktade att h\u00f6gsta domstolen skulle ogiltigf\u00f6rklara valet av honom som president, eftersom han fortfarande var \u00f6verbef\u00e4lhavare. 29 november 2007 \u00f6vergick musharraf till att vara en civil president samtidigt som han meddelade att undantagstillst\u00e5ndet skulle h\u00e4vas 16 december. av historiska och politiska sk\u00e4l pr\u00e4glas f\u00f6rsvarsetablissemangets f\u00f6rh\u00e5llande till de militanta islamisterna av paradoxer. l\u00e4nge anklagades arm\u00e9n f\u00f6r att bara g\u00f6ra halvhj\u00e4rtade f\u00f6rs\u00f6k att sl\u00e5 tillbaka de pakistanska talibanerna men p\u00e5 senare \u00e5r har upprorsbek\u00e4mpningen intensifierats. pakistanska politiker har regelbundet f\u00f6rd\u00f6mt cia:s dr\u00f6narattacker mot m\u00e5l i landet men h\u00f6gt uppsatta bef\u00e4lhavare har l\u00e4nge ansetts inofficiellt acceptera dem. haqqani-n\u00e4tverket, som har n\u00e4ra relationer med b\u00e5de de afghanska och pakistanska talibanerna, misst\u00e4nks f\u00e5 inofficiellt st\u00f6d av den m\u00e4ktiga underr\u00e4ttelsetj\u00e4nsten isi.\n\n\n== ekonomi ==\npakistan \u00e4r ett utvecklingsland. det har den sj\u00e4tte st\u00f6rsta befolkningen i v\u00e4rlden, vilket kr\u00e4ver en hel del fr\u00e5n den politiska och ekonomiska sidan. samtidigt \u00e4r landet en k\u00e4rnvapenmakt och har v\u00e4rldens sjunde starkaste krigsmakt. pakistan bildades \u00e5r 1947 och var redan d\u00e5 mycket fattigt. under 1900-talet har utvecklingen g\u00e5tt b\u00e4ttre \u00e4n genomsnittet i v\u00e4rlden, men of\u00f6rsiktig politik har gjort att utvecklingen g\u00e5tt l\u00e5ngsammare under 1990-talet.[k\u00e4lla beh\u00f6vs] sedan den tiden har pakistans regering inf\u00f6rt reformer och den ekonomiska tillv\u00e4xten har \u00f6kat under 2000-talet. pakistans ekonomiska framtid har blivit ljusare och tillverkningssektorn och de finansiella tj\u00e4nstesektorerna har vuxit mycket snabbt.\ni pakistan till\u00e4mpas v\u00e4nstertrafik.\n\n\n=== turism ===\nturismen i pakistan \u00e4r v\u00e4xande, baserad p\u00e5 landets olika kulturer, folkslag och landskap. i pakistan finns flera bergstoppar som drar till sig bergsbestigare fr\u00e5n hela v\u00e4rlden. k2 (\u00e4ven k\u00e4nt som mount godwin-austen), v\u00e4rldens n\u00e4st h\u00f6gsta bergstopp, \u00e4r den f\u00f6r allm\u00e4nheten mest k\u00e4nda.\n\n\n== demografi ==\nden senaste folkr\u00e4kningen h\u00f6lls under perioden 15 mars 2017 till 25 maj 2017 med fokus p\u00e5 pakistans befolkning den 18 mars 2017, vars befolkning uppgick till 207 774 520 inv\u00e5nare (varav 106 449 322 m\u00e4n, 101 314 780 kvinnor och 10 418 transsexuella) i det provisoriska resultatet. tidigare folkr\u00e4kningar hade h\u00e5llits 1998, 1981, 1972, 1961 och 1951. inv\u00e5nartalet i pakistan uppskattades i juli 2018 av the world factbook till 207 862 518 inv\u00e5nare, av f\u00f6renta nationerna (befolkning den 1 juli 2016) till 192 827 000, av internationella valutafonden till 197 322 000 inv\u00e5nare (f\u00f6r \u00e5r 2017) samt av v\u00e4rldsbanken (juli 2016) till 193 203 476 inv\u00e5nare.pakistan \u00e4r v\u00e4rldens sj\u00e4tte folkrikaste land. p\u00e5 grund av pakistans h\u00f6ga befolkningstillv\u00e4xt r\u00e4knar man med att landet kommer att g\u00e5 om brasilien f\u00f6re 2025. baserat p\u00e5 de h\u00f6ga antalet f\u00f6dslar under 1980-talet har man ber\u00e4knat att pakistan kommer att ha det tredje st\u00f6rsta inv\u00e5narantalet runt 2050. men fr\u00e5n \u00e5r 1988 har pakistans nativitet d\u00e4mpats n\u00e5got.[k\u00e4lla beh\u00f6vs]\nmajoriteten av befolkningen \u00e4r hanafitiska muslimer,[k\u00e4lla beh\u00f6vs] 95\u201397 procent av inv\u00e5narna \u00e4r muslimer. de flesta muslimer i pakistan \u00e4r sunnimuslimer (80-90%). de andra \u00e4r shiamuslimer (10-20%), ahmadiyyamuslimer (2,3%) och andra grupper som sufier och quranism (quraniyoon) existerar ocks\u00e5. pakistan har \u00e4ven en icke-muslimsk befolkning, best\u00e5ende bland annat av kristna, animister i det nordligaste delarna, bah\u00e1'\u00ed, parser, judar, zoroastrier och kalash religion. finns \u00e4ven en liten grupp jainister och hinduer som utg\u00f6r cirka 1,0 procent (\u00e5ren 1998\u20132001).etniskt tillh\u00f6r befolkningen sex st\u00f6rre grupper och ett stort antal minoriteter. de st\u00f6rsta grupperna \u00e4r\npunjaber (45 procent) som definieras genom att de talar punjabi och har en geografisk och kulturell knytning till punjab.\npashtuner (15 procent)\nsindhier (14 procent)\nsariakier (8 procent) kulturellt och spr\u00e5kligt n\u00e4ra punjaberna.\nmuhajirer (8 procent) av arabiskt ursprung\nbalucher (4 procent)enligt utrikespolititiska institutets uppskattning fanns det 2018 uppemot tre miljoner afghanska flyktingar i pakistan, en av de st\u00f6rsta flyktingbefolkningarna i v\u00e4rlden.\n\n\n=== pakistans demografi i siffror ===\nbefolkningens \u00e5ldersstruktur (2016):\n0-14 \u00e5r: 31,99 %\n15-24 \u00e5r: 21,31 %\n25-54 \u00e5r: 36,87 %\n55-64 \u00e5r: 5,43 %\n65 \u00e5r och \u00e4ldre: 4,40 %\nbefolkningens median\u00e5lder: 23,4 \u00e5r (2016)\nm\u00e4ns median\u00e5lder: 23,3 \u00e5r (2016)\nkvinnors median\u00e5lder: 23,4 \u00e5r (2016)\nbefolkningstillv\u00e4xt: 1,45 % (2016)\nf\u00f6delsetal: 22,3 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 6,4 d\u00f6dsfall per 1 000 inv\u00e5nare (2016)\nnettomigration: -1,4 migranter per 1 000 inv\u00e5nare (2016)\nk\u00f6nsf\u00f6rdelning (hela befolkningen): 1,06 m\u00e4n per kvinna (2016)\nmoderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 23,4 \u00e5r (2012/2013)\nm\u00f6drad\u00f6dlighet: 178 d\u00f6dsfall per 100 000 f\u00f6dslar (2015)\nsp\u00e4dbarnsd\u00f6dlighet: 53,9 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 57,0 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 50,6 d\u00f6dsfall per 1 000 levande f\u00f6dslar (2016)\nbefolkningens medellivsl\u00e4ngd vid f\u00f6dseln: 67,7 \u00e5r (2016)\nm\u00e4ns medellivsl\u00e4ngd vid f\u00f6dseln: 65,8 \u00e5r (2016)\nkvinnors medellivsl\u00e4ngd vid f\u00f6dseln: 69,8 \u00e5r (2016)\nantal barn/kvinna: 2,68 (2016)\nandel av vuxna befolkningen med hiv/aids: 0,09 % (2015)\ninv\u00e5nare som \u00e4r smittade av hiv/aids: 102 000 (2015)\nd\u00f6dsfall p\u00e5 grund av hiv/aids per \u00e5r: 3 600 (2015)\nandel av den vuxna befolkningen som lider av fetma: 4,8 % (2014)\nandel av barn under 5 \u00e5rs \u00e5lder som \u00e4r underviktiga: 31,6 % (2013)\nl\u00e4s- och skrivkunnighet hos personer 15 \u00e5r och \u00e4ldre: 57,9 % (2015)\nhos m\u00e4n: 69,5 % (2015)\nhos kvinnor: 45,8 % (2015)\nungdomsarbetsl\u00f6shet (\u00e5ldrarna 15-24): 10,4 % (2014)\nhos m\u00e4n: 9,4 % (2014)\nhos kvinnor: 12,9 % (2014)\nflyktingar: 2015 uppskattades antalet flyktingar i pakistan fr\u00e5n afghanistan till 2,6 miljoner, varav 1,6 miljoner var registrerade och 1,0 miljoner oregistrerade.\ninternflyktingar: 2016 ber\u00e4knades antalet internflyktingar i pakistan till 847 368.siffror tagna fr\u00e5n cia:s the world factbook.en studie genomf\u00f6rd 2014 p\u00e5 punjabs landsbygd pekar p\u00e5 att cirka 82,5 procent av alla f\u00f6r\u00e4ldrar i pakistan \u00e4r kusiner i f\u00f6rsta, andra eller tredje led.\n\n\n=== spr\u00e5k ===\nurdu och engelska \u00e4r b\u00e5da erk\u00e4nda officiella spr\u00e5k i pakistan. urdu talas av de flesta, men det \u00e4r endast \u00e5tta procent av befolkningen som har urdu som modersm\u00e5l. engelska anv\u00e4nds i flera sammanhang och det offentliga universitetet undervisar p\u00e5 engelska. urdu \u00e4r kommunikationsspr\u00e5ket bland folket. de flesta i pakistan f\u00f6rst\u00e5r eller talar \u00e4ven besl\u00e4ktade indoeuropeiska spr\u00e5k som punjabi, pashto, sindhi, baluchiska, kashmiri, persiska, dari, tadzjikiska, hazaragi, dardiska, kalasha, nuristani, burushaski, shina, khowar, wakhi, chitrali och swati.[k\u00e4lla beh\u00f6vs]persiska talades i nuvarande pakistan i flera sekler och hade h\u00f6g status. det var erk\u00e4nt officiellt spr\u00e5k av landets befolkning, b\u00e5de innan och efter islam n\u00e5dde riket. \u00e4nda tills pakistan bildades och britterna gav urdu (med engelskan) status som officiellt spr\u00e5k av landet. d\u00e4rav \u00e4r det bara 7% av landets befolkning som har urdu som modersm\u00e5l.\neftersom det bor olika folkslag och att det talas olika spr\u00e5k i pakistan, s\u00e5 kommunicerar man genom urdu nu ist\u00e4llet f\u00f6r persiska och dari.\nurdu har sedan b\u00f6rjan n\u00e4ra koppling till persiska och dari n\u00e4r det g\u00e4ller litteratur och poesi. dessa spr\u00e5k kan f\u00f6rst\u00e5s av varandra och kallas f\u00f6r rekhta (rekhti) i poesins v\u00e4rld. jalal al-din rumi (jalal al-din balkhi), hafez (khw\u0101ja shams-ud-d\u012bn muhammad h\u0101fez-e sh\u012br\u0101z\u012b), amir khusro, mohammad iqbal (allama iqbal), mirza ghalib, khwaja muhammad hafiz shirazi, mir taqi mir, rais numani, shamim hashimi, ataur rahman ata kakwi och allama jamil mazhari,\u00e4r n\u00e5gra urdu/persisktalande poeter och f\u00f6rfattare.\nunder alexander den stores tid n\u00e4r hans grekiska (makedonska) rike str\u00e4ckte \u00e4nda till nuvarande pakistan l\u00e4mnade han och hans arm\u00e9 sp\u00e5r efter sig. grekiskan har influerat m\u00e5nga spr\u00e5k i pakistan under alexander den stores tid, varav urdu \u00e4r ett. det finns \u00e4nnu idag pakistanier med grekisk h\u00e4rkomst, bland annat kalash, pashtuner och burusho, som h\u00e4rstammar fr\u00e5n grekland och balkanhalv\u00f6n.  \u00e4ven om ordf\u00f6rr\u00e5det i urdu ber\u00e4knas best\u00e5 av uppemot 70% persiska ord, s\u00e5 har \u00e4ven turkiska och arabiska haft kraftigt p\u00e5verkan p\u00e5 spr\u00e5ket.\n\n\n== kultur ==\n\n\n=== konst och arkitektur ===\npakistansk kultur \u00e5terspeglar en rik konstn\u00e4rlig arv, med tydliga influenser fr\u00e5n mogulriket blomstringstid. mosaik, monument och arkitektoniska m\u00e4sterverk som badshahi-mosk\u00e9n och lahore fort \u00e4r exempel p\u00e5 det imponerande kulturarvet.\n\n\n=== musik och dans ===\ntraditionell pakistansk musik omfattar genrer som qawwali och klassisk musik, medan bhangra och andra folkdanser representerar landets livliga dansscen. musik och dans spelar en central roll i kulturella festivaler och ceremonier.\n\n\n=== mat ===\npakistansk mat \u00e4r k\u00e4nd f\u00f6r sina smakrika och kryddiga r\u00e4tter. kebab, biryani, samosa och olika former av curry utg\u00f6r en betydande del av den pakistanska kulinariska upplevelsen. m\u00e5ltider delas ofta inom familjen och anv\u00e4nds som en anledning till socialt umg\u00e4nge.\n\n\n=== spr\u00e5k och litteratur ===\nurdu och engelska \u00e4r de officiella spr\u00e5ken, men landet har flera regionala spr\u00e5k, inklusive punjabi, sindhi och pashto. pakistansk litteratur, fr\u00e5n klassisk poesi till moderna f\u00f6rfattare som faiz ahmed faiz och bapsi sidhwa, har bidragit till landets litter\u00e4ra arv.\n\n\n=== religion ===\npakistan \u00e4r enligt sitt namn och konstitution en islamisk stat med islam som statsreligion. pakistan har dock en m\u00e5ngfald av religi\u00f6sa och etniska grupper, vilket \u00e5terspeglas i olika kulturella traditioner och ritualer.[k\u00e4lla beh\u00f6vs]\n\n\n== internationella rankningar ==\n\n\n== se \u00e4ven ==\nv\u00e5ldt\u00e4kt i pakistan\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n tyskspr\u00e5kiga wikipedia.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, pakistan, 1 april 2014.\n\n\n=== noter ==="