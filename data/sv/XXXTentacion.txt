"jahseh dwayne ricardo onfroy, mer k\u00e4nd under sitt artistnamn xxxtentacion (/\u02cc\u025bks\u02cc\u025bks\u02cc\u025bks\u02cct\u025bnt\u0259\u02c8sj\u0252n/), f\u00f6dd 23 januari 1998 i plantation, florida, d\u00f6d 18 juni 2018 i deerfield beach, florida, var en amerikansk rappare, s\u00e5ngare och l\u00e5tskrivare.\n\n\n== biografi ==\n\n\n=== karri\u00e4r ===\nxxxtentacion debuterade med l\u00e5ten \"look at me\" (skrivs \"look at me!\") som sl\u00e4pptes den 30 december 2015 p\u00e5 medproducenten rojas' soundcloud-konto. den gjordes sedan tillg\u00e4nglig f\u00f6r nedladdning den 29 januari 2016, och blev en sleeper hit fram till januari 2017, d\u00e5 den \u00e5terutgavs och n\u00e5got senare, i februari 2017, \u00e5terutgavs i en omarbetad version av empire distribution. han sl\u00e4ppte senare albumen 17 (2017) och ? (2018). tidigare sl\u00e4ppte han ocks\u00e5 l\u00e5tarna \"revenge\" och \"what in xxxtarnation\" (feat. ski mask the slump god). \nvid tiden f\u00f6r inspelningen av \"?\" som kom att bli hans sista satt han i husarrest anklagad f\u00f6r olaga frihetsber\u00f6vande, misshandel samt f\u00f6rs\u00f6k att strypa sin ex-flickv\u00e4n geneva ayala.\n\n\n=== d\u00f6d ===\nden 18 juni 2018 sk\u00f6ts xxxtentacion till d\u00f6ds i deerfield beach i s\u00f6dra florida. han hade \u00e5kt till en bank f\u00f6r att ta ut pengar f\u00f6r att k\u00f6pa en motorcykel, och tog sig sedan till riva motorsports, en exklusiv s\u00e4ljare av motorcyklar och b\u00e5tar. hans r\u00f6relser f\u00f6ljdes av fyra personer, d\u00e4r tv\u00e5 av dem tog sig in i motorcykelaff\u00e4ren och n\u00e4rmade sig xxxtentacion.xxxtentacion l\u00e4mnade d\u00e5 aff\u00e4ren, men blev blockerad av tv\u00e5 andra personer n\u00e4r han skulle k\u00f6ra iv\u00e4g. dessa tvingade honom p\u00e5 pengar och sk\u00f6t honom sedan flera g\u00e5nger i nacken. xxxtentacion dog senare p\u00e5 sjukhus. \n\n\n=== skins - postumt album ===\nden 7 december 2018 sl\u00e4pptes postumt albumet \nskins(en). albumet har huvudsakligen f\u00e5tt negativ kritik. p\u00e5 metacritic fick albumet en rating p\u00e5 44 av 100 baserat p\u00e5 9 recensioner vilket karakteriseras som \"mixed or average reviews\" (blandade eller medelm\u00e5ttiga omd\u00f6men). sheldon pearce p\u00e5 pitchfork skriver \"underneath it all, the posthumous album from the florida rapper is woefully aimless and structurally unsound\" (... albumet \u00e4r bedr\u00f6vligt planl\u00f6st och saknar struktur ...), och avslutar med att \"x's musical legacy will forever be interlinked to violence. skins is merely a shallow attempt to overwrite that legacy gone awry\" (x's musik kommer alltid att f\u00f6rknippas med v\u00e5ld. skins \u00e4r bara ett f\u00f6rs\u00f6k att skyla \u00f6ver detta efterm\u00e4le).\n\n\n== diskografi ==\n\n\n=== studioalbum ===\n2017 \u2013 17\n2018 \u2013 ?\n2018 \u2013 skins\n2019 \u2013 members only, vol. 4\n2019 \u2013 bad vibes forever\n\n\n=== ep-skivor ===\n2017 \u2013 a ghetto christmas carol\n\n\n=== blandband ===\n2017 \u2013 revenge\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r xxxtentacion.\nxxxtentacions grav p\u00e5  find a grave  (engelska)\nofficiell webbplats   (engelska)"