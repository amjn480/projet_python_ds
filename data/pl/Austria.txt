"austria (niem. \u00f6sterreich, [\u02c8\u00f8\u02d0st\u0250ra\u026a\u00e7] ( ods\u0142uchaj)), republika austrii (niem. republik \u00f6sterreich, [\u0280epu\u02c8bli\u02d0k \u02c8\u00f8\u02d0st\u0259\u0280a\u026a\u032f\u00e7] ( ods\u0142uchaj)) \u2013 pa\u0144stwo \u015br\u00f3dl\u0105dowe po\u0142o\u017cone w europie \u015brodkowej, federacja dziewi\u0119ciu kraj\u00f3w zwi\u0105zkowych ze stolic\u0105 w wiedniu. od 1995 austria nale\u017cy do unii europejskiej.\n\n\n== pochodzenie nazwy ==\nw j\u0119zyku niemieckim \u00f6sterreich ze starowysokoniemieckiego \u00f4starr\u00eehhi, znacz\u0105cego \u201epa\u0144stwo na wschodzie\u201d. w ix wieku terytorium by\u0142o wschodni\u0105 cz\u0119\u015bci\u0105 imperium frank\u00f3w, a tak\u017ce wschodnimi rubie\u017cami osadnictwa niemieckiego na terenach s\u0142owian. za czas\u00f3w karola wielkiego i w czasie wczesnego \u015bredniowiecza tereny te nazywano marchia orientalis (marchia wschodnia), co w lokalnym j\u0119zyku przyj\u0119to jako w\u0142a\u015bnie \u00f4starr\u00eehhi. to s\u0142owo po raz pierwszy pojawia si\u0119 na dokumencie z 996 roku. nazwy ostmark (marchia wschodnia) u\u017cywa\u0142y hitlerowskie niemcy po aneksji austrii.\npo arabsku nimsa: przypuszczalnie od s\u0142owia\u0144skiego okre\u015blenia niemiec, poprzez j\u0119zyk turecki.\npo czesku rakousko: pochodzi od granicznego zamku raabs an der thaya, le\u017c\u0105cego w dolnej austrii, a w j\u0119zyku czeskim nosz\u0105cego w\u0142a\u015bnie nazw\u0119 hrad rakous. st\u0105d okre\u015blenie przesz\u0142o do j\u0119zyk\u00f3w s\u0142owackiego (rak\u00fasko) i dawnego polskiego (rakusy).\n\n\n== geografia ==\npowierzchnia austrii wynosi 83 854 km\u00b2. ponad po\u0142owa kraju znajduje si\u0119 w alpach. najwy\u017cszym szczytem jest gro\u00dfglockner, si\u0119gaj\u0105cy 3797 m n.p.m. na wschodzie austrii znajduje si\u0119 kotlina wiede\u0144ska, a tak\u017ce ma\u0142a nizina w\u0119gierska z jeziorem nezyderskim. przez austri\u0119 przep\u0142ywa dunaj (na odcinku o d\u0142ugo\u015bci 350 km). regiony g\u00f3rskie g\u0119sto porasta las. 24% powierzchni austrii znajduje si\u0119 pod ochron\u0105. zagro\u017conymi gatunkami s\u0105: kozice, \u015bwistaki i kozioro\u017cce.\nd\u0142ugo\u015b\u0107 ca\u0142kowita granic l\u0105dowych: 2832 km\n\n niemcy: 784 km\n czechy: 632 km\n w\u0142ochy: 430 km\n w\u0119gry: 366 km\n s\u0142owenia: 330 km\n szwajcaria: 164 km\n s\u0142owacja: 91 km\n liechtenstein: 35 km\n\n\n=== parki narodowe ===\npark narodowy jezioro nezyderskie-seewinkel (burgenland) \u2013 jedyny w europie \u015brodkowej park za\u0142o\u017cony na terenach stepowych. na jego terenie znajduje si\u0119 jezioro nezyderskie \u2013 typowe jezioro stepowe, wok\u00f3\u0142 tereny poro\u015bni\u0119te trzcin\u0105 i sitowiem, liczne ma\u0142e solanki i pasy podmok\u0142ych \u0142\u0105k. przede wszystkim w okresie ptasich w\u0119dr\u00f3wek, tj. wiosn\u0105 i jesieni\u0105 teren parku stanowi azyl dla przelatuj\u0105cych ptak\u00f3w.\npark narodowy wysokich taur\u00f3w (karyntia, salzburg) \u2013 najcenniejszy skarb wysokich taur\u00f3w stanowi\u0105 typowe alpejskie krajobrazy z turniami, lodowcami, wodospadami, dolinami, a tak\u017ce bogaty \u015bwiat ro\u015blin i zwierz\u0105t. tajemnice parku mo\u017cna zg\u0142\u0119bia\u0107 na wiele r\u00f3\u017cnych sposob\u00f3w \u2013 podczas pieszych w\u0119dr\u00f3wek, w ramach prelekcji ze slajdami i imprez specjalnych, np. dni dla dzieci lub dni w\u0119dr\u00f3wek wysokog\u00f3rskich.\npark narodowy \u0142\u0119g\u00f3w naddunajskich (dolna austria, wiede\u0144) \u2013 naddunajskie \u0142\u0119gi to najwi\u0119ksze tego typu tereny w europie \u015brodkowej. daj\u0105 schronienie blisko 300 gatunk\u00f3w ptactwa, w tym wielu gatunkom gin\u0105cym. s\u0105 to tak\u017ce tereny rekreacyjne dla mieszka\u0144c\u00f3w wiednia. po okolicach mo\u017cna w\u0119drowa\u0107 pieszo lub przedziera\u0107 si\u0119 \u0142odzi\u0105 przez rozlewiska. sceneria tych wypraw jest niepowtarzalna.\npark narodowy doliny dyi (dolna austria) \u2013 dolina dyi na p\u00f3\u0142nocy dolnej austrii uwa\u017cana jest za jedn\u0105 z najpi\u0119kniejszych austriackich dolin, zbudowanych ze ska\u0142 magmowych. spotka\u0107 tu mo\u017cna wiele gatunk\u00f3w ro\u015blinno\u015bci pano\u0144skiej. dolina thaya to najdalej na zach\u00f3d wysuni\u0119ty naturalny teren wyst\u0119powania wielu z nich. wcinaj\u0105ce si\u0119 w masywy skalne kr\u0119te koryta rzek, \u0142\u0105ki pokryte kobiercami kwiat\u00f3w i strome \u015bciany skalne to charakterystyczny krajobraz doliny. opr\u00f3cz niepowtarzalnego pi\u0119kna przyrody park ten, le\u017c\u0105cy cz\u0119\u015bciowo na terenie czech, fascynuje ponadto bogactwem zamk\u00f3w (zob. zamki w austrii) i ruin oraz legend, kr\u0105\u017c\u0105cych wok\u00f3\u0142 nich.\npark narodowy alp wapiennych (g\u00f3rna austria) \u2013 le\u017cy w regionie eisenwurzen i obejmuje swym zasi\u0119giem tak\u017ce wy\u017csze partie p\u00f3\u0142nocnych alp wapiennych. na terenie parku \u017cyj\u0105 jelenie szlachetne, sarny europejskie i kozice p\u00f3\u0142nocne, mo\u017cna tak\u017ce spotka\u0107 rzadkie ju\u017c dzi\u015b gatunki p\u0142az\u00f3w.\npark narodowy ges\u00e4use (styria) \u2013 kraina mi\u0119dzy admont a hieflau przecina wij\u0105ca si\u0119 rzeka aniza, otoczona przez pot\u0119\u017cn\u0105 \u015bcian\u0119 lasu i poro\u015bni\u0119te drzewami zbocza g\u00f3r. szlaki pieszych w\u0119dr\u00f3wek przecinaj\u0105 imponuj\u0105cy krajobraz, kt\u00f3ry zach\u0119ca do wspinaczki, wycieczek raftingowych i pieszych w\u0119dr\u00f3wek.\n\n\n== klimat ==\naustria znajduje si\u0119 pod wp\u0142ywem klimatu umiarkowanego, jednak ze wzgl\u0119du na po\u0142o\u017cenie i rze\u017ab\u0119 wyst\u0119puj\u0105 lokalne r\u00f3\u017cnice klimatyczne. dok\u0142adnie austria znajduje si\u0119 pod wp\u0142ywem trzech typ\u00f3w mas powietrza. atlantyckie na p\u00f3\u0142nocnym zachodzie, przez co klimat charakteryzuje si\u0119 niskim ci\u015bnieniem, \u0142agodnym powietrzem z pr\u0105du zatokowego oraz du\u017cymi opadami. ma du\u017cy wp\u0142yw na p\u00f3\u0142nocne stoki alp, prealpy oraz dolin\u0119 dunaju. kontynentalne masy powietrza powoduj\u0105 natomiast, \u017ce klimat charakteryzuje si\u0119 niskim ci\u015bnieniem i opadami w lecie oraz wysokim ci\u015bnieniem i ch\u0142odnymi oraz suchymi zimami. wyst\u0119puje on we wschodniej cz\u0119\u015bci kraju. trzecim typem mas powietrza, s\u0105 \u015br\u00f3dziemnomorskie masy, przez co klimat cechuje si\u0119 wysokim ci\u015bnieniem, ma\u0142ym zachmurzeniem oraz ciep\u0142ym powietrzem. klimat ten panuje na po\u0142udniu kraju.\nw austrii wyst\u0119puje pi\u0119trowo\u015b\u0107 klimatyczna. \u015brednie temperatury stycznia wynosz\u0105 od \u22121 \u00b0c na nizinnych terenach, m.in. w dolinie dunaju, do \u221210 \u00b0c na obszarach g\u00f3rskich. wysoko w g\u00f3rach \u015brednie temperatury zim\u0105 mog\u0105 by\u0107 jeszcze ni\u017csze i osi\u0105ga\u0107 \u221220 \u00b0c.\nlatem, gdy nad obszary kraju dostaj\u0105 si\u0119 zwrotnikowe masy powietrza, w dolinach jest ciep\u0142o i \u015brednie warto\u015bci osi\u0105gaj\u0105 +20 \u00b0c lub wi\u0119cej. rekordow\u0105 temperatur\u0119 odnotowano 3 sierpnia 2013 w miejscowo\u015bci dellach im drautal w karyntii +39,9 \u00b0c.\nze wzgl\u0119du na obecno\u015b\u0107 g\u00f3r, kt\u00f3re zajmuj\u0105 znaczn\u0105 cz\u0119\u015b\u0107 kraju, ilo\u015b\u0107 opad\u00f3w w austrii jest wysoka. najni\u017csze warto\u015bci opadowe, czyli 500 mm rocznie, reprezentuj\u0105 obszary morawskiego pola. na pozosta\u0142ych terenach nisko po\u0142o\u017conych opady roczne wynosz\u0105 od 600 do 900 mm. im wy\u017cej, tym opady s\u0105 wy\u017csze, w najwy\u017cszych partiach g\u00f3r opady roczne si\u0119gaj\u0105 2000 mm, g\u0142\u00f3wnie pod postaci\u0105 \u015bniegu. w ni\u017cszych partiach g\u00f3r opady przekraczaj\u0105 warto\u015b\u0107 1000 mm i przez wi\u0119ksz\u0105 cz\u0119\u015b\u0107 roku s\u0105 to opady deszczu.\n\n\n=== skutki globalnego ocieplenia ===\nkryzys klimatyczny wp\u0142ywa na austri\u0119 na r\u00f3\u017cne sposoby. austriacki raport oceniaj\u0105cy zmiany klimatu 2014 (\u00f6sterreichischer sachstandsbericht klimawandel 2014) zawiera nast\u0119puj\u0105ce wyniki: w austrii temperatura wzros\u0142a o prawie 2 \u00b0c w okresie od 1880 do 2014 r. w tym samym okresie temperatura wzros\u0142a globalnie tylko o 0,85 \u00b0c. dotychczasowe \u015brodki podj\u0119te przez austri\u0119 nie pokrywaj\u0105 oczekiwanego wk\u0142adu kraju w osi\u0105gni\u0119cie globalnego celu 2 \u00b0c. w xxi wieku spodziewany jest wzrost opad\u00f3w w p\u00f3\u0142roczu zimowym i spadek w p\u00f3\u0142roczu letnim. czas trwania pokrywy \u015bnie\u017cnej skr\u00f3ci\u0142 si\u0119 w ostatnich dziesi\u0119cioleciach, szczeg\u00f3lnie na \u015brednich wysoko\u015bciach (ok. 1000 m). wszystkie mierzone lodowce w austrii wyra\u017anie straci\u0142y powierzchni\u0119 i obj\u0119to\u015b\u0107 w okresie od 1980 roku. na przyk\u0142ad w po\u0142udniowych alpach \u00f6tztalskich, najwi\u0119kszym przylegaj\u0105cym obszarze lodowca w austrii, powierzchnia lodowca zmniejszy\u0142a si\u0119 z 144,2 km\u00b2 w 1969 r. do 126,6 km\u00b2 w 1997 r. i 116,1 km\u00b2 w 2006 r. osuni\u0119cia ziemi, lawiny b\u0142otne, ska\u0142y i inne zjawiska grawitacyjne znacznie zwi\u0119kszaj\u0105 si\u0119 w regionach g\u00f3rskich. ryzyko po\u017car\u00f3w las\u00f3w wzro\u015bnie w austrii. zaburzenia ekosystem\u00f3w le\u015bnych zwi\u0119kszaj\u0105 intensywno\u015b\u0107 i cz\u0119stotliwo\u015b\u0107 we wszystkich omawianych scenariuszach klimatycznych. ekosystemy z d\u0142ugim okresem rozwoju i siedliska alp powy\u017cej linii drzew s\u0105 szczeg\u00f3lnie dotkni\u0119te zmianami klimatu. turystyka zimowa b\u0119dzie nadal pod presj\u0105 ze wzgl\u0119du na sta\u0142y wzrost temperatury.\n\n\n== historia ==\nna pocz\u0105tku viii w. p.n.e. na tereny nale\u017c\u0105ce obecnie do austrii, przybyli przybysze prawdopodobnie pochodzenia iliryjskiego, kt\u00f3rzy rozwin\u0119li tutaj kultur\u0119 epoki \u017celaza (okres halsztacki). iliryjscy przybysze ust\u0105pili miejsca scytom w vii w. p.n.e., za\u015b scytowie ust\u0105pili celtom w iv w. p.n.e. celtowie za\u0142o\u017cyli na tych ziemiach pierwsze organizacje pa\u0144stwowe (najwi\u0119ksze z nich: recja i noricum). pod koniec i w. p.n.e. noricum i recja znalaz\u0142y si\u0119 pod panowaniem rzymskim. w po\u0142owie i w. n.e. powsta\u0142y prowincje o tych nazwach. od vi do viii wieku tereny obecnej austrii zaj\u0119li osadnicy s\u0142owia\u0144scy i bawarscy. na pocz\u0105tku ix w. karol wielki za\u0142o\u017cy\u0142 tu marchi\u0119 naddunajsk\u0105, zwan\u0105 p\u00f3\u017aniej jako ostmark (marchia wschodnia). od 976 do 1246 roku marchia znalaz\u0142a si\u0119 we w\u0142adaniu babenberg\u00f3w. w 1156 roku uzyskali oni od fryderyka i barbarossy tytu\u0142 ksi\u0105\u017c\u0119cy. w 1192 roku do austrii do\u0142\u0105czono styri\u0119. po wyga\u015bni\u0119ciu dynastii babenberg\u00f3w, czesi na kr\u00f3tko zaj\u0119li austri\u0119 (1251\u20131276).\nw 1282 roku w\u0142adz\u0119 w austrii obj\u0119li habsburgowie, kt\u00f3rzy w 1453 roku przyj\u0119li tytu\u0142 arcyksi\u0105\u017c\u0105t. w 1335 roku austria przy\u0142\u0105czy\u0142a do siebie karynti\u0119 i krain\u0119, w 1363 roku tyrol, w 1368 roku bryzgowi\u0119, a w 1382 roku triest. w wyniku uk\u0142adu ma\u0142\u017ce\u0144skiego (ferdynand i habsburg i anna jagiellonka), w 1526 roku habsburgowie obj\u0119li swoim panowaniem tak\u017ce czechy, \u015bl\u0105sk i w\u0119gry. w xv wieku rozpocz\u0119\u0142y si\u0119 najazdy tureckie na austri\u0119, kt\u00f3re znalaz\u0142y swoje apogeum podczas obl\u0119\u017cenia wiednia w 1683 roku. w latach 1686\u20131688 habsburgowie w\u0142adali ca\u0142ymi w\u0119grami. w 1713 roku ustanowiono sankcj\u0119 pragmatyczn\u0105 (przewiduj\u0105c\u0105 dziedziczenie ca\u0142o\u015bci monarchii przez c\u00f3rk\u0119 karola vi, mari\u0119 teres\u0119). podczas rz\u0105d\u00f3w marii teresy i jej syna j\u00f3zefa ii przeprowadzono reformy w duchu o\u015bwieconego absolutyzmu (m.in. ograniczenie uprawnie\u0144 ko\u015bcio\u0142a i stan\u00f3w, zniesienie podda\u0144stwa ch\u0142op\u00f3w). cz\u0119\u015b\u0107 reform cofni\u0119to w wyniku oporu mieszka\u0144c\u00f3w pa\u0144stwa (g\u0142\u00f3wnie na w\u0119grzech). w latach 1714\u20131797 habsburgowie rz\u0105dzili w belgii. austria wzi\u0119\u0142a udzia\u0142 w pierwszym i trzecim rozbiorze polski. w 1775 roku, po wojnie z turcj\u0105, austria zdoby\u0142a bukowin\u0119.\npodczas wojen przeciwko rewolucyjnej francji i napoleonowi austria utraci\u0142a belgi\u0119, a w 1809 roku ziemie zagarni\u0119te w iii rozbiorze polski. w 1804 roku franciszek ii przyj\u0105\u0142 tytu\u0142 cesarza austriackiego (jako franciszek i). pod presj\u0105 napoleona, zrzek\u0142 si\u0119 godno\u015bci cesarza rzymskiego w 1806 roku. w latach 1809\u20131813 monarchia pozostawa\u0142a w nier\u00f3wnoprawnym sojuszu z francj\u0105. po kongresie wiede\u0144skim austria odzyska\u0142a mocarstwow\u0105 pozycj\u0119, uzyskuj\u0105c hegemoni\u0119 we w\u0142oszech, odzyskuj\u0105c utracone w 1809 roku tereny oraz otrzymuj\u0105c przewodnictwo w zwi\u0105zku niemieckim. wybuch wiosny lud\u00f3w w 1848 roku i przeprowadzenie powstania w\u0119gierskiego zagrozi\u0142o podstawom pa\u0144stwa. w wyniku powstania nast\u0105pi\u0142a kr\u00f3tkotrwa\u0142a liberalizacja. w latach 1867\u20131868 austria przekszta\u0142ci\u0142a si\u0119 w dualistyczn\u0105 monarchi\u0119 austro-w\u0119gry. po 1867 roku sytuacj\u0119 wewn\u0119trzn\u0105 komplikowa\u0142a trudno\u015b\u0107 uzgodnienia d\u0105\u017ce\u0144 i interes\u00f3w kilkunastu narod\u00f3w wchodz\u0105cych w sk\u0142ad monarchii. problemy wewn\u0119trzne pog\u0142\u0119bia\u0142 nier\u00f3wnomierny rozw\u00f3j gospodarczy i kulturalny. pod koniec xix wieku du\u017ce poparcie zdobyli socjaldemokraci i ludowcy (d\u0105\u017c\u0105cy do po\u0142\u0105czenia austrii z niemcami hohenzollern\u00f3w). w 1907 roku przyj\u0119to demokratyczn\u0105 ordynacj\u0119 wyborcz\u0105.\nzabicie franciszka ferdynanda habsburga przez serba gavrilo principa 28 czerwca 1914 roku przyczyni\u0142o si\u0119 do wybuchu i wojny \u015bwiatowej. austro-w\u0119gry zosta\u0142y g\u0142\u00f3wnym sojusznikiem niemiec. w 1918 roku proklamowano republik\u0119. przegrana austro-w\u0119gier doprowadzi\u0142a do rozpadu wielonarodowej monarchii. na mocy traktatu pokojowego w saint-germain-en-laye austria obj\u0119\u0142a tylko rdzenne ziemie dawnego ksi\u0119stwa, oraz ograniczono liczebno\u015b\u0107 jej armii i zabroniono po\u0142\u0105czenia z niemcami (anschluss). w 1920 roku uchwalono demokratyczn\u0105 konstytucj\u0119. do 1932 roku austria boryka\u0142a si\u0119 z kryzysem gospodarczym. kryzys gospodarczy, wraz z narastaj\u0105cymi konfliktami spo\u0142ecznymi i nastrojami rewolucyjnymi doprowadzi\u0142y do obj\u0119cia w\u0142adzy przez zwolennik\u00f3w tzw. austrofaszyzmu. w latach 1933\u20131934 rozwi\u0105zano partie lewicowe, za\u015b kilka lat p\u00f3\u017aniej narzucono now\u0105 konstytucj\u0119, opart\u0105 na wzorach faszystowskich. przyw\u00f3dc\u0105 austriackich faszyst\u00f3w byli: engelbert dollfu\u00df (kt\u00f3ry zgin\u0105\u0142 w zamachu w 1934) oraz kurt schuschnigg. pod presj\u0105 hitlera schuschnigg dopu\u015bci\u0142 do rz\u0105du narodowych socjalist\u00f3w oraz zgodzi\u0142 si\u0119 na przy\u0142\u0105czenie austrii do iii rzeszy. anschluss zosta\u0142 zrealizowany wraz z wkroczeniem wehrmachtu do austrii 12 marca 1938.\nzgodnie z deklaracj\u0105 moskiewsk\u0105 z 1943 roku, przywr\u00f3cono w 1945 roku republik\u0119 demokratyczn\u0105 (tzw. ii republika) z 4 strefami okupacyjnymi (ameryka\u0144sk\u0105, brytyjsk\u0105, francusk\u0105, radzieck\u0105). w 1946 i w 1947 roku uchwalono ustawy o narodowych socjalistach, kt\u00f3re zapocz\u0105tkowa\u0142o denazyfikacj\u0119. amnestia z 1948 roku zahamowa\u0142a proces denazyfikacji austrii. w tym samym roku austria przyst\u0105pi\u0142a do planu marshalla. od 1952 roku kraj gospodarczo rozwija si\u0119 w szybkim tempie. szczeg\u00f3ln\u0105 rol\u0119 w szybkim wzro\u015bcie gospodarczym austrii zapewnia tzw. partnerstwo spo\u0142eczne (sozialpartnerschaft; mechanizm wsp\u00f3\u0142decydowania zwi\u0105zk\u00f3w pracownik\u00f3w i pracodawc\u00f3w). w pa\u017adzierniku 1955 roku parlament uchwali\u0142 ustaw\u0119 o wieczystej neutralno\u015bci austrii.\nw latach 1945\u20131966 w\u0142adz\u0119 sprawowa\u0142y rz\u0105dy koalicyjne chadek\u00f3w i socjaldemokrat\u00f3w (tzw. \u201ewielka koalicja\u201d). w latach 1966\u20131970 rz\u0105dzili tylko chadecy, za\u015b w latach 1970\u20131983 samodzieln\u0105 w\u0142adze sprawowali socjaldemokraci. \u201ewielka koalicja\u201d rz\u0105dzi\u0142a ponownie w latach 1987\u20131999. w 2000 chadecki polityk w. sch\u00fcssel utworzy\u0142 rz\u0105d ze skrajnie prawicow\u0105 parti\u0105 wolno\u015bciow\u0105. w 1955 roku austria zosta\u0142a cz\u0142onkiem onz, w latach 1960\u20131995 nale\u017ca\u0142a do efta, za\u015b w 1995 roku znalaz\u0142a si\u0119 w ue. w 2002 roku wprowadzono do obiegu euro.\n\n\n== demografia ==\nw 2016 austria liczy\u0142a 8 773 000 mieszka\u0144c\u00f3w, w tym: austriacy \u2013 84,73%, szwajcarzy \u2013 3,44%, serbowie \u2013 2,33%, turcy \u2013 1,95%, chorwaci \u2013 1,26%. pozostali stanowili 6,29% populacji, w tym: alba\u0144czycy, bo\u015bniacy, polacy, chi\u0144czycy, pasztunowie, s\u0142owe\u0144cy, czeczeni, kurdowie, hindusi, arabowie i inni.\nwykres liczby ludno\u015bci austrii w okresie ostatnich 140 lat (w tys. os\u00f3b)\n\n\n=== miasta ===\nnajwi\u0119ksze miasta w austrii:\n\n\u017ar\u00f3d\u0142o: gazetteer\n\n\n== ustr\u00f3j polityczny ==\naustria posiada 10 g\u0142os\u00f3w w radzie unii europejskiej i 19 miejsc w parlamencie europejskim. w komisji europejskiej reprezentowa\u0142 j\u0105 od 1995 do 2004 r. franz fischler (wcze\u015bniej minister rolnictwa austrii), od 2004 benita ferrero-waldner (wcze\u015bniej minister spraw zagranicznych austrii).\nod grudnia 2021 kanclerzem austrii jest karl nehammer. funkcj\u0119 prezydenta sprawuje od 2017 alexander van der bellen. ustr\u00f3j austrii reguluje konstytucja z 1 pa\u017adziernika 1920 r.\naustria nie jest cz\u0142onkiem \u017cadnego paktu wojskowego; narzucony jej 15 maja 1955 przez wielk\u0105 brytani\u0119, usa, zsrr i francj\u0119 traktat pa\u0144stwowy w sprawie odbudowy niezawis\u0142ej demokratycznej austrii (b\u0119d\u0105cy traktatem maj\u0105cym rang\u0119 konstytucyjn\u0105) zobowi\u0105zuje j\u0105 do zachowania \u201ewieczystej neutralno\u015bci\u201d. w obliczu konflikt\u00f3w w krajach s\u0105siaduj\u0105cej by\u0142ej jugos\u0142awii w latach 90. xx w. odzywa\u0142y si\u0119 w austrii g\u0142osy, \u017ce konstytucj\u0119 kraju trzeba zmieni\u0107 i przyst\u0105pi\u0107 do nato. rz\u0105d jednak nie zdecydowa\u0142 si\u0119 na t\u0119 zmian\u0119 i pa\u0144stwo nadal zachowuje militarn\u0105 neutralno\u015b\u0107.\n\n\n=== partie polityczne ===\npo wyborach parlamentarnych 1 pa\u017adziernika 2006 r. mandaty zdobyli kandydaci socjaldemokratycznej sp\u00f6 (68), chadeckiej \u00f6vp (66), zieloni (21), prawicowe fp\u00f6 (21) oraz bz\u00f6 (7).\n28 wrze\u015bnia 2008 r. w austrii odby\u0142y si\u0119 przedterminowe wybory. najwi\u0119ksze poparcie zdobyli socjaldemokraci sp\u00f6 (29,7%) oraz chadecy \u00f6vp (25,6%). sukces odnios\u0142a skrajna prawica \u2013 fp\u00f6 (18,01%) oraz bz\u00f6 (10,88%). na pi\u0105te miejsce przesun\u0119li si\u0119 zieloni die gr\u00fcnen (9,79%).\nw wyborach parlamentarnych 23 wrze\u015bnia 2013 r. mandaty zdobyli kandydaci socjaldemokratyczni sp\u00f6 (52), chadeccy \u00f6vp (47), skrajnej prawicy fp\u00f6 (40), zielonych (24), do parlamentu wesz\u0142y tak\u017ce dwa nowe ugrupowania: team stronach (11), neos \u2013 nowa austria (9). kanclerzem pozosta\u0142 \u00f3wcze\u015bnie werner faymann (koalicja sp\u00f6 i \u00f6vp).\n\n\n== podzia\u0142 administracyjny ==\nw sk\u0142ad austrii wchodzi dziewi\u0119\u0107 kraj\u00f3w zwi\u0105zkowych (bundesland). kraje zwi\u0105zkowe dziel\u0105 si\u0119 na 85 powiat\u00f3w (bezirk), te za\u015b na 2100 gmin (gemeinde), w tym 15 miast statutarnych (statutarstadt). stolica austrii \u2013 wiede\u0144 \u2013 stanowi od 1986 oddzielny kraj zwi\u0105zkowy.\n\n\n== gospodarka ==\nw austrii funkcjonuje spo\u0142eczna gospodarka rynkowa. podatki stanowi\u0105 43% pkb, co jest poziomem nieco ni\u017cszym ni\u017c w krajach skandynawskich. pkb per capita w 2006 roku wynosi\u0142o nominalnie 38961 dolar\u00f3w, a po zmierzeniu parytetem si\u0142y nabywczej 36031 dolar\u00f3w, stawiaj\u0105c austri\u0119 w \u015bwiatowej czo\u0142\u00f3wce pod tym wzgl\u0119dem. bezrobocie w zale\u017cno\u015bci od metody liczenia wynosi 4,4% albo 6,8%. wska\u017anik giniego, czyli poziom rozpi\u0119to\u015bci w dochodach, wynosi 29 i jest jednym z najni\u017cszych na \u015bwiecie.\nrolnictwo rozwin\u0119\u0142o si\u0119 na 42% powierzchni kraju. w 2004 roku rolnictwo zaspokoi\u0142o 90% potrzeb pa\u0144stwa i przynios\u0142o 1,5% produktu krajowego brutto. uprawia si\u0119 g\u0142\u00f3wnie zbo\u017ca, winoro\u015bl i ziemniaki. eksportuje si\u0119 g\u0142\u00f3wnie nadwy\u017cki pochodz\u0105ce z przetw\u00f3rstwa mleczarskiego. g\u0142\u00f3wnym surowcem s\u0105 rudy \u017celaza. przemys\u0142 dostarczy\u0142 w 2004 roku 31% pkb. 30% zatrudnionych pracuje w przemy\u015ble.\n\n\n=== turystyka ===\nw 2015 roku kraj ten odwiedzi\u0142o 26,719 mln turyst\u00f3w (5,6% wi\u0119cej ni\u017c w roku poprzednim), generuj\u0105c dla niego przychody na poziomie 18,303 mld dolar\u00f3w.\n\n\n== transport ==\naustria ma bardzo dobrze rozwini\u0119t\u0105 sie\u0107 dr\u00f3g komunikacyjnych. d\u0142ugo\u015b\u0107 dr\u00f3g wynosi ok. 130 tys. km. wa\u017cn\u0105 rol\u0119 pe\u0142ni autostradowa trasa tranzytowa brenner autobahn, prowadz\u0105ca przez liczne prze\u0142\u0119cze alpejskie do w\u0142och. za korzystanie z autostrad i dr\u00f3g ekspresowych trzeba p\u0142aci\u0107. d\u0142ugo\u015b\u0107 linii kolejowych wynosi 5600 km. najwa\u017cniejsze porty rzeczne na dunaju znajduj\u0105 si\u0119 w wiedniu i w linzu. g\u0142\u00f3wnym portem lotniczym jest wiede\u0144-schwechat.\n\n\n== si\u0142y zbrojne ==\naustria zachowuje militarn\u0105 neutralno\u015b\u0107 i nie nale\u017cy do \u017cadnego paktu wojskowego. austriackie si\u0142y zbrojne szkolone s\u0105 wy\u0142\u0105cznie na potrzeby obrony granic pa\u0144stwowych. wojskowa doktryna kraju nawi\u0105zuje do taktyki je\u017ca z nastroszonymi kolcami (wykorzystywany jest tu cz\u0119sto propagandowo kszta\u0142t granic pa\u0144stwa, nieco podobny do skulonego zwierz\u0119cia z ryjkiem skierowanym na zach\u00f3d). nawet nazwa produkowanych w austrii wojskowych transporter\u00f3w opancerzonych \u2013 pandur \u2013 kojarzy si\u0119 historycznie z ochron\u0105 granic.\naustria, z racji braku dost\u0119pu do morza, dysponuje jedynie dwoma rodzajami si\u0142 zbrojnych: si\u0142ami l\u0105dowymi oraz si\u0142ami powietrznymi. uzbrojenie si\u0142 l\u0105dowych austrii (2014) sk\u0142ada\u0142o si\u0119 z: 162 czo\u0142g\u00f3w oraz 630 opancerzonych pojazd\u00f3w bojowych.\nwojska austriackie w 2014 roku liczy\u0142y 29,5 tys. \u017co\u0142nierzy s\u0142u\u017cby czynnej oraz 27 tys. rezerwist\u00f3w. wed\u0142ug rankingu global firepower (2014) austriackie si\u0142y zbrojne stanowi\u0105 36. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 3,2 mld dolar\u00f3w (usd).\n\n\n== o\u015bwiata ==\nw najbli\u017cszych latach austria zamierza reformowa\u0107 sw\u00f3j system edukacji na wz\u00f3r istniej\u0105cego w skandynawii. w 2008 roku w wybranych szko\u0142ach na pr\u00f3b\u0119 zosta\u0142y wprowadzone tamtejsze rozwi\u0105zania. trwa r\u00f3wnie\u017c debata nad zniesieniem stosunkowo niskich op\u0142at za studia wprowadzonych podczas ostatniej kadencji przez centroprawicow\u0105 austriack\u0105 parti\u0119 ludow\u0105. w austrii dzia\u0142a 19 uniwersytet\u00f3w, z czego najwa\u017cniejsz\u0105 z nich jest uniwersytet wiede\u0144ski, za\u0142o\u017cony w 1365 roku.\n\n\n== kultura ==\n\n\n=== muzyka ===\ndzi\u015b austria i jej kultura w du\u017cej mierze kojarzy si\u0119 z muzyk\u0105, i to muzyk\u0105 powa\u017cn\u0105. to tu urodzi\u0142 si\u0119 i tworzy\u0142 wolfgang amadeus mozart, syn innego znanego kompozytora, r\u00f3wnie\u017c zwi\u0105zanego z austri\u0105 \u2013 leopolda mozarta. tu urodzili si\u0119 bracia j\u00f3zef i michael haydn oraz johann strauss ojciec, syn i wnuk, josef strauss i eduard strauss. poza nimi tak\u017ce franz schubert, anton bruckner, gustav mahler oraz arnold sch\u00f6nberg, anton webern, alban berg i inni. w samym wiedniu \u017cy\u0142o i tworzy\u0142o r\u00f3wnie\u017c wielu kompozytor\u00f3w nie tylko zwi\u0105zanych z cesarskim dworem. nale\u017cy tu wymieni\u0107 cho\u0107by takie nazwiska jak ludwig van beethoven, antonio salieri, christoph willibald gluck czy tw\u00f3rc\u00f3w operetki ferenca leh\u00e1ra i imre k\u00e1lm\u00e1na. tak\u017ce wielu znanych dyrygent\u00f3w r\u00f3wnie\u017c pochodzi z tego kraju. s\u0105 to przede wszystkim herbert von karajan, karl b\u00f6hm, czy erich i carlos kleiber.\nfilharmonicy wiede\u0144scy to dzi\u015b jedna z najbardziej renomowanych orkiestr \u015bwiata, podobnie jak wiener staatsoper czy festiwal w salzburgu, je\u015bli chodzi o oper\u0119. z austriack\u0105 oper\u0105 zwi\u0105zane s\u0105 zreszt\u0105 jeszcze nazwiska librecist\u00f3w i tu trzeba cho\u0107by wspomnie\u0107 lorenzo da pontego i pietra metastasia. w austrii wyr\u00f3\u017cnia si\u0119 dwa typy ta\u0144c\u00f3w ludowych. w 2014 roku conchita wurst reprezentuj\u0105ca austri\u0119 wygra\u0142a 59. konkurs piosenki eurowizji.\n\n\n=== architektura i malarstwo ===\nw\u015br\u00f3d austriackich architekt\u00f3w i malarzy nale\u017cy wymieni\u0107 takie nazwiska jak: johann bernhard fischer von erlach, otto wagner, adolf loos, hans hollein, ferdinand georg waldm\u00fcller, rudolf von alt, hans makart, gustav klimt, oskar kokoschka, egon schiele, carl moll, czy friedensreich hundertwasser.\n\n\n=== literatura ===\nz austri\u0105 s\u0105 zwi\u0105zane nazwiska takich pisarzy, dramatopisarzy i poet\u00f3w jak zdobywcy nagrody nobla: elfriede jelinek, peter handke i daniel kehlmann, a tak\u017ce arthur schnitzler, stefan zweig, thomas bernhard, franz kafka, robert musil, georg trakl, franz werfel, franz grillparzer, rainer maria rilke, adalbert stifter, karl kraus oraz eva ibbotson.\n\n\n=== inne dziedziny ===\nwielu znanych naukowc\u00f3w, ekonomist\u00f3w, psycholog\u00f3w czy filozof\u00f3w tak\u017ce pochodzi\u0142o z austrii. w\u015br\u00f3d przedstawicieli nauk \u015bcis\u0142ych, przyrodniczych i technicznych \u015bwiatowe uznanie zdobyli: fizycy \u2013 ludwig boltzmann, ernst mach, victor franz hess, christian andreas doppler, lise meitner, erwin schr\u00f6dinger, wolfgang pauli i anton zeilinger, matematyk \u2013 kurt g\u00f6del, filozofowie ludwig wittgenstein i karl popper, in\u017cynier\u00f3w mog\u0105 reprezentowa\u0107 ferdinand porsche, czy siegfried marcus, a biologi\u0119 gregor mendel oraz konrad lorenz. do najbardziej znanych austriak\u00f3w nale\u017cy r\u00f3wnie\u017c aktor i by\u0142y gubernator stanu kalifornia \u2013 arnold schwarzenegger.\ntak\u017ce psychologia jest nauk\u0105, kt\u00f3ra wiele zawdzi\u0119cza austrii. st\u0105d pochodzi tw\u00f3rca psychoanalizy zygmunt freud, ale tak\u017ce alfred adler, paul watzlawick czy hans asperger, a z psychiatr\u00f3w viktor frankl. austriack\u0105 szko\u0142\u0119 ekonomii reprezentuj\u0105: carl menger, joseph schumpeter, eugen von b\u00f6hm-bawerk, ludwig von mises czy noblista, friedrich august von hayek.\n\n\n== religia ==\nchocia\u017c austria by\u0142a i jest krajem niemieckoj\u0119zycznym, nie rozwin\u0119\u0142a si\u0119 tam nigdy poza okolicami salzburga i krajami jej podleg\u0142ymi, jak czechy, silna formacja protestancka. cesarstwo austrii by\u0142o jednym z fundament\u00f3w europejskiego katolicyzmu, jednak w xviii wieku cesarz j\u00f3zef ii habsburg skonfiskowa\u0142 cz\u0119\u015b\u0107 maj\u0105tk\u00f3w ko\u015bcielnych, przekazuj\u0105c je na szkolnictwo, wojsko i administracj\u0119, zakaza\u0142 tak\u017ce pielgrzymek.\nw 2010 roku katolicyzm wyznawa\u0142o oko\u0142o 64,5% mieszka\u0144c\u00f3w. 5,5% wyznawa\u0142o islam, 4,3% austriak\u00f3w nale\u017ca\u0142o do ko\u015bcio\u0142\u00f3w protestanckich, 2,4% wyznawa\u0142o prawos\u0142awie. 11,5% austriak\u00f3w nie deklarowa\u0142o \u017cadnej przynale\u017cno\u015bci religijnej.\n\n\n== zobacz te\u017c ==\nkuchnia austriacka\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\nparlament austriacki\nprezydent austrii\nrz\u0105d austrii\nprzedstawicielstwo komisji europejskiej\naustriacka agencja prasowa"