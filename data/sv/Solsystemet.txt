"solsystemet \u00e4r det vardagliga namnet p\u00e5 v\u00e5rt planetsystem d\u00e4r bland annat solen, jorden och m\u00e5nen ing\u00e5r. det best\u00e5r av solen och de himlakroppar som den binder till sig genom sin gravitation och har sitt ursprung i en gravitationell kollaps av ett gigantiskt gas- och stoftmoln f\u00f6r 4,5 miljarder \u00e5r sedan.\nrunt solen kretsar en rad objekt i en n\u00e4stan rund skiva i ekliptikan. med undantag fr\u00e5n solen finns merparten av solsystemets massa i de \u00e5tta planeterna, vars omloppsbanor \u00e4r n\u00e4stan cirkul\u00e4ra. de fyra mindre inre planeterna \u00e4r merkurius, venus, jorden och mars, vilka kallas stenplaneterna och mest best\u00e5r av sten och metall. de fyra yttre planeterna \u00e4r jupiter, saturnus, uranus och neptunus som kallas gasj\u00e4ttarna och som mestadels best\u00e5r av v\u00e4te och helium och \u00e4r mycket tyngre och st\u00f6rre \u00e4n stenplaneterna.\ndet finns tv\u00e5 omr\u00e5den med mindre kroppar: asteroidb\u00e4ltet, som ligger mellan mars och jupiter, best\u00e5r av mindre kroppar som har vissa likheter med stenplaneterna d\u00e5 de till st\u00f6rsta delen best\u00e5r av sten och metall; kuiperb\u00e4ltet, som ligger bortom neptunus omloppsbana, best\u00e5r huvudsakligen av fruset vatten, ammoniak och metan. inom dessa b\u00e4lten finns det fem speciella objekt: ceres, pluto, haumea, makemake och eris som betecknas dv\u00e4rgplaneter, d\u00e5 de anses vara tillr\u00e4ckligt stora f\u00f6r ha blivit runda som en konsekvens av sin egen gravitation. p\u00e5 ett avst\u00e5nd av 0,8\u20131,6 ljus\u00e5r fr\u00e5n solen antar man att det finns vad man kallar oorts kometmoln som tros vara ursprunget till de l\u00e5ngperiodiska kometerna.\ni solsystemet finns det grupper av mindre kroppar s\u00e5som kometer, centaurer och damokloider, interplanet\u00e4rt stoft som f\u00e4rdas mellan dessa omr\u00e5den, medan solvinden, ett fl\u00f6de av plasma fr\u00e5n solen, skapar en bubbla i det interplanet\u00e4ra mediet som kallas heliosf\u00e4ren. detta str\u00e4cker sig ut till mitten av det omr\u00e5de som kallas scattered disc, ett omr\u00e5de i anslutning till kuiperb\u00e4ltet.\nsex av planeterna och fyra av dv\u00e4rgplaneterna har naturliga satelliter eller m\u00e5nar i omloppsbana. var och en av de fyra yttre planeterna har en planetarisk ring av damm och andra partiklar.\n\n\n== uppt\u00e4ckt och utforskning ==\n\nunder en stor del av m\u00e4nsklighetens historia har, med ett f\u00e5tal undantag, solsystemets existens varit ok\u00e4nd. en f\u00f6rekommande uppfattning var att jorden l\u00e5g station\u00e4r i universums mitt och var n\u00e5got helt annat \u00e4n de f\u00f6rmodade gudomliga eller andliga objekten som r\u00f6rde sig \u00f6ver himlen. till exempel den indiska astronomen aryabhata och den grekiska filosofen aristarchos spekulerade dock i en heliocentrisk v\u00e4rldsbild, det vill s\u00e4ga att solen var i centrum och att jorden r\u00f6rde sig runt denna. men det var 1500-talsastronomen nicolaus copernicus som f\u00f6rst kunde utveckla en matematisk modell som f\u00f6rutsade de olika himlakropparnas r\u00f6relser i solsystemet. under 1600-talet kunde astronomerna galileo galilei, johannes kepler och isaac newton forts\u00e4tta bygga p\u00e5 copernicus modell, vilket efterhand ledde till en allm\u00e4n acceptans av att jorden r\u00f6r sig runt solen och att de andra planeterna styrs av samma fysiska lagar som styr jorden.\nf\u00f6rb\u00e4ttringar av de f\u00f6rsta primitiva teleskopen ledde till en accelererande takt av uppt\u00e4ckter av b\u00e5de st\u00f6rre och mindre himlakroppar i solsystemet, d\u00e4ribland de b\u00e5da planeterna uranus och neptunus samt otaliga asteroider. p\u00e5 senare tid har b\u00e4ttre utrustning givit allt mer detaljerade studier av solsystemets himlakroppar, s\u00e5som berg, dalar och kratrar samt v\u00e4derfenomen som molnbildning och sandstormar.\n\n\n== struktur ==\nden dominerande kroppen i solsystemet \u00e4r solen, en huvudseriestj\u00e4rna av spektralklass g2, som inneh\u00e5ller 99,86% av solsystemets totala k\u00e4nda massa och dominerar gravitationellt. jupiter och saturnus, de tv\u00e5 st\u00f6rsta kropparna i en bana runt solen, st\u00e5r tillsammans f\u00f6r \u00f6ver 90% av solsystemets \u00e5terst\u00e5ende massa.\nde flesta st\u00f6rre objekten i en bana runt solen ligger n\u00e4ra ekliptikan, det vill s\u00e4ga planet f\u00f6r jordens omloppsbana. planeterna ligger mycket n\u00e4ra ekliptikan, medan kometer och objekt i kuiperb\u00e4ltet ofta har avsev\u00e4rda vinklar mot ekliptikan.samtliga planeter och de flesta \u00f6vriga objekten i solsystemet har en bana runt solen i samma riktning som solens rotation (moturs, sett fr\u00e5n ovanf\u00f6r solens nordpol). det finns undantag, till exempel halleys komet.\nkeplers lagar beskriver olika objekts omloppsbanor runt solen. enligt dessa f\u00e4rdas varje objekt l\u00e4ngs en ellips med solen i en br\u00e4nnpunkt. objekt n\u00e4ra solen (med kortare halv storaxel) har kortare \u00e5r \u00e4n objekt l\u00e4ngre bort. f\u00f6r en elliptisk omloppsbana varierar avst\u00e5ndet fr\u00e5n solen \u00f6ver objektets \u00e5r. den n\u00e4rmaste punkten fr\u00e5n solen kallas f\u00f6r perihelium medan punkten l\u00e4ngst bort kallas aphelium. varje objekt r\u00f6r sig som snabbast vid dess perihelium och som l\u00e5ngsammast vid dess aphelium. planeternas omloppsbanor \u00e4r n\u00e4stan cirkul\u00e4ra, men m\u00e5nga kometer, asteroider och kuiperb\u00e4ltobjekt f\u00f6ljer mycket elliptiska banor.\nf\u00f6r att kunna illustrera solsystemet i samma bild visas ofta planeternas banor med lika avst\u00e5nd fr\u00e5n varandra. i verkligheten \u00f6kar generellt sett avst\u00e5nden ju l\u00e4ngre ut i solsystemet man r\u00f6r sig. till exempel befinner sig venus cirka 0,33 au fr\u00e5n merkurius, medan saturnus befinner sig 4,3 au l\u00e4ngre ut \u00e4n jupiter och neptunus 10,5 au fr\u00e5n uranus. f\u00f6rs\u00f6k har gjorts att best\u00e4mma ett samband mellan dessa avst\u00e5nd (se titius\u2013bodes lag), men ingen s\u00e5dan modell har accepterats.\nde flesta planeterna i solsystemet har egna system med m\u00e5nar, f\u00f6r j\u00e4tteplaneterna kan det p\u00e5minna om solsystem i miniatyr. vissa av m\u00e5narna \u00e4r n\u00e4stan lika stora eller till och med st\u00f6rre \u00e4n den minsta planeten merkurius. de flesta befinner sig i en s\u00e5 kallad bunden rotation, d\u00e4r ena sidan av m\u00e5nen hela tiden \u00e4r v\u00e4nd mot planeten. v\u00e5r egen m\u00e5ne \u00e4r ett exempel p\u00e5 detta. de fyra st\u00f6rsta planeterna har \u00e4ven planetariska ringar som i huvudsak best\u00e5r av sm\u00e5 finkorniga partiklar som r\u00f6r sig runt planeten.\n\n\n=== terminologi ===\ninformellt delas solsystemet ibland in i separata omr\u00e5den. det inre solsystemet innefattar de fyra stenplaneterna och asteroidb\u00e4ltet och planeterna d\u00e4r kallas inre planeter. det yttre solsystemet ligger bortom asteroidb\u00e4ltet, med de fyra gasj\u00e4ttarna och planeterna d\u00e4r kallas yttre planeter. sedan uppt\u00e4ckten av kuiperb\u00e4ltet r\u00e4knas de yttersta delarna, bortom neptunus, som ett eget omr\u00e5de.planeterna delas \u00e4ven in i tv\u00e5 grupper beroende p\u00e5 hur deras banor ligger i f\u00f6rh\u00e5llande till jordens bana. de tv\u00e5 innersta planeterna merkurius och venus, vars banor ligger innanf\u00f6r jordens bana, kallas f\u00f6r undre planeter, medan planeterna fr\u00e5n mars och ut\u00e5t kallas \u00f6vre planeter. sett fr\u00e5n jorden kan en undre planet aldrig st\u00e5 i opposition mot solen, och en \u00f6vre planet kan aldrig st\u00e5 i undre konjunktion. jorden \u00e4r varken en undre eller en \u00f6vre planet utan \u00e4r den planet fr\u00e5n vilken vi observerar de andra planeterna \u2014 i alla fall \u00e4n s\u00e5 l\u00e4nge och s\u00e4kerligen minst ett antal decennier fram\u00f6ver. n\u00e4r den dagen eventuellt kommer d\u00e5 m\u00e4nniskor permanent bor p\u00e5 n\u00e5gon annan planet \u00e4n jorden kommer det sett fr\u00e5n den planeten att bli en annan uppdelning i undre och \u00f6vre planeter. sett fr\u00e5n till exempel planeten mars blir jorden en undre planet.\ndynamiskt och fysiskt klassificeras objekt som kretsar runt solen i: planeter, dv\u00e4rgplaneter, sm\u00e5planeter och kometer. en planet \u00e4r en himlakropp som kretsar kring solen och som har tillr\u00e4cklig massa f\u00f6r ha blivit sf\u00e4risk samt har rensat sin egen omloppsbana fr\u00e5n mindre objekt. genom denna definition har solsystemet \u00e5tta k\u00e4nda planeter: merkurius, venus, jorden, mars, jupiter, saturnus, uranus och neptunus. pluto n\u00e5r inte upp till denna definition d\u00e5 den inte har rensat det omgivande kuiperb\u00e4ltet fr\u00e5n andra mindre himlakroppar. en dv\u00e4rgplanet \u00e4r en himlakropp i omloppsbana runt solen som \u00e4r stor nog att ha blivit sf\u00e4risk genom sin egen gravitation men som inte har rensat sin omgivning fr\u00e5n planetesimaler och inte \u00e4r en satellit. genom denna definition har solsystemet fem k\u00e4nda dv\u00e4rgplaneter: ceres, pluto, haumea, makemake och eris. andra objekt som kan komma att klassificeras som dv\u00e4rgplaneter \u00e4r sedna, orcus, och quaoar. dv\u00e4rgplaneter med omloppsbanor utanf\u00f6r neptunus brukar kallas f\u00f6r \"plutoider\". \u00f6vriga objekt i omloppsbana kallas sm\u00e5planeter eller kometer.\n\ninom den planet\u00e4ra astronomin anv\u00e4nds termerna gas, is och sten f\u00f6r att beteckna de olika typer av material som man hittar i solsystemet. sten anv\u00e4nds f\u00f6r att beskriva material med h\u00f6g sm\u00e4ltpunkt (h\u00f6gre \u00e4n 500 k), s\u00e5som silikater. s\u00e5dana material \u00e4r dominerande i det inre solsystemet bland stenplaneterna och asteroiderna. med gas menar man material med l\u00e5g sm\u00e4ltpunkt, till exempel atomiskt v\u00e4te, helium och \u00e4delgaser. dessa material dominerar mellanregionen d\u00e4r jupiter och saturnus mestadels best\u00e5r av s\u00e5dant material. med is menar man vatten, metan, ammoniak och koldioxid som har sm\u00e4ltpunkter p\u00e5 upp till n\u00e5gra hundra kelvin. de flesta av gasj\u00e4ttarnas satelliter, planeterna uranus och neptunus samt det stora antalet mindre objekt som finns bortom neptunus omloppsbana, best\u00e5r mestadels av s\u00e5dant material. med beteckningen flyktiga material menas sammantaget allt material med l\u00e5g sm\u00e4ltpunkt (mindre \u00e4n n\u00e5gra hundra kelvin), inkluderande b\u00e5de gas och is, som i olika former kan hittas p\u00e5 ett flertal st\u00e4llen i solsystemet.\n\n\n== solen ==\n\nsolen \u00e4r stj\u00e4rnan i solsystemet och det \u00e4r runt den som de \u00f6vriga delarna i solsystemet kretsar. dess stora massa p\u00e5 332 830 jordmassor ger den i dess innand\u00f6me en densitet som \u00e4r h\u00f6g nog f\u00f6r att uppr\u00e4tth\u00e5lla fusion. fusionen avger enorma m\u00e4ngder energi till rymden genom elektromagnetisk str\u00e5lning, s\u00e5som synligt ljus.\nsolen klassificeras som en m\u00e5ttligt stor gul dv\u00e4rg. trots det \u00e4r den relativt stor och ljusstark, och st\u00f6rre \u00e4n 85 procent av \u00f6vriga stj\u00e4rnor i vintergatan.genom klassificering i det s\u00e5 kallade hertzsprung\u2013russell-diagrammet, en graf som prickar ut ljusstyrkan hos stj\u00e4rnor gentemot deras yttemperatur, framg\u00e5r det att solen ligger precis i mitten av den s\u00e5 kallade huvudserien. stj\u00e4rnor som \u00e4r varmare och ljusstarkare \u00e4r ovanliga medan kyligare och ljussvagare \u00e4r vanliga.p\u00e5 grund av att solen befinner sig i mitten av den s\u00e5 kallade huvudserien tros den befinna sig i sin krafts dagar f\u00f6r en stj\u00e4rna d\u00e5 den \u00e4nnu inte har gjort slut p\u00e5 sitt f\u00f6rr\u00e5d av v\u00e4te som anv\u00e4nds vid fusionen. solen lyser numera starkare \u00e4n tidigare i sin historia \u2013 ursprungligen lyste den med cirka 70 procent av dagens ljusstyrka.solen \u00e4r en population i-stj\u00e4rna och bildades under de senare delarna av universums tillv\u00e4xt. den inneh\u00e5ller d\u00e4rf\u00f6r fler best\u00e5ndsdelar som \u00e4r tyngre \u00e4n v\u00e4te och helium (\"metaller\" i astronomiskt spr\u00e5kbruk) \u00e4n \u00e4ldre population ii stj\u00e4rnor.de best\u00e5ndsdelar som \u00e4r tyngre \u00e4n v\u00e4te och helium bildades i k\u00e4rnorna i ur\u00e5ldriga exploderade stj\u00e4rnor, s\u00e5 det var en f\u00f6ruts\u00e4ttning att f\u00f6rsta generationens stj\u00e4rnor dog f\u00f6r att universum skulle berikas med dessa atomer. de \u00e4ldsta stj\u00e4rnorna inneh\u00e5ller endast sm\u00e5 m\u00e4ngder metaller, medan nyare stj\u00e4rnor har betydligt st\u00f6rre m\u00e4ngder. en h\u00f6g metallicitet tros ha varit avg\u00f6rande f\u00f6r att solen har utvecklat ett planetsystem, eftersom planeter formas genom ackretion av metaller.\n\n\n=== interplanet\u00e4ra mediet ===\n\ntillsammans med ljus str\u00e5lar fr\u00e5n solen \u00e4ven ut en kontinuerlig str\u00f6m av laddade partiklar (plasma, mest elektroner och protoner) som kallas solvinden. denna str\u00f6m av partiklar sprids i en hastighet av cirka 1,5 miljoner kilometer per timme, och skapar en tunn stj\u00e4rnatmosf\u00e4r (heliosf\u00e4ren) vilken omfattar hela solsystemet i vilket solvinden fl\u00f6dar ost\u00f6rt ut till \u00e5tminstone 100 au (se heliopausen). detta \u00e4r k\u00e4nt som det interplanet\u00e4ra mediet. geomagnetiska stormar p\u00e5 solens yta, till exempel solfacklor och koronamassutkastningar, st\u00f6r heliosf\u00e4ren och skapar rymdv\u00e4der.\nden st\u00f6rsta strukturen inom heliosf\u00e4ren \u00e4r det spiralformade interplanet\u00e4ra str\u00f6mskiktet som bildas n\u00e4r solens roterande magnetf\u00e4lt interagerar med det interplanet\u00e4ra mediet.\njordens magnetf\u00e4lt f\u00f6rhindrar dess atmosf\u00e4r fr\u00e5n att f\u00f6rsvinna p\u00e5 grund av solvinden. venus och mars har inget magnetf\u00e4lt och solvinden f\u00e5r deras atmosf\u00e4r att successivt f\u00f6rsvinna ut i rymden. d\u00e5 de laddade partiklarna, som skickats ut fr\u00e5n solen (den s\u00e5 kallade solvinden), f\u00e5ngas in av jordens magnetf\u00e4lt accelererar de. d\u00e5 partiklarna i solvinden kolliderar med partiklar i jordens atmosf\u00e4r bildas polarsken. eftersom s\u00e5dan acceleration endast sker i vissa omr\u00e5den i magnetosf\u00e4ren upptr\u00e4der polarskenet huvudsakligen i ringformade omr\u00e5den runt jordens tv\u00e5 magnetiska poler.\nkosmisk str\u00e5lning har sitt ursprung utanf\u00f6r solsystemet. heliosf\u00e4ren skyddar delvis solsystemet, och planeternas magnetf\u00e4lt (f\u00f6r de som har dem) ger ocks\u00e5 ett visst skydd. m\u00e4ngden kosmisk str\u00e5lning och styrkan p\u00e5 solens magnetf\u00e4lt varierar p\u00e5 mycket l\u00e5nga tidsskalor varf\u00f6r \u00e4ven m\u00e4ngden kosmisk str\u00e5lning inom solsystemet varierar, men med hur mycket \u00e4r ok\u00e4nt.i det interplanet\u00e4ra mediet finns \u00e5tminstone tv\u00e5 skiv-formade omr\u00e5den med kosmiskt stoft. den f\u00f6rsta, det interplanet\u00e4ra stoftmolnet, ligger i den inre delen av solsystemet och orsakar zodiakalljus p\u00e5 stj\u00e4rnhimlen p\u00e5 grund av att solens str\u00e5lar reflekteras av stoftet. stoftmolnet bildades troligtvis genom kollisioner i asteroidb\u00e4ltet sedan deras banor st\u00f6rts av de n\u00e4rliggande planeterna.det andra omr\u00e5det med stoft str\u00e4cker sig fr\u00e5n omkring 10 au ut till omkring 40 au och bildades sannolikt av liknande kollisioner inom kuiperb\u00e4ltet.\n\n\n== det inre solsystemet ==\ndet inre solsystemet \u00e4r den traditionella ben\u00e4mningen p\u00e5 den region som inneh\u00e5ller stenplaneterna och asteroiderna. objekten i det inre solsystemet ligger mycket n\u00e4ra solen och best\u00e5r fr\u00e4mst av silikater och metaller. regionens radie \u00e4r mindre \u00e4n avst\u00e5ndet mellan jupiter och saturnus.\n\n\n=== de inre planeterna ===\nde fyra inre planeterna, \u00e4ven kallade stenplaneterna, har h\u00f6g densitet med en sammans\u00e4ttning som domineras av stenartade material, f\u00e5 eller inga m\u00e5nar, och inga ringsystem. de best\u00e5r till st\u00f6rsta delen av mineraler med en h\u00f6g sm\u00e4ltpunkt, till exempel silikater som dominerar i planeternas skorpor och mantlar, och metaller som j\u00e4rn och nickel, vilka fr\u00e4mst ansamlas i deras k\u00e4rnor. tre av fyra inre planeter har en betydande atmosf\u00e4r och samtliga har en rik och varierande geologi med flera framtr\u00e4dande f\u00f6reteelser som nedslagskratrar och vulkaner.\n\n\n==== merkurius ====\n\nmerkurius (0,4 au) \u00e4r den planet som ligger n\u00e4rmast solen och \u00e4r den minsta planeten (0,055 jordmassor). merkurius har inga naturliga satelliter och dess enda k\u00e4nda geologiska strukturer f\u00f6rutom nedslagskratrar \u00e4r kullar, klippor och dalar som troligen bildades under dess tidigaste historia. merkurius n\u00e4stan obetydliga atmosf\u00e4r best\u00e5r av atomer som bl\u00e5sts dit fr\u00e5n solen av solvinden. den relativt stora j\u00e4rnk\u00e4rnan och tunna manteln har inte kunnat f\u00f6rklaras, men den fr\u00e4msta hypotesen \u00e4r att de yttre lagren f\u00f6rsvann fr\u00e5n planeten vid en enorm kollision med ett annat planetariskt objekt.\n\n\n==== venus ====\n\nvenus (0,7 au) har n\u00e4stan samma storlek som jorden (0,815 jordmassor). venus \u00e4r \u00e4ven p\u00e5 m\u00e5nga andra s\u00e4tt lik jorden d\u00e5 den har en tjock silikatmantel runt en j\u00e4rnk\u00e4rna, en betydande atmosf\u00e4r och sannolikt geologisk aktivitet. men det finns \u00e4ven stora skillnader; venus \u00e4r mycket torrare \u00e4n jorden och dess atmosf\u00e4r \u00e4r n\u00e4stan 90 g\u00e5nger t\u00e4tare. venus har inga naturliga satelliter och \u00e4r den varmaste planeten i solsystemet med en yttemperatur p\u00e5 \u00f6ver 400 \u00b0c. den h\u00f6ga temperaturen beror till st\u00f6rsta delen p\u00e5 m\u00e4ngden av v\u00e4xthusgaser, fr\u00e4mst koldioxid, i atmosf\u00e4ren. det finns inga definitiva bevis p\u00e5 att venus i dag \u00e4r geologiskt aktiv, men den saknar ett magnetf\u00e4lt som skulle f\u00f6rhindra att atmosf\u00e4ren f\u00f6rsvinner ut i rymden. detta kan betyda att atmosf\u00e4ren regelbundet fylls p\u00e5 av vulkanutbrott. atmosf\u00e4ren \u00e4r mycket tjock och best\u00e5r till st\u00f6rsta delen av koldioxid. venus kallas \u00e4ven f\u00f6r aftonstj\u00e4rna eller morgonstj\u00e4rna eftersom planeten, beroende p\u00e5 fas, med blotta \u00f6gat kan ses fr\u00e5n jorden antingen p\u00e5 kv\u00e4llen eller morgonen. mellan faserna kommer venus f\u00f6r n\u00e4ra solen och kan d\u00e5 inte ses fr\u00e5n jorden.\n\n\n==== jorden (tellus) ====\n\njorden (1 au) \u00e4r den st\u00f6rsta och mest kompakta av de inre planeterna. jorden \u00e4r den enda av planeterna som konstaterats ha geologisk aktivitet och \u00e4r \u00e4ven den enda planeten som med s\u00e4kerhet h\u00e4rb\u00e4rgerar liv. dess flytande hydrosf\u00e4r \u00e4r unik bland stenplaneterna och jorden \u00e4r ocks\u00e5 den enda planeten hos vilken plattektonik har observerats. jordens atmosf\u00e4r skiljer sig markant fr\u00e5n de andra planeternas, vilket f\u00f6rklaras av att n\u00e4rvaron av levande organismer har f\u00f6r\u00e4ndrat atmosf\u00e4ren till att inneh\u00e5lla fritt syre, i dag motsvarande 21 procent.\n\n\n===== m\u00e5nen =====\n\nm\u00e5nen \u00e4r jordens enda naturliga satellit och den enda st\u00f6rre m\u00e5nen hos stenplaneterna i solsystemet. m\u00e5nen har en diameter som \u00e4r ungef\u00e4r en fj\u00e4rdedel av jordens. m\u00e5nen \u00e4r den enda himlakroppen som m\u00e4nniskor har f\u00e4rdats till och landat p\u00e5, vilket skedde under det amerikanska apolloprogrammet.\n\n\n==== mars ====\n\nmars (1,5 au) \u00e4r mindre \u00e4n jorden och venus (0,107 jordmassor). den har en tunn atmosf\u00e4r till st\u00f6rsta delen best\u00e5ende av koldioxid. dess yta, som \u00e4r t\u00e4ckt av vulkaner (till exempel olympus mons) och f\u00f6rkastningss\u00e4nkor (som exempelvis valles marineris), tyder p\u00e5 geologisk aktivitet som kan ha p\u00e5g\u00e5tt fram till alldeles nyligen. en stor del av ytan t\u00e4cks av ett djupt lager finf\u00f6rdelat stoft som bland annat inneh\u00e5ller mycket j\u00e4rn(iii)oxid vilket ger mars dess r\u00f6daktiga f\u00e4rg. mars har tv\u00e5 sm\u00e5 naturliga satelliter (deimos och phobos) vilka tros vara asteroider som f\u00e5ngats upp av gravitationen.\n\n\n=== asteroidb\u00e4ltet ===\n\nasteroider \u00e4r mestadels mindre kroppar som best\u00e5r av icke-flyktiga material s\u00e5som sten och metall.medlemmarna av asteroidb\u00e4ltet ligger i omloppsbanor mellan mars och jupiter, fr\u00e5n 2,3 till 3,3 au fr\u00e5n solen. dessa tros vara rester fr\u00e5n den tid n\u00e4r solsystemet bildades. p\u00e5verkan fr\u00e5n jupiters gravitation har gjort att materialet i b\u00e4ltet aldrig har kunnat samlas f\u00f6r att v\u00e4xa till en vanlig planet.asteroider kan vara fr\u00e5n hundratals kilometer i diameter till att ha mikroskopisk storlek. alla asteroider \u00e4r klassificerade som sm\u00e5planeter, men bara ceres har samtidigt status som dv\u00e4rgplanet. vesta och hygieia kan dock bli klassificerade som dv\u00e4rgplaneter om man kan visa att de har uppn\u00e5tt hydrostatisk j\u00e4mvikt, det vill s\u00e4ga att deras form (n\u00e4stan sf\u00e4risk) \u00e4r ett resultat av sm\u00e5planetens egen gravitation.asteroidb\u00e4ltet inneh\u00e5ller troligen miljontals objekt med en storlek p\u00e5 \u00f6ver en kilometer i diameter. trots det s\u00e5 \u00e4r den totala massan sannolikt bara en br\u00e5kdel av jordens. b\u00e4ltet \u00e4r trots det stora antalet objekt ganska glest. rymdsonder passerar genom det rutinm\u00e4ssigt utan att n\u00e5gra incidenter har skett. kroppar med en storlek p\u00e5 mellan 10\u22124 till 10 meter brukar betecknas som meteoroider.\n\n\n==== ceres ====\n\nceres (2,77 au) \u00e4r den st\u00f6rsta kroppen i asteroidb\u00e4ltet. den har en diameter p\u00e5 strax under 1 000 km, vilket anses vara tillr\u00e4ckligt stort f\u00f6r att dess egen gravitation ska kunna ge den en sf\u00e4risk form vilket g\u00f6r den till en dv\u00e4rgplanet. n\u00e4r ceres uppt\u00e4cktes p\u00e5 1800-talet betraktades den f\u00f6rst som en vanlig planet. den omklassificerades dock till asteroid p\u00e5 1850-talet sedan ett antal ytterligare asteroider hade uppt\u00e4ckts. 2006 blev den klassificerad som dv\u00e4rgplanet.\n\n\n==== grupper och familjer av asteroider ====\nasteroider brukar delas in efter sina banelement eller efter sitt ursprung. de jordn\u00e4ra asteroiderna brukar man dela in i fyra grupper: atira-asteroiderna som har hela sin omloppsbana innanf\u00f6r jordens. aten-asteroiderna och apollo-asteroider som korsar jordens omloppsbana. de f\u00f6rstn\u00e4mnda har sitt medelavst\u00e5nd innanf\u00f6r jordens omloppsbana medan de senare har sitt medelavst\u00e5nd utanf\u00f6r. amor-asteroiderna har hela sin omloppsbana utanf\u00f6r jordens, men deras perihelium finns strax utanf\u00f6r. objekt vars omloppsbana tar dem n\u00e4rmare jorden \u00e4n 0,05 au brukar betecknas potentiellt farliga objekt (pha).\ni asteroidb\u00e4ltet brukar man ofta dela in asteroiderna i asteroidfamiljer. medlemmarna i dessa familjer antas ha ett gemensamt ursprung i en kollision l\u00e4ngre tillbaka i asteroidb\u00e4ltets historia, varf\u00f6r man ofta finner att de har vissa likheter i sin kemiska/geologiska sammans\u00e4ttning. \u00e4ven i asteroidb\u00e4ltet delar man dock upp vissa grupper av kroppar efter deras banelement. ett typexempel p\u00e5 en s\u00e5dan grupp \u00e4r hilda-asteroiderna som befinner sig i en 2:3 banresonans med jupiter. det betyder att de g\u00f6r tre varv runt solen p\u00e5 samma tid som jupiter g\u00f6r tv\u00e5. det finns flera s\u00e5dana grupper. medan hilda-gruppen har stabila omloppsbanor som en konsekvens av banresonansen s\u00e5 st\u00f6rs till exempel griqua-asteroiderna s\u00e5 att de riskerar att kastas ur sina omloppsbanor. i asteroidb\u00e4ltet finns \u00e4ven de nyuppt\u00e4ckta asteroidb\u00e4ltskometerna som har befunnit sig p\u00e5 ungef\u00e4r samma plats i runt 4 miljarder \u00e5r men som \u00e4nd\u00e5 visar upp en f\u00f6r kometer typisk koma och svans. det finns misstankar om att dessa kometer \u00e4r ursprunget till det vatten som i dag finns p\u00e5 jorden.de trojanska asteroiderna befinner sig i planeternas lagrangepunkter, 60\u00b0 f\u00f6re och efter planeterna i samma omloppsbana. de f\u00f6rsta trojanerna hittade man i jupiters omloppsbana men man har \u00e4ven hittat fyra trojanska asteroider i tv\u00e5 av mars lagrangepunkter och sex stycken i en av neptunus. man ber\u00e4knar att neptunus kanske har tusentals trojanska asteroider som \u00e4nnu inte \u00e4r uppt\u00e4ckta. teoretiskt kan det finnas trojanska asteroider till alla planeter, men man ber\u00e4knar att en trojansk asteroid till uranus och saturnus inte skulle kunna uppr\u00e4tth\u00e5lla en stabil omloppsbana \u00f6ver l\u00e4ngre tidsperioder.\n\n\n== det yttre solsystemet ==\nden yttre regionen i solsystemet \u00e4r hemvist f\u00f6r gasj\u00e4ttarna och deras satelliter som ibland \u00e4r lika stora som de mindre planeterna. m\u00e5nga kortperiodiska kometer och centaurerna har sina omloppsbanor h\u00e4r. de fasta objekten h\u00e4r best\u00e5r ofta av en st\u00f6rre andel flyktigt material (s\u00e5som vatten, ammoniak, metan) \u00e4n vad de steniga medlemmarna i det inre av solsystemet g\u00f6r.\n\n\n=== de yttre planeterna ===\n\nde fyra yttre planeterna, eller gasj\u00e4ttarna, utg\u00f6r 99 procent av all den massa som finns i omloppsbana runt solen. jupiter och saturnus best\u00e5r till st\u00f6rsta delen av v\u00e4te och helium medan uranus och neptunus har st\u00f6rre andel is. det har f\u00f6reslagits att de tv\u00e5 sistn\u00e4mnda tillh\u00f6r en egen kategori, \"isj\u00e4ttar\", men detta \u00e4r en \u00e4nnu inte allm\u00e4nt accepterad definition. alla fyra har ringar, men det \u00e4r bara saturnus ringar som \u00e4r l\u00e4tta att observera fr\u00e5n jorden.\n\n\n==== jupiter ====\n\njupiter (5,2 au) har, med sina 318 jordmassor, 2,5 g\u00e5nger s\u00e5 mycket massa som alla de andra planeterna sammantaget. jupiter best\u00e5r huvudsakligen av v\u00e4te och helium. jupiters h\u00f6ga inre v\u00e4rme skapar ett antal halv-permanenta inslag i dess turbulenta atmosf\u00e4r som till exempel den stora r\u00f6da fl\u00e4cken. jupiter har sjuttionio k\u00e4nda m\u00e5nar. de fyra st\u00f6rsta, ganymedes, callisto, io, och europa, visar en stor likhet med stenplaneterna, till exempel vulkanism och en varm k\u00e4rna. ganymedes, den st\u00f6rsta av solsystemets m\u00e5nar, \u00e4r st\u00f6rre \u00e4n merkurius. jupiter har m\u00f6rka ringar som \u00e4r v\u00e4ldigt tunna.\n\n\n==== saturnus ====\n\nsaturnus (9,5 au) karakteriseras av sitt utbredda ringsystem men har ett flertal likheter med jupiter s\u00e5som dess sammans\u00e4ttning i atmosf\u00e4ren och dess magnetosf\u00e4r. \u00e4ven om saturnus har 60 procent av jupiters volym s\u00e5 \u00e4r dess 95 jordmassor mindre \u00e4n en tredjedel av jupiters massa, vilket g\u00f6r saturnus till den planet i solsystemet med l\u00e4gst densitet. saturnus har sextiotv\u00e5 k\u00e4nda m\u00e5nar. tv\u00e5 av m\u00e5narna: titan och enceladus visar tecken p\u00e5 geologisk aktivitet, \u00e4ven om de till st\u00f6rsta delen best\u00e5r av is. titan \u00e4r st\u00f6rre \u00e4n merkurius och \u00e4r den enda m\u00e5nen i solsystemet med en betydande atmosf\u00e4r.\n\n\n==== uranus ====\n\nuranus (19,6 au) \u00e4r med sina 14 jordmassor den l\u00e4ttaste av de yttre planeterna. olikt de andra gasj\u00e4ttarna s\u00e5 kretsar den runt solen liggande p\u00e5 sidan d\u00e5 dess axellutning \u00e4r \u00f6ver 90 grader mot ekliptikan. den har en mycket kallare k\u00e4rna \u00e4n \u00f6vriga gasj\u00e4ttar och ger ifr\u00e5n sig mycket lite v\u00e4rmestr\u00e5lning. uranus har 27 k\u00e4nda m\u00e5nar varav titania, oberon, umbriel, ariel och miranda \u00e4r de st\u00f6rsta.\n\n\n==== neptunus ====\n\nneptunus (30 au) \u00e4r n\u00e5got mindre \u00e4n uranus men som \u2013 trots det \u2013 v\u00e4ger mer med sina 17 jordmassor och har d\u00e4rf\u00f6r markant h\u00f6gre densitet. den ger ocks\u00e5 ifr\u00e5n sig mer str\u00e5lning fr\u00e5n sitt inre, dock inte lika mycket som saturnus och jupiter. neptunus har tretton k\u00e4nda m\u00e5nar. den st\u00f6rsta, triton, \u00e4r geologiskt aktiv med gejsrar med flytande kv\u00e4ve. triton \u00e4r den enda st\u00f6rre m\u00e5nen med en retrograd r\u00f6relse. neptunus \u00e5tf\u00f6ljs av ett antal sm\u00e5planeter i samma omloppsbana, s\u00e5 kallade trojanska asteroider, i 1:1-banresonans med planeten.\n\n\n=== kometer ===\n\nkometer \u00e4r mindre kroppar i solsystemet, vanligtvis bara n\u00e5gra kilometer i diameter. de best\u00e5r till stor del av flyktig is. de har ofta kraftigt excentriska omloppsbanor med ett perihelium bland de inre planeterna och ett aphelium utanf\u00f6r pluto. n\u00e4r kometen n\u00e5r det inre av solsystemet s\u00e5 g\u00f6r n\u00e4rheten till solen att den isiga ytan sublimeras och joniseras vilket ger upphov till en koma och en l\u00e5ng svans som ofta \u00e4r synlig f\u00f6r blotta \u00f6gat.\nkortperiodiska kometer som har omloppstider p\u00e5 mindre \u00e4n 200 \u00e5r tros ha sitt ursprung i kuiperb\u00e4ltet. l\u00e5ngperiodiska kometer som har omloppstider p\u00e5 tusentals \u00e5r, till exempel hale\u2013bopp, tros ha sitt ursprung i oorts kometmoln. m\u00e5nga grupper av kometer s\u00e5som kreutz-gruppen har bildats genom att ett st\u00f6rre objekt har brutits s\u00f6nder. vissa kometer med hyperbolisk, icke-periodisk, omloppsbana kan ha sitt ursprung utanf\u00f6r solsystemet, men det \u00e4r sv\u00e5rt att best\u00e4mma deras exakta omloppsbana. \u00e4ldre kometer som har f\u00f6rlorat det mesta av sitt flyktiga material, p\u00e5 grund av att solen v\u00e4rmt upp dem, blir ofta kategoriserade som asteroider.\n\n\n==== centaurer ====\n\ncentaurerna \u00e4r isiga, kometliknande kroppar med en medelavst\u00e5nd som \u00e4r st\u00f6rre \u00e4n jupiters (5,5  au) och mindre \u00e4n neptunus (30 au). den st\u00f6rsta k\u00e4nda centauren, 10199 chariklo, har en diameter p\u00e5 omkring 250 km. den f\u00f6rsta centauren som uppt\u00e4cktes, 2060 chiron, har \u00e4ven klassificerats som en komet (95p/chiron) eftersom den visar upp en koma p\u00e5 samma s\u00e4tt som kometer g\u00f6r d\u00e5 de n\u00e4rmar sig solen. deras omloppsbanor tar dem ofta n\u00e4ra de stora planeterna vilket p\u00e5 l\u00e4ngre sikt g\u00f6r att deras omloppsbanor blir instabila och de faller in n\u00e4rmare solen eller kastas ut ur solsystemet.\n\n\n==== damokloider ====\n\ndamokloider \u00e4r en kategori av asteroider som har omloppsbanor som liknar de som halleys komet eller andra l\u00e5ngperiodiska kometer har. deras omloppsbanor lutar kraftigt eller \u00e4r retrograda och \u00e4r kraftigt excentriska. de betraktas d\u00e4rf\u00f6r oftast som gamla kometer d\u00e4r allt flyktigt material som ger en koma och svans har dunstat bort. damokloider \u00e4r n\u00e5gra av de m\u00f6rkast objekten i solsystemet. 5335 damocles var den f\u00f6rst uppt\u00e4ckta damokloiden.\n\n\n== bortom neptunus ==\nomr\u00e5det bortom neptunus, det s\u00e5 kallade \"transneptunska omr\u00e5det\", \u00e4r fortfarande i praktiken outforskat. det verkar mestadels best\u00e5 av sm\u00e5planeter som \u00e4r sammansatta av sten och is. det st\u00f6rsta k\u00e4nda objektet har en diameter som \u00e4r en femtedel av jordens och en massa som \u00e4r mindre \u00e4n m\u00e5nens. omr\u00e5det kallas ibland f\u00f6r det \"yttre solsystemet\", medan andra med samma ben\u00e4mning menar omr\u00e5det utanf\u00f6r asteroidb\u00e4ltet.\n\n\n=== kuiperb\u00e4ltet ===\n\nkupierb\u00e4ltet, omr\u00e5dets f\u00f6rsta del, best\u00e5r av en ring av fragment liknande asteroidb\u00e4ltet. en skillnad \u00e4r dock att objekten h\u00e4r till stor del best\u00e5r av is. det str\u00e4cker sig fr\u00e5n 30 till 50 au fr\u00e5n solen. de flesta objekten \u00e4r sm\u00e5, men flera s\u00e5som quaoar, varuna, och orcus \u00e4r stora nog att kunna klassificeras som dv\u00e4rgplaneter. det tros finnas \u00f6ver 100 000 objekt som \u00e4r st\u00f6rre \u00e4n 50 km, men de har sammantaget inte en massa som \u00f6verstiger en tiondel av jordens. m\u00e5nga objekt har en eller flera m\u00e5nar.\nofta delas objekten i kuiperb\u00e4ltet in i tv\u00e5 delar: cubewanos och banresonanta objekt.\n\n\n==== banresonanta objekt ====\ni kuiperb\u00e4ltet k\u00e4nnetecknas de banresonanta objekten av sin gravitationella koppling till neptunus. ett objekt i 3:2-banresonans g\u00f6r tv\u00e5 varv runt solen samtidigt som neptunus g\u00f6r tre. flera av dessa objekt korsar neptunus omloppsbana, men st\u00f6rs aldrig av den stora planeten eftersom de alltid befinner i perihelium n\u00e4r neptunus \u00e4r l\u00e5ngt borta. ett typiskt exempel \u00e4r pluto.\n\n\n==== cubewanos ====\ncubewanos har f\u00e5tt sitt namn efter det f\u00f6rsta uppt\u00e4ckta objektet 15760 albion (1992 qb1). (que-bee-one p\u00e5 engelska) denna grupp brukar ibland \u00e4ven kallas de klassiska kuiperb\u00e4ltsobjekten. de befinner sig mellan 39,5-48 au fr\u00e5n solen och \u00e4r inte i n\u00e5gon banresonans med neptunus. oftast har deras omloppsbanor l\u00e5g excentricitet och banlutning. det finns dock objekt med kraftigare banlutning. ett typiskt objekt \u00e4r dv\u00e4rgplaneten makemake.\n\n\n==== pluto och charon ====\n\npluto (39 au medel), \u00e4r en dv\u00e4rgplanet i kuiperb\u00e4ltet. n\u00e4r den uppt\u00e4cktes 1930 betraktade man den som den nionde planeten, vilket man fortsatte g\u00f6ra \u00e4nda fram till 2006 n\u00e4r man beslutade om en ny definition av planetbegreppet, bland annat beroende p\u00e5 att man uppt\u00e4ckte eris, en dv\u00e4rgplanet i kuiperb\u00e4ltet som verkade vara st\u00f6rre \u00e4n pluto, vilket ledde till en vetenskaplig debatt som reviderade definitionen av en planet. plutos omloppsbana \u00e4r n\u00e5got excentrisk och lutar 17\u00b0 mot ekliptikan. vid perihelium befinner sig planeten innanf\u00f6r neptunus omloppsbana.\n\npluto har fem k\u00e4nda m\u00e5nar: charon, nix, hydra, kerberos och styx. charon \u00e4r s\u00e5 stor relativt pluto att systemets masscentrum befinner sig vid en position mellan kropparna. detta g\u00f6r att de kan betraktas som ett bin\u00e4rt system. de sex olika kropparna roterar egentligen runt sitt gemensamma masscentrum mellan objekten i st\u00e4llet f\u00f6r runt pluto. pluto och dess m\u00e5nar befinner sig i 3:2 banresonans med neptunus och har gett namn \u00e5t gruppen plutinos som alla befinner sig i samma typ av omloppsbana.\n\n\n==== haumea ====\n\nhaumea (43,34 au medel) \u00e4r i en 12:7-banresonans med neptunus. den har tv\u00e5 k\u00e4nda m\u00e5nar och har en mer utstr\u00e4ckt ellipsoid form i j\u00e4mf\u00f6relse med andra dv\u00e4rgplaneter. den uppt\u00e4cktes 2004 och fick sitt namn i samband med att den klassificerades som dv\u00e4rgplanet 2008.\n\n\n==== makemake ====\n\nmakemake (45,79 au medel) \u00e4r det st\u00f6rsta k\u00e4nda objektet i det klassiska kuiperb\u00e4ltet. den \u00e4r den n\u00e4st ljusaste objektet i kuiperb\u00e4ltet efter pluto. den fick sitt namn och sin status som dv\u00e4rgplanet bekr\u00e4ftad 2008.\n\n\n=== scattered disc ===\n\nscattered disc (spridd skiva) \u00f6verlappar kuiperb\u00e4ltet men str\u00e4cker sig mycket l\u00e4ngre ut\u00e5t. detta omr\u00e5de tros vara ursprunget till de kortperiodiska kometerna. objekten man finner h\u00e4r, ben\u00e4mnda scattered disc objects (sdo), tros ha placerats i sina udda omloppsbanor i samband med att uranus och neptunus b\u00f6rjade vandra ut\u00e5t i solsystemet vid den tid d\u00e5 solsystemet formades. deras perihelium finns i det inre av kuiperb\u00e4ltet och deras aphelium finns ibland s\u00e5 l\u00e5ngt ut som 150 au fr\u00e5n solen. excentriciteten hos objekten \u00e4r ofta h\u00f6g och banlutningen ibland vinkelr\u00e4t mot ekliptikan. vissa astronomer betraktar centaurer och objekt i scattered disc som en del av samma grupp p\u00e5 varsin sida om neptunus.\n\n\n==== eris ====\n\neris (68 au medel) \u00e4r den st\u00f6rsta k\u00e4nda sdo:n. den orsakade debatt om vad som k\u00e4nnetecknar en planet n\u00e4r det visade sig att den \u00e5tminstone \u00e4r 5 procent st\u00f6rre \u00e4n pluto, med en uppskattad diameter p\u00e5 2 400 km. den \u00e4r den st\u00f6rsta av de k\u00e4nda dv\u00e4rgplaneterna. likt pluto \u00e4r dess omloppsbana kraftigt excentrisk med ett perihelium p\u00e5 38,2 au och ett aphelium p\u00e5 97,6 au och har kraftig banlutning. den har en m\u00e5ne, dysnomia.\n\n\n=== extended scattered disc ===\n\nutanf\u00f6r scattered disc finns det ytterligare en grupp av objekt, extended scattered disc (e-sdo), som har ett perihelium fr\u00e5n 40 au och ut\u00e5t. dessa antas inte ha kunnat f\u00e5 sina omloppsbanor som en konsekvens av neptunus ut\u00e5tvandring vid solsystemets bildande. i st\u00e4llet finns det teorier om att dessa har placerats h\u00e4r i samband med att n\u00e5gon stj\u00e4rna har passerat genom solsystemets utkanter.\n\n\n==== sedna ====\n\nsedna (525.86 au medel) \u00e4r ett stort r\u00f6daktigt plutolikt objekt med en enorm utstr\u00e4ckt omloppsbana som str\u00e4cker sig fr\u00e5n 76 au till 930 au fr\u00e5n solen. omloppstiden \u00e4r 11 200 \u00e5r. sedna \u00e4r ett av de fr\u00e4msta exemplen p\u00e5 en ny typ av objekt som befinner sig i mycket annorlunda omloppsbanor. michael e. brown som uppt\u00e4ckte planeten 2003 menar att den \u00e4r ett bevis f\u00f6r att det finns ett inre oorts kometmoln p\u00e5 samma s\u00e4tt som man l\u00e4nge antagit att det finns ett yttre 100 000 au bort. david c. jewitt menar dock att planeten \u00e4r f\u00f6r stor f\u00f6r att ha kunnat skapas s\u00e5 l\u00e5ngt ut. i st\u00e4llet tror han att sedna skapats l\u00e4ngre in i solsystemet och mycket tidigt slungats ut i en avl\u00e4gsen omloppsbana. den l\u00e5ga banlutningen (12\u00b0) st\u00e4rker detta antagande. n\u00e5gon f\u00f6rklaring till den r\u00f6daktiga f\u00e4rgen, som \u00e4r i klass med mars, har man inte i dag. sedna \u00e4r tillr\u00e4ckligt stor f\u00f6r att kunna klassificeras som dv\u00e4rgplanet, men man vet f\u00f6r lite om dess form. i omr\u00e5det finns ocks\u00e5 sednoiden 2012 vp113.\n\n\n== de yttersta delarna ==\nvar solsystemet slutar och den interstell\u00e4ra rymden b\u00f6rjar \u00e4r vagt definierat, detta eftersom de yttre gr\u00e4nserna bildas av tv\u00e5 olika f\u00f6reteelser, n\u00e4mligen solvinden och solens gravitation. den yttre gr\u00e4nsen f\u00f6r solvindens p\u00e5verkan p\u00e5 omgivningen ligger ungef\u00e4r fyra g\u00e5nger l\u00e4ngre ut \u00e4n plutos avst\u00e5nd till solen. denna heliopaus anses vara gr\u00e4nsen d\u00e4r det interstell\u00e4ra mediet b\u00f6rjar. samtidigt anses solens hillsf\u00e4r, det omr\u00e5de d\u00e4r solens gravitation dominerar \u00f6ver andra massor, forts\u00e4tta n\u00e4rmare 1 000 g\u00e5nger l\u00e4ngre ut.\n\n\n=== heliopausen ===\nheliosf\u00e4ren \u00e4r uppdelad i tv\u00e5 separata regioner. solvinden f\u00e4rdas med cirka 400 km/s fram till att den kolliderar med plasmafl\u00f6den i det interstell\u00e4ra mediet. kollisionerna sker vid terminationschocken vilken \u00e4r bel\u00e4gen ungef\u00e4r 80-100 au fr\u00e5n solen motvinds och cirka 200 au medvinds. h\u00e4r saktas solvinden ner dramatiskt, kondenseras och blir mer turbulent. den bildar en stor oval form kallad helioskiktet som ser ut och uppf\u00f6r sig ungef\u00e4r som en kometsvans och str\u00e4cker sig ut ungef\u00e4r 40 au motvinds men flera g\u00e5nger detta i den motsatta riktningen. de b\u00e5da rymdsonderna voyager 1 och voyager 2 har nu passerat terminationschocken och \u00e4r p\u00e5 v\u00e4g in i helioskiktet, ungef\u00e4r 94 respektive 84 au fr\u00e5n solen. den yttre gr\u00e4nsen av heliosf\u00e4ren, heliopausen, \u00e4r den punkt d\u00e4r solvinden till sist helt avtar och d\u00e4r den interstell\u00e4ra rymden b\u00f6rjar.bortom heliopausen, ungef\u00e4r 230 au fr\u00e5n solen, finns b\u00e5gchocken, vilket \u00e4r ett sorts \"plasmak\u00f6lvatten\" som l\u00e4mnas av solen n\u00e4r den r\u00f6r sig genom vintergatan, inte helt olikt en b\u00e5t som r\u00f6r sig genom vattnet. inga rymdfarkoster har \u00e4nnu passerat bortom heliopausen s\u00e5 det finns inga direkta m\u00e4tningar d\u00e4rifr\u00e5n. nasa:s voyagersonder f\u00f6rv\u00e4ntas passera heliopausen n\u00e5gon g\u00e5ng det kommande \u00e5rtiondet och s\u00e4nda tillbaka v\u00e4rdefulla data om str\u00e5lningsniv\u00e5er och solvinden till jorden. hur v\u00e4l heliosf\u00e4ren skyddar solsystemet fr\u00e5n kosmisk str\u00e5lning \u00e4r s\u00e5 h\u00e4r l\u00e5ngt en obesvarad fr\u00e5ga.\n\n\n=== oorts kometmoln ===\n\noorts kometmoln \u00e4r en stor hypotetisk massa l\u00e4ngst ut i solsystemet som tros kunna best\u00e5 av upp till en biljon (1012) isiga objekt och anses vara k\u00e4llan till alla l\u00e5ngperiodiska kometer. det ska vara bel\u00e4get ungef\u00e4r 50 000 au fr\u00e5n solen (ungef\u00e4r 1 ljus\u00e5r), m\u00f6jligen s\u00e5 l\u00e5ngt ut som 100 000 au (1,9 ljus\u00e5r). oorts kometmoln anses best\u00e5 av objekt som kastades ut fr\u00e5n det inre solsystemet av gravitationell p\u00e5verkan fr\u00e5n de yttre planeterna. objekten i molnet r\u00f6r sig mycket l\u00e5ngsamt och kan st\u00f6ras (perturberas) av s\u00e4llsynta h\u00e4ndelser som kollisioner mellan objekten, gravitationell p\u00e5verkan fr\u00e5n passerande stj\u00e4rnor eller fr\u00e5n hela galaxen, s\u00e5 kallade galaktiska tidvatteneffekter. s\u00e5dana h\u00e4ndelser kan orsaka att ett st\u00f6rre antal kometer samtidigt b\u00f6rjar r\u00f6ra sig in mot de centrala delarna av solsystemet.\n\n\n=== gr\u00e4nser ===\n\nmycket av solsystemet \u00e4r fortfarande inte kartlagt och vad som finns i vissa regioner \u00e4r i stort sett ok\u00e4nt. solens gravitationella f\u00e4lt har uppskattats dominera omgivningen ut till omkring 2 ljus\u00e5r (125 000 au). l\u00e4gre uppskattningar f\u00f6r radien av oorts kometmoln pekar p\u00e5 att denna inte ligger l\u00e4ngre ut \u00e4n 50 000 au. trots uppt\u00e4ckter som sedna \u00e4r regionen mellan kuiperb\u00e4ltet och oorts kometmoln, ett omr\u00e5de p\u00e5 flera tiotusental au i radie, i praktiken n\u00e4stan helt ok\u00e4nt. det p\u00e5g\u00e5r ocks\u00e5 studier av regionen mellan merkurius och solen som \u00e4ven den misst\u00e4nks kunna inneh\u00e5lla ok\u00e4nda kroppar, d\u00e4r kan det dock bara vara fr\u00e5ga om mindre objekt.\n\n\n== solsystemet i galaxen ==\nsolsystemet befinner sig i galaxen vintergatan, en stavspiralgalax som med en diameter p\u00e5 ungef\u00e4r 100 000 ljus\u00e5r inneh\u00e5ller cirka 200 miljarder stj\u00e4rnor. v\u00e5r sol befinner sig i en av vintergatans yttre spiralarmar som kallas f\u00f6r orionarmen eller lokala armen. vi befinner oss mellan 25 000 och 28 000 ljus\u00e5r fr\u00e5n galaxens centrum och r\u00f6r oss med en hastighet av ungef\u00e4r 220 kilometer per sekund, vilket inneb\u00e4r att det tar 225-250 miljoner \u00e5r f\u00f6r ett varv runt galaxen. denna rotationstid kallas f\u00f6r solsystemets galaktiska \u00e5r. solapex, riktningen av solens r\u00f6relse genom den interstell\u00e4ra rymden, \u00e4r ungef\u00e4r mot stj\u00e4rnbilden herkules och stj\u00e4rnan vegas nuvarande position.solsystemets position i galaxen har mycket sannolikt haft en avg\u00f6rande p\u00e5verkan p\u00e5 livets utveckling p\u00e5 jorden. omloppsbanan \u00e4r n\u00e4stan cirkul\u00e4r och har ungef\u00e4r samma hastighet som spiralarmarna vilket inneb\u00e4r att vi passerar dem endast mycket s\u00e4llan. eftersom t\u00e4theten av potentiellt farliga supernovor \u00e4r betydligt st\u00f6rre i spiralarmarna har detta givit jorden l\u00e5nga perioder av interstell\u00e4r stabilitet f\u00f6r livet att utvecklas. solsystemet befinner sig ocks\u00e5 p\u00e5 s\u00e4kert avst\u00e5nd fr\u00e5n de kaotiska regionerna i galaxens mitt d\u00e4r n\u00e4rliggande stj\u00e4rnor st\u00e4ndigt skulle skicka in kometer fr\u00e5n oorts moln mot de inre delarna av solsystemet, och i v\u00e4rsta fall kanske rycka planeterna fr\u00e5n dess banor. den intensiva str\u00e5lningen i denna region skulle ocks\u00e5 kunna inverka negativt p\u00e5 utvecklingen av komplext liv. till och med i solsystemets nuvarande position har man spekulerat att nyliga supernovor kan ha p\u00e5verkat livet negativt under de senaste 35 000 \u00e5ren genom att slunga utkastade delar av stj\u00e4rnor mot solen i form av radioaktivt stoft och st\u00f6rre, kometliknande, kroppar.\n\n\n=== den n\u00e4rmaste omgivningen ===\nsolsystemets n\u00e4rmaste galaktiska omgivning kallas f\u00f6r det lokala interstell\u00e4ra molnet, ett omr\u00e5de med f\u00f6rh\u00e5llandevis h\u00f6g t\u00e4thet av gaspartiklar i den annars ganska tomma regionen som ben\u00e4mns som lokala bubblan. den lokala bubblan \u00e4r ett timglasformat tomrum i det interstell\u00e4ra mediet med en diameter p\u00e5 ungef\u00e4r 300 ljus\u00e5r. bubblan inneh\u00e5ller h\u00f6gtemperaturplasma som antyder att den kan vara resultatet av flera sentida supernovor.det finns relativt f\u00e5 stj\u00e4rnor inom 10 ljus\u00e5r (95 biljoner km) fr\u00e5n solen. den n\u00e4rmaste \u00e4r trippelstj\u00e4rnan alfa centauri som befinner sig ungef\u00e4r 4,4 ljus\u00e5r bort. alfa centauri a och b \u00e4r ett t\u00e4tt bundet par av sol-liknande stj\u00e4rnor, medan en liten r\u00f6d dv\u00e4rg, alfa centauri c, (\u00e4ven k\u00e4nd som proxima centauri) r\u00f6r sig i en bana runt de \u00f6vriga tv\u00e5 p\u00e5 ett avst\u00e5nd av omkring 0,2 ljus\u00e5r. de d\u00e4refter n\u00e4rmaste stj\u00e4rnorna \u00e4r de r\u00f6da dv\u00e4rgarna barnards stj\u00e4rna (5,9 ljus\u00e5r), wolf 359 (7,8 ljus\u00e5r) och lalande 21185 (8,3 ljus\u00e5r). den st\u00f6rsta stj\u00e4rnan inom 10 ljus\u00e5r \u00e4r sirius (8,6 ljus\u00e5r), en ljus huvudseriestj\u00e4rna som har ungef\u00e4r dubbelt s\u00e5 stor massa som solen. i en bana runt sirius finns en vit dv\u00e4rg kallad sirius b. de \u00e5terst\u00e5ende stj\u00e4rnorna inom 10 ljus\u00e5r \u00e4r dubbelstj\u00e4rnan luyten 726-8 (8,7 ljus\u00e5r) och den ensamma r\u00f6da dv\u00e4rgen ross 154 (9,7 ljus\u00e5r).den n\u00e4rmaste ensamma sol-liknande stj\u00e4rnan \u00e4r tau ceti, vilken ligger ungef\u00e4r 11,9 ljus\u00e5r bort. den har ungef\u00e4r 80 procent av solens massa men lyser med endast 60 procent av luminositeten. den n\u00e4rmaste k\u00e4nda exoplaneten befinner sig runt stj\u00e4rnan epsilon eridani, en stj\u00e4rna n\u00e5got ljussvagare och r\u00f6dare \u00e4n solen, vilken befinner sig omkring 10,5 ljus\u00e5r bort. dess enda bekr\u00e4ftade planet, epsilon eridani b, har ungef\u00e4r 1,5 g\u00e5nger st\u00f6rre massa \u00e4n jupiter och r\u00f6r sig ett varv runt sin moderstj\u00e4rna per 6,9 \u00e5r.\n\n\n== uppkomst och utveckling ==\n\nsolsystemet bildades fr\u00e5n den gravitationella kollapsen av ett j\u00e4ttelikt molekylmoln f\u00f6r ungef\u00e4r 4,6 miljarder \u00e5r sedan. detta ursprungliga moln var sannolikt flera ljus\u00e5r stort och gav troligen upphov till flera stj\u00e4rnor.den del av detta moln som skulle bli solsystemet b\u00f6rjade kollapsa och bevarande av r\u00f6relsem\u00e4ngdsmoment \u00e5stadkom en allt snabbare rotation. molnets centrum, d\u00e4r den st\u00f6rsta delen av massan samlats blev avsev\u00e4rt hetare \u00e4n den omkringliggande skivan. efterhand som den sammandragande nebulosan roterade b\u00f6rjade den plattas ut till en protoplanet\u00e4r skiva med en diameter p\u00e5 omkring 200 au och en het och t\u00e4t protostj\u00e4rna vid dess centrum. vid denna tidpunkt i solens utveckling anses den ha varit en t tauri-stj\u00e4rna. studier av s\u00e5dana stj\u00e4rnor visar att de ofta omges av skivor av protoplanet\u00e4r materia med massor av ungef\u00e4r 0,001-0,1 solmassor, med huvuddelen av nebolusans massa samlad i sj\u00e4lva stj\u00e4rnan. planeterna bildades genom ackretion fr\u00e5n denna skiva.inom 50 miljoner \u00e5r blev trycket och t\u00e4theten av v\u00e4te i protostj\u00e4rnans k\u00e4rna tillr\u00e4ckligt stort f\u00f6r att k\u00e4rnfusion skulle p\u00e5b\u00f6rjas. temperaturen, reaktionshastigheten, trycket och densiteten \u00f6kade fram till att ett tillst\u00e5nd av hydrostatisk j\u00e4mvikt n\u00e5ddes, d\u00e4r det termiska trycket ut\u00e5t motsvarar den gravitationella kraften som f\u00f6rs\u00f6ker dra samman stj\u00e4rnan ytterligare. vid denna tidpunkt blev solen en huvudseriestj\u00e4rna.solsystemet kommer att best\u00e5 som det \u00e4r i dag fram till att solen b\u00f6rjar sin utveckling fr\u00e5n huvudserien i hertzsprung\u2013russell-diagrammet. n\u00e4r solen f\u00f6rbrukar allt mer sitt f\u00f6rr\u00e5d av v\u00e4te minskar energiproduktionen som underst\u00f6djer k\u00e4rnan fr\u00e5n kollaps, vilket f\u00e5r den att minska i storlek. det \u00f6kade trycket v\u00e4rmer upp k\u00e4rnan och f\u00f6rbr\u00e4nningen av v\u00e4te p\u00e5skyndas d\u00e4rmed. p\u00e5 grund av detta blir solen l\u00e5ngsamt ljusare med en hastighet av ungef\u00e4r 10 % per 1,1 miljarder \u00e5r.omkring 5,4 miljarder \u00e5r i framtiden kommer v\u00e4tet i solens k\u00e4rna n\u00e4stan fullst\u00e4ndigt ha omvandlats till helium vilket avslutar huvudseriefasen i solens utveckling. vid denna tidpunkt kommer solens yttre lager expandera till omkring 260 g\u00e5nger dess nuvarande diameter och solen blir d\u00e4rmed en r\u00f6d j\u00e4tte. p\u00e5 grund av den avsev\u00e4rt st\u00f6rre arean blir ytan p\u00e5 solen betydligt svalare \u00e4n den \u00e4r nu som huvudseriestj\u00e4rna (omkring 2 600 k som l\u00e4gst).efterhand kommer de yttre lagren av solen st\u00f6tas bort, det som \u00e5terst\u00e5r av solen \u00e4r en vit dv\u00e4rg, ett objekt med extrem densitet d\u00e4r h\u00e4lften av solens massa finns kvar men objektet \u00e4r bara lika stort som jorden de utkastade yttre delarna av solen bildar en s\u00e5 kallad planet\u00e4r nebulosa, vilket \u00e5terf\u00f6r en del av materian som bildade solen till det interstell\u00e4ra mediet.\n\n\n== solen och planeternas egenskaper i f\u00f6rh\u00e5llande till jorden ==\n* se jorden f\u00f6r absoluta v\u00e4rden.\n\n\n== se \u00e4ven ==\n\nastronomiska symboler\nplanetarium\ngeocentrisk v\u00e4rldsbild\nsweden solar system\npioneer 10\npioneer 11\nrymdkolonisering\nvoyagerprogrammet\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, solar system, tidigare version.\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r solsystemet.\nthe planets (engelska)\nde ni planetene (norska)\nsolar system profile (engelska) av nasa's solar system exploration\nnasa/jpl solar system (engelska)\nthe nine planets \u2013 inneh\u00e5llsrik sida av bill arnett (engelska)\nillustration av avst\u00e5ndet mellan planeterna (engelska)\nencyclopedia of the solar system\nskalenlig modell av solsystemet (engelska)"