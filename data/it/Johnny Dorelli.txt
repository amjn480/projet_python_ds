"johnny dorelli, pseudonimo di giorgio domenico guidi (milano, 20 febbraio 1937), \u00e8 un cantante, pianista, showman, attore, compositore, cantautore, conduttore televisivo e conduttore radiofonico italiano.\nnell'arco della sua carriera ha spaziato in vari campi dello spettacolo, dalla musica al cinema, dal teatro alla televisione. \u00e8 considerato uno dei primi esponenti del jazz italiano, che ha proposto con uno stile detto \"confidenziale\", elegante e raffinato che si ispirava al modello americano del crooner alla frank sinatra, importando in italia (dapprima in qualit\u00e0 di pianista jazz, poi come interprete) classici appartenenti al cosiddetto american songbook di autori come porter, gershwin, rodgers e tanti altri. \nha partecipato a nove edizioni del festival di sanremo (dieci se si include anche l'esperienza come conduttore per l'edizione del '90), arrivando otto volte in finale ed \u00e8 l'unico interprete, insieme a domenico modugno, nilla pizzi e nicola di bari, ad aver vinto due festival consecutivi con nel blu dipinto di blu e piove (in coppia con domenico modugno).\ntra i suoi numerosi lavori teatrali, quelli di maggior successo sono aggiungi un posto a tavola di garinei e giovannini esportato in tutto il mondo (otterr\u00e0 ben 238 repliche nel west end di londra nel 1978), che dorelli interpreter\u00e0 per le prime tre edizioni (1974, 1977 e 1990), accendiamo la lampada in cui incontr\u00f2 la futura moglie gloria guida e bobby sa tutto in coppia con loretta goggi, vincitore del biglietto d'oro come spettacolo di maggior successo della stagione teatrale 1995. \ntra gli anni settanta e ottanta ottiene enorme successo anche al cinema con numerose commedie campioni d'incasso come mi faccio la barca, sesso e volentieri, dio li fa poi li accoppia, occhio, malocchio, prezzemolo e finocchio, a tu per tu ma anche in ruoli dai toni pi\u00f9 maturi e drammatici come pane e cioccolata, agnese va a morire, il mostro, il cappotto di astrakan, state buoni se potete, nel quale interpreta il ruolo di san filippo neri e ma quando arrivano le ragazze? di pupi avati e in alcuni incisivi ruoli per la televisione come il maestro perboni nella miniserie cuore e la coscienza di zeno entrambe per rai 2.\ncome conduttore televisivo si ricordano: la controversa edizione di canzonissima del 1969, condotta con raimondo vianello e le gemelle kessler, bersagliata dalla stampa per lo spreco di denaro pubblico (avr\u00e0 il pi\u00f9 elevato costo per puntata di tutta la serie); nel 1983 la seconda edizione di premiatissima, variet\u00e0 di una televisione privata (canale 5) che riesce per la prima volta nella storia della tv a sorpassare negli ascolti il programma rivale dell'emittente di stato, ovvero il fantastico 4 di rai 1 condotto quell'anno da gigi proietti con heather parisi; la conduzione del festival di sanremo 1990; l'ultima edizione del variet\u00e0 del sabato sera fantastico insieme a raffaella carr\u00e0, anch'essa funestata dalle polemiche tra i due conduttori. \nil suo nome \u00e8 legato anche al personaggio di dorellik, inventato per la televisione e portato al cinema nel suo primo ruolo da protagonista nel 1967, e al programma radiofonico gran variet\u00e0, di cui ha condotto ventidue edizioni.\ntra le sue canzoni di maggior successo love in portofino, lettera a pinocchio, l'immensit\u00e0, arriva la bomba, solo pi\u00f9 che mai, per chi versione italiana di without you celebre successo di harry nilsson che verr\u00e0 inciso, trent'anni pi\u00f9 tardi, anche da mariah carey, una serata insieme a te inciso con l'allora moglie catherine spaak, aggiungi un posto a tavola.\n\n\n== biografia ==\nnato a milano il 20 febbraio del 1937, trascorre l'infanzia a meda. figlio d'arte, nel 1948 va a vivere negli stati uniti, dove il padre aurelio guidi, tenore con lo pseudonimo di nino d'aurelio, si era trasferito. studia il contrabbasso e il pianoforte alla high school of music and art di new york e si fa notare in concorsi televisivi per giovani talenti, dove si esibisce con il nome d'arte di johnny dorelli (il cognome d'aurelio storpiato dagli statunitensi).\nesordisce nel 1951 a 14 anni con il 78 giri arrotino/famme durm\u00ec per la voce del padrone.\nrientra in italia nel 1955 e viene messo sotto contratto dalla cgd di teddy reno, per la quale incide i primi 78 giri, cover di brani statunitensi.\n\n\n=== cantante confidenziale ===\ndorelli si impose con uno stile elegante e raffinato, lontano dai gorgheggi \"all'italiana\". uno stile che si ispirava al modello americano del crooner, che in italia aveva come esempi i cantanti natalino otto, ernesto bonino, teddy reno, nicola arigliano, emilio pericoli, fred bongusto, bruno martino e altri.\nil primo successo, del 1956, fu calypso melody, inserita nella colonna sonora del film tot\u00f2, peppino e le fanatiche in cui dorelli recitava una particina. altre famose canzoni del periodo furono: tipitipitipso, piccolissima serenata, concerto d'autunno, non ti vedo, refrain.\n\n\n=== pianista jazz ===\nreduce dalla gavetta d'oltreoceano, dorelli inizia come pianista jazz, interpretando classici appartenenti al cosiddetto american songbook e portando autori come porter, gershwin, rodgers e tanti altri sulla nostra penisola, tanto che in numerose sue incisioni dell'epoca (tra cui love me or leave me, lover, what is this thing called love) il crooner di meda \u00e8 accreditato sia come pianista che come vocalist. in seguito si dedicher\u00e0 sporadicamente all'attivit\u00e0 di musicista, se non come autore e in alcune trasmissioni televisive dell'epoca (come johnny sette, johnny sera e senza rete), per poi ritornare in sala d'incisione solamente nel 1988 collaborando con la doctor dixie jazz band nel brano jeepers creepers inserito nel lp the band & the friends. del periodo \u00e8 da segnalare il lp dance with del 1957, prodotto per il mercato americano e inciso interamente in inglese, nel quale dorelli interpreta successi del momento (tra cui calypso melody, bernardine, love letters in the sand) in chiave jazz, accompagnato dall'orchestra di jack marshall e dai jazzmen di franco pisano.\n\n\n=== il musichiere ===\nnel 1957 fu scelto dalla rai per prendere parte, insieme a nuccia bongiovanni, al musichiere di mario riva ma fu sostituito dopo tre puntate da paolo bacilieri.\n\n\n=== il festival di sanremo ===\njohnny dorelli ha partecipato a nove edizioni del festival di sanremo (1958, 1959, 1960, 1962, 1963, 1967, 1968, 1969 e 2007) arrivando otto volte in finale. dorelli \u00e8, insieme a modugno, nilla pizzi e nicola di bari, l'unico ad aver vinto 2 festival consecutivi.\ndebutta al festival di sanremo nel 1958 in coppia con domenico modugno con nel blu dipinto di blu, che vince inaspettatamente il primo premio. la coppia si ripresenta l'anno successivo con piove, ottenendo una nuova vittoria. anche se gran parte del merito artistico e del successo commerciale dei due brani va inevitabilmente a modugno (che ne \u00e8 anche autore), dorelli riesce a non farsi schiacciare dall'esuberanza del cantautore pugliese e a ritagliarsi una sua fetta di estimatori.\n\ncominciava cos\u00ec ad entrare nel cast fisso di alcune trasmissioni televisive, la prima delle quali \u00e8 buone vacanze con il quartetto cetra e l'orchestra di gorni kramer. in onda dal 1959 al 1960, il programma fa conoscere i classici del jazz e i grandi standard americani attraverso le voci di dorelli e di altri giovani talenti quali betty curtis (sua compagna di scuderia discografica), jula de palma, wilma de angelis e gino corcelli.\nper dorelli sono gli anni di my funny valentine, boccuccia di rosa, julia, love in portofino, meravigliose labbra, lettera a pinocchio (quest'ultima tratta dalla prima edizione dello zecchino d'oro), tutte canzoni entrate in classifica.\n\nun grande trampolino di lancio per questi brani \u00e8 rappresentato dai caroselli che johnny dorelli girava per la galbani con lo slogan \u00abgalbani vuol dire fiducia\u00bb. altre incisioni (cgd) da menzionare sono i due lp 30 anni di canzoni d'amore (1964) e viaggio sentimentale (1965), quest'ultimo sorta di viaggio immaginario con canzoni dedicate a varie citt\u00e0 (tra le canzoni: firenze sogna, rome by night, nustalgia de milan, lisbona antica, a foggy day (in london town) e vienna vienna).\ndal 1963 in poi conduce fortunati spettacoli televisivi (johnny 7, johnny sera, se te lo raccontassi) in cui d\u00e0 prova delle sue doti di attore brillante recitando in numerosi sketch al fianco di attrici famose e creando il personaggio di dorellik, prendendo spunto dal personaggio dei fumetti diabolik creato da angela giussani nel 1962 a cui faranno riferimento in arnoldo mondadori editore per creare il personaggio di paperinik, figura caricaturale parzialmente ispirata al fumetto diabolik, che per\u00f2 si declina in versione positiva (paperinik combatte il crimine, invece di appartenere ad esso). in questi spettacoli ha l'opportunit\u00e0 di lanciare nuovi motivi, alcuni dei quali verranno usati come sigle, quali twist cos\u00ec cos\u00ec, era settembre, l'appuntamento, probabilmente, su ragazza hush, al buio sto sognando e arriva la bomba.\nin questi anni si lega all'attrice lauretta masiero, dalla quale nel 1967 ha un figlio: gianluca guidi.\n\n\n=== gran variet\u00e0 ===\nil nome di johnny dorelli \u00e8 legato anche allo show radiofonico gran variet\u00e0, in onda sul secondo programma (l'attuale radio2), tutte le domeniche, scritto da amurri, jurgens e verde, per la regia di federico sanguigni. dorelli lo inaugura nel 1966 come conduttore, e ne presenta ventidue edizioni non consecutive, fino alla conclusione nel 1979.\nnel 1967 presenta al sanremo, in coppia con l'autore don backy, l'immensit\u00e0 che \u00e8 ad oggi il suo maggior successo discografico. dello stesso periodo ricordiamo solo pi\u00f9 che mai e non \u00e8 pi\u00f9 vivere, cover italiane di brani di frank sinatra (rispettivamente strangers in the night e my way of life). torna a sanremo l'anno dopo, con la farfalla impazzita, scritta da mogol-battisti e presentata in coppia con paul anka.\nnel 1968 interpreta la parte del conte danilo nell'adattamento televisivo dell'operetta la vedova allegra, curato da giuseppe patroni griffi e diretto da antonello falqui. protagonista femminile dovrebbe essere mina, ma le trattative con la cantante non vanno a buon fine, e il personaggio di anna glavary viene affidato a catherine spaak (che nelle parti cantate viene doppiata da lucia mannucci del quartetto cetra). tra catherine e johnny nasce un legame sentimentale che durer\u00e0 parecchi anni e che diventer\u00e0 anche un legame artistico: risalgono infatti ai primi anni settanta alcuni brani interpretati in duetto da dorelli e spaak: non mi innamoro pi\u00f9, una serata insieme a te e proviamo a innamorarci confluiti in due album collaborativi incisi dalla coppia: promesse... promesse ... (1970), colonna sonora dell'omonimo spettacolo teatrale di garinei e giovannini (adattato dal musical originale di neil simon e ispirato dal film l'appartamento) in cui la coppia recitava insieme e toi et moi (1974).\n\nnel 1969 presenta, insieme a raimondo vianello e alle gemelle kessler, una controversa edizione di canzonissima, bersagliata dalla stampa per lo spreco di denaro pubblico (ebbe il pi\u00f9 elevato costo per puntata di tutta la serie). a risollevare le sorti del programma fu raimondo vianello che, partito come ospite, divenne fisso. inoltre, sempre nello stesso anno interpreta il brano principale del cartoon un ragazzo di nome charlie brown dal titolo l'inno della gioia.\nnel 1973 incise un album di cover, le canzoni che piacciono a lei e dopo un periodo di crisi artistica, ritorna alla ribalta grazie al successo dello spettacolo teatrale aggiungi un posto a tavola del 1974, cui fa seguito una seconda edizione nel 1977 e che ottiene enorme successo anche all'estero, portato anche in inghilterra nel 1978 con daniela goggi dove rimane in replica per 238 date nel west end e che riprender\u00e0 nella terza edizione (del 1990) e di accendiamo la lampada nel 1979 dove incontra la sua futura moglie gloria guida. tra il 1977 e il 1978 conduce con mina la penultima edizione del programma radiofonico gran variet\u00e0, in ogni puntata del quale interpreta con la cantante e con l'ospite di turno una fantasia musicale a tema (il tango, lo swing, la commedia musicale, le colonne sonore dei film italiani, le colonne sonore dei film stranieri, la canzone napoletana, la rivoluzione musicale di renato carosone, la hit parade, le canzoni di bruno martino, le canzoni dei bambini, la canzone latina, le sigle televisive). nel 1978 incide un nuovo album di inediti per la warner bros. records dal titolo giorgio il suo vero nome di battesimo.\n\n\n=== il cinema ===\nsul grande schermo, dopo alcune commedie girate alla fine degli anni cinquanta nelle quali ha piccole parti, debutta come protagonista nel film arrriva dorellik (1967) diretto da steno. il personaggio di dorellik, che era stato presentato da lui in precedenza anche in alcune trasmissioni televisive, ispirer\u00e0 quello fumettistico di paperinik. in seguito si impone nel filone della commedia all'italiana in numerose pellicole che ottengono un buon successo, in ruoli brillanti (una sera c'incontrammo, la presidentessa, spogliamoci cos\u00ec, senza pudor..., mi faccio la barca, sesso e volentieri, non ti conosco pi\u00f9 amore, bollenti spiriti, dio li fa poi li accoppia, occhio, malocchio, prezzemolo e finocchio, vediamoci chiaro, a tu per tu) e anche drammatici (pane e cioccolata, agnese va a morire, il mostro).\n\nvanno ricordate alcune interpretazioni del suo periodo pi\u00f9 maturo, nelle quali dorelli riesce ad unire il suo tratto ironico e scanzonato ad una profonda umanit\u00e0: \u00e8 il caso del film di marco vicario il cappotto di astrakan, del 1979, tratto da un romanzo di piero chiara, o di state buoni se potete, del 1983, nel quale interpreta, sotto la regia di luigi magni, il ruolo di san filippo neri, con le musiche di angelo branduardi. notevole nel 2005 la sua interpretazione nel film di pupi avati ma quando arrivano le ragazze? e anche il film del 1981 ciao nemico, ambientato durante la seconda guerra mondiale.\n\n\n=== gli anni ottanta e la televisione ===\nnel 1983, affiancato da amanda lear, nadia cassini, gigi e andrea e gigi sabani, conduce su canale 5 la seconda edizione della gara musicale premiatissima. visto il successo ottenuto l'anno prima, condotto da claudio cecchetto, il variet\u00e0 viene promosso dal venerd\u00ec al sabato, con l'ambizioso intento di fare da concorrenza allo show del primo canale rai abbinato alla lotteria italia, riproposto con un nuovo cast e una versione ancora pi\u00f9 ricca.\nil variet\u00e0 ottiene un grande successo riuscendo, per la prima volta nella storia della tv, a sorpassare negli ascolti il programma rivale di rai 1, fantastico 4, condotto quell'anno da gigi proietti con heather parisi, teresa de sio, valeria cavalli e jinny steffan.\ndorelli condusse le successive edizioni fino alla sua chiusura nel 1986: nel 1984 affiancato da ornella muti e miguel bos\u00e9; in questa edizione partecipano alla gara musicale molte signore della musica italiana: da fiorella mannoia a orietta berti, da gabriella ferri a patty pravo, nel 1985 \u00e8 affiancato da nino manfredi e da un'esordiente sabrina salerno. a questa edizione partecipano 4 gruppi musicali: i robot (little tony, rosanna fratello e bobby solo), i passengers, i ricchi e poveri e il gruppo italiano, nel 1986 \u00e8 affiancato da enrico montesano (in seguito sostituito da lello arena) e da una showgirl diversa ogni settimana: una di queste sar\u00e0 lola falana in una delle sue ultime apparizioni televisive.\nnon smette di recitare e sempre per la televisione interpreta il maestro perboni nel cuore di luigi comencini, andata in onda su rai 2 nel 1984.\nsempre per la rai nel 1986 viene trasmessa una ripresa televisiva degli spettacoli teatrali se devi dire una bugia dilla grossa, per la regia televisiva di eros macchi e quella teatrale di pietro garinei e di taxi a due piazze, tradotta e curata da iaia fiastri, che dorelli aveva portato in scena al teatro sistina di roma dal 30 marzo 1984 diretta da pietro garinei e interpretata con paola quattrini, martine brochard, riccardo garrone, paolo panelli e toni ucci.\n\nnel 1988 si divide tra rai e fininvest nelle miniserie la coscienza di zeno di sandro bolchi su rai 2, festa di capodanno, per la regia di piero schivazappa su canale 5 in cui recita con la moglie gloria guida, e un milione di miliardi per rai 1, e nel 1989 recita in la trappola nuovamente per canale 5.\nnel 1989 torna alla conduzione di uno show su canale 5, finalmente venerd\u00ec, assieme a heather parisi, gloria guida, corrado pani, paola quattrini e un giovanissimo gioele dix e nello stesso periodo torna in studio di registrazione a dieci anni di distanza dall'ultimo album di inediti, giorgio, con mi son svegliato e c'eri tu, doppio album dell'etichetta five record arrangiato dal maestro augusto martelli, da cui vengono estratti due singoli: l'unica occasione, sigla della miniserie tv festa di capodanno e mi son svegliato e c'eri tu.\n\n\n=== gli anni novanta ===\nprende parte a una nuova edizione del festival di sanremo nel 1990, questa volta come conduttore assieme a gabriella carlucci, e nel marzo dello stesso anno riprende per la terza ed ultima volta il ruolo di don silvestro in aggiungi un posto a tavola, trasmesso anche dalla rai e l'anno successivo presenta il variet\u00e0 del sabato sera fantastico insieme a raffaella carr\u00e0. l'ultima edizione dello storico variet\u00e0 di rai 1, chiuso a causa di un inesorabile calo di ascolti, \u00e8 ricordata anche per i rapporti poco idilliaci intercorsi tra i due conduttori a causa dell'incompatibilit\u00e0 artistica dei due nell'approccio professionale; un incidente al ginocchio per dorelli inaspr\u00ec ulteriormente la tensione tra i due, chiaramente palpabile durante la diretta.\n\nnel 1992 recita nella fiction diretta da marcello fondato ma tu mi vuoi bene? al fianco di monica vitti e nel suo seguito s\u00ec, ti voglio bene, questa volta in coppia con barbara de rossi, andata in onda due anni pi\u00f9 tardi.\ndal 1995 \u00e8 in tutti i teatri italiani insieme a loretta goggi con la quale interpreta bobbi sa tutto. lo spettacolo vince il premio biglietto d'oro. dal 1997 al 1999 \u00e8 protagonista nuovamente con la goggi, della sitcom di canale 5 due per tre, in onda la domenica pomeriggio all'interno del contenitore buona domenica.\n\n\n=== gli anni duemila e duemiladieci ===\nnel 2002 johnny dorelli torn\u00f2 per l'ultima volta al timone di una trasmissione televisiva, presentando sette in condotta, in onda dal luned\u00ec al venerd\u00ec alle 20:45 su rai 1, che aveva per protagonisti dei baby opinionisti, ossia dieci bambini tra i sei e i dodici anni, chiamati a commentare il fatto del giorno con la presenza in studio, dei protagonisti del fatto di cronaca al centro di ogni puntata. nel 2004 torna alla musica con l'album swingin' che vende oltre centomila copie conseguendo il disco di platino, seguito dal dvd swingin' live.\ndel 2007 \u00e8 la sua ottava partecipazione al festival di sanremo come cantante in gara (la prima nel 1958), con il brano meglio cos\u00ec, pubblicando quello che resta a tutt'oggi il suo ultimo album in studio, swingin' - parte seconda. nel medesimo anno partecipa al gran gal\u00e0 delle 50 edizioni dello zecchino d'oro cantando lettera a pinocchio, che viene definita \"la canzone regina dello zecchino d'oro\". nel 2011 riceve il riconoscimento speciale leggio d'oro alberto sordi. il 4 febbraio 2018, torna in tv, dopo sei anni di assenza, nella trasmissione di fabio fazio che tempo che fa. nel settembre 2020 pubblica l'autobiografia che fantastica vita, scritta insieme al giornalista pier luigi vercesi.\n\n\n== vita privata ==\njohnny dorelli ha tre figli: gianluca, attore teatrale e cantante, nato dalla relazione con l'attrice lauretta masiero, durata dal 1959 al 1968; gabriele, avuto da catherine spaak, sua prima moglie dal 1972 al 1979, e guendalina, nata dalla sua unione con l'attrice gloria guida, con cui convive dal 1979 e che ha sposato nel 1991.\nha una particolarit\u00e0: gli occhi di colore diverso, caratteristica chiamata eterocromia.\n\n\n== discografia ==\n\n\n=== album ===\n1955 \u2013 songo americano (cgd, mv 203)\n1958 \u2013 cordialmente (cgd, mv 224)\n1958 \u2013 \u00e8 arrivato da sanremo (cgd, mv 225)\n1958 \u2013 dance with (liberty, i 8508)\n1959 \u2013 we like johnny (cgd, fg 5002)\n1959 \u2013 sanremo 1959 (cgd, sr 1012)\n1964 \u2013 30 anni di canzoni d'amore (cgd, fg 5010)\n1965 \u2013 viaggio sentimentale (cgd, fg 5017)\n1965 \u2013 johnny dorelli (cgd, fg 5024)\n1967 \u2013 l'immensit\u00e0 (cgd, fg 5032)\n1970 \u2013 promesse... promesse ... (cgd, fgs 5063, con catherine spaak)\n1973 \u2013 le canzoni che piacciono a lei (cgd, 69030)\n1974 \u2013 toi et moi (cgd, 69060, con catherine spaak)\n1975 \u2013 aggiungi un posto a tavola (cgd, 88119)\n1978 \u2013 giorgio (wea italiana, t56588)\n1980 \u2013 accendiamo la lampada (cam, arsag 29103)\n1989 \u2013 mi son svegliato e c'eri tu (five record, fm 14204)\n2004 \u2013 swingin' (carosello, carsm120-2)\n2007 \u2013 swingin' - parte seconda (carosello, carsm198)\n\n\n== compositore/cantautore ==\noccasionalmente, dorelli \u00e8 stato l'autore della parte musicale di alcuni brani (soprattutto lati b) che in alcuni casi hanno ottenuto un discreto successo.\ntalvolta egli ha firmato le sue composizioni con il suo vero nome \"guidi\", collaborando tra gli altri con bruno pallesi, autore di moltissimi suoi testi. \necco alcune delle canzoni scritte (parte musicale) da dorelli - alias guidi.\n\n1958 - grande come il mare\n1959 - non ti vedo\n1959 - un po' di blues\n1959 - italiana\n1961 - fra le canne di bamb\u00f9 per betty curtis\n1962 - questa sera per arturo testa\n1962 - non verr\u00e0\n1962 - buongiorno amore - sanremo 1962 (con betty curtis )\n1962 - il regno di biancaneve - le canzoni di walt disney\n1962 - scende dal cielo\n1963 - vina del mar\n1963 - non verr\u00e0\n1964 - era settembre\n1965 - new york\n1965 - ancora una volta pericolosamente (sigla della serie tv \"le avventure di laura storm\") per fausto leali\n1965 - la domenica insieme\n1965 - silvia\n1965 - probabilmente (un disco per l'estate 1965)\n1966 - finir\u00e0\n1967 - soltanto il sottoscritto\n1968 - strano\n1968 - troppo presto\n1968 - proviamo a cominciare\n1968 - arrriva dorellik - colonna sonora del film con franco pisano\n1968 - a me\n1969 - aspettando jo - musiche di scena dell'omonimo spettacolo teatrale\n1969 - era scritto cos\u00ec\n1969 - io lavoro come un negro\n1969 - prima di te, dopo di te\n1970 - prima di incontrare un angelo\n1972 - strano\n1975 - amare significa... - colonna sonora del film una sera c'incontrammo\n1975 - ora che c'\u00e8 lei\n\n\n== filmografia ==\n\n\n=== cinema ===\ncantando sotto le stelle, regia di marino girolami (1956)\ntot\u00f2, peppino e le fanatiche, regia di mario mattoli (1958)\nla ragazza di piazza san pietro, regia di piero costa (1958)\ndestinazione sanremo, regia di domenico paolella (1959)\nguardatele ma non toccatele, regia di mario mattoli (1959)\ntipi da spiaggia, regia di mario mattoli (1959)\ndas haben die m\u00e4dchen gern, regia di kurt nachmann (1962)\ndivorzio alla siciliana, regia di enzo di gianni (1963)\narrriva dorellik, regia di steno (1967)\npane e cioccolata, regia di franco brusati (1973)\nuna sera c'incontrammo, regia di piero schivazappa (1975)\nl'agnese va a morire, regia di giuliano montaldo (1976)\ndimmi che fai tutto per me, regia di pasquale festa campanile (1976)\nspogliamoci cos\u00ec, senza pudor..., regia di sergio martino (1976)\nbasta che non si sappia in giro, regia di nanni loy, luigi magni e luigi comencini (1976)\nla presidentessa, regia di luciano salce (1977)\ncara sposa, regia di pasquale festa campanile (1977)\nil mostro, regia di luigi zampa (1977)\ncome perdere una moglie e trovare un'amante, regia di pasquale festa campanile (1978)\namori miei, regia di steno (1978)\nil teorema gregoriano, episodio di per vivere meglio divertitevi con noi, regia di flavio mogherini (1978)\ntesoromio, regia di giulio paradisi (1979)\nil cappotto di astrakan, regia di marco vicario (1980)\nnon ti conosco pi\u00f9 amore, regia di sergio corbucci (1980)\nmi faccio la barca, regia di sergio corbucci (1980)\nciao nemico, regia di e.b. clucher (1981)\nbollenti spiriti, regia di giorgio capitani (1981)\nsesso e volentieri, regia di dino risi (1982)\ndio li fa poi li accoppia, regia di steno (1982)\nstate buoni se potete, regia di luigi magni (1983)\nocchio, malocchio, prezzemolo e finocchio, regia di sergio martino (1983)\nvediamoci chiaro, regia di luciano salce (1984)\na tu per tu, regia di sergio corbucci (1984)\nma quando arrivano le ragazze?, regia di pupi avati (2005)\n\n\n=== televisione ===\nciao italia \u2013 film tv (1965)\nla vedova allegra, regia di antonello falqui \u2013 film tv (1968)\nk2 + 1 \u2013 serie tv (1971)\naggiungi un posto a tavola, regia di gino landi \u2013 ripresa televisiva (1978; 1990)\naccendiamo la lampada, regia di pietro garinei, gino landi \u2013 ripresa televisiva (1980)\ncuore, regia di luigi comencini \u2013 miniserie tv (1984)\ntaxi a due piazze, regia di eros macchi, pietro garinei \u2013 ripresa televisiva (1986)\nse devi dire una bugia dilla grossa, regia di eros macchi, pietro garinei \u2013 ripresa televisiva (1986)\nla coscienza di zeno, regia di sandro bolchi \u2013 film tv (1988)\nfesta di capodanno, regia di piero schivazappa \u2013 miniserie tv (1988)\nun milione di miliardi, regia di gianfranco albano \u2013 miniserie tv (1988)\nla trappola, regia di carlo lizzani \u2013 miniserie tv (1989)\nma tu mi vuoi bene?, regia di marcello fondato \u2013 miniserie tv (1992)\ns\u00ec, ti voglio bene, regia di marcello fondato \u2013 miniserie tv (1994)\ndue per tre \u2013 sitcom (1997-1999)\n\n\n== programmi televisivi ==\nil musichiere (programma nazionale, 1957)\nbuone vacanze (programma nazionale, 1959-1960)\njohnny 7 (programma nazionale, 1963, 1965; secondo programma, 1964)\njohnny sera (programma nazionale, 1966)\nsabato sera (programma nazionale, 1967) 1\u00aa puntata\ngal\u00e0 per johnny dorelli (programma nazionale, 1968)\ncantagiro (programma nazionale, secondo programma, 1969)\ncanzonissima (programma nazionale, 1969-1970)\ncantagiro show (programma nazionale, 1974)\npremiatissima (canale 5, 1983-1986)\nfinalmente venerd\u00ec (canale 5, 1989-1990)\nfestival di sanremo (rai 1, 1990)\nfantastico (rai 1, 1991-1992)\nsette in condotta (rai 1, 2002)\n\n\n=== pubblicit\u00e0 ===\nha preso parte ad alcune serie della rubrica pubblicitaria televisiva di rai1, carosello, pubblicizzando:\nnel 1959, il sapone palmolive con enrico rava, franco cerri, gene victory, glauco maestri ed enzo jannacci;\ndal 1964 al 1968, i formaggini crema belpaese della galbani;\ndal 1969 al 1975, i formaggini crema belpaese, il formaggio certosino e il dessert galbi, tutti della galbani, con daniele vargas, jack la cayenne, leo gavero e dalila di lazzaro.\u00e8 stato inoltre:\n\ntra il 1979 ed il 1981 il testimonial dell'amaro ramazzotti;\ntra il 1985 ed il 1989 il testimonial della casa automobilistica renault.\n\n\n== doppiatori italiani ==\npino locchi in guardatele ma non toccatele, tipi da spiaggia, ciao nemico\nmassimo turci in tot\u00f2, peppino e le fanatiche\n\n\n== opere letterarie ==\n pier luigi vercesi, che fantastica vita, mondadori, 2020.\n\n\n== onorificenze ==\n\n\n== note ==\n\n\n== bibliografia ==\nautori vari (a cura di gino castaldo), dizionario della canzone italiana, editore armando curcio (1990); alla voce dorelli johnny, di roberto ruggeri, pp. 580\u2013581\neddy anselmi, festival di sanremo. almanacco illustrato della canzone italiana, edizioni panini, modena, alla voce johnny dorelli, p. 690\n\n\n== altri progetti ==\n\n wikiquote contiene citazioni di o su johnny dorelli\n wikimedia commons contiene immagini o altri file su johnny dorelli\n\n\n== collegamenti esterni ==\n\n dorelli, johnny, su treccani.it \u2013 enciclopedie on line, istituto dell'enciclopedia italiana. \n johnny dorelli, su discografia nazionale della canzone italiana, istituto centrale per i beni sonori ed audiovisivi. \n(en) johnny dorelli, su allmusic, all media network. \n(en) johnny dorelli, su discogs, zink media. \n(en) johnny dorelli, su musicbrainz, metabrainz foundation. \n(en) johnny dorelli, su whosampled. \n registrazioni audiovisive di johnny dorelli, su rai teche, rai. \n johnny dorelli, su cinedatabase, rivista del cinematografo. \n johnny dorelli, su mymovies.it, mo-net srl. \n(en) johnny dorelli, su imdb, imdb.com. \n(en) johnny dorelli, su allmovie, all media network. \n special sulle commedie sofisticate all'italiana degli anni settanta, con un nutrito articolo su johnny dorelli, su davinotti.com."