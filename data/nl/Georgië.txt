"georgi\u00eb (uitspraak: [\u0263e\u02c8j\u0254r\u0263ij\u0259]; georgisch: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd, sakartvelo) is een land in de zuidelijke kaukasus met een oppervlakte van 69.700 km\u00b2 en 3,7 miljoen inwoners, gelegen op het grensvlak van oost-europa en west-azi\u00eb. het grenst aan rusland, turkije, armeni\u00eb, azerbeidzjan en de zwarte zee. de hoofdstad is tbilisi. de georgische bevolking is in meerderheid christelijk en behoort hoofdzakelijk tot de georgisch-orthodoxe kerk (83%). het land was tussen 1921 en 1991 onder de naam georgische socialistische sovjetrepubliek een van de vijftien republieken van de sovjet-unie, tot het zich op 9 april 1991 onafhankelijk verklaarde, als republiek georgi\u00eb.\ngeorgi\u00eb is lid van de raad van europa, de ovse, eurocontrol, de organisatie voor economische samenwerking in het zwarte zeegebied en de guam. sinds 2008 is georgi\u00eb een officieel aspirant-lid van de navo. de relaties met de europese unie zijn via het oostelijk partnerschap versterkt en hebben geleid tot een associatie- en vrijhandelsverdrag met de eu (2014), visumvrij reizen met de schengenzone (2017) en samenwerkingsovereenkomsten met de agentschappen europol (2015) en eurojust (2019). in december 2023 werd georgi\u00eb kandidaat-lid voor de europese unie, nadat het in 2022 een aanvraag hiervoor deed.de status van de deelgebieden abchazi\u00eb en zuid-osseti\u00eb vormt sinds de onafhankelijkheid van georgi\u00eb in 1991 een bron van gewapende afscheidingsconflicten, waarin buurland rusland een grote rol speelde. de georgische overheid heeft in de praktijk geen gezag over deze gebieden die zich in de jaren 1990 onafhankelijk hebben verklaard en sinds de russisch-georgische oorlog in 2008 feitelijk door rusland gecontroleerd worden. de relatie met rusland is voornamelijk om die reden slecht.\n\n\n== etymologie ==\ngeorgi\u00ebrs noemen zichzelf kartvelebi (\u10e5\u10d0\u10e0\u10d7\u10d5\u10d4\u10da\u10d4\u10d1\u10d8), hun land sakartvelo (\u10e1\u10d0\u10e5\u10d0\u10e0\u10d7\u10d5\u10d4\u10da\u10dd) en hun taal kartoeli (\u10e5\u10d0\u10e0\u10d7\u10e3\u10da\u10d8). de naam is afgeleid van de legendarische figuur kartlos, kleinzoon van de bijbelse jafet, die beschouwd wordt als de vader van alle georgi\u00ebrs.\n'sakartvelo' bestaat uit twee delen, waarbij de stam kartveli-i (\u10e5\u10d0\u10e0\u10d7\u10d5\u10d4\u10da-\u10d8) de beschrijving is van de bewoners in het centraal gelegen kartli \u2013 iberi\u00eb in de klassieke oudheid. de oude grieken (strabo, herodotus, plutarchus, enz.) en de romeinen (titus livius, publius cornelius tacitus, enz.) noemden het oostelijke deel van georgi\u00eb iberi\u00eb en het westen colchis.\nde internationaal gebruikte naam georgi\u00eb is afgeleid van de hellenistische term (oudgrieks: \u03b3\u03b5\u03c9\u03c1\u03b3\u03af\u03b1), afgeleid van georgios (grieks: \u03b3\u03b5\u03ce\u03c1\u03b3\u03b9\u03bf\u03c2), een griekse naam die boer betekent. georgi\u00eb betekent dus boerenland. \nhet perzische virshan betekent land van de wolf, verwijzend naar de grijze wolf die er nog steeds leeft.\n\n\n== geschiedenis ==\n\nsinds het paleolithicum wordt het gebied van georgi\u00eb bewoond door mensen, maar de ontwikkeling van de georgische natie begon in de oudheid. het gebied bestond sindsdien uit verschillende koninkrijken en vorstendommen en was zelden een staatkundige eenheid. het werd vaak geheel of gedeeltelijk door omringende grootmachten beheerst. het lichigebergte vormde een natuurlijke scheiding tussen west- en oost-georgi\u00eb en de stroomgebieden van de rivieren rioni en mtkvari (koera). dit was bepalend voor de grenzen van verschillende staten en invloedssferen van overheersers. in 1991 herwon georgi\u00eb haar onafhankelijkheid na eeuwenlange overheersing door ottomanen, perzen en russen.\n\n\n=== prehistorie ===\nde vondst van 1,8 miljoen jaar oude schedels van de zogeheten dmanisi-mensen (vroege homo erectus), vernoemd naar de archeologische vindplaats bij de zuid-georgische plaats dmanisi bewees dat de menselijke bewoning van georgi\u00eb teruggaat tot ver in het vroeg-paleolithicum. vondsten in de west-georgische regio imereti duiden op langdurige permanente bewoning in het laat-paleolithicum. west-georgi\u00eb speelde een sleutelrol in de menselijke evolutie, waarbij imereti een belangrijke geografische corridor was voor menselijke migratie tijdens het midden- en laat-paleolithicum.van nederzettingen is sinds het 5e millennium v.chr. sprake. langs de mtkvari zijn hiervan op verschillende plaatsen sporen gevonden. archeologen hebben ook resten van nederzettingen van de sjoelaveri-sjomoecultuur uit het neolithicum gevonden in de buurt van de dorpen imiri en sjoelaveri bij de rivier chrami, ongeveer veertig kilometer ten zuiden van tbilisi. hier werd ook bewijs gevonden van vroege vormen van waterbeheer ten behoeve van landbouw. latere prehistorische culturen in georgi\u00eb waren de koera-araxescultuur die banden onderhield met mesopotami\u00eb en de trialeticultuur, die rond 1500 v.chr. zijn hoogtepunt bereikte. in de kuststreek kwam rond 1800 v.chr. de colchiscultuur op.\n\n\n=== georgi\u00eb in de oudheid ===\nin de oudheid kwamen twee koninkrijken op die de vorming van het uiteindelijke georgi\u00eb en de nationale identiteit zouden bepalen. het oostelijke koninkrijk iberi\u00eb (georgisch: kartli) ontstond in de 4e eeuw v.chr. als zelfstandige staat nadat de scythische en cimmische rijken uiteen waren gevallen. aan de zwarte zee lag colchis, waar de colchi\u00ebrs een vroege kartveelse taal spraken.\ncolchis werd genoemd in het mythologische verhaal van jason en de argonauten. zij waren met de colchische medea op zoek naar het gulden vlies. vanaf phasis (het hedendaagse poti) zouden zij de rioni-rivier stroomopwaarts zijn gereisd naar aia (nu koetaisi), wat de zetel was van de koning van colchis. het verhaal wordt sinds 2007 in batoemi ge\u00eberd met een monument van medea die het gulden vlies in haar hand houdt.\nin de georgische traditie staat colchis bekend als egrisi en was een rijk gebied dat onder meer is gebleken door belangrijke archeologische vondsten in vani. zowel colchis als iberi\u00eb werden verschillende malen geannexeerd door perzische dynastie\u00ebn, namelijk de achaemeniden en de sassaniden. in 65 v.chr. werd het gebied veroverd door de romeinse veldheer pompeius en werden beide koninkrijken vazalstaten van het romeinse rijk. iberi\u00eb was in de eerste eeuwen van de jaartelling een voortdurend strijdtoneel tussen romeinen, armeni\u00ebrs en parthen, waarbij iberi\u00eb meestal aan de kant van rome stond. de sociale structuur en de bestuurlijke organisatie van oostelijk georgi\u00eb bleven daarbij sterk perzisch gekleurd.\nin de 3e eeuw moesten de iberische koningen de suprematie van de perzische sassaniden erkennen. colchis desintegreerde, van waaruit het koninkrijk egrisi ontstond. de romeinen en byzantijnen noemden het zuidelijke deel van egrisi lazica naar de lazen. nadat de georgi\u00ebrs in de 1e eeuw in aanraking waren gekomen met het christendom, werd het in de 4e eeuw de offici\u00eble godsdienst in zowel iberi\u00eb als egrisi. koning mirian iii van iberi\u00eb liet zich door de heilige nino kerstenen op de plek van het hedendaagse dzjvariklooster, boven hoofdstad mtscheta.\n\n\n=== vroege middeleeuwen ===\ngedurende de vroege middeleeuwen werd georgi\u00eb overheerst door perzen en daarna door de arabieren, maar wist zich van beide te ontdoen en werd de weg vrijgemaakt naar vereniging van de verschillende koninkrijken. de christelijke religie verspreidde zich in de vroege middeleeuwen verder over iberi\u00eb en egrisi. er kwam een bloeiend kloosterleven op, ondanks het hardhandig opdringen van het zoroastrisme door de sassanidische perzen. de voornaamste vorst uit deze periode was vachtang i gorgasali. hij stichtte de stad tbilisi, maakte het in 469 de hoofdstad en vocht tevergeefs een onafhankelijkheidsoorlog tegen de perzen. zijn strijd voor de georgische natie bracht hem de status van nationale held. hij werd naamgever van een ridderorde van georgi\u00eb. ondertussen was de georgisch-orthodoxe kerk autocefaal geworden.\naan de perzische invloed kwam een einde nadat de byzantijnse keizer herakleios de sassaniden uit de georgische gebieden had verdreven in een reeks romeins-perzische oorlogen. kort daarna werd het vorstendom iberi\u00eb (kartli) door het islamitische arabische rijk veroverd dat het een vazalstaat maakte. in de 8e eeuw volgden invallen uit het rijk der chazaren. de georgi\u00ebrs kwamen verschillende keren in opstand tegen de arabieren, waaruit de bagrationi voortkwam. deze adel stond aan de basis van een rijk vertakte dynastie die de georgische staten eeuwenlang zouden domineren. door de tanende macht van byzantium en de arabieren konden in de 9e eeuw nieuwe georgische koninkrijkjes ontstaan: koninkrijk kartli\u00eb, tao (tao-klardzjeti), kacheti\u00eb, hereti en abchazi\u00eb. de bagtrioni wist gaandeweg in al deze rijkjes de macht te krijgen. aan het begin van de 10e eeuw waren tao en abchazi\u00eb de voornaamste machtsfactoren in de regio.\n\n\n=== georgische gouden eeuw ===\n\nde bagrationi verenigden de georgische koninkrijken en leidden deze naar eenheid, zelfstandigheid en regionale macht die rond 1200 onder koningin tamar zijn hoogtepunt kende. de georgische cultuur, met name literatuur, schilderkunsten en architectuur, kende vanaf het einde van de 10e eeuw een lange periode van bloei, die duurde tot het midden van de 13e eeuw en wordt ook wel de georgische gouden eeuw genoemd. de consolidatie van de koninkrijken begon met de kroning van bagrat iii tot koning van abchazi\u00eb in 978, nadat hij een paar jaar eerder tot koning van iberisch kartli\u00eb was gekroond. in de daaropvolgende decennia wist hij door diplomatie en veroveringen de westelijke en oostelijke georgische rijkjes te verenigen en benoemde hij zich in 1008 tot koning der koningen van het koninkrijk georgi\u00eb. hij vestigde zich in koetaisi in imereti, waar hij de bagratikathedraal liet bouwen.\nkoning david de bouwer versloeg de seltsjoeken in 1121 in een belangrijke slag bij didgori en wist georgi\u00eb aanzienlijk uit te breiden. hij maakte tbilisi tot hoofdstad van het koninkrijk. david de bouwer verwierf ook gebieden in het huidige armeni\u00eb en azerbeidzjan en ten noorden van de kaukasus. hij liet bij koetaisi het gelatiklooster bouwen dat niet alleen een religieus doel had, maar tevens functioneerde als een academie voor wetenschap en onderwijs in georgi\u00eb.\nde andere belangrijke figuur uit de georgische gouden eeuw was de achterkleindochter van david, koningin tamar, die vanaf 1184 bijna dertig jaar regeerde. tamar breidde georgi\u00eb verder uit met vooral moslimgebieden in het oosten en zuidwesten en zette na de val van constantinopel het keizerrijk trebizonde op als vazalstaat. in haar opdracht schreef sjota roestaveli het georgische nationale epos 'de ridder in het pantervel'. het koninkrijk georgi\u00eb bereikte rond 1200 haar hoogtepunt van territoriale omvang en invloedssfeer.\n\n\n=== getrouwtrek om georgi\u00eb (1500\u20131800) ===\nna het overlijden van tamar werd de macht van het georgische koninkrijk gebroken en streden meerdere partijen om controle over het grondgebied dat begon met mongoolse invasies. delen van het koninkrijk scheidden zich af en werden weer door de georgische koning heroverd toen de macht van de mongolen verzwakte. de hereniging was van korte duur, want eind 14e eeuw viel de centraal-aziatische krijgsheer timoer lenk voor de eerste keer georgi\u00eb binnen, wat weer tot scheuring leidde. de herhaaldelijke invasies van timoer om de georgi\u00ebrs onder gezag te krijgen waren desastreus voor met name kartli\u00eb waar hele streken ontvolkt raakten. na timoers dood was georgi\u00eb weer vrij, maar het moeizame herstel en de verdeling van de gebieden onder onderkoningen leidden het uiteenvallen van het koninkrijk in. dit werd in 1493 bezegeld toen constantijn ii de koningen van imereti\u00eb en kacheti\u00eb erkende en zijn aanspraken op samtsche liet vallen. zelf bleef hij koning van kartli\u00eb.\nin de 16e eeuw werden georgische koninkrijken en hertogdommen door zowel het ottomaanse rijk als safavidisch perzi\u00eb bevochten. met de vrede van amasya in 1555 werden kartli\u00eb, kacheti\u00eb en oost-samtsche aan perzi\u00eb toebedeeld en kregen de ottomanen de controle over de georgische vorstendommen abchazi\u00eb, mingreli\u00eb, goeria, west-samtsche en het koninkrijk imereti\u00eb. het vorstendom svaneti\u00eb diep in de grote kaukasus werd ook aan de ottomanen toegewezen, maar ze oefenden er feitelijk geen macht over uit. in de 17e eeuw hielden de perzen geregeld huis in kartli\u00eb en kacheti\u00eb en verstevigden hun macht. onder het bewind van vachtang vi (1716-1724) kwam er herstel en economische voorspoed in kartli\u00eb. rusland deed zijn entree in transkaukasi\u00eb toen vachtang vi zich aansloot bij de perzische campagne van tsaar peter de grote, waarmee perzen tijdelijk uit de georgische landen verdreven werden.\nuiteindelijk wisten kartli\u00eb en kacheti\u00eb zich van de perzische overheersing te ontdoen en fuseerden in 1762 tot koninkrijk kartli-kacheti\u00eb. na zware verwoestingen door turkse en perzische invasies tekende kartli-kacheti\u00eb het verdrag van georgiejevsk met het russische rijk, waardoor het een russisch protectoraat werd. een rampzalige perzische invasie in 1795, waarbij tbilisi verwoest werd, bleef zonder russische bescherming. op 18 januari 1801 annexeerde tsaar paul i per decreet het koninkrijk. de bagrationi gingen daarna in ballingschap.\n\n\n=== onderdeel russisch rijk (1801\u20131917) ===\nna de russische annexatie van kartli-kacheti\u00eb volgden in de daaropvolgende decennia andere georgische vorstendommen. in 1804 werd imereti\u00eb een vazalstaat om in 1810 geheel te worden ingelijfd, terwijl mingreli\u00eb nog decennia een protectoraat bleef. door verschillende russisch-turkse oorlogen in west-georgi\u00eb werden goeria, adzjari\u00eb en artvin veroverd. het diep in de grote kaukasus gelegen svaneti\u00eb werd pas in 1858 geheel ingelijfd. voor de georgisch-orthodoxe kerk betekende de russische annexatie dat het eigen patriarchaat werd opgeheven en de georgische christenen deel gingen uitmaken van de russisch-orthodoxe kerk.\ntbilisi werd de hoofdstad en de zetel van de onderkoning van de kaukasus. de georgische landen werden bestuurlijk gescheiden in een oostelijk (gouvernement tiflis) en westelijk deel (gouvernement koetais), na een korte periode als gouvernement georgi\u00eb-imereti\u00eb een eenheid te zijn geweest. in de tweede helft van de 19e eeuw werd in hoog tempo een spoorwegnetwerk aangelegd met tbilisi als centraal punt. de eerste transkaukasische spoorlijn opende in 1872 tussen tbilisi en poti. er volgde snel een aftakking naar batoemi en een verlenging naar het azerbeidzjaanse bakoe voor olietransporten naar de zwarte zeehavens. kort na de eeuwwisseling reikte het spoorwegnetwerk vanuit tbilisi tot in jerevan, kars en julfa en waren er aftakkingen gekomen naar de belangrijke mijnbouwplaatsen tsjiatoera en tkiboeli. ook werden onder de russische heerschappij wegen door de grote kaukasus aangelegd om rusland met transkaukasi\u00eb te verbinden. de georgische militaire weg door de nauwe darjalkloof in het centrale deel van de kaukasus werd uitgebouwd, waarna ook de osseetse militaire weg en de soechoemse militaire weg werden gebouwd.\nvanaf 1870 kwam de georgische nationale beweging op, met ilia tsjavtsjavadze als belangrijkste figuur. tbilisi en koetaisi werden sociaal-culturele centra. nadat in 1881 de hervormingsgezinde tsaar alexander ii in sint-petersburg vermoord was door russische populisten, schafte de autoritair ingestelde alexander iii het onderkoninkrijk van de kaukasus af. de studie van de georgische taal werd ontmoedigd en de naam \"georgi\u00eb\" werd uit de kranten verbannen. dit wakkerde het nationalisme in georgi\u00eb aan en aan het eind van de 19e eeuw werd de georgische sociaaldemocratische partij opgericht door onder andere nikoloz tsjcheidze en no\u00eb zjordania. zij zouden later de mensjewistische beweging in georgi\u00eb leiden.\n\n\n=== democratische republiek georgi\u00eb (1918\u20131921) ===\n\ndoor de februarirevolutie en oktoberrevolutie in 1917 verzwakte de centrale macht vanuit moskou, wat binnen het russisch rijk tot afscheidingen leidde. op 26 mei 1918 riep de georgische nationale raad de onafhankelijkheid uit van de democratische republiek georgi\u00eb, wat heden ten dage als nationale georgische feestdag geldt. deze republiek werd bestuurd door mensjewistische sociaaldemocraten onder leiding van no\u00eb zjordania. het land werd meteen erkend door duitsland, de voornaamste steunpilaar die tot het einde van de eerste wereldoorlog belangrijke infrastructuur bewaakte. andere europese landen aarzelden met de erkenning van georgi\u00eb. de vredesconferentie van parijs verliep voor de georgi\u00ebrs teleurstellend. het had hier erkenning van de soevereiniteit en de toekenning van geclaimd territorium op de ottomanen willen zeker stellen. in februari 1919 werden vrije parlementsverkiezingen gehouden volgens universeel kiesrecht.\nde republiek werd in de tussentijd van verschillende kanten belaagd en had een onzeker bestaan. zo moest het aanvallen van het witte leger van anton denikin tegen abchazi\u00eb afslaan, kreeg het te maken met een armeense aanval op de regio lori, speelde er een conflict met azerbeidzjan over zakatala, een grensregio die georgi\u00eb later kwijt zou raken en claimde turkije de regio adzjari\u00eb en delen van dzjavacheti. daarnaast was er regelmatig binnenlandse bolsjewistische rebellie, onder andere in het latere zuid-osseti\u00eb waar de kiem gelegd werd voor het georgisch-ossetisch conflict. na een mislukte communistische coup in tbilisi en een mislukte interventie van het rode leger, erkende bolsjewistisch rusland op 7 mei 1920 de georgische republiek met de ondertekening van het verdrag van moskou. in de grondwet van de republiek werd autonomie voor abchazi\u00eb, adzjari\u00eb en zakatala bepaald. het rode leger viel in februari 1921 de republiek binnen nadat het een boerenopstand in de zuidelijke regio lori had gearrangeerd en maakte in enkele weken een eind aan de democratische republiek georgi\u00eb. de georgische socialistische sovjetrepubliek werd op 25 februari 1921 uitgeroepen, waarna een deel van de georgische politieke elite in ballingschap in frankrijk ging, in leuville-sur-orge bij parijs.\n\n\n=== in de sovjet-unie (1921\u20131991) ===\nde georgische ssr werd binnen de sovjet-unie een van de welvarendste sovjetrepublieken, maar de gevoelens voor nationalisme en soevereiniteit waren nooit ver weg. de republiek raakte verschillende gebieden kwijt aan de buurstaten, waaronder zakatala aan azerbeidzjan. de georgi\u00ebrs verzetten zich de eerste jaren tegen het sovjetregime, wat in 1924 resulteerde in de augustusopstand. duizenden georgi\u00ebrs werden in de jaren 1920 ge\u00ebxecuteerd of verbannen naar strafkampen.\n\nde mingreelse georgi\u00ebr lavrenti beria trachtte de autonome republiek abchazi\u00eb te \"kartveliseren\" door grote aantallen mingreli\u00ebrs en andere niet-abchazen gedwongen te verhuizen naar abchazi\u00eb. hij was daarnaast als eerste secretaris van de georgische communistische partij verantwoordelijk voor de duizenden georgische partijfunctionarissen die het slachtoffer werden van de stalinistische zuiveringen. in de jaren tot aan de tweede wereldoorlog werd georgi\u00eb verder vormgegeven naar socialistisch model. in de landbouw werd monocultuur van met name thee en citrusvruchten ingevoerd. vanuit georgi\u00eb moest de hele sovjet-unie van deze producten worden voorzien. daarna werden in hoog tempo fabrieken, energiecentrales en mijnen gebouwd, waardoor de verstedelijking in rap tempo toenam.\nde destalinisatie die bij het aantreden van nikita chroesjtsjov werd ingezet leidde in georgi\u00eb tot een hardhandig neergeslagen opstand: het bloedbad van tbilisi van 9 maart 1956. de decentraliseringspolitiek van chroesjtsjov cre\u00eberde een particuliere schaduweconomie, die georgi\u00eb tot een van de welvarendste sovjetrepublieken maakte. het gevolg was echter dat er daardoor zoveel corruptie was, dat het zelfs door de partijleiding in moskou als problematisch werd ervaren. edoeard sjevardnadze verwierf als minister van binnenlandse zaken van de georgische ssr faam door zijn harde optreden tegen de corruptie, wat in 1972 leidde tot het aftreden van leider vasili mzjavanadze. sjevardnadze volgde hem op en ontsloeg honderden corrupte functionarissen.\nin de jaren zeventig kwam het georgische nationalisme op met hoofdrolspelers zviad gamsachoerdia en merab kostava, die streden tegen de russificatie van georgi\u00eb en voor de bescherming en behoud van de georgische culturele identiteit. toen in de grondwet zou worden opgenomen dat het russisch in georgi\u00eb voortaan de ambtstaal zou zijn leidde dat in 1978 tot protesten onder studenten en medewerkers aan de universiteit van tbilisi. een economische crisis in de eerste helft van de jaren 1980 door falend landbouwbeleid voedde meer verzet tegen de sovjetregering en de roep om een onafhankelijke republiek georgi\u00eb. de abchazen, in de minderheid in abchazi\u00eb, wilden zich juist afscheiden van georgi\u00eb wat leidde tot toenemende frictie daar. op 9 april 1989 sloeg het sovjet-leger een grote anti-sovjet demonstratie in tbilisi neer. ook binnen de georgische opperste sovjet keerde het sentiment zich tegen het centrale gezag in moskou en erkende de opperste sovjet het recht op afscheiding van de sovjet-unie, veroordeelde de sovjet-annexatie van 1921 en eiste onderhandelingen over een onafhankelijke georgische regering.\nop 28 oktober 1990 werden de eerste vrije verkiezingen gehouden voor de georgische opperste sovjet. de lijstverbinding ronde tafel - vrij georgi\u00eb onder leiding van de nationalistische dissident zviad gamsachoerdia versloeg de communistische partij. gamsachoerdia werd voorzitter van de opperste sovjet van georgi\u00eb en zette onverkwikkelijk in op onafhankelijkheid van de sovjet-unie met een zeer nationalistische koers. hij was met zijn etnisch-nationalisme tevens aanjager van spanningen met de osseten en abchazen. in aanloop naar de verkiezingen van oktober 1990 verklaarden de osseten hun eigen sovjetrepubliek en hadden plannen om zich te verenigen met het in rusland gelegen noord-osseti\u00eb, waarna gamsachoerdia in december 1990 de autonomie van de osseten afschafte. dit leidde in januari 1991 tot een 18 maanden durende burgeroorlog. op 31 maart 1991 stemde 98,9% van de georgische kiezers in een referendum v\u00f3\u00f3r onafhankelijkheid.\n\n\n=== onafhankelijkheid (vanaf 1991) ===\nop 9 april 1991 riep georgi\u00eb de onafhankelijkheid uit middenin een tumultueuze periode, waarin burgeroorlog, corruptie, misdaad en enorm economisch verval centraal stonden. de burgeroorlog in zuid-osseti\u00eb woedde nog voort toen zviad gamsachoerdia op 26 mei 1991 werd gekozen tot president van georgi\u00eb, de eerste van de sovjetrepublieken. de autoritaire koers van gamsachoerdia leidde al snel tot conflicten in zijn regering en hij werd tijdens een bloedige staatsgreep rond nieuwjaar 1992 afgezet. de voormalige sovjet-buitenlandminister edoeard sjevardnadze werd door de coupplegers naar georgi\u00eb gehaald om het land te leiden. de reputatie van sjevardnadze onder michail gorbatsjov bracht internationaal vertrouwen in de jonge en opstandige republiek. georgi\u00eb werd snel algemeen erkend en trad toe tot internationale organisaties, waaronder de verenigde naties.\nin juni 1992 werd een vredesbestand gesloten rond zuid-osseti\u00eb, maar een maand later brak in abchazi\u00eb een burgeroorlog uit die ruim een jaar duurde. deze eindigde in september 1993 met de val van soechoemi, wat een massa-exodus teweeg bracht van honderdduizenden georgi\u00ebrs uit abchazi\u00eb. abchazi\u00eb en zuid-osseti\u00eb maken juridisch gezien deel uit van georgi\u00eb maar scheidden zich in de jaren 1990 feitelijk af en hebben sindsdien een eigen regering. rusland intervenieerde in de etnische conflicten met vredesmissies en breidde haar grip op de regio's uit. eind 1993 trad georgi\u00eb met tegenzin toe tot het gemenebest van onafhankelijke staten (gos), nadat sjevardnadze een deal had gesloten met de russische president boris jeltsin voor militaire assistentie tegen een gewapende rebellie van gamsachoerdia en zijn aanhangers in mingreli\u00eb. in augustus 1995 werd een nieuwe grondwet aangenomen en breidde sjevardnadze zijn macht uit.\ngeorgi\u00eb kwam met moeite in rustiger vaarwater, maar de bestuursstijl van sjevardnadze kwam hem op steeds meer kritiek te staan. het land had een zeer corrupte reputatie, er waren grote problemen met de voorzieningen zoals energie, de economie kwam niet op gang, er heerste grote werkloosheid en armoede, en verkiezingen kregen een toenemend frauduleus karakter. verschillende hervormingsgezinden keerden zich tegen sjevardnadze, waaronder parlementsvoorzitter zoerab zjvania en justitieminister micheil saakasjvili. in november 2003 vonden parlementsverkiezingen plaats waarbij door lokale en internationale waarnemers fraude werd geconstateerd. er braken protesten uit onder leiding van saakasjvili, zjvania en nino boerdzjanadze die eindigden in de rozenrevolutie en het opstappen van sjevardnadze. saakasjvili werd tot president gekozen en zijn partij verenigde nationale beweging behaalde een meerderheid in het parlement, waardoor een nieuwe fase aanbrak voor het land. er werd een radicale hervormingsagenda ingevoerd om de economie te liberaliseren en af te rekenen met de corruptie. daarnaast zette saakasjvili een sterk pro-westerse koers in om georgi\u00eb lid te maken van de navo en de eu en wilde hij dat rusland de militaire bases in georgi\u00eb verliet. ook beloofde hij de eenheid van het land te herstellen en de afvallige gebieden weer onder controle te krijgen.\n\n\n=== spanningen met rusland ===\nde daaropvolgende periode werd gekenmerkt door oplopende spanningen met rusland, die de sterk westerse koers van het nieuwe georgische leiderschap een doorn in het oog was. ook de belofte het land te herenigen werd in moskou met argusogen gevolgd. sinds de onafhankelijkheid van georgi\u00eb in 1991 had de leider van de autonome republiek adzjari\u00eb, aslan abasjidze, de regio steeds meer onttrokken aan het centrale gezag en weerde het ook georgische veiligheidsdiensten uit het gebied door middel van eigen milities. het gebied had hierbij geen onafhankelijkheidsstreven, maar werd door abasjidze als een persoonlijk rijk bestuurd, waarbij misdaad en corruptie welig tierde. georgi\u00eb wist in mei 2004 zonder militair ingrijpen het gezag over adzjari\u00eb te herstellen door abasjidze tot ontslag te dwingen, die vervolgens naar moskou vluchtte dat hem tot het laatst steunde.\nrusland zag dat het saakasjvili ernst was met zijn toezegging de territoriale integriteit te herstellen, nadat georgi\u00eb in de zomer van 2004 een mislukte poging deed het gezag over zuid-osseti\u00eb te herstellen, wat de relatie vertroebelde. er kwamen verschillende russische sancties tegen georgi\u00eb. maar ook binnenlands liep saakasjvili tegen problemen aan. de hervormingen die zijn regering doorvoerde gingen snel en er was een lage tolerantie tegen kritisch geluid uit de oppositie en media, waardoor de populariteit van saakasjvili daalde. demonstraties in november 2007 noopten hem ertoe vervroegde presidentsverkiezingen uit te schrijven voor een nieuw mandaat.\ntoen in winter 2008 westerse landen de onafhankelijkheid van kosovo erkenden en georgi\u00eb en oekra\u00efne kort daarna een uitnodiging kregen van de navo om op termijn lid te worden, liepen de spanningen rond abchazi\u00eb en zuid-osseti\u00eb snel op. dit culmineerde in augustus 2008 in de russisch-georgische oorlog die na vijf dagen eindigde met een door de eu bemiddeld staakt-het-vuren. kort na de oorlog erkende rusland de onafhankelijkheid van zuid-osseti\u00eb en abchazi\u00eb en stationeerde duizenden militairen in de gebieden. sindsdien beschouwt georgi\u00eb ze onder russische bezetting. een rapport van de eu concludeerde in 2009 dat de osseten zich tijdens en na de oorlog schuldig hadden gemaakt aan grootschalige etnische zuiveringen. het rapport sprak rusland aan op haar verantwoordelijkheid als partij hierin en sprak de georgi\u00ebrs vrij van aantijgingen van genocide.\n\n\n=== naar europa ===\n\nna deze desastreus verlopen oorlog werd de aandacht verlegd naar integratie met de europese unie, wat zou leiden tot de aanvraag in 2022 van het eu-lidmaatschap. de regering van saakasjvili stond ondanks hervormingssuccessen met de jaren steeds meer onder druk door toenemende autoritaire trekken. rond 2012 kende het land naar rato een van de grootste gevangenispopulaties in de wereld. niettemin kreeg georgi\u00eb binnen het eu oostelijk partnerschap perspectief op een associatie- en vrijhandelsverdrag, een erkenning van de grote stap voorwaarts die het land had gemaakt sinds de rozenrevolutie. na de ordentelijk verlopen parlementsverkiezingen in 2012 en presidentsverkiezingen in 2013, waarbij voor het eerst een democratische machtswisseling in georgi\u00eb plaatsvond, tekende het land tegelijkertijd met oekra\u00efne en moldavi\u00eb in juni 2014 het associatie- en vrijhandelsverdrag met de eu en volgde in 2017 visumvrij reizen met de europese schengenzone.\nin deze periode werd georgi\u00eb gezien als koploper in het oostelijk partnerschap. de regerende georgische droom won op de golf van pro-eu beleid ook de verkiezingen van 2016 en 2020. met de jaren kwamen steeds meer signalen van zogeheten state capture, geregisseerd door oligarch bidzina ivanisjvili, de man achter de georgische droom. hij vervulde geen offici\u00eble politieke functie maar oefende wel macht en invloed uit over alle lagen van de staat. de regering vroeg in maart 2022 in navolging van oekraine het eu lidmaatschap aan, maar de eu gaf de georgische regering huiswerk mee voor de kandidaatstatus, waaronder het aanpakken van de invloed van ivanisjvili. de teleurstelling onder de bevolking was groot. ruim 80% van de georgi\u00ebrs wil dat het land lid wordt van de eu. in maart 2023 kwam het tot hevige protesten in tbilisi toen de regeringspartij een wet aannam die de bewegingsruimte voor het maatschappelijk middenveld moest beperken, naar voorbeeld van een soortgelijke russische wet. de eu zei dat deze wet haaks stond op de voorwaarden voor kandidaatstelling. de wet werd dezelfde week nog weggestemd.\n\n\n== geografie ==\n\ngeorgi\u00eb ligt in de zuidelijke kaukasus op het grensvlak van europa en azi\u00eb, die in dit gebied meestal wordt gedefinieerd als de waterscheiding van de grote kaukasus. dit gebergte vormt tevens de noordelijke begrenzing van georgi\u00eb. het grootste deel van het land ligt daarmee in azi\u00eb, maar een klein gedeelte ligt ten noorden van deze waterscheiding en ligt dus in europa. dit betreft de historische regio's chevi (gemeente kazbegi), chevsoereti\u00eb en toesjeti.\n\n\n=== fysieke kenmerken ===\nde grote kaukasus in het noorden en de kleine kaukasus in het zuiden domineren de fysieke kenmerken van georgi\u00eb en vormen tevens de geografische begrenzing. zuid-georgi\u00eb bestaat daarnaast onder andere uit de lavaplateaus van de kleine kaukasus met oude vulkaankegels. georgi\u00eb is erg geaccidenteerd. het lichigebergte verdeelt het land in oost en west en vormt een geografische verbinding tussen de grote en kleine kaukasus. de hoogste berg is de sjchara (5193 meter), andere kenmerkende hoge bergen zijn de dzjanga (5051 meter), de kazbek (van vulkanische oorsprong, 5047 m), de sjota roestaveli (4970 m), de tetnoeldi (4858 m) en de oesjba (4710 m).zowel de grote- als de kleine kaukasus bestaan uit diverse subgebergtes, met hun eigen karakteristieken. onderdeel van de grote kaukasus zijn onder andere de egrisi-, svaneti-, sjoda-kedela-, letsjchoemi-, ratsja en goedamakarigebergtes, terwijl de trialeti-, mescheti- en samsarigebergtes onderdeel zijn van de kleine kaukasus.\nhet westen van georgi\u00eb, met name ten westen van de stad samtredia, is laagland met moerassen in het kustgebied bij poti. hier ligt het nationaal park kolcheti. het zuidoostelijk grensgebied met azerbeidzjan kenmerkt zich door een aride semi-woestijn landschap, zoals in het nationaal park vasjlovani. de belangrijkste rivieren zijn de rioni, die in de zwarte zee uitmondt en de koera en alazani die in de kaspische zee uitmonden. de alazani is met 391 km de langste rivier in georgi\u00eb en de 333 km lange rioni de langste rivier die geheel in georgi\u00eb ligt.\n\n\n=== klimaat ===\ndoor de grote hoogteverschillen in het land, van zeeniveau tot hoge bergtoppen in de nivale zone, heeft georgi\u00eb een significante klimatologische variatie. in het westelijke deel van georgi\u00eb is het klimaat subtropisch, terwijl in het oostelijke deel een landklimaat heerst, met in het uiterste zuidoosten een steppeklimaat. hoofdstad tbilisi is in de zomer erg warm, terwijl de kuststreek van de autonome republiek adzjari\u00eb, in het zuidwesten van het land, wordt gekenmerkt door een zeer vochtig klimaat. de jaarlijkse neerslag in georgi\u00eb varieert van 400 tot 4.500 mm. de adzjaarse hoofdstad batoemi, gelegen aan de zwarte zee, heeft een gemiddelde neerslag van ruim 2100 mm per jaar. het aantal uren zonneschijn varieert van 1.350 tot 2.520 uur.\nin de bergen van de kaukasus liggen de temperaturen aanzienlijk lager dan in het lager gelegen centrale deel van georgi\u00eb, met koele zomers en koude sneeuwrijke winters. de grote kaukasus, die de grens met rusland vormen, houden de aanvoer van koude winterlucht vanuit centraal-rusland tegen. hierdoor hebben de lage delen van georgi\u00eb in de wintermaanden gematigde gemiddelde temperaturen. toch kan het in de winter overal in het land vriezen. volgens de klimaatclassificatie van k\u00f6ppen zijn er vijf klimaten in georgi\u00eb, waarvan vochtig landklimaat (dfb) en vochtig subtropisch klimaat (cfa) het meest voorkomen. andere klimaten die in mindere mate voorkomen zijn gematigd zeeklimaat (cfb), koel landklimaat (dfc) en warm landklimaat (dfa).\n\n\n== bestuurlijke indeling ==\n\nhet land is sinds 1995 bestuurlijk onderverdeeld in negen regio's (mchare), twee autonome republieken en een hoofdstedelijke regio. de regio's en autonome republieken zijn onderverdeeld in gemeenten. de regio's hebben geen eigen bestuurslaag, maar hebben een staatscommissaris als hoofd, ook wel informeel een gouverneur genoemd, die benoemd wordt door de centrale regering. de 64 gemeenten waarover georgi\u00eb gezag uitoefent hebben een gemeenteraad (sakreboelo) die elke vier jaar via een stembusgang gekozen wordt, tegelijkertijd met een gekozen burgemeester.\n\n\n=== autonome republieken ===\nde autonome republiek adzjari\u00eb heeft een eigen vierjaarlijks verkozen parlement met een regering, de ministerraad. het hoofd van deze ministerraad wordt door de president van georgi\u00eb benoemd. de door georgi\u00eb erkende autonome regering van abchazi\u00eb zetelt sinds 2008 in ballingschap in tbilisi, en heeft feitelijk geen door georgi\u00eb erkend verkozen parlement voor zolang het gezag niet is hersteld over de republiek. het parlement en de regering van de separatistische autoriteiten worden niet erkend door de georgische autoriteiten.\n\n\n=== zuid-osseti\u00eb ===\nde separatistische regio zuid-osseti\u00eb werd na het intrekken van de autonomie in 1990 bestuurlijk herverdeeld over georgische districten (rajons) die daarna ingedeeld werden bij de nieuw gevormde regio's, met name de regio sjida kartli. de centrale autoriteiten van georgi\u00eb erkennen het separatistische bestuur van zuid-osseti\u00eb niet noch de territoriale eenheid als zodanig. officieel wordt meestal aan het gebied gerefereerd als tschinvali regio, naar de feitelijke hoofdstad van het gebied. georgi\u00eb richtte in 2007 de provisionele territoriale eenheid zuid-osseti\u00eb op die bestuurd wordt door de zuid-osseetse administratie. dit bestuur zetelt sinds augustus 2008 in ballingschap in tbilisi en oefent geen gezag uit over de regio. het behartigt sindsdien de belangen van de vluchtelingen uit zuid-osseti\u00eb die in speciale dorpen verspreid in georgi\u00eb wonen.\n\n\n== demografie ==\ngeorgi\u00eb telt 3,7 miljoen inwoners (2023), exclusief de afscheidingsgebieden. sinds de onafhankelijkheid in 1991 is de bevolking in hoog tempo met circa 1,8 miljoen gekrompen. in 1992 kende het land nog ongeveer 5,5 miljoen inwoners. vanaf 2013 stabiliseerde het bevolkingsaantal rond de 3,7 miljoen. aan de grote langjarige daling lagen een aantal oorzaken ten grondslag: grootschalige migratie, een meerjarig negatieve natuurlijke bevolkingsaanwas en het verlies van de controle over abchazi\u00eb en zuid-osseti\u00eb, waardoor deze vanaf 1994 niet meer mee worden geteld in de statistieken. deze twee gebieden hebben bij elkaar ongeveer 300.000 inwoners. sinds 2020 is de demografie weer in beweging. in 2021 zakte het aantal inwoners onverwachts met 40.000 onder de 3,7 miljoen, het laagste aantal sinds de onafhankelijkheid, wat de lichte groei sinds 2013 in \u00e9\u00e9n klap teniet deed. een jaar later groeide de bevolking plotseling naar het hoogste aantal sinds 2012 door sterk gestegen immigratie vanuit met name rusland.\n\n\n=== migratie ===\ndoor het uiteenvallen van de sovjet-unie ontstond er een grote migratiedynamiek. georgi\u00eb werd in een rapport van de wereldbank uit 2007 genoemd als een van de landen met de meeste emigratie ter wereld, in verhouding tot de bevolkingsomvang. dit gebeurde als gevolg van twee migratiebewegingen: georgi\u00ebrs die in andere sovjetrepublieken woonden en werkten, keerden (initieel) terug naar hun moederland, terwijl andere nationaliteiten juist georgi\u00eb verlieten. de volkstelling van 1989 registreerde 341.000 etnische russen in georgi\u00eb (6,3% van de bevolking), wat in 2002 was gedaald naar 67.648 en 26.453 in 2014 (0,7%). het aandeel etnische georgi\u00ebrs steeg tussen 1989 en 2002 met 10%, van 73,7% tot 83,7% van de bevolking.als gevolg van burgeroorlogen en crises in de jaren negentig en de daaropvolgende slechte economische vooruitzichten, emigreerden ook steeds meer etnische georgi\u00ebrs. vooral inwoners met een hogere opleiding verlieten het land naar een van de staten van het gos (met name rusland) en later ook naar west-europa en de verenigde staten. rusland ontving verreweg de meeste migranten uit georgi\u00eb, zowel georgi\u00ebrs als andere etniciteiten. volgens gegevens van de verenigde naties uit 2000 waren dat in totaal 625 duizend, wat in 2019 door remigratie was gedaald tot 450 duizend. de russische volkstelling van 2010 registreerde ongeveer 158 duizend etnische georgi\u00ebrs in rusland. in 2020 was dat gedaald naar 113.687. de grootste georgische gemeenschap bevindt zich in de russische hoofdstad moskou, waar volgens russische gegevens anno 2014 ongeveer 40.000 georgi\u00ebrs woonden. in 2006, op het hoogtepunt van de georgisch-russische spionagecontroverse, werden enkele duizenden georgi\u00ebrs uit moskou gedeporteerd naar georgi\u00eb. het europees hof voor de rechten van de mens heeft rusland hiervoor veroordeeld.de russische invasie van oekra\u00efne sinds 2022 en de russische mobilisatie betekende een sterke groei van immigratie in georgi\u00eb in 2022: een verdubbeling naar 180.000 ten opzichte van het gemiddelde van eerdere jaren. tegelijkertijd emigreerde ook een recordaantal georgi\u00ebrs (+25%), onder andere vanwege de politieke ontwikkelingen in het land, maar ook uit economische motieven.\n\n\n=== volkstelling 2014 ===\nin 2014 is een volkstelling uitgevoerd in samenwerking met het bevolkingsfonds van de verenigde naties (unfpa). de telling constateerde een gat van circa 700.000 inwoners ten opzichte van de lopende gegevens van het nationaal statistisch bureau, geostat, die cumulatief waren gebaseerd op de volkstelling van 2002. na onderzoek bleek dat de volkstelling van 2002 8 \u00e0 9 procent te hoog was uitgevallen, wat door heeft gewerkt in daaropvolgende jaren. een door unfpa gestelde verklaring is dat families van emigranten hen als inwoners bleven opgeven uit angst rechten of privileges te verliezen. andere factoren waren onder meer een gebrek aan kwaliteit in het registratiesysteem van migratie, geboorte, sterfte en huwelijken. pas rond 2010 werden delen van het systeem weer betrouwbaar, wat daarna verder verbeterde. met ondersteuning van het unfpa zijn de bevolkingsgegevens met terugwerkende kracht op de periode 1994-2014 opnieuw geschat. de resultaten van het project zijn in 2018 gepresenteerd en gepubliceerd. aan de hand van deze terugmodellering heeft geostat de gegevens voor deze jaren gecorrigeerd, zowel in de jaarlijkse publicaties vanaf 2018, als in de publiek toegankelijke database.\n\n\n=== abchazi\u00eb en zuid-osseti\u00eb ===\nde burgeroorlogen in de jaren 1990 in abchazi\u00eb en zuid-osseti\u00eb leidden ertoe dat meer dan 300.000 mensen hun huizen ontvluchtten en werden verjaagd, vooral georgi\u00ebrs die naar andere delen van het land zijn gevlucht en sindsdien maar beperkt hebben kunnen terugkeren. als gevolg van de oorlog in 2008 rond zuid-osseti\u00eb raakten nog eens ruim 100.000 mensen ontheemd, waarvan slechts een deel, met name osseten, is teruggekeerd. circa 26.000 georgi\u00ebrs kunnen permanent niet terug naar zuid-osseti\u00eb en wonen in speciale dorpen. in totaal telde georgi\u00eb in 2021 ongeveer 290.000 geregistreerde interne vluchtelingen (inclusief geboortes sinds de vlucht). een deel van de oorspronkelijke vluchtelingen is opgegaan in de georgische maatschappij en maakt geen deel uit van deze statistiek. de bevolking in abchazi\u00eb is sinds 1989 met ruim 300.000 gekrompen naar 214.000 in 2003. terwijl in zuid-osseti\u00eb de bevolking ongeveer is gehalveerd tot ruim 50.000. in beide regio's groeit het bevolkingsaantal weer in lichte mate.\n\n\n=== urbanisatie ===\n\ntot de tweede wereldoorlog was georgi\u00eb een typische landbouwstaat. politicoloog karl kautsky noemde georgi\u00eb in 1921 een sociaaldemocratische boerenrepubliek. met de door stalin bevolen industrialisatie nam de verstedelijking een grote vlucht. in 1926 woonde 22% in stedelijke kernen, in 1959 was dit bijna verdubbeld naar 43%. vanaf het midden van de jaren 1970 stabiliseerde zich dit rond de 53%. anno 2023 leeft ongeveer 60% van de inwoners in steden of 'nederzettingen met stedelijk karakter' en de overige 40% in dorpen op het platteland. ongeveer 30% van de bevolking woont in hoofdstad tbilisi, dat veruit de grootste stad van het land is. na een daling in de jaren 1990, hebben een aantal steden weer groei gekend, naast de hoofdstad met name batoemi en roestavi, respectievelijk de tweede en derde stad van het land.\n\n\n=== bevolkingsgroepen ===\n\nde meerderheid van de bevolking bestaat volgens de volkstelling van 2014 uit georgi\u00ebrs (86,8%), onder wie de adzjaren, chevsoeren, mingreli\u00ebrs en svaneten. belangrijke etnische minderheden zijn de azerbeidzjanen (6,3%), armeni\u00ebrs (4,5%), russen (0,7%), osseten (0,4%), jezidi's (0,3%), oekra\u00efners (0,2%), kisten (0,2%) en assyri\u00ebrs (0,1%). de overige 0,5% omvat talloze kleinere bevolkingsgroepen zoals abchazi\u00ebrs, batsen, chinezen, georgische joden, pontische grieken, kabardijnen, koerden, tataren en turken. de georgische volkstelling van 2014 is niet gehouden in de afscheidingsregio's abchazi\u00eb en zuid-osseti\u00eb. met inbegrip van deze gebieden zou het aandeel abchazen en osseten respectievelijk 3,1% en 1,6% zijn op basis van data voor 2015 van deze regio's.de azerbeidzjanen zijn in de regio kvemo kartli qua aantal ongeveer even groot als de georgische bevolking. de armeni\u00ebrs wonen vooral in het zuiden en vormen in de regio samtsche-dzjavacheti zelfs een meerderheid. hier waren in oktober 2005 protesten voor gelijke economische behandeling en autonomie, die echter met geweld werden neergeslagen door de politie. de autonomie vraag wordt af en toe door rusland opgeworpen, maar leeft verder weinig onder de lokale bevolking.sinds de val van de sovjet-unie is een groot deel van de georgische joden naar isra\u00ebl en amerika ge\u00ebmigreerd. de georgische joden stammen af van de perzische joden en behoren daarmee tot de mizrachi-joden. deze joden vestigden zich in georgi\u00eb vanaf 600 voor christus, ze hadden er de status van lijfeigene. dit lijfeigenschap werd in 1864 afgeschaft, joodse ex-lijfeigenen werden pachters. vanaf 1870, met de opkomst van het zionisme emigreerden velen naar isra\u00ebl. deze emigratie lag stil tijdens het sovjetbewind en kwam weer op gang na de perestrojka. in de sovjetperiode leefden er ook ongeveer 25.000 kaukasusduitsers en een groot aantal meschetische turken, die met andere volken in de jaren veertig van de 20e eeuw door stalin werden gedeporteerd naar centraal-azi\u00eb en siberi\u00eb. na 1955, toen ze dit gebied weer mochten verlaten, keerden slechts weinigen van hen terug naar georgi\u00eb.\nsinds de jaren 1990 emigreerde een groot deel van de pontische grieken naar griekenland en vertrokken ook veel russen vanaf 1989 naar rusland. het russisch aandeel in de totale bevolking daalde van 6,3% in 1989 naar 0,7% in 2014, waarbij het merendeel in de jaren 1990 vertrok (census 2002: 1,5%).\n\n\n=== taal ===\nde georgi\u00ebrs spreken in meerderheid georgisch, een zuid-kaukasische taal. naast het georgisch, dat in het hele land geldt als offici\u00eble taal, is het abchazisch een offici\u00eble taal in abchazi\u00eb, wat is vastgelegd in artikel 2 van de georgische grondwet. in het westen van het land wordt het aan georgisch verwante (maar niet officieel erkende) mingreels gesproken en in de kaukasusbergen het eveneens verwante svanetisch en lazisch. daarnaast spreken niet-georgische groepen in het land naast het georgisch veelal een eigen taal, zoals het bijna uitgestorven batsbi in en rond toesjeti en de pankisivallei en die verwant is aan het tsjetsjeens en ingoesjetisch.\nongeveer 87,6% van de bevolking heeft een van de georgische talen als moedertaal, 6,2% azerbeidzjaans, 3,9% armeens en 1,2% russisch in het door tbilisi gecontroleerde deel van georgi\u00eb. het ossetisch wordt door 5.700 mensen als moedertaal gesproken, vooral in dorpen langs de conflictlijn. minder dan 300 mensen buiten abchazi\u00eb hebben het abchazisch als moedertaal.\n\n\n=== religie ===\nde georgi\u00ebrs zijn in grote meerderheid christelijk. de bekering van het koninkrijk iberi\u00eb, het huidige georgi\u00eb, tot het christendom begon in de vroege vierde eeuw toen nino rond het jaar 320 naar het land vluchtte en inwoners evangeliseerde. zij en joris (georgius) zijn de beschermheiligen van georgi\u00eb. koning mirian iii liet zich rond het jaar 330 bekeren op de plek van het 6e-eeuwse dzjvariklooster, dat bovenop een heuvel staat bij de samenvloeiing van de rivieren koera en aragvi. hij verklaarde daarna het christendom als staatsgodsdienst.\naan de overzijde van dzjvari ligt de toenmalige hoofdstad van iberi\u00eb mtscheta, waar op nino's aanwijzen de eerste georgische kerk gebouwd werd. op deze plek staat tegenwoordig de 11e-eeuwse svetitschoveli-kathedraal. nino trok zich aan het eind van haar leven terug in bodbe, bij signagi in het oost-georgische kacheti, waar ze overleed en begraven is. deze plekken zijn nog steeds belangrijk voor de georgische nationale en christelijke identiteit.\nvolgens de volkstelling van 2014 behoort 83% tot de oosters-orthodoxe kerken, hoofdzakelijk de georgisch-orthodoxe kerk, maar ook een klein deel de russisch-orthodoxe kerk, vooral de osseten. bijna 11% van de bevolking is islamitisch. dit betreft de azerbeidzjaanse (sjiitisch) minderheid in het zuidoosten en de adzjaren (soennitisch) in het zuidwesten. drie procent behoort tot de armeense apostolische orthodoxe kerk. verder is een 0,5% katholiek, waaronder katholieken die de latijnse ritus volgen, georgisch-byzantijns-katholieken en armeens katholieken. de abchazi\u00ebrs zijn voornamelijk russisch-orthodoxe christenen, maar ook deels soennitische moslims.\ner zijn in georgi\u00eb kleine joodse gemeenschappen. tot het einde van de sovjetperiode waren er grote georgisch joodse gemeenschappen in tbilisi, koetaisi, oni, koelasji en enkele andere plaatsen in west-georgi\u00eb. een bijzondere religieuze minderheid vormen de jezidi's, koerden wier godsdienst een mengeling is van islam, christendom en andere religies. volgens de volkstelling van 2014 betreft het ruim 12.000 inwoners (0,3%). veel jezidi's zijn na de onafhankelijkheid uit georgi\u00eb ge\u00ebmigreerd vanwege onder meer discriminatie. in 1989 was het aantal nog circa 33.000.\n\n\n== bestuur en politiek ==\ngeorgi\u00eb is een representatieve democratie met sinds 2013 een parlementair systeem, waarin de president een grotendeels ceremonieel staatshoofd is. de uitvoerende macht ligt bij het kabinet van ministers onder leiding van de premier, dat wordt benoemd door het in tbilisi gevestigde parlement. salome zoerabisjvili is sinds december 2018 de president van georgi\u00eb, wier termijn in 2024 afloopt. irakli garibasjvili is sinds februari 2021 premier van georgi\u00eb.\n\n\n=== grondwet ===\nde huidige grondwet werd in 1995 aangenomen na een proces van ruim twee jaar. een nieuwe grondwet was een van de belangrijkste opdrachten voor edoeard sjevardnadze toen hij in maart 1992 naar georgi\u00eb terugkeerde en het land ging leiden na de staatsgreep tegen zviad gamsachoerdia. de grondwet is sindsdien meermaals aangepast. in 1993 stelde sjevardnadze een constitutionele commissie in om een herziene versie van de grondwet uit 1921 te formuleren. deze had de democratische republiek georgi\u00eb op de valreep voor de sovjetinvasie aangenomen en werd als basis van het onafhankelijke georgi\u00eb gezien. uiteindelijk kwam er een geheel nieuwe grondwet.\n\n\n=== parlement ===\n\nde georgische wetgevende macht berust bij het parlement van georgi\u00eb in een eenkamerstelsel met 150 leden dat zetelt in hoofdstad tbilisi. de parlementsleden worden gekozen voor een termijn van vier jaar. een deel wordt verkozen door evenredige vertegenwoordiging van partijlijsten en een deel door enkelvoudige districten met een tweerondensysteem. het aantal parlementszetels, de kiesdrempel en het districtenstelsel zijn sinds de onafhankelijkheid regelmatig aangepast. vanaf 2024 zal een geheel proportioneel stelsel gelden met een kiesdrempel van 5%.\nde georgische droom is in de parlementaire periode 2020-2024 de grootste partij in het parlement, en is dat sinds 2012 toen het de verenigde nationale beweging van toenmalig president micheil saakasjvili in de parlementsverkiezingen versloeg.\n\n\n=== president en premier ===\n\nde president is het staatshoofd van georgi\u00eb en de functie is grotendeels ceremonieel. sinds 2018 is salome zoerabisjvili president en zij werd vanwege een overgangsregeling voor een periode van zes jaar gekozen. de president vertegenwoordigt het land in buitenlandse betrekkingen, staat garant voor de eenheid en onafhankelijkheid van het land, is de opperbevelhebber van de nationale strijdkrachten, onderhandelt met instemming van de regering met andere staten en internationale organisaties, sluit internationale verdragen en schrijft verkiezingen uit. het presidentschap werd grotendeels ceremonieel door de transformatie van een presidenti\u00eble- naar parlementaire republiek na grondwetswijzigingen in 2012-2013 en 2017-2018. de president wordt vanaf 2024 voor een termijn van vijf jaar gekozen door een kiescollege en mag maximaal twee termijnen dienen.de premier van georgi\u00eb is het hoofd van de regering en vertegenwoordigt net als de president het land in buitenlandse relaties en mag internationale verdragen sluiten. de premier kan leden van het kabinet ontslaan en benoemen en wordt door het parlement benoemd. sinds februari 2021 is irakli garibasjvili premier, die deze functie eerder al bekleedde in de periode 2013-2015.\n\n\n=== politieke tijdlijn ===\nde politieke tijdlijn van georgi\u00eb sinds de onafhankelijkheid in 1991 met de presidenten en de regerende politieke partij.\n\nedoeard sjevardnadze was in de periode 1992-1995 formeel geen president, maar wel staatshoofd. parlementsvoorzitter nino boerdzjanadze was tweemaal enkele maanden waarnemend president, namelijk na de val van sjevardnadze in november 2003 als gevolg van de rozenrevolutie en na het vroegtijdige ontslag van micheil saakasjvili eind 2007 tot zijn herverkiezing begin 2008. in de periode 1992-1995 bestond het parlement uit kleine fracties en was er geen regeringscoalitie vanuit het parlement.\n\n\n=== politieke partijen ===\ngeorgi\u00eb kent een pluriform landschap aan politieke partijen, maar weinig partijen krijgen voldoende stemmen om te worden verkozen in het parlement of de gemeenteraden. anderen leiden slechts een kort parlementair bestaan. de oudste actieve partij van het land is de republikeinse partij die in 1978 opgericht werd als een sociaalliberale dissidentenbeweging. tijdens de perestrojka en glasnost onder sovjetleider michail gorbatsjov ontstonden tientallen burgerbewegingen die transformeerden naar politieke partijen toen de sovjet-unie in 1990 de eerste meerpartijenverkiezingen voor de hoge raad toestond, zoals de groene partij. de georgische politiek is sinds de jaren 1990 gedomineerd door drie achtereenvolgende grote partijen.\nde belangrijkste politieke partijen in de jaren 2020 zijn:\n\ngeorgische droom. sinds 2012 de regerende partij, opgericht en gefinancierd door oligarch bidzina ivanisjvili\nverenigde nationale beweging. grootste oppositiepartij, regerende partij 2004 \u2013 2012, opgericht in 2001 door micheil saakasjviliin het verleden waren de volgende partijen belangrijk:\n\nburgerunie van ex-president edoeard sjevardnadze. na de rozenrevolutie in 2003 feitelijk opgehouden te bestaan.\nunie voor democratische wedergeboorte. partij gebaseerd in adzjari\u00eb en geleid door aslan abasjidze, voormalig leider van adzjari\u00eb. ontbonden in 2004 nadat abasjidze werd verjaagd.\nnationaal-democratische partij. in de jaren 1990 invloedrijk, maar sindsdien leidt de partij een marginaal bestaan.\nsociaal-democratische partij (ook wel georgische mensjewistische partij). heersende partij in de democratische republiek georgi\u00eb (1918-1921), ontbonden in de jaren 1950.de georgische communistische partij, die in het sovjettijdperk tot 1990 de enige partij was, werd in 1991 verboden. kort daarna kwamen er enkele partijen op die de opvolger claimden te zijn, waaronder de verenigde communistische partij van georgi\u00eb, maar geen van allen behaalden succes en raakten snel gemarginaliseerd.\n\n\n=== relatie met de europese unie ===\n\nde internationale betrekkingen tussen de europese unie en georgi\u00eb zijn tot stand gekomen nadat georgi\u00eb zijn onafhankelijkheid herwon in 1991. de betrekkingen zijn sterker geworden na de rozenrevolutie van 2003 en de ambitieuze politieke en economische hervormingen onder president micheil saakasjvili. sinds 2014 heeft georgi\u00eb een associatie- en vrijhandelsverdrag met de eu en sinds 2017 is er visumvrij reizen met de schengen zone. in maart 2022 diende de regering een verzoek in om lid te mogen worden van de eu, een actie die het oorspronkelijk had gepland voor 2024. onder publieke druk na de aanvraag van oekra\u00efne tijdens de russisch-oekra\u00efense oorlog besloot de regering dit te vervroegen. de eu stelde extra voorwaarden aan een kandidaatstelling, en verleende de kandidaatstatus in december 2023.\n\n\n== economie ==\ngeorgi\u00eb heeft sinds 2003 veel economische vooruitgang geboekt als gevolg van marktliberalisatie, privatisering en corruptiebestrijding. mede hierdoor groeide het bruto nationaal inkomen (bni) per hoofd van de bevolking richting het niveau van de europese unie, namelijk van 3.048 dollar in 2010 naar 4.608 dollar in 2021 (wisselkoers 2015), ook al blijft meer dan een derde van de beroepsbevolking werkzaam in de laagproductieve landbouw. het armoedecijfer halveerde in dezelfde periode.\nde betrekkelijk open economie en de afhankelijkheid van toerisme maakt het land echter kwetsbaar voor externe invloeden, zoals de coronapandemie. de economie bleek desalniettemin veerkrachtig in het herstel, ook ten aanzien van de gevolgen van de russische invasie van oekra\u00efne. georgi\u00eb staat op de negende plaats in de wereld wat het ondernemersklimaat betreft. in 2022 groeide de economie met ruim 10%, en daalde de werkloosheid naar 17,3%.de export blijft sterk achter bij de import met een groot tekort op de lopende rekening tot gevolg. belangrijke handelspartners zijn china, rusland, turkije en azerbeidzjan. het toerisme is sinds de rozenrevolutie en de verbeterde situatie in het land sterk gegroeid waarbij naast de hoofdstad tbilisi, de wijnprovincie kacheti, ook de wintersportgebieden, de kust van de zwarte zee en de kuuroorden in trek zijn. ook de oude stadscentra, waaronder de vroegere hoofdstad mtscheta, zijn toeristisch van belang.\n\n\n=== jaren 1990 ===\nnet als andere landen in de regio had georgi\u00eb het economisch moeilijk in de eerste jaren na het uiteenvallen van de sovjet-unie. binnen de sovjet-unie was georgi\u00eb een aantrekkelijk vakantieland en het toerisme maakte het land relatief welvarend. het werd zwaar getroffen door de burgeroorlog in 1991-1993: het toerisme en de teelt van thee, tabak en citrusvruchten stortte in. de inflatie steeg tot meer dan 15.000 procent in 1993, en er was sprake van forse economische krimp. tussen 1989 en 1994 daalde het bruto binnenlands product (bbp) met bijna 80%, waarbij 1992 met een min van 44,9% de kroon spande.\npas in 1995 werd voor het eerst een bescheiden re\u00eble economische groei van 2,6% gerealiseerd. onder leiderschap van edoeard sjevardnadze trad er vanaf 1995 enige verbetering op. hij kwam met hervormingsvoorstellen, introduceerde een nieuwe nationale munt en het land trad in 2000 toe tot de wereldhandelsorganisatie. in de jaren negentig kreeg het land financi\u00eble steun van onder andere de wereldbank en het imf. het herstel werd gefrustreerd door corruptie en een zwakke overheid. dit zorgde voor een grote buitenlandse schuld, veel armoede en achterstallige betalingen van lonen en pensioenen. \n\n\n=== corruptie ===\ndankzij het hervormingsbeleid onder president micheil saakasjvili na de rozenrevolutie nam de corruptie in georgi\u00eb in sterke mate af. het land stond in 2003 nog op plaats 124 (van 133) in de corruption perception index van transparency international, in 2012 stond het op nummer 52 (van 176). sindsdien schommelt georgi\u00eb rond plek 45 (op 180 landen). ter vergelijking: hiermee staat georgi\u00eb tussen verschillende centraal-europese eu-lidstaten.\n\n\n=== armoede ===\nvolgens de wereldbank leefde 21,3% van de bevolking van georgi\u00eb in 2020 onder de nationaal gedefinieerde armoedegrens. volgens de georgische autoriteiten daalde dit in 2022 naar het historisch lage 15,6%. in 2007 was dat nog 38,8%. de coronapandemie in 2020-2022 had door een initieel zero-covid beleid in georgi\u00eb economisch zware gevolgen waardoor het armoedecijfer in 2020 opliep.\n\n\n=== natuurlijke rijkdommen ===\nop de berghellingen langs de zwarte zee worden onder meer citrusvruchten, thee, tabak en druiven geteeld. de akkerbouw, die graan, voedergewassen en etherische oli\u00ebn produceert, is intensief en sterk gemechaniseerd. de veehouderij omvat runderen (vooral in het westen), schapen en geiten (oosten) en varkens.\n\nmede door de vruchtbare valleien en het klimaat is georgi\u00eb het oudste wijnproducerende land van europa en waarschijnlijk ook van de wereld. er zijn veel verschillende wijnsoorten te vinden: meer dan 540 druivensoorten zijn in de loop der eeuwen in georgi\u00eb gecultiveerd, meer dan in welk land ter wereld ook. traditioneel wordt wijn gemaakt in kvevri (\u10e5\u10d5\u10d4\u10d5\u10e0\u10d8), ondergrondse vaten van klei waarin de druiven met de voeten worden uitgeperst. in de 21e eeuw worden de meeste georgische wijnen met moderne methoden gemaakt, maar een belangrijk deel van de productie vindt nog steeds op traditionele wijze plaats. een recordaantal van 107 miljoen flessen wijn werd in 2021 naar 62 landen ge\u00ebxporteerd, met een totale waarde van 250 miljoen dollar.sinds het opheffen van een russisch handelsembargo in 2012 is rusland veruit de belangrijkste afzetmarkt voor georgische wijn met een aandeel in de export dat schommelt tussen de 55% en 60%. andere belangrijke markten zijn volgens cijfers van 2021 de europese unie, oekra\u00efne (12%), de volksrepubliek china (5,6%), belarus (4,6%) en kazachstan (3,9%). binnen de eu is polen veruit de grootste afzetmarkt met een aandeel van 6,5% in de export. door de russische invasie van oekra\u00efne sinds 2022 is de wijnexport in problemen gekomen. niet alleen naar oekra\u00efne stortte de export in, maar ook naar rusland en belarus werd de export grotendeels stilgelegd door ongunstige wisselkoersen, bancaire problemen en solidariteit van ondernemers die weigerden naar rusland te exporteren.in het land wordt mangaan en steenkool gewonnen. deze ertsen worden deels uitgevoerd, deels gebruikt of verwerkt in grote fabrieken in zestafoni en roestavi.\n\n\n=== energie ===\nelektriciteit wordt opgewekt in steenkool-, aardgas- en waterkrachtcentrales. vrijwel alle thermische elektriciteitsproductie in georgi\u00eb vindt plaats in gardabani. sinds 2012 worden in gardabani stapsgewijs vier nieuwe gecombineerde stoom- en gascentrales gebouwd om de toenemende elektriciteitsvraag het hoofd te bieden en seizoensinvloeden van de waterkrachtcentrales op te vangen. de bijna 100 grote en kleine waterkrachtcentrales in het land produceren 75-80% van de elektriciteit, dat in de zomermaanden oploopt tot bijna 100%. de in 1978 geopende engoeri-waterkrachtcentrale op de grens met abchazi\u00eb bij dzjvari levert met 30% van de totale productiecapaciteit veruit de meeste elektriciteit. de stuwdam voor het reservoir in de rivier de engoeri werd in twee fasen voltooid en bereikte in 1987 een finale hoogte van 272 meter, waarmee het de zevende hoogste dam in de wereld is.\n\n\n=== olie en gas ===\ner zijn in georgi\u00eb diverse olie- en gasvelden die ge\u00ebxploreerd worden door internationale bedrijven via overeenkomsten voor productiedeling met de georgische overheid. het land is ingedeeld in een twaalftal exploratieblokken waar deze contracten op van toepassing zijn. georgi\u00eb is voor de gasbehoefte voor 99,5% afhankelijk van import, voornamelijk uit azerbeidzjan. sinds 2019 is het aandeel russisch gas na een jarenlang afhoudend beleid opgelopen van 7,5% naar 17%, wat vooral komt door extra import van russisch gas ten koste van azerbeidzjaans gas.het amerikaanse frontera resources, dat sinds 1997 in georgi\u00eb actief is, exploreert sinds 2011 het grote en veelbelovende mtsare chevi-gas- en olieveld, dat het zuidoosten van de regio kacheti en een deel van azerbeidzjan beslaat. in de gemeente dedoplistskaro wordt op meerdere plekken door frontera olie uit dit veld gewonnen en sinds 2014 wint het gas bij moeghanlo (gemeente sagaredzjo). het haagse permanent hof van arbitrage besliste in 2020 dat het bedrijf de concessiegebieden die het in gebruik had moest verlaten, als gevolg van een conflict met de georgische staat, maar het mocht alsnog beperkt gas blijven winnen om tegemoet te komen aan zorgen over het investeringsklimaat.\n\n\n=== pijpleidingen ===\ndoor georgi\u00eb lopen de volgende internationale olie- en gaspijpleidingen:\n\nbakoe-soepsa pijpleiding (olie)\nbakoe-tbilisi-ceyhan-pijpleiding (olie)\nzuid-kaukasus-pijplijn (gas, bakoe-tbilisi-erzurum)\nnoord-kaukasus-transkaukasische pijpleiding (gas, mozdok-tbilisi-jerevan)een belangrijke economische stap was de opening in 1999 van de 833 kilometer lange bakoe (azerbeidzjan) - soepsa oliepijpleiding, met een dagelijkse doorvoer van 120.000 vaten. deze pijpleiding is de opvolger van de bakoe-batoemi oliepijpleiding die in 1907 opende en in 1942 deels werd ontmanteld. voor de soepsa oliepijpleiding zijn aan de zwarte zee opslagtanks gebouwd, de soepsa terminal en is op zee een ankerpunt voor olietankers om olie in te nemen.\n\n\n== verkeer en vervoer ==\ngeorgi\u00eb heeft als centraal land in de zuidelijke kaukasus belangrijke internationale weg- en spoorverbindingen met de buurlanden, waardoor het een vervoerskruispunt is tussen noord-zuid en oost-west verbindingen.\n\n\n=== wegen ===\nhet sterk bergachtige karakter van het land compliceert de ontwikkeling van een robuust binnenlands wegennet met verbindingen tussen de verschillende regio's die vaak door bergruggen van elkaar gescheiden zijn. het land leunt op een centrale oost-west corridor, zowel qua weg als spoor, met daaromheen een netwerk aan hoofdwegen naar de buitengrenzen en ondersteunende regionale wegen. er lopen zeven europese e-routes door het land. er is ongeveer 200 kilometer autosnelweg, wat zich voornamelijk in de s1 (e60) bevindt, onderdeel van de east-west highway.\n\n\n=== spoorwegen ===\nin 1872 werd de eerste spoorlijn in georgi\u00eb geopend tussen tbilisi en de havenstad poti, de eerste van transkaukasi\u00eb. enkele jaren later volgde de verlenging naar zowel bakoe als batoemi, waarmee een spoorverbinding tussen de kaspische zee en zwarte zee ontstond ten behoeve van olietransporten uit de olievelden van bakoe. de langste (spoor)tunnel in het russische rijk en later de sovjet-unie werd in 1890 geopend in de lijn tbilisi - poti door de soeramipas. in 1899 opende de spoorlijn tbilisi - jerevan en volgde later een spoorlijn via abchazi\u00eb naar rusland. deze is sinds begin jaren 90 buiten gebruik. het spoorwegnet kreeg diverse aftakkingen de regio's in, soms met smalspoor. sinds 2017 heeft georgi\u00eb een rechtstreekse verbinding met turkije, vanaf achalkalaki naar kars, onderdeel van het bakoe - tbilisi - kars traject waarover goederen uit en naar azi\u00eb worden vervoerd. een passagiersdienst over deze route is lang aangekondigd, maar anno 2022 nog niet actief.\n\n\n=== havens ===\ngeorgi\u00eb heeft een aantal zwarte zeehavens die een belangrijke rol spelen in het ontsluiten van het land en de zuidelijke kaukasus via het water. belangrijke havens zijn er in de steden:\n\nbatoemi\npotide ontwikkeling van een diepzeehaven in anaklia is in 2019 voorlopig stilgelegd.\n\n\n=== luchtvaart ===\nde luchtvaart speelt naar internationale maatstaven een beperkte rol, maar is sinds de jaren 2010 een belangrijke factor in het toeristisch verkeer geworden. lagekostenluchtvaartmaatschappijen, zoals wizz air, vliegen op georgi\u00eb vanuit een scala aan europese vliegvelden. de nationale luchtvaartmaatschappij is georgian airways, terwijl het binnenlands vliegverkeer voornamelijk door vanilla sky wordt uitgevoerd. verschillende maatschappijen uit het arabisch schiereiland en kazachstan doen georgi\u00eb aan voor het toerisme.\ner zijn internationale vliegvelden in tbilisi, batoemi en koetaisi. daarnaast zijn er enkele kleine vliegvelden met binnenlandse lijndiensten, in ambrolaoeri, mestia en natachtari.\n\n\n== cultuur ==\ngeorgi\u00eb staat bekend om zijn rijke geschiedenis van kunst, muziek en literatuur, met een ontstaansgeschiedenis die duizenden jaren teruggaat naar de colchische en iberische beschavingen. de georgische cultuur beleefde in de 11e en 12e eeuw een gouden eeuw van klassieke literatuur, kunst, filosofie, architectuur en wetenschap. de vorming van de culturele identiteit werd be\u00efnvloed door het klassieke griekenland, het romeinse rijk, het byzantijnse rijk, de verschillende perzische rijken (waaronder de sassaniden en safawieden), het ottomaanse rijk en vanaf de 19e eeuw door het russische rijk en de sovjet-unie. de vroege christelijke bekering van het land in de vierde eeuw heeft een bepalende invloed gehad op de cultuur ondanks verschillende islamitische overheersers nadien.\n\n\n=== literatuur ===\nde oorsprong van de georgische literatuur dateert uit de 4e eeuw, toen het georgische volk zich tot het christendom bekeerde en een georgisch alfabet werd ontwikkeld. de oudste bewaard gebleven georgische literaire tekst is \"de passie van sint sjoesjanik\" (ook bekend als \"het martelaarschap van de heilige koningin shoesjanik\") van jakob van tsoertaveli, dat kan worden gedateerd tussen 476 en 483. de georgische literatuur en po\u00ebzie bereikte een hoogtepunt in de 10e tot 12e eeuw, de hoogtijdagen van het koninkrijk georgi\u00eb, door de aanmoediging door koning david de bouwer en koningin tamar.\nhet epische 'het leven van kartli' (\u10e5\u10d0\u10e0\u10d7\u10da\u10d8\u10e1 \u10ea\u10ee\u10dd\u10d5\u10e0\u10d4\u10d1\u10d0of, kartlis tschovreba; alternatieve titel georgische kronieken) beschreef de geschiedenis van georgi\u00eb. het werd geschreven tussen de 9e en 14e eeuw en geldt als een hoogtepunt in de georgische vroeghistorische geschiedenisliteratuur. uit de georgische gouden eeuw stammen ook verschillende meesterwerken die als elementair nationaal erfgoed gelden, zoals 'de ridder in het pantervel' van sjota roestaveli. het epos speelt zich af in ver afgelegen oorden, maar wordt gezien als een allegorische vertelling van het georgi\u00eb van dat moment. roestaveli verwijst bijvoorbeeld naar de wijncultuur en een koningin die erfgenaam werd van haar vader, een metafoor voor tamar.\nbelangrijke personen in de latere georgische literaire geschiedenis zijn onder meer soelsjan-saba orbeliani (18e eeuw), ilia tsjavtsjavadze en akaki tsereteli die beiden een prominente plaats innamen in de georgische nationale beweging in de pre-revolutionaire periode. in de 20e eeuw, onder het sovjetbewind, waren merab kostava, otar tsjiladze en konstantin gamsachoerdia belangrijke namen. nino haratischwili is een exponent van de moderne georgische literatuur.\n\n\n=== beeldende kunsten ===\nal in de prehistorie was er een rijke cultuur die zich uitte in de kunsten en ambachten, zoals de archeologische vondsten van gouden sieraden en rijkelijk versierde zilveren vaten laten zien. de georgische beeldende kunsten groeiden mee met de ontwikkeling van de georgische staat, vanaf de oude koninkrijken colchis en iberi\u00eb en bloeide in de middeleeuwen tijdens het koninkrijk georgi\u00eb. de christelijke bekering in de 4e eeuw bracht ook een rijke religieuze kunstcultuur op gang, waarbij met name frescoschilderingen opvielen in kwaliteit.door de ligging langs handelsroutes en de verschillende overheersers door de eeuwen heen is de georgische kunst be\u00efnvloed door talrijke beschavingen die hun sporen hebben achtergelaten in de culturele en artistieke omgeving van het land. in de 17e eeuw werd de georgische illustratiekunst be\u00efnvloed door de safawieden en hun miniaturen. daarna nam de europese invloed juist toe, ook door de russische overheersing vanaf begin 19e eeuw. georgische kunstenaars gingen naar de kunstacademie in sint-petersburg en er kwam een staatsacademie der kunsten in tbilisi. in de sovjettijd was er invloed van het socialistisch realisme, waarbij er gebruik werd gemaakt van monumentaliteit.\neen van de beroemdste georgische schilders is niko pirosmani, bekend om zijn na\u00efeve kunst. sjalva kikodze stond bekend om zijn expressionistische schilderijen. de beroemdste hedendaagse georgische beeldhouwer is zoerab tsereteli die verschillende grote, soms megalomane, werken heeft gemaakt in new york, sevilla, moskou, sint-petersburg en tbilisi. petre otscheli was de bekendste theaterdecor en -kostuum ontwerper.\n\n\n=== architectuur ===\nde architectuur in georgi\u00eb is een mengeling van lokale georgische, byzantijnse, neoklassieke, jugendstil, beaux-arts en moderne stijlen uit het midden-oosten en de sovjet-unie, waaronder brutalisme. de opkomst vanaf de 1e eeuw van het christendom in georgi\u00eb betekende de introductie van kerken en kloosters die zich naar een eigen architectuur en vloerplan ontwikkelden, waar het dzjvariklooster een stichtend voorbeeld is. andere hoogtepunten van georgische middeleeuwse bouwkunst zijn gelatiklooster bij koetaisi en de svetitschoveli-kathedraal in mtscheta.\nin stad en platteland werden woonhuizen traditioneel gebouwd waarbij de bovenetage is voorzien van een groot verandabalkon met hout sierwerk. deze kenmerkende bouwstijl is overal in het land terug te vinden. diep in de bergen werden gefortificeerde nederzettingen gebouwd (bijvoorbeeld sjatili) en er werden woontorens gebouwd die tevens als verdedigingswerk dienden, zoals in mestia. deze woontorens, waarvan de svan-torens in svaneti\u00eb een van de typen zijn, zijn een kenmerkend fenomeen in nederzettingen in de grote kaukasus.na de middeleeuwen werd de architectuur in oostelijk georgi\u00eb be\u00efnvloed door de perzische overheersers. de russische overheersing vanaf de 19e eeuw betekende de introductie van meer europese bouwstijlen die in rusland populair was zoals de neoclassicistische architectuur en werd de jugendstil en beaux-arts in georgi\u00eb een populaire bouwstijl. in de sovjettijd deed de stalinistische architectuur in de steden zijn intrede, die gevolgd werd door de chroesjtsjovka- en brezjnevka-bouwstijlen waarmee het brutalisme werd ge\u00efntroduceerd. in de 21e eeuw wordt de georgische bouwkunst vooral gedomineerd door excentrieke modernistische architectuur, niet zelden van buitenlands ontwerp.\n\n\n=== muziek ===\ner is in georgi\u00eb een eeuwenoude muzikale traditie, die vooral bekend staat om de vroege ontwikkeling van de polyfonie. de georgische polyfonie is door unesco op de lijst van het immaterieel cultureel erfgoed van de mensheid gezet. in de verschillende windstreken van het land hebben zich drie soorten unieke polyfonie ontwikkeld. het georgische volkslied tsjakroelo was een van de 27 muzikale composities op de voyager golden record die in 1977 met de voyager 1 en 2 de ruimte in werden gestuurd. volgens unesco wordt de traditionele georgische muziek bedreigd door de leegloop van het platteland en door het toenemende succes van de popmuziek. ook het socialistische cultuurbeleid deed de muziek geen goed.\ntijdens de russisch tsaristische overheersing in de 19e eeuw werden conservatoria naar europees voorbeeld in georgi\u00eb ge\u00efntroduceerd. hier kwamen verschillende bekende componisten uit voort. zakaria paliasjvili was een van de bekende exponenten uit deze periode die georgische volksmuziek combineerde met klassieke muziek. in de sovjet-unie was otar taktakisjvili een vooraanstaand en bekroond componist. in het onafhankelijke georgi\u00eb zijn het vooral klassieke musici die internationale faam hebben weten te krijgen, waaronder de pianist giorgi latsabidze, violiste lisa batiasjvili, pianiste khatia buniatishvili en de in nederland woonachtige pianiste nino gvetadze.\n\n\n=== film ===\nde georgische cinema heeft in de 21e eeuw een goede reputatie opgebouwd met regelmatig bekroonde films op internationale filmfestivals. dit is mede gestoeld op een lange traditie van filmmaken in georgi\u00eb die teruggaat naar het begin van de 20e eeuw en de algemene artistiek ingestelde cultuur van het land. de eerste bioscoop opende in tbilisi in 1896, waarna binnen enkele jaren meerdere filmtheaters in heel georgi\u00eb te vinden waren. niet veel later werden er de eerste films gemaakt.de georgische film bloeide onder het sovjetregime, met name in de periode 1960-1980, en was toonaangevend, innovatief, kritisch met een eigen filmtaal en werd bekroond. er werd niet geschroomd maatschappijkritische films te maken, die in de ban werden gedaan of die werden gecensureerd. de kwalitatieve reputatie reikte ook buiten de sovjet-unie. niettemin raakte de georgische film in een diep dal met het uiteenvallen van de sovjet-unie en de chaos en armoede in het land in de jaren 1990. in 2011 werd het georgisch nationaal filmcentrum lid van het cultuursteunfonds eurimages van de raad van europa, waarna de filmindustrie weer op gang kwam. veel succesvolle georgische films zijn internationale co-producties.\neen regelmatig aangehaalde filmwijsheid van de beroemde italiaanse filmmaker federico fellini luidt: 'georgische film is een volkomen uniek fenomeen, levendig, filosofisch inspirerend, heel wijs, kinderlijk. er is alles dat me aan het huilen kan maken en ik zou moeten zeggen dat het (mijn huilen) niet gemakkelijk is'. de georgische film wordt gezien als een 'mengeling van groteske satire en fascinerende landschappen die zowel de filmgeschiedenis van het land als de hedendaagse cinema zo populair maken'.klassieke films uit de sovjetperiode zijn onder andere 'de wensboom' (1976), 'monanieba' (1984) beide van tengiz aboeladze en 'de legende van het fort soeram' (1986) van sergej paradzjanov. de georgisch-russische regisseur michail kalatozov was met zijn 'als de kraanvogels overvliegen' in 1958 de eerste sovjetwinnaar van een gouden palm op het filmfestival van cannes. moderne gelauterde films van georgische bodem zijn onder andere 'mandariinid' (2013), 'in bloom' (2013) en 'corn island' (2015) van giorgi ovasjvili. de film 'and then we danced' uit 2019 over homoseksualiteit kreeg internationaal veel lof, maar leidde bij de georgische premi\u00e8re tot protesten. de nederlandse filmmaakster ineke smits maakte 'de vliegenierster van kazbek' over de opstand van de georgi\u00ebrs op texel, met deels georgische acteurs.\n\n\n=== gastronomie ===\n\nde georgische keuken heeft enige faam. het bekendste gerecht is chatsjapoeri, een plat brood gevuld met kaas, waarvan verschillende (regionale) varianten bestaan. de chatsjapoeri wordt veel thuis gemaakt en is standaard in restaurants te eten. andere nationale gerechten zijn chinkali, satsivi, chartsjo, adzjapsandali, sjkmeroeli en lobio. veel gerechten worden bereid van lam, kip, rund of kalkoen maar er zijn ook veel vegetarische gerechten. de keuken maakt gebruik van verschillende kruiden en specerijen, waarvan adzjika en svanetisch zout de bekendste zijn.\neten is een belangrijk onderdeel van de georgische sociale cultuur. de soepra is een traditionele georgische feesttafel dat tot het immateri\u00eble cultureel erfgoed van georgi\u00eb behoort. tijdens een soepra worden vele gerechten opgediend die gedeeld worden. de soepra wordt geleid door een tamada, een tafelheer. de tamada leidt de toosten in met een rede over een bepaald onderwerp waarna iedereen aan tafel een toost uitbrengt.\ngeorgi\u00eb is een wijnland bij uitstek. volgens archeologische vondsten wordt er al minimaal 8.000 jaar wijn gemaakt in het land, waarmee het tot zover de oudst bekende wijncultus heeft. de belangrijkste wijnregio van het land is kacheti, maar ook in andere regio's worden verschillende wijnen geproduceerd. de belangrijkste biermerken zijn natakhtari en kazbegi. de nationale sterke drank is tsjatsja, gemaakt van druiven. ook produceert het land koolzuurhoudend bronwater, onder andere het bekende borjomi, destijds een favoriete drank van de leiders van de sovjet-unie.\n\n\n== toerisme ==\nna de rozenrevolutie van 2003 werd toerisme een speerpunt in het economisch beleid van de regering van president micheil saakasjvili en werd met gericht beleid en investeringen het toeristisch potentieel van georgi\u00eb verwezenlijkt. naast gerichte promotie-activiteiten om toeristen uit europa en later het midden-oosten aan te trekken werden ook verschillende gebieden en plaatsen aangewezen voor kleine en grootschalige ontwikkelingen, waaronder in batoemi, koetaisi, mestia, signagi en de wintersportplaatsen goedaoeri en bakoeriani en vele andere plekken.\nvolgens de wereldbank had georgi\u00eb met een stijging van ruim 300 procent in de periode 2009 tot 2013 een van de grootste groeipercentages van het toerisme wereldwijd, van 1,5 miljoen naar 5,4 miljoen internationale bezoeken. in 2019, het laatste jaar voor de coronapandemie, bedroeg het aantal internationale bezoekers bijna 9,4 miljoen. in 2022 kwamen de meeste buitenlandse toeristen uit de buurlanden rusland, turkije en armeni\u00eb die toen goed waren voor bijna 55%. de populairste bestemmingen zijn de steden tbilisi en de autonome republiek adzjari\u00eb, waar de populaire zwarte zeestad batoemi ligt.\n\n\n=== bezienswaardigheden ===\n\ntbilisi, de hoofdstad van georgi\u00eb, ligt in een bergdal dat door de rivier mtkvari is uitgeslepen. in tbilisi zijn nog veel sporen uit verschillende historische periodes: kerken, synagogen en moskee\u00ebn. ook is er nog monumentale sovjetarchitectuur. er zijn statige oude houten huizen en eeuwenoude badhuizen door de historische 'badcultuur'. in tbilisi staan de 13e-eeuwse metechikerk, de sioni-kathedraal uit de 5e eeuw en de grootste kerk van georgi\u00eb, de samebakathedraal gebouwd rond 2000. andere bezienswaardigheden zijn het iconische narikalafort boven het oude centrum van de stad en het kunstmuseum van georgi\u00eb. buiten de voormalige hoofdstad mtscheta op een heuvel is het dzjvariklooster te zien, de plek waar de kerstening van georgi\u00eb begonnen zou zijn, en in mtscheta staat de belangrijke svetitschoveli-kathedraal.\nandere belangrijke bezienswaardigheden zijn\n\nde iconische drievuldigheidskerk van gergeti (stepantsminda)\nde steden batoemi, bordzjomi, signagi.\ngelatiklooster en bagratikathedraal (koetaisi)\nvardzia, middeleeuwse grotstad en klooster.\ndavid garedzja-klooster\nnikortsminda-kathedraal in ratsja\nsamtavisi-kathedraal\nrabati-kasteel in achaltsiche\nwijnbouw en wijnproeverij in de regio kacheti\nbergen en historische nederzettingen in svaneti\u00eb (mestia), toesjeti (omalo) en chevsoereti\u00eb (sjatili)\ngeorgi\u00eb kent vele musea, zowel belangrijke nationale musea in tbilisi en andere belangrijke steden, alsook meer dan honderd lokaal-historische-, etnografische- en huismusea van beroemde georgi\u00ebrs. het oudste museum is het simon janasjia museum van nationale geschiedenis in tbilisi, dat in 1852 werd opgericht. het bevat de belangrijkste archeologische en historische artefacten, en is onderdeel van het georgisch nationaal museum dat in totaal 12 musea verspreid in het land omvat.\n\n\n== sport ==\n\nde populairste sporten in georgi\u00eb zijn voetbal, rugby, basketbal, worstelen (vooral grieks-romeinse stijl), judo, gewichtheffen, tennis en schaken. in het 19e-eeuwse georgi\u00eb waren polo en het traditionele georgische spel lelo boerti populair, een balsport die op rugby lijkt.\nnog voordat georgi\u00eb onafhankelijk werd, had het al in 1990 een eigen nationaal voetbalteam. in dat jaar werd de eerste interland gespeeld. het team heeft vergeefs geprobeerd zich te kwalificeren voor elk europees- en mondiaal kampioenschap, maar behaalde tot 2022 nog geen enkel eindtoernooi. de thuiswedstrijden van georgi\u00eb worden gespeeld in het boris pajtsjadzestadion in tbilisi, het voormalige dinamostadion.\nrugby wordt na het voetbal beschouwd als de tweede meest populaire sport en is vooral in het zuiden populair. dit is mede toe te wijzen aan de internationale successen van het nationaal team, dat na de toplanden uit het zeslandentoernooi een van de beste europese rugbylanden is. het nationaal rugbyteam speelt de thuiswedstrijden in het micheil meschistadion in tbilisi.\ngeorgische judoka's tellen internationaal mee en voeren regelmatig de wereldranglijsten aan. de bekendste georgische judoka's uit de sovjettijd zijn olympisch kampioenen sjota tsjotsjisjvili (1972) en sjota chabareli (1980). latere olympisch kampioenen waren david sjakalatsjvili, zoerab zviadaoeri, irakli tsirekidze, lasja sjavdatoeasjvili en lasja bekaoeri.\n\n\n== referenties =="