"volkswagen transporter \u2212 samoch\u00f3d osobowo-dostawczy klasy \u015bredniej produkowany pod niemieck\u0105 mark\u0105 volkswagen od 1950 roku. od 2021 roku produkowana jest si\u00f3dma generacja modelu.\n\n\n== pierwsza generacja ==\nvolkswagen transporter i zosta\u0142 zaprezentowany po raz pierwszy w 1949 roku.\nsamoch\u00f3d nosi\u0142 kod fabryczny t1 i nosi\u0142 przydomek bulli. auto zosta\u0142o poprzedzone prototypem z 1948 roku oznaczonym symbolem bulli (od pierwszych s\u0142\u00f3w bus lieferwagen) o \u0142adowno\u015bci 750 kg. wersja produkcyjna pojazdu zaprezentowana zosta\u0142a 12 listopada 1949 roku. nazwano j\u0105 oficjalnie typ 2 transporter. oznaczenie t1 oznacza pierwsz\u0105 generacj\u0119 modelu typ 2 transporter.\nhistoria stworzenia pojazdu si\u0119ga 1947 roku, kiedy to holenderski importer volkswagena spotka\u0142 si\u0119 w minden z przedstawicielami administracji brytyjskiej wolfsburskich zak\u0142ad\u00f3w, aby rozmawia\u0107 o zakupie kilku garbus\u00f3w dla holandii. podczas rozmowy narysowa\u0142 on w swoim notesie odr\u0119czny szkic samochodu dostawczego z umieszczonym z ty\u0142u silnikiem, kierowc\u0105 z przodu i przestrzeni\u0105 \u0142adunkow\u0105 z miejscem na oko\u0142o 750 kg \u0142adunku, kt\u00f3ry inspirowany by\u0142 zbudowanym dla wewn\u0119trznych potrzeb fabryki samochodem skrzyniowym.\npo jakim\u015b czasie w 1948 roku nowy cz\u0142onek zarz\u0105du w wolfsburgu heinirch nordhoff zaakceptowa\u0142 ide\u0119 pojazdu i zleci\u0142 konstruktorowi alfredowi haesnerowi jej realizacj\u0119. w ci\u0105gu roku powsta\u0142a dokumentacja techniczna pojazdu oraz zbudowane zosta\u0142y pierwsze prototypy pojazdu. do konstrukcji auta zastosowana zosta\u0142a wzmocniona p\u0142yta pod\u0142ogowa z volkswagena garbusa. 12 listopada 1949 roku oficjalny prototyp pojazdu przedstawiono dziennikarzom.\nprodukcj\u0119 pojazdu rozpocz\u0119to 8 marca 1950 roku w wolfsburgu. auto produkowane by\u0142o w czterech r\u00f3\u017cnych wersjach: samoch\u00f3d dostawczy, pojazd specjalny, minibus mieszcz\u0105cy 8 os\u00f3b oraz sklep obwo\u017any. rok p\u00f3\u017aniej zaprezentowano osobow\u0105 wersj\u0119 pojazdu pod nazw\u0105 samba. auto otrzyma\u0142o dwukolorowy lakier, odsuwany dach, du\u017co chromu oraz 21 okien.\nw zwi\u0105zku z dynamicznym rozwojem produkcji pojazdu 24 stycznia 1955 roku podj\u0119to decyzj\u0119 o budowie fabryki zajmuj\u0105cej si\u0119 produkcj\u0105 wy\u0142\u0105cznie samochod\u00f3w u\u017cytkowych. zlokalizowana zosta\u0142a w hanowerze. produkcj\u0119 aut w fabryce rozpocz\u0119to 8 marca 1956 roku. w 1958 roku zaprezentowano wersj\u0119 z podw\u00f3jn\u0105 kabin\u0105.\nw 1960 roku w usa kosztowa\u0142 od 2245 do 2650 dolar\u00f3w.\n\n\n=== silniki ===\nbenzynowe:\n\n1.1 25 km (18 kw)\n1.2 30 km (22 kw)\n1.2 34 km (25 kw)\n1.5 42 km (31 kw)\n1.6 47 km (35 kw)\n\n\n== druga generacja ==\nvolkswagen transporter ii zosta\u0142 zaprezentowany po raz pierwszy w 1967 roku.\nsamoch\u00f3d otrzyma\u0142 kod fabryczny t2. w stosunku do modelu t1 auto wyr\u00f3\u017cnia\u0142o si\u0119 m.in. przedni\u0105 szyb\u0105, kt\u00f3ra nie by\u0142a ju\u017c dzielona na dwie cz\u0119\u015bci, d\u0142ugo\u015bci\u0105 o 100 mm oraz moc\u0105 silnika 1.6 kt\u00f3ra wzros\u0142a do 47 km. w 1978 roku, po raz pierwszy w 8-osobowym minibusie zastosowany zosta\u0142 nap\u0119d na cztery ko\u0142a. niestety wersja ta przechodzi\u0142a jedynie testy na tunezyjskiej pustyni.\n\n\n=== kontynuacja produkcji ===\nw 1979 roku zaprzestano produkcji t2 w niemczech i przeniesiono produkcj\u0119 do meksyku, by w 1997 roku ponownie przenie\u015b\u0107 j\u0105 tym razem do brazylii, gdzie t2 produkowany by\u0142 do ko\u0144ca 2013 roku z silnikiem nap\u0119dzanym etanolem (alkoholem etylowym) pod nazw\u0105 volkswagen kombi.\nw 2006 roku samoch\u00f3d poddano restylingowi \u2013 \"flower power\". produkcja volkswagena t2 ostatecznie zako\u0144czy\u0142a si\u0119 20 grudnia 2013 roku. powodem wycofania modelu z rynku by\u0142y nowe wymogi bezpiecze\u0144stwa, kt\u00f3re w 2014 roku wesz\u0142y w \u017cycie w brazylii, a kt\u00f3rych kombi z powodu zbyt przestarza\u0142ej konstrukcji nie mog\u0142oby spe\u0142ni\u0107: dwie czo\u0142owe poduszki powietrzne i system abs jako obowi\u0105zkowe wyposa\u017cenie nowych samochod\u00f3w. ostatnie kombi trafi\u0142o do muzeum volkswagena w hanowerze.\n\n\n=== silniki ===\nbenzynowe:\n\n1.6 47 km (35 kw)\n1.6 50 km (37 kw)\n1.7 62 km (46 kw)\n1.8 68 km (50 kw)\n2.0 70 km (51 kw)\n\n\n== trzecia generacja ==\nvolkswagen transporter iii zosta\u0142 po raz pierwszy zaprezentowany w 1979 roku.\nsamoch\u00f3d otrzyma\u0142 kod fabryczny t3, produkcj\u0119 pojazdu rozpocz\u0119to w maju 1979 roku. w stosunku do dw\u00f3ch poprzednich generacji modelu, podobna do nich by\u0142a jedynie koncepcja pojazdu z umieszczonym z ty\u0142u silnikiem. do nap\u0119du pojazdu trafi\u0142y jednostki ch\u0142odzone powietrzem lub ciecz\u0105, kt\u00f3re z zewn\u0105trz odr\u00f3\u017cni\u0107 mo\u017cna by\u0142o m.in. po dodatkowym wlocie powietrza z przodu pojazdu oraz odmiennych wlotach umieszczonych na tylnych s\u0142upkach.\nw 1985 roku w hanowerze przedstawiono now\u0105 limuzyn\u0119 wielkoprzestrzenn\u0105 zbudowan\u0105 na modelu t3 oznaczon\u0105 symbolem multivan. w tym samym roku wprowadzono do sprzeda\u017cy wersj\u0119 z nap\u0119dem syncro, kt\u00f3ra oferowana by\u0142a do 1992 roku.\nbardziej wyposa\u017cona wersja osobowa modelu t3 otrzyma\u0142a nazw\u0119 caravelle. oferowano tak\u017ce m.in. wersj\u0119 kempingow\u0105 westfalia, kt\u00f3ra z ty\u0142u pojazdu otrzyma\u0142a sk\u0142adan\u0105 kanap\u0119 do spania oraz otwierany stoliczek umieszczony w lewej burcie.\n\n\n=== silniki ===\nbenzynowe ch\u0142odzone powietrzem:\n1.6 (ct) 37 kw / 50 km 1979 \u2013 1982\n2.0 (cu) 51 kw / 70 km 1979 \u2013 1982\n2.0 (cv) 51 kw / 70 km z wtryskiem (na rynek ameryka\u0144ski) 1979 \u2013 1982benzynowe ch\u0142odzone ciecz\u0105:\n1.9 (df) 44 kw / 60 km od 1982\n1.9 (dg) 57 kw / 78 km od 1982\n1.9 (gw) 66 kw / 90 km z wtryskiem 1983 \u2013 1985\n2.1 (mv) 70 kw / 95 km (lub 89 km ze skrzyni\u0105 automatyczn\u0105) z wtryskiem i katalizatorem od 1985\n2.1 (dj) 82 kw / 112 km z wtryskiem od 1985\n2.1 (ss) 68 kw / 92 km z wtryskiem i katalizatorem od 1989\n1.9 (ey) 40 kw / 55 km od 1985\n1.9 (sp) 54 kw / 73 km od 1986 (na rynek szwajcarski)\n1.9 (dh) 61 kw / 83 km z wtryskiem i katalizatorem 1984 \u2013 1985\n2.1 (sr) 64 kw / 87 km z wtryskiem i katalizatorem od 1986 (na rynek szwajcarski)wysokopr\u0119\u017cne ch\u0142odzone ciecz\u0105:\n1.6 (cs) 37 kw / 50 km 1981 \u2013 1987\n1.6 td (jx) 51 kw / 70 km od 1985\n1.7 (ky) 42 kw / 57 km od 1987\n1.9 (aaz) 55kw / 75 km od 1987\n\n\n== czwarta generacja ==\nvolkswagen transporter iv zosta\u0142 zaprezentowany po raz pierwszy w 1990 roku. osobowa wersja nosi nazw\u0119 multivan.\nsamoch\u00f3d otrzyma\u0142 kod fabryczny t4. auto by\u0142o kamieniem milowym w historii marki oraz modelu. zrezygnowano z umieszczonego z ty\u0142u silnika oraz tylnego nap\u0119du na rzecz silnika umieszczonego z przodu oraz przedniego nap\u0119du.\nw grudniu 1993 w polskich zak\u0142adach volkswagen pozna\u0144 rozpocz\u0119to pocz\u0105tkowo monta\u017c pojazdu, kt\u00f3ry z czasem przekszta\u0142cony zosta\u0142 w produkcj\u0119. od 1994 roku w pozna\u0144skich zak\u0142adach volkswagena produkowana by\u0142a wersja caravelle, a p\u00f3\u017aniej skrzynia \u0142adunkowa. w 1996 roku auto przesz\u0142o delikatn\u0105 modernizacj\u0119. zastosowano kilka nowych rozwi\u0105za\u0144 technicznych oraz silniki wysokopr\u0119\u017cne tdi. przy okazji wersje caravelle i multivan przesz\u0142y drobny lifting. zastosowane zosta\u0142y m.in. nowe przednie reflektory oraz atrap\u0119 ch\u0142odnicy, a tak\u017ce nowe ko\u0142o kierownicy oraz kilka modyfikacji deski rozdzielczej.\npojazd trafia\u0142 r\u00f3wnie\u017c na rynki ameryki p\u00f3\u0142nocnej, gdzie sprzedawany by\u0142 pod nazw\u0105 eurovan, wyst\u0119powa\u0142 r\u00f3wnie\u017c na tamtych rynkach w wersji kempingowej pod nazwami rialta, vista oraz sunstar. najbardziej zauwa\u017caln\u0105 r\u00f3\u017cnic\u0105 pomi\u0119dzy egzemplarzami europejskimi a ameryka\u0144skimi by\u0142o zastosowanie w tych drugich pomara\u0144czowych kierunkowskaz\u00f3w przednich w wersji po face liftingu.\n\n\n=== silniki ===\n\n\n== pi\u0105ta generacja ==\nvolkswagen transporter v zosta\u0142 zaprezentowany po raz pierwszy w 2003 roku. osobowa wersja nosi nazw\u0119 multivan.\nsamoch\u00f3d otrzyma\u0142 kod fabryczny t5. w 2005 roku do produkcji wprowadzono wersj\u0119 z nap\u0119dem na cztery ko\u0142a opartym na sprz\u0119gle haldex.\nw 2009 roku auto przesz\u0142o face lifting, kt\u00f3ry upodobni\u0142 model do produkowanych obecnie innych modeli marki. zmienione zosta\u0142y m.in. przednie reflektory, kt\u00f3re otrzyma\u0142y \u015bwiat\u0142a do jazdy dziennej oraz opcjonaln\u0105 funkcj\u0119 do\u015bwietlania zakr\u0119t\u00f3w. zmienione zosta\u0142y tak\u017ce m.in. zderzaki oraz lusterka zewn\u0119trzne. przy okazji liftingu zastosowane zosta\u0142o nowe wn\u0119trze pojazdu. wprowadzono tak\u017ce now\u0105 skrzyni\u0119 bieg\u00f3w - 7-biegowy p\u00f3\u0142automat dsg, a do listy wyposa\u017cenia dodano m.in. system ruszania ze wzniesienia, asystenta zmiany pasa ruchu oraz czujniki cofania.\nw 2004 roku auto zdoby\u0142o tytu\u0142 van of the year, a w 2010 roku w tym samym konkursie wersja po liftingu zaj\u0119\u0142a 3. pozycj\u0119.\n\n\n=== silniki ===\n przed liftingiem:\n\nbenzynowe: 2.0 115 km (85 kw) przy 5200 obr./min oraz 170 nm/2600 obr./min3.2 235 km (173 kw) przy 6200 obr./min oraz 315 nm/2900 obr./minwysokopr\u0119\u017cne:\n1.9 tdi 84 km (62 kw) przy 3500 obr./min oraz 200 nm/1600 obr./min\n1.9 tdi 86 km (63 kw)\n1.9 tdi 102 km (75 kw)\n1.9 tdi 105 km (77 kw) przy 3500 obr./min oraz 250 nm/2000 obr./min\n2.5 tdi 131 km (96 kw) przy 3500 obr./min oraz 340 nm/2000 obr./min\n2.5 tdi 174 km (128 kw) przy 3500 obr./min oraz 400 nm/2000 obr./minpo liftingu:\n\nbenzynowe:\n2.0 115 km przy 5200 obr./min oraz 170 nm/2700-4700 obr./min\n2.0 tsi 204 km przy 4200-6000 obr./min oraz 350 nm/1500-4000 obr./minwysokopr\u0119\u017cne:\n2.0 tdi 84 km przy 3500 obr./min oraz 220 nm/1250-2500 obr./min\n2.0 tdi 102 km przy 3500 obr./min oraz 250 nm/1500-2500 obr./min\n2.0 tdi 140 km przy 3500 obr./min oraz 340 nm/1750-2500 obr./min\n2.0 bitdi 180 km przy 3500 obr./min oraz 400 nm/1500-2000 obr./min\n\n\n=== wersje ===\ntransporter furgonkr\u00f3tki rozstaw osi, niski dach\nkr\u00f3tki rozstaw osi, \u015bredni dach\nkr\u00f3tki rozstaw osi, bluemotion\nd\u0142ugi rozstaw osi, niski dach\nd\u0142ugi rozstaw osi, \u015bredni dach\nd\u0142ugi rozstaw osi, wysoki dachtransporter kombi\nkr\u00f3tki rozstaw osi, niski dach\nkr\u00f3tki rozstaw osi, \u015bredni dach\nkr\u00f3tki rozstaw osi, rockton\nkr\u00f3tki rozstaw osi, rockton expedition\nkr\u00f3tki rozstaw osi, sportline edition x\nd\u0142ugi rozstaw osi, niski dach\nd\u0142ugi rozstaw osi, \u015bredni dach\nd\u0142ugi rozstaw osi, wysoki dachtransporter podwozie\nkr\u00f3tki rozstaw osi, pojedyncza kabina\nd\u0142ugi rozstaw osi, pojedyncza kabina\nd\u0142ugi rozstaw osi, podw\u00f3jna kabinacaravelle\nkr\u00f3tki rozstaw osi, trendline\nkr\u00f3tki rozstaw osi, comfortline\nd\u0142ugi rozstaw osi, trendline\nd\u0142ugi rozstaw osi, comfortlinecaravelle business\nkr\u00f3tki rozstaw osi, caravelle businessmultivan\nkr\u00f3tki rozstaw osi, startline\nkr\u00f3tki rozstaw osi, comfortline\nkr\u00f3tki rozstaw osi, highline\nkr\u00f3tki rozstaw osi, bluemotion\nkr\u00f3tki rozstaw osi, panamericana\nkr\u00f3tki rozstaw osi, edition 25\nkr\u00f3tki rozstaw osi, sonora\nkr\u00f3tki rozstaw osi, atlantis\nkr\u00f3tki rozstaw osi, multivan beach\nkr\u00f3tki rozstaw osi, cruise\nd\u0142ugi rozstaw osi, comfortlinemultivan business\nkr\u00f3tki rozstaw osi, multivan businesscalifornia\nbeach\ncomfortline\n\n\n== sz\u00f3sta generacja ==\nvolkswagen transporter vi zosta\u0142 zaprezentowany po raz pierwszy w 2015 roku. osobowa wersja nosi nazw\u0119 multivan.\nsamoch\u00f3d otrzyma\u0142 kod fabryczny t6 i nie jest de facto nowym modelem, a jedynie liftingiem modelu t5. w w stosunku do poprzedniego modelu t5 wyr\u00f3\u017cnia si\u0119 nowocze\u015bniejsz\u0105 stylistyk\u0105 oraz nowymi jednostkami nap\u0119dowymi. podstawowym silnikiem jest jednostka wysokopr\u0119\u017cna 2.0 tdi w kilku wariantach mocy: 84, 102, 150 i 204 km. jednostki te spe\u0142niaj\u0105 normy emisji spalin euro 6 dzi\u0119ki zastosowaniu katalizatora scr, kt\u00f3ry rozk\u0142ada tlenki azotu za pomoc\u0105 roztworu mocznika (adblue). auto wyposa\u017cone mo\u017ce by\u0107 tak\u017ce w jedn\u0105 z dw\u00f3ch jednostek benzynowych 2.0 tsi o mocy 150 i 204 km. standardowo wszystkie jednostki wyposa\u017cone zosta\u0142y w system start&stop. pojazd z zamkni\u0119tym nadwozie wyposa\u017cone zosta\u0142y w system dcc, czyli adaptacyjny system kontroli podwozia, kt\u00f3ry pozwala kierowcy wybra\u0107 jeden z trzech styl\u00f3w jazdy (normalny, komfortowy, sportowy) reguluj\u0105c sztywno\u015b\u0107 nadwozia oraz pracy uk\u0142adu kierowniczego.\nw plebiscycie na samoch\u00f3d dostawczy roku 2016 auto zaj\u0119\u0142o 1. pozycj\u0119 (wyprzedzaj\u0105c m.in. fiata dobl\u00f2 cargo ii oraz volkswagena caddy).\n\n\n=== lifting ===\nw marcu 2019 roku samoch\u00f3d przeszed\u0142 gruntown\u0105 modernizacj\u0119, w ramach kt\u00f3rej ca\u0142kowicie od\u015bwie\u017cono wygl\u0105d pasa przedniego i zmieniono kod fabryczny na t6.1. pojawi\u0142 si\u0119 nowy grill, przemodelowane reflektory, a z ty\u0142u - od\u015bwie\u017cone wype\u0142nienie tylnych lamp. zmodernizowano tak\u017ce ca\u0142kowicie projekt deski rozdzielczej, na kt\u00f3rej pojawi\u0142 si\u0119 wi\u0119kszy ekran dotykowy, inny uk\u0142ad nawiew\u00f3w, nowa kierownica i opcjonalne cyfrowe zegary w osobowej wersji multivan. \n\n\n=== wersje ===\ntransporter\nmultivan\ncalifornia\ncalifornia beach\ncalifornia coast\ncalifornia ocean\n\n\n=== wersje wyposa\u017ceniowe ===\ntrendline\ncomfortline\nhighline\nbusiness\ngeneration sixpojazd wyposa\u017cony mo\u017ce by\u0107 m.in. w system abs i esp, elektryczne sterowanie szyb, elektryczne sterowanie lusterek, \u015bwiat\u0142a do jazdy dziennej wykonane opcjonalnie w technologii led, reflektory wykonane w technologii led, kamer\u0119 cofania z czujnikami dooko\u0142a nadwozia, wielofunkcyjn\u0105 kierownic\u0119, sk\u00f3rzan\u0105 tapicerk\u0119 oraz system nawigacji satelitarnej, a tak\u017ce system front assist, adaptacyjny tempomat.\n\n\n== si\u00f3dma generacja ==\nvolkswagen multivan iv zosta\u0142 zaprezentowany po raz pierwszy w czerwcu 2021 roku. samoch\u00f3d opiera si\u0119 na platformie mqb. po raz pierwszy historii modelu jest dost\u0119pny w wersji plug-in hybrid. t6.1 nadal b\u0119dzie produkowany po nazw\u0105 transporter do 2023 roku. pojazd jest ni\u017cszy od poprzednika. \n\n\n== zobacz te\u017c ==\nvolkswagen pozna\u0144\nvolkswagen samochody u\u017cytkowe\n\n\n== przypisy =="