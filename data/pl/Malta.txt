"malta, republika malty (malt. repubblika ta\u2019 malta, ang. republic of malta) \u2013 wyspiarskie pa\u0144stwo-miasto po\u0142o\u017cone w europie po\u0142udniowej, na morzu \u015br\u00f3dziemnym, 81 km na po\u0142udnie od w\u0142och. obejmuje ca\u0142y archipelag wysp malta\u0144skich, jednak\u017ce wi\u0119kszo\u015b\u0107 ludno\u015bci mieszka na g\u0142\u00f3wnej wyspie o tej samej nazwie, w zespole miejskim valletty \u2013 stolicy malty.\nmalta ma histori\u0119 si\u0119gaj\u0105c\u0105 tysi\u0119cy lat. cywilizacja na malcie zacz\u0119\u0142a rozwija\u0107 si\u0119 ponad 7000 lat temu. w jaskini g\u0127ar dalam odnaleziono ceramik\u0119 stworzon\u0105 przez cz\u0142owieka z oko\u0142o 5000 r. p.n.e. pierwsze wi\u0119ksze budowle na malcie \u2013 megalityczne \u015bwi\u0105tynie zacz\u0119to budowa\u0107 oko\u0142o 3600 r. p.n.e. s\u0105 one najstarszymi stoj\u0105cymi budowlami w europie i jednymi z najstarszych na \u015bwiecie, s\u0105 starsze ni\u017c piramidy w egipcie. w podobnym okresie powsta\u0142o hypogeum \u0127al saflieni. spu\u015bcizn\u0105 tych budowli jest kilkana\u015bcie ruin, z czego siedem zosta\u0142o wpisane na list\u0119 \u015bwiatowego dziedzictwa unesco. przez nast\u0119pne wieki wyspy malta\u0144skie by\u0142y pod panowaniem m.in. fenicjan i kartaginy (800\u2013218 p.n.e.), staro\u017cytnego rzymu (218 p.n.e.\u2013870 n.e.), arab\u00f3w (870\u20131091), hrabstwa i kr\u00f3lestwa sycylii (1091\u20131530), zakonu malta\u0144skiego (1530\u20131798) oraz wielkiej brytanii (1800\u20131964/1974). losy wysp malta\u0144skich maj\u0105 dzi\u015b odzwierciedlenie w kulturze, j\u0119zyku i architekturze, czego przyk\u0142adem jest valletta z 320 zabytkami, czyni\u0105c j\u0105 jednym z najbardziej zag\u0119szczonych obszar\u00f3w zabytkowych na \u015bwiecie. tak\u017ce ona zosta\u0142a wpisana na list\u0119 \u015bwiatowego dziedzictwa unesco.\nwsp\u00f3\u0142czesna malta jest krajem rozwini\u0119tym o bardzo wysokim wska\u017aniku rozwoju spo\u0142ecznego (plasuj\u0105c si\u0119 mi\u0119dzy francj\u0105 i w\u0142ochami), dobrej jako\u015bci \u017cycia (w rankingu plasuje si\u0119 pomi\u0119dzy niemcami, s\u0142oweni\u0105 a wielk\u0105 brytani\u0105) oraz wysokim wska\u017aniku zadowolenia z \u017cycia (14. miejsce na \u015bwiecie). jest cz\u0142onkiem unii europejskiej oraz kilkunastu organizacji mi\u0119dzynarodowych, w tym onz, obwe, wsp\u00f3lnoty narod\u00f3w i euromed. obowi\u0105zuj\u0105c\u0105 walut\u0105 jest euro. j\u0119zykami urz\u0119dowymi s\u0105 malta\u0144ski i angielski. malta le\u017cy w strefie klimatu subtropikalnego typu \u015br\u00f3dziemnomorskiego, z kr\u00f3tkimi, bardzo \u0142agodnymi zimami, d\u0142ugim okresem z letnimi temperaturami oraz 300 dniami s\u0142onecznymi rocznie.\n\n\n== geografia ==\n\n\n=== po\u0142o\u017cenie ===\nmalta po\u0142o\u017cona jest w \u015brodkowej cz\u0119\u015bci morza \u015br\u00f3dziemnego, 81 km na po\u0142udnie od w\u0142oskiej sycylii (cie\u015bnina malta\u0144ska) i 286 km na p\u00f3\u0142nocny wsch\u00f3d od tunezji. jest najdalej na po\u0142udnie wysuni\u0119tym pa\u0144stwem europy. przy wsp\u00f3\u0142rz\u0119dnych geograficznych: 35\u00b050\u2032n, 14\u00b035\u2032e le\u017cy bardziej na po\u0142udnie ni\u017c niekt\u00f3re miasta p\u00f3\u0142nocnej afryki, np. stolica tunezji \u2013 tunis i stolica algierii \u2013 algier. poprzez wody terytorialne morza \u015br\u00f3dziemnego od p\u00f3\u0142nocy graniczy z w\u0142ochami.\n\n\n=== ukszta\u0142towanie powierzchni ===\nmalta jest krajem nizinnym, aczkolwiek w po\u0142udniowo-zachodniej cz\u0119\u015bci g\u0142\u00f3wnej wyspy i na wyspie gozo wyst\u0119puj\u0105 wzg\u00f3rza. linia brzegowa jest do\u015b\u0107 urozmaicona, licznie wyst\u0119puj\u0105 tu zatoki i p\u00f3\u0142wyspy. w cz\u0119\u015bci p\u00f3\u0142nocnej i zachodniej g\u0142\u00f3wnej wyspy oraz w cz\u0119\u015bci wybrze\u017ca wyspy gozo linia brzegowa \u0142agodnie wchodzi w morze, tutaj te\u017c wyst\u0119puje najwi\u0119cej pla\u017c. wi\u0119kszo\u015b\u0107 piaszczystych pla\u017c na malcie oparta jest na wydmach. w po\u0142udniowej cz\u0119\u015bci g\u0142\u00f3wnej wyspy, w niekt\u00f3rych rejonach gozo oraz na kilku mniejszych wysepkach archipelagu wyst\u0119puj\u0105 klify. g\u0142\u00f3wnymi pasmami klif\u00f3w w archipelagu s\u0105 klify dingli oraz klify ta\u2019 \u010ben\u010b. ich wysoko\u015b\u0107 dochodzi miejscami do 130 m n.p.m. malta\u0144skie klify s\u0105 na li\u015bcie wst\u0119pnej \u015bwiatowego dziedzictwa unesco. najwy\u017cszym punktem malty jest ta\u2019 dmejrek w pobli\u017cu dingli o wysoko\u015bci 253 m n.p.m., natomiast najni\u017cszym punktem \u2013 morze \u015br\u00f3dziemne (0 m). d\u0142ugo\u015b\u0107 wybrze\u017ca wynosi oko\u0142o 200 km, z czego 140,8 km na wyspie malta i 56 km na gozo. wody powierzchniowe s\u0105 ograniczone. malta nie posiada sta\u0142ych rzek, za to jako jedyny kraj europy posiada sie\u0107 rzek okresowych p\u0142yn\u0105cych w kilku dolinach.\n\n\n=== archipelag ===\nwyspa malta jest g\u0142\u00f3wn\u0105 wysp\u0105 archipelagu wysp malta\u0144skich, obejmuje ona prawie 78% powierzchni archipelagu, ponad 93% ludno\u015bci pa\u0144stwa i generuje 95,8% pkb pa\u0144stwa. innymi wyspami s\u0105: gozo obejmuj\u0105ca 21% powierzchni archipelagu, prawie 7% ludno\u015bci i 4,2% pkb i comino obejmuj\u0105ca 0,9% powierzchni archipelagu \u2013 obie s\u0105 r\u00f3wnie\u017c zamieszkane. archipelag obejmuje r\u00f3wnie\u017c szereg mniejszych wysp np. wyspa manoela, cominotto i wyspa \u015bw. paw\u0142a. znajduje si\u0119 tu tak\u017ce szereg mikrowysepek np. filfla, fungus rock, halfa rock oraz wi\u0119kszych ska\u0142 wystaj\u0105cych z morza.\n\n\n=== geologia ===\narchipelag malta\u0144ski, po\u0142o\u017cony mi\u0119dzy w\u0142osk\u0105 sycyli\u0105 a tunezj\u0105, powsta\u0142 dzi\u0119ki wypi\u0119trzeniu ska\u0142y osadowej. prawie w ca\u0142o\u015bci sk\u0142ada si\u0119 ze ska\u0142 osadowych \u2013 g\u0142\u00f3wnie wapieni koralowych, powsta\u0142ych w okresie oligo-miocenu. malta tworzy czubek obr\u00f3conego uskoku na skraju rowu malta\u0144skiego. w identycznym procesie na po\u0142udniowo-zachodniej stronie rowu powsta\u0142a w\u0142oska wyspa lampedusa. archipelag malta\u0144ski \u0142\u0105czy z sycyli\u0105 podwodny p\u0142askowy\u017c o g\u0142\u0119boko\u015bci mniejszej ni\u017c 100 metr\u00f3w. podczas r\u00f3\u017cnych regresji morskich na morzu \u015br\u00f3dziemnym malta by\u0142a po\u0142\u0105czona z sycyli\u0105 przesmykiem, przez kt\u00f3ry mog\u0142y si\u0119 przemieszcza\u0107 zwierz\u0119ta.\n\n\n=== urbanizacja ===\nwi\u0119kszo\u015b\u0107 mieszka\u0144c\u00f3w malty mieszka w zespole miejskim valletty. bezpo\u015brednio wok\u00f3\u0142 valletty znajduje si\u0119 rdze\u0144 zespo\u0142u miejskiego. obszary po\u0142o\u017cone dalej maj\u0105 powi\u0105zania metropolitalne z g\u0142\u00f3wnym \u015bcis\u0142ym centrum. po\u0142udniowo-zachodnia cz\u0119\u015b\u0107 g\u0142\u00f3wnej wyspy oraz wyspa gozo s\u0105 stosunkowo ma\u0142o zurbanizowane. pozosta\u0142a cz\u0119\u015b\u0107 wysepek ma charakter dziewiczy. zgodnie z danymi europejskiego urz\u0119du statystycznego eurostat, wielkie miasto (ang. greater city) valletta ma 243 083 mieszka\u0144c\u00f3w. zgodnie z danymi demographia, w \u015bcis\u0142ym obszarze miejskim valletty mieszka 300 000 mieszka\u0144c\u00f3w na obszarze zaledwie 91 km\u00b2, przy g\u0119sto\u015bci zaludnienia wynosz\u0105cej 3300 os\u00f3b/km\u00b2. zgodnie z danymi europejskiej sieci obserwacyjnej rozwoju terytorialnego i sp\u00f3jno\u015bci terytorialnej, funkcjonalny zesp\u00f3\u0142 miejski (ang. functional urban area, fua) mia\u0142 w 2007 roku 355 000 mieszka\u0144c\u00f3w. zgodnie z najnowszymi danymi europejskiego urz\u0119du statystycznego eurostat, funkcjonalny zesp\u00f3\u0142 miejski (ang. functional urban area) oraz region metropolitalny mia\u0142y 480 134 mieszka\u0144c\u00f3w w 2020 roku na powierzchni 246 km\u00b2, przy g\u0119sto\u015bci zaludnienia wynosz\u0105cej 1951 os\u00f3b/km\u00b2. zgodnie z danymi onz, malta jest najbardziej zurbanizowanym pa\u0144stwem w europie, oko\u0142o 95% ludno\u015bci mieszka w obszarze miejskim. ponadto na podstawie wynik\u00f3w bada\u0144 espon i komisji unii europejskiej, ca\u0142e terytorium malty stanowi jeden obszar miejski.\nod czasu do czasu w mediach, ksi\u0105\u017ckach, publikacjach i dokumentach urz\u0119dowych na malcie, jak r\u00f3wnie\u017c w niekt\u00f3rych instytucjach mi\u0119dzynarodowych, malta jest okre\u015blana jako pa\u0144stwo-miasto (ang. city state). wiele instytucji, obiekt\u00f3w czy atrakcji turystycznych na malcie ma w nazwie s\u0142owo \u201emalta\u0144ski\u201d np. (uniwersytet malta\u0144ski, mi\u0119dzynarodowy port lotniczy malta itd.) zamiast nazwy miejscowo\u015bci jak to ma miejsce w innych pa\u0144stwach. malta jest r\u00f3wnie\u017c notowana w rankingach dotycz\u0105cych miast czy obszar\u00f3w metropolitalnych.\nmalta, z powierzchni\u0105 316 km\u00b2 i liczb\u0105 ludno\u015bci na poziomie 0,5 miliona, jest jednym z najg\u0119\u015bciej zaludnionych pa\u0144stw na \u015bwiecie, ust\u0119puj\u0105c tylko kilku innym pa\u0144stwom-miastom jak watykan, monako czy singapur.\n\n\n=== klimat ===\nmalta znajduje si\u0119 w strefie klimatu subtropikalnego typu \u015br\u00f3dziemnomorskiego, z bardzo \u0142agodnymi zimami i d\u0142ugimi ciep\u0142ymi, cz\u0119\u015bciowo gor\u0105cymi latami. \u015brednia roczna temperatura wynosi 23 \u00b0c w dzie\u0144 i 16 \u00b0c w nocy. wed\u0142ug rankingu international living, malta jest pa\u0144stwem z najlepszym klimatem na \u015bwiecie. valletta, stolica malty, jest najs\u0142oneczniejsz\u0105 miejscowo\u015bci\u0105 w europie.\n\n\u015brednia temperatura dw\u00f3ch najch\u0142odniejszych miesi\u0119cy \u2013 stycznia i lutego \u2013 wynosi 16 \u00b0c w dzie\u0144 i 10 \u00b0c w nocy. w tych miesi\u0105cach temperatury wynosz\u0105 zwykle od 13 do 20 \u00b0c w ci\u0105gu dnia, od 7 do 13 \u00b0c w nocy, a \u015brednia temperatura morza wynosi 15\u201316 \u00b0c. opady \u015bniegu, jak i mr\u00f3z nie wyst\u0119puj\u0105. w 7\u20138 miesi\u0119cznym okresie od po\u0142owy kwietnia do ko\u0144ca listopada, \u015brednie temperatury w dzie\u0144 bardzo rzadko s\u0105 ni\u017csze ni\u017c 20 \u00b0c. w najcieplejszym miesi\u0105cu roku \u2013 sierpniu, temperatury wynosz\u0105 zwykle od 28 do 34 \u00b0c w ci\u0105gu dnia, oko\u0142o 23 \u00b0c w nocy, a \u015brednia temperatura morza wynosi 26 \u00b0c. na malcie temperatury s\u0105 stabilne i wyst\u0119puj\u0105 tu niewielkie wahania temperatury pomi\u0119dzy kolejnymi dniami \u2013 \u015brednio do 2 \u00b0c r\u00f3\u017cnicy, rzadko wi\u0119cej.\nmalta ma tylko kilkadziesi\u0105t dni deszczowych rocznie, od oko\u0142o 1 dnia deszczowego w okresie od czerwca do sierpnia do czasami kilkunastu dni deszczowych w grudniu. wyst\u0119puje tu ponad 3000 godzin s\u0142onecznej pogody rocznie, od ponad 160 h (\u015brednio 5,2 godziny dziennie) w grudniu do ponad 377 h (\u015brednio 12,2 godziny czystego s\u0142o\u0144ca na dob\u0119) w lipcu. prawdopodobie\u0144stwo bezchmurnej s\u0142onecznej pogody na malcie wynosi 71% w skali roku. na malcie wyst\u0119puje oko\u0142o 300 dni s\u0142onecznych rocznie. malta jest jednym z niewielu miejsc w europie, gdzie zielono jest przez ca\u0142y rok.\n\n\n== historia ==\npocz\u0105tki cywilizacji na malcie si\u0119gaj\u0105 a\u017c 5200 lat p.n.e., gdy trafili tu z sycylii pierwsi osadnicy. oko\u0142o 3500 lat p.n.e. w miejscowo\u015bci \u0121gantija na wyspie gozo zosta\u0142a wzniesiona \u015bwi\u0105tynia. inne \u015bwi\u0105tynie, dolmeny i grobowce powsta\u0142y p\u00f3\u017aniej tak\u017ce w innych miejscach archipelagu.\n\nmalta, kt\u00f3ra jest dogodnym miejscem do kontrolowania centralnego i wschodniego basenu morza \u015br\u00f3dziemnego, na przestrzeni dziej\u00f3w cz\u0119sto przechodzi\u0142a z r\u0105k do r\u0105k. oko\u0142o 800 p.n.e. za\u0142o\u017cyli tu swoje osiedla fenicjanie, a 300 lat p\u00f3\u017aniej wysp\u0119 podbili kartagi\u0144czycy.\n\nw 257 p.n.e. mia\u0142 miejsce pierwszy atak rzymian i w 218 p.n.e. malta przesz\u0142a pod w\u0142adanie imperium rzymskiego. w roku 60 n.e. na mieli\u017anie u brzeg\u00f3w wyspy rozbi\u0142 si\u0119 statek przewo\u017c\u0105cy do rzymu, jako wi\u0119\u017ania, \u015bw. paw\u0142a, kt\u00f3ry nawr\u00f3ci\u0142 malt\u0119 na chrze\u015bcija\u0144stwo. po podziale cesarstwa rzymskiego w 395 roku, wyspa znalaz\u0142a si\u0119 w granicach cesarstwa zachodniorzymskiego. w latach 454\u2013464 terytorium posiadali wandalowie, a od 464, ostrogoci. w 533 roku w\u0142\u0105czona do cesarstwa wschodniorzymskiego, w ramach rekonkwisty justyniana i.\n\nw 870 zosta\u0142a zdobyta przez arab\u00f3w.\n\nw 1090 zdobyta przez norman\u00f3w i przy\u0142\u0105czona do ksi\u0119stwa sycylijskiego, a nast\u0119pnie kr\u00f3lestwa sycylii.\n\nw 1530 cesarz karol v habsburg przekaza\u0142 wysp\u0119 jako lenno wydalonemu z rodos zakonowi joannit\u00f3w (kawaler\u00f3w malta\u0144skich) za op\u0142at\u0105 roczn\u0105 w wysoko\u015bci jednego soko\u0142a malta\u0144skiego. 18 maja 1565 rozpocz\u0105\u0142 si\u0119 atak licz\u0105cej oko\u0142o 40 tys. \u017co\u0142nierzy armii imperium osma\u0144skiego. obro\u0144com, w sk\u0142ad kt\u00f3rych wchodzi\u0142o kilkuset rycerzy zakonnych, 2 tys. \u017co\u0142nierzy hiszpa\u0144skich i oko\u0142o 6 tys. ludno\u015bci cywilnej, uda\u0142o si\u0119 ten atak ca\u0142kowicie odeprze\u0107 prawie cztery miesi\u0105ce p\u00f3\u017aniej, 8 wrze\u015bnia (wielkie obl\u0119\u017cenie malty). w celu lepszej obrony wielki mistrz jean de la valette rozpocz\u0105\u0142 w 1566 budow\u0119 nowego miasta na p\u00f3\u0142wyspie sciberras, nazwanego od jego nazwiska valletta. miasto to sta\u0142o si\u0119 p\u00f3\u017aniej stolic\u0105 malty.\n\nw 1798 zd\u0105\u017caj\u0105ca do egiptu flota francuska zaatakowa\u0142a i zdoby\u0142a wysp\u0119. napoleon bonaparte nakaza\u0142 rycerzom zakonu w ci\u0105gu kilku dni opu\u015bci\u0107 malt\u0119. po kilku miesi\u0105cach niezadowoleni z rz\u0105d\u00f3w francuskich mieszka\u0144cy wyspy wzniecili powstanie i wspomagani przez kr\u00f3la sycylii i brytyjczyk\u00f3w w 1800 zmusili wojska francuskie do poddania si\u0119.\n\nmalta w latach 1800\u20131813 by\u0142a pod protektoratem wielkiej brytanii. trwaj\u0105cy od 1814 do 1815 kongres wiede\u0144ski ustanowi\u0142 malt\u0119 koloni\u0105 brytyjsk\u0105. wyspa sta\u0142a si\u0119 brytyjskim \u201eniezatapialnym lotniskowcem\u201d i baz\u0105 okr\u0119t\u00f3w podwodnych w czasie ii wojny \u015bwiatowej, stwarzaj\u0105c powa\u017cne zagro\u017cenie dla dostaw zaopatrzenia dla wojsk osi w afryce p\u00f3\u0142nocnej. malta r\u00f3wnie\u017c wymaga\u0142a dostaw. wojska osi \u201eoblega\u0142y\u201d wysp\u0119, niszcz\u0105c konwoje z zaopatrzeniem p\u0142yn\u0105ce na malt\u0119, intensywnie j\u0105 bombarduj\u0105c oraz zastawiaj\u0105c minami. spowodowa\u0142o to czasow\u0105 utrat\u0119 przez aliant\u00f3w mo\u017cliwo\u015bci podejmowania dzia\u0142a\u0144 zaczepnych z malty. niemcy zrezygnowali jednak z planowanej inwazji koncentruj\u0105c wysi\u0142ki na zdobyciu egiptu. po obl\u0119\u017ceniu w latach 1940\u20131942, w uznaniu zas\u0142ug i m\u0119stwa obro\u0144c\u00f3w malty, wyspa w 1942 zosta\u0142a odznaczona najwy\u017cszym cywilnym odznaczeniem brytyjskim \u2013 krzy\u017cem jerzego. jego wizerunek znajduje si\u0119 na obecnej fladze malty, co jest opisane w punkcie 1. i rozdzia\u0142u malta\u0144skiej konstytucji.\n\nw 1947 malta uzyska\u0142a autonomi\u0119 wewn\u0119trzn\u0105, a w 1963 proklamowane zosta\u0142o powstanie pa\u0144stwa malta\u0144skiego. rok p\u00f3\u017aniej malta uzyska\u0142a cz\u0119\u015bciow\u0105 niepodleg\u0142o\u015b\u0107 jako state of malta (pol. pa\u0144stwo malta\u0144skie) w ramach kr\u00f3lewskiej wsp\u00f3lnoty commonwealth realm, wci\u0105\u017c g\u0142ow\u0105 malty by\u0142a brytyjska kr\u00f3lowa el\u017cbieta ii. podpisany zosta\u0142 te\u017c uk\u0142ad obronny z wielk\u0105 brytani\u0105, kt\u00f3ry zezwala\u0142 na utrzymanie na malcie brytyjskich baz wojskowych. w 1967 uk\u0142ad ten zosta\u0142 zerwany i dopiero po czterech latach uda\u0142o si\u0119 wynegocjowa\u0107 prowizoryczne porozumienie.\nw pierwszych miesi\u0105cach 1971, gdy wielka brytania zaprzesta\u0142a p\u0142acenia za utrzymanie baz royal navy, rz\u0105d malty by\u0142 finansowany przez libi\u0119. okres ten przypad\u0142 na rz\u0105dy doma mintoffa, kt\u00f3rego d\u0142ugoletnie rz\u0105dy jako premiera s\u0105 godne uwagi ze wzgl\u0119du na wzrost poziomu \u017cycia oraz ustanowienie pa\u0144stwa opieku\u0144czego. 13 grudnia 1974 proklamowana zosta\u0142a republika malty (repubblika ta\u2019 malta). na pocz\u0105tku lat 80. dosz\u0142o do nacjonalizacji bank\u00f3w, telekomunikacji i transportu oraz uw\u0142aszczenia w\u0142asno\u015bci ko\u015bcielnej. pod koniec lat 80. dosz\u0142o do znacznej liberalizacji gospodarki kraju.\n1 maja 2004 malta przyst\u0105pi\u0142a do unii europejskiej. 1 stycznia 2008 przyj\u0119\u0142a euro.\nod 1 stycznia do 31 lipca 2017 roku, malta przewodniczy\u0142a radzie unii europejskiej.\n\n\n== ustr\u00f3j polityczny ==\nmalta jest republik\u0105 parlamentarn\u0105. na czele pa\u0144stwa stoi prezydent, kt\u00f3ry jest wybierany przez parlament na pi\u0119cioletni\u0105 kadencj\u0119. w\u0142adz\u0119 ustawodawcz\u0105 sprawuje jednoizbowy parlament nosz\u0105cy nazw\u0119 izby reprezentant\u00f3w z\u0142o\u017conych z 69 deputowanych. 65 deputowanych jest wybieranych w 13 pi\u0119ciomandatowych okr\u0119gach, czterech deputowanych zosta\u0142o zadeklarowanych przez komisarzy wyborczych jako pos\u0142\u00f3w zgodnie z zastrze\u017ceniem art. 52 konstytucji malty. kadencja trwa 5 lat. w\u0142adz\u0119 wykonawcz\u0105 sprawuj\u0105 rz\u0105d oraz prezydent.\npo wyborach, kt\u00f3re odby\u0142y si\u0119 w 2017 roku, w parlamencie zasiadaj\u0105 dwie partie:\n\npartia pracy (labour party, partit laburista, pl) \u2013 37 mandat\u00f3w\npartia narodowa (nationalist party, partit nazzjonalista, pn) w koalicji z parti\u0105 demokratyczn\u0105 (democratic party, partit demokratiku, pd) \u2013 30 mandat\u00f3wpartie te dziel\u0105 mi\u0119dzy siebie mandaty w parlamencie nieprzerwanie od 1971.\nopr\u00f3cz nich istniej\u0105 te\u017c inne partie, m.in.:\n\nimperium europa (imperu ewropew)\nvolt malta\nalternatywa demokratyczna (democratic alternative, alternattiva demokratika, ad)\n\n\n== podzia\u0142 administracyjny ==\nmalta jest pa\u0144stwem jednolitym, bez struktury federalnej. zgodnie z konstytucj\u0105, jedynym elementem samorz\u0105du poni\u017cej poziomu samej republiki jest system rad lokalnych nazywanych local councils. w 1993 roku ustanowiono obecnie funkcjonuj\u0105cy oficjalny podzia\u0142 administracyjny malty obejmuj\u0105cy 68 samorz\u0105d\u00f3w. powsta\u0142y w 1994 roku local councils association (lca, pol. stowarzyszenie rad lokalnych) jest stowarzyszeniem reprezentuj\u0105cym wszystkie komitety lokalne z my\u015bl\u0105 o ochronie i promowaniu wsp\u00f3lnych interes\u00f3w. utworzono tak\u017ce pi\u0119\u0107 region\u00f3w pomocniczych dla cel\u00f3w statystycznych. wed\u0142ug europejskiej klasyfikacji jednostek terytorialnych do cel\u00f3w statystycznych nuts, pa\u0144stwo malta na poziomie nuts 1 i nuts 2 nie ma podzia\u0142u (obejmuje ca\u0142\u0105 malt\u0119 jako jeden element), natomiast na poziomie nuts 3 dzieli si\u0119 na dwie cz\u0119\u015bci: na g\u0142\u00f3wn\u0105 wysp\u0119 malt\u0119 oraz wyspy gozo i comino.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== demografia ==\n\n\n=== dane statystyczne ===\nw ci\u0105gu prawie 200 lat liczba ludno\u015bci na malcie zwi\u0119kszy\u0142a si\u0119 czterokrotnie, w ci\u0105gu ostatnich 100 lat liczba ludno\u015bci na malcie si\u0119 podwoi\u0142a. w 1842 roku malt\u0119 zamieszkiwa\u0142o 114 499 os\u00f3b, w 1911 roku \u2013 211 564 osoby, w 1957 roku \u2013 319 620 os\u00f3b natomiast w 2011 roku malt\u0119 zamieszkiwa\u0142o 416 055 os\u00f3b. w samych tylko latach 2012\u20132017, liczba ludno\u015bci wzros\u0142a o 51 891 os\u00f3b, czyli o 12%. w 2018 roku eurostat poda\u0142, \u017ce tempo wzrostu populacji malty by\u0142o 15 razy wy\u017csze ni\u017c \u015brednia unii europejskiej. oko\u0142o 2020 roku, populacja malty przekroczy\u0142a 500 000.\nmalta\u0144czycy stanowi\u0105 77,78% spo\u0142ecze\u0144stwa (404 113 os\u00f3b), obcokrajowcy stanowi\u0105 22,22% (115 449 os\u00f3b, 1/5 populacji) i ta liczba ca\u0142y czas wzrasta, de facto malta sta\u0142a si\u0119 pa\u0144stwem kosmopolitycznym. populacja malty gwa\u0142townie wzros\u0142a w por\u00f3wnaniu z 2010 rokiem, kiedy obcokrajowcy liczyli zaledwie 19 tysi\u0119cy os\u00f3b. ponad 80 000 pe\u0142noletnich obcokrajowc\u00f3w (ok. 16% populacji malty) to obywatele unii europejskiej (nie by\u0142y liczone osoby poni\u017cej 16 roku \u017cycia i osoby, kt\u00f3re nie zarejestrowa\u0142y si\u0119 jako rezydenci). najwi\u0119kszymi grupami obcokrajowc\u00f3w na malcie s\u0105: w\u0142osi (13 838 os\u00f3b, 2,66% populacji) oraz brytyjczycy (10 614 os\u00f3b, 2,04% populacji). osoby z innych kraj\u00f3w europy stanowi\u0105 \u0142\u0105cznie 12,96% populacji, natomiast osoby z innych kontynent\u00f3w stanowi\u0105 \u0142\u0105cznie 9,26%.\n\n\n=== wyznania religijne ===\nzgodnie z danymi z 2019 roku, oko\u0142o 90% malta\u0144czyk\u00f3w to chrze\u015bcijanie (97% w 2010 roku), z czego katolicy stanowi\u0105 83% populacji (du\u017cy spadek, z 95,8%). wed\u0142ug raportu z 2005 roku w niedzielnych mszach uczestniczy\u0142o oko\u0142o 52,6% mieszka\u0144c\u00f3w malty, natomiast wed\u0142ug danych arcybiskupa archidiecezji malta\u0144skiej w 2015 roku w niedzielnej mszy uczestniczy 40% mieszka\u0144c\u00f3w. metropolia malta\u0144ska to metropolia obrz\u0105dku \u0142aci\u0144skiego obejmuj\u0105ca swoim zasi\u0119giem malt\u0119. podzielona jest na archidiecezj\u0119 malta\u0144sk\u0105 i diecezj\u0119 gozo. na malcie istnieje 359 ko\u015bcio\u0142\u00f3w i 78 parafii.\npozosta\u0142e grupy wyznaniowe to inne od\u0142amy chrze\u015bcija\u0144stwa jak np. protestantyzm (2%, wzrost z 1,1% w 2010 roku), prawos\u0142awie (2%), inne od\u0142amy chrze\u015bcija\u0144stwa (3%), w tym \u015bwiadkowie jehowy (0,15%). mniejsze grupy imigrant\u00f3w wyznaj\u0105ce islam stanowi\u0105 2%, spo\u0142eczno\u015b\u0107 \u017cydowska oscyluje na poziomie <0,1%. wzrost nast\u0105pi\u0142 w\u015br\u00f3d ateist\u00f3w i os\u00f3b niereligijnych, z 2,5% w 2010 roku i 4% w 2019 roku do 5,14% w 2021 roku.\n\n\n== gospodarka ==\njednymi z najwa\u017cniejszych ga\u0142\u0119zi gospodarki w po\u0142owie xx wieku by\u0142y produkcja tekstyli\u00f3w oraz przemys\u0142 stoczniowy. do lat 60. xx wieku jednym z filar\u00f3w malta\u0144skiej gospodarki by\u0142a sta\u0142a obecno\u015b\u0107 baz royal navy na wyspie, jednak brytyjska armia i marynarka wojenna zacz\u0119\u0142y opuszcza\u0107 kolejne bazy wojskowe. po uzyskaniu przez kraj niepodleg\u0142o\u015bci w 1964 roku i w miar\u0119 post\u0119powania globalizacji, produkcja stoczniowa i przemys\u0142 lekki sta\u0142y si\u0119 nieop\u0142acalne. od lat 70. xx wieku kolejne rz\u0105dy wykorzystuj\u0105 dobr\u0105 znajomo\u015b\u0107 j\u0119zyka angielskiego w\u015br\u00f3d obywateli i wysokie kwalifikacje lokalnej si\u0142y roboczej do przeorientowania gospodarki w stron\u0119 bardziej zyskownych przedsi\u0119wzi\u0119\u0107, przede wszystkim w bran\u017cy turystycznej i produkcji p\u00f3\u0142przewodnik\u00f3w. pocz\u0105tkowo rz\u0105d malta\u0144ski silnie stymulowa\u0142 gospodark\u0119 za pomoc\u0105 inwestycji bezpo\u015brednich, interwencjonizmu pa\u0144stwowego oraz finansowania du\u017cych przedsi\u0119biorstw nale\u017c\u0105cych do skarbu pa\u0144stwa. w ko\u0144cu lat 90. nast\u0105pi\u0142a prywatyzacja wielu pa\u0144stwowych firm i od tego czasu malta przesz\u0142a w ca\u0142o\u015bci na model gospodarki rynkowej. fina\u0142em zmian prawnych i organizacyjnych by\u0142o wst\u0105pienie malty do unii europejskiej w 2004 roku.\nobecnie g\u0142\u00f3wnymi ga\u0142\u0119ziami gospodarki s\u0105 handel zagraniczny, produkcja (g\u0142\u00f3wnie elektroniki), us\u0142ugi finansowe i turystyka. \u015brednie dochody w zale\u017cno\u015bci od \u017ar\u00f3d\u0142a wynosi\u0142y rocznie: 21 446 euro (2010) lub 20 196 (2020) brutto na osob\u0119. stawki podatk\u00f3w od os\u00f3b fizycznych obowi\u0105zuj\u0105ce na malcie nale\u017c\u0105 do najni\u017cszych w unii europejskiej. stopa opodatkowania sp\u00f3\u0142ek na malcie wynosi 35%; jednak zwrot wynosi zwykle r\u00f3wnowarto\u015b\u0107 6/7 zap\u0142aconego podatku, co daje \u015bredni\u0105 stawk\u0119 podatkow\u0105 w wysoko\u015bci 5%.\nprodukt krajowy brutto wed\u0142ug parytetu si\u0142y nabywczej na osob\u0119 wynosi $33 200. produkt krajowy brutto wed\u0142ug sektora kszta\u0142tuje si\u0119 nast\u0119puj\u0105co: us\u0142ugi \u2013 75,2%, przemys\u0142 \u2013 23,7%, rolnictwo \u2013 1,1%. bezrobocie na malcie we wrze\u015bniu 2020 roku wynosi\u0142o 4,0%. inflacja w po\u0142owie 2021 by\u0142a na poziomie 0,2%, jest to drugi najlepszy wynik w unii europejskiej.\nna podstawie danych freedom house, malta jest krajem z pe\u0142n\u0105 wolno\u015bci\u0105 prasy. na podstawie danych the economist, malta nale\u017cy do grona 24 pa\u0144stw \u015bwiata z pe\u0142n\u0105 demokracj\u0105. malta jest drugim pa\u0144stwem na \u015bwiecie, je\u015bli chodzi o najni\u017csze zagro\u017cenie wyst\u0105pieniem kl\u0119ski \u017cywio\u0142owej, a tak\u017ce jednym z najbezpieczniejszych pa\u0144stw dla turyst\u00f3w. malta zosta\u0142a uznana za drugie pa\u0144stwo na \u015bwiecie pod wzgl\u0119dem komfortu osiedlenia oraz za dziesi\u0105te na \u015bwiecie pod wzgl\u0119dem najlepszego miejsca na emerytur\u0119 w rankingu international living 2017. zaj\u0119\u0142a te\u017c 13. miejsce w rankingu global finance 2018.\nmalta m.in. ze wzgl\u0119du na stabilno\u015b\u0107 polityczn\u0105 i gospodarcz\u0105, obecno\u015b\u0107 wykwalifikowanej si\u0142y roboczej, strategiczne po\u0142o\u017cenie geograficzne \u2013 w europie, na szlaku do afryki i azji oraz bieg\u0142\u0105 znajomo\u015b\u0107 j\u0119zyka angielskiego przez mieszka\u0144c\u00f3w sta\u0142a si\u0119 mi\u0119dzynarodowo uznanym centrum finansowym. w rankingu dotycz\u0105cym globalnych centr\u00f3w finansowych \u2013 global financial centres index 2020, malta uplasowa\u0142a si\u0119 na 73. miejscu w\u015br\u00f3d miast \u015bwiata.\nw 2019 roku kraj ten odwiedzi\u0142o ponad 2,7 mln turyst\u00f3w (5,9% wi\u0119cej ni\u017c w roku poprzednim), generuj\u0105c dla niego przychody na poziomie 1,9 mld dolar\u00f3w.\nna malcie rozwija si\u0119 mi\u0119dzynarodowy przemys\u0142 filmowy. rozwin\u0105\u0142 si\u0119 r\u00f3wnie\u017c przemys\u0142 hazardowy. znajduje si\u0119 tu kilka kasyn, najwi\u0119ksze to oracle casino, portomaso casino oraz dragonara casino oraz szereg hazardowych portali internetowych i gier online.\nmalta stock exchange to malta\u0144ska gie\u0142da papier\u00f3w warto\u015bciowych, b\u0119d\u0105ca cz\u0142onkiem \u015bwiatowej federacji gie\u0142d skupiaj\u0105cej najbardziej rozwini\u0119te gie\u0142dy \u015bwiata.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== transport ==\n\n\n=== transport morski ===\nmalta ma dwa wi\u0119ksze porty morskie: wielki port oraz malta freeport, kt\u00f3re prze\u0142adowa\u0142y w 2010 roku 6 milion\u00f3w ton towar\u00f3w. wielki port jest g\u0142\u00f3wnym portem pasa\u017cerskim malty i drugim pod wzgl\u0119dem wielko\u015bci malta\u0144skim portem handlowym. wcina si\u0119 na oko\u0142o 3,6 km w g\u0142\u0105b l\u0105du. w 2017 roku obs\u0142u\u017cy\u0142 778 596 pasa\u017cer\u00f3w. natomiast malta freeport jest dziewi\u0105tym portem morskim w europie oraz trzecim nad morzem \u015br\u00f3dziemnym pod wzgl\u0119dem prze\u0142adunku kontener\u00f3w. w 2015 roku prze\u0142adowano w nim 3,06 miliona kontener\u00f3w typu teu oraz obs\u0142u\u017cono 2189 statk\u00f3w. jest to tak\u017ce najwi\u0119kszy port rybacki na malcie i jest baz\u0105 dla 70% malta\u0144skiej floty rybackiej. pomi\u0119dzy malt\u0105 a oddalon\u0105 o 80\u201390 km w\u0142osk\u0105 sycyli\u0105 istnieje przeprawa promowa. jest ona te\u017c najlepsz\u0105 metod\u0105 dostania si\u0119 na malt\u0119 samochodem. g\u0142\u00f3wnym przewo\u017anikiem promowym jest virtu ferries, kt\u00f3ry oferuje kursy na trasie wielki port \u2194 pozzallo (czas podr\u00f3\u017cy 1 godzina 45 minut). w 2021 roku uruchomiono r\u00f3wnie\u017c promy z malty do w\u0142oskich miast: palermo i genua. innym przewo\u017anikiem promowym obs\u0142uguj\u0105cym transport na w\u0142osk\u0105 sycyli\u0119 jest ponte ferries, kt\u00f3ry oferuje kursy na trasie wielki port \u2194 augusta (czas podr\u00f3\u017cy ok. 3 godzin). na malcie funkcjonuj\u0105 tak\u017ce wodne taks\u00f3wki (water taxi), zar\u00f3wno u\u017cywaj\u0105ce tradycyjnych \u0142odzi malta\u0144skich dg\u0127ajsa, jak i nowocze\u015bniejszych \u0142odzi.\n\n\n=== transport lotniczy ===\nmalta jest obs\u0142ugiwana przez mi\u0119dzynarodowy port lotniczy malta, kt\u00f3ry w 2019 roku obs\u0142u\u017cy\u0142 ponad 7,3 mln pasa\u017cer\u00f3w (5 mln w 2016 roku). malta\u0144ski port lotniczy ma bezpo\u015brednie po\u0142\u0105czenia z kilkoma portami lotniczymi w polsce: lotniskami w krakowie, wroc\u0142awiu, gda\u0144sku i poznaniu poprzez linie lotnicze ryanair, a tak\u017ce z lotniskami w katowicach, warszawie i gda\u0144sku poprzez lini\u0119 lotnicz\u0105 wizz air oraz poprzez czartery air malta z warszawy. lot z polski trwa nieco ponad 2,5 godziny. ponadto znajduje si\u0119 tutaj mi\u0119dzynarodowy heliport \u2013 heliport xewkija.\n\n\n=== transport drogowy ===\nna malcie obowi\u0105zuje ruch lewostronny. maksymalna pr\u0119dko\u015b\u0107 w terenie zabudowanym wynosi 50 km/h, a poza nim \u2013 80 km/h. do jazdy samochodem na malcie wymagane jest prawo jazdy. posiadacze wa\u017cnych praw jazdy wydanych w innym pa\u0144stwie cz\u0142onkowskim unii europejskiej, mog\u0105 prowadzi\u0107 samochody na malcie, bez konieczno\u015bci uzyskiwania dodatkowych zezwole\u0144. malta ma najni\u017csz\u0105 liczb\u0119 \u015bmiertelnych wypadk\u00f3w w unii europejskiej, zar\u00f3wno og\u00f3\u0142em, jak i w przeliczeniu na milion mieszka\u0144c\u00f3w.\n\n\n=== komunikacja miejska ===\ndawniej publiczny transport zbiorowy obs\u0142ugiwany by\u0142 za pomoc\u0105 malta railway oraz malta\u0144skich tramwaj\u00f3w, obecnie obs\u0142ugiwany jest za pomoc\u0105 autobus\u00f3w komunikacji miejskiej. istniej\u0105 plany budowy malta\u0144skiego metra.\noperatorem sieci autobusowej jest malta public bus. system komunikacji autobusowej to 265 nowoczesnych autobus\u00f3w, a liczba przystank\u00f3w na malcie wynosi 970, z czego 850 znajduje si\u0119 na wyspie malta, natomiast 120 na wyspie gozo. istnieje w sumie 80 r\u00f3\u017cnych tras. jedna lub dwie cyfry w oznaczeniu trasy oznaczaj\u0105 autobus z/do valletty. ekspresowe trasy s\u0105 oznaczone znakiem \u201ex\u201d. wszystkie autobusy s\u0105 klimatyzowane, niskopod\u0142ogowe, s\u0105 wyposa\u017cone w system g\u0142osowy oraz elektroniczne tablice informacyjne wy\u015bwietlaj\u0105ce kolejne przystanki. od pa\u017adziernika 2022 roku, komunikacja miejska na malcie ma by\u0107 darmowa dla jej mieszka\u0144c\u00f3w.\nna malcie funkcjonuj\u0105 r\u00f3wnie\u017c autobusy turystyczne (ang. tour bus), kt\u00f3re obwo\u017c\u0105 pasa\u017cer\u00f3w po wszystkich najwa\u017cniejszych atrakcjach pa\u0144stwa-miasta. dwaj przewo\u017anicy turystyczni to: maltasightseeing i citysightseeing malta. w autobusach dost\u0119pny jest wieloj\u0119zyczny system audio przewodnika, w autobusach maltasightseeing dost\u0119pny r\u00f3wnie\u017c w j\u0119zyku polskim.\n\n\n== atrakcje turystyczne i zabytki ==\n\n\n=== pla\u017ce ===\nnadmorskie kurorty i wi\u0119ksze, piaszczyste pla\u017ce znajduj\u0105 si\u0119 g\u0142\u00f3wnie w p\u00f3\u0142nocnej cz\u0119\u015bci malty. najwi\u0119ksz\u0105 pla\u017c\u0105 na malcie jest pla\u017ca nad zatok\u0105 mellie\u0127a bay. s\u0142ynie z piaszczystej pla\u017cy o d\u0142ugo\u015bci oko\u0142o kilometra oraz z p\u0142ytkich w\u00f3d. druga pod wzgl\u0119dem wielko\u015bci jest pla\u017ca nad zatok\u0105 golden bay. na obu tych pla\u017cach znajduj\u0105 si\u0119 wypo\u017cyczalnia le\u017cak\u00f3w, parasoli i sprz\u0119tu wodnego, a tak\u017ce szereg bar\u00f3w i restauracji. ratownicy i inni pracownicy malta tourism authority s\u0105 obecni na pla\u017cy codziennie w okresie od czerwca do wrze\u015bnia. innymi popularnymi pla\u017cami s\u0105 pretty bay, paradise bay, st. george\u2019s bay w st. julian\u2019s oraz ramla bay na wyspie gozo (zajmuj\u0105ca 21. miejsce na \u015bwiecie w rankingu the guardian). na malcie znajduje si\u0119 \u0142\u0105cznie 90 k\u0105pielisk wyznaczonych zgodnie z przepisami unijnej dyrektywy k\u0105pieliskowej. w 2019 roku, 85 k\u0105pielisk mia\u0142o doskona\u0142\u0105 jako\u015b\u0107 wody, natomiast 2 mia\u0142y jako\u015b\u0107 dobr\u0105. wed\u0142ug bada\u0144 komisji europejskiej wszystkie pla\u017ce na malcie maj\u0105 doskona\u0142\u0105 czysto\u015b\u0107 wody. obecnie jedena\u015bcie pla\u017c na malcie uzyska\u0142o prawo do u\u017cywania znaku b\u0142\u0119kitnej flagi.\n\n\n=== atrakcje naturalne ===\nblue grotto (b\u0142\u0119kitna grota) to system podziemnych korytarzy tu\u017c nad tafl\u0105 morza. w tym miejscu popularne s\u0105 sp\u0142ywy \u0142odzi\u0105. ninu's cave i xerri's grotto to podziemne jaskinie o wysoko\u015bci 18 metr\u00f3w i 9 metr\u00f3w, z kolorowymi alabastrowymi stalaktytami i stalagmitami. calypso cave i tal-mixta cave (l-ghar tal-mixta) to popularne wysoko po\u0142o\u017cone jaskinie, z kt\u00f3rych rozpo\u015bciera si\u0119 widok na morze. dragonara cave (nazywana r\u00f3wnie\u017c coral lagoon) to pionowa jaskinia, z tunelem na morze, natomiast ta' marija cave to jaskinia zlokalizowana w bia\u0142ych klifach. wied il-mielah window i marks & dukes window to naturalne mosty skalne, przez kt\u00f3re przep\u0142ywa woda morska. do marca 2017 roku istnia\u0142 trzeci most skalny, azure window (lazurowe okno), jednak uleg\u0142 on ca\u0142kowitemu zawaleniu na skutek erozji. blue lagoon (b\u0142\u0119kitna laguna) to cie\u015bnina mi\u0119dzy wyspami comino i cominotto. jej krystaliczne wody i odosobniona lokalizacja sprawiaj\u0105, \u017ce jest jedn\u0105 z wa\u017cniejszych atrakcji turystycznych malty. blue hole to morskie jezioro o g\u0142\u0119boko\u015bci 15 metr\u00f3w i szeroko\u015bci 10 metr\u00f3w. pod wod\u0105, blue hole jest po\u0142\u0105czony tunelem na otwarte morze. g\u0127asri valley to dolina, w \u015brodku kt\u00f3rej znajduje si\u0119 ciek wodny. klify dingli oraz klify ta\u2019 \u010ben\u010b to wysokie klify maj\u0105ce kilkadziesi\u0105t metr\u00f3w wysoko\u015bci. innymi klifami s\u0105 fomm ir-ri\u0127. malta\u0144skie klify s\u0105 na li\u015bcie wst\u0119pnej \u015bwiatowego dziedzictwa unesco. chadwick lakes to tama i zesp\u00f3\u0142 jezior, najwi\u0119kszy zbiornik s\u0142odkiej wody na malcie. inland sea to s\u0142one jezioro, po\u0142\u0105czone z morzem przez tunel wodny. st. peter's pool to naturalny basen. p\u0142askie ska\u0142y umo\u017cliwiaj\u0105 opalanie si\u0119, drabiny umo\u017cliwiaj\u0105 dost\u0119p do morza, jest tak\u017ce mo\u017cliwo\u015b\u0107 nurkowania.\n\n\n=== obiekty prehistoryczne ===\ng\u0127ar dalam to jaskinia. wykopaliska z warstwy sprzed ponad 500 000 lat zawiera\u0142y kopalne szcz\u0105tki kar\u0142owatych s\u0142oni, hipopotam\u00f3w, mikro-ssak\u00f3w, ptak\u00f3w i innych gatunk\u00f3w. warstwa wierzchnia pochodz\u0105ca z mniej ni\u017c 10 000 lat posiada dowody pierwszych ludzi na wyspie.\nna malcie znajduje si\u0119 zesp\u00f3\u0142 kilkunastu megalitycznych \u015bwi\u0105ty\u0144. zacz\u0119to je budowa\u0107 oko\u0142o 3600 r. p.n.e. s\u0105 one najstarszymi stoj\u0105cymi budowlami w europie i jednymi z najstarszych na \u015bwiecie. sze\u015b\u0107 \u015bwi\u0105ty\u0144 jest wpisanych na list\u0119 \u015bwiatowego dziedzictwa unesco. z podobnego okresu pochodz\u0105 g\u0127ar ta\u2019 g\u0127ej\u017cu i tas-sil\u0121.\nhypogeum \u0127al saflieni to podziemna budowla. sk\u0142ada si\u0119 z trzech poziom\u00f3w. jeden z poziom\u00f3w powsta\u0142 oko\u0142o 4000 roku p.n.e., a kompleks by\u0142 u\u017cywany na przestrzeni wielu wiek\u00f3w, a\u017c do ok. 2500 roku p.n.e. cz\u0119\u015b\u0107 pomieszcze\u0144 umieszczono w naturalnych grotach, kt\u00f3re zosta\u0142y p\u00f3\u017aniej powi\u0119kszone przez cz\u0142owieka. jest wpisana na list\u0119 \u015bwiatowego dziedzictwa unesco.\nna malcie znajduje si\u0119 wiele grobowc\u00f3w z czas\u00f3w budowniczych megalitycznych \u015bwi\u0105ty\u0144. nale\u017c\u0105 do nich m.in.: bin\u0121emma tombs, g\u0127ar il-midfna, ker\u010bem tombs, g\u0127ar ta' g\u0127ejzu, ta' \u010ben\u010b gallery grave, wied tax-xlendi tomb, xag\u0127ra stone circle i xemxija tombs. znajduj\u0105 si\u0119 tu r\u00f3wnie\u017c dolmeny z tego okresu, np. ta\u2019 cenc, wied filep dolmen, wied znuber dolmen.\nmisra\u0127 g\u0127ar il-kbir jest z\u0142o\u017con\u0105 sieci\u0105 row\u00f3w wy\u017c\u0142obionych w skale.\n\n\n=== obiekty staro\u017cytne ===\nras il-wardija to \u015bwi\u0105tynia punicka z czas\u00f3w panowania kartaginy, z iii wieku p.n.e. obiekt sk\u0142ada si\u0119 z wykutej w skale prostok\u0105tnej komnaty oraz korytarza, wykutej w skale cysterny na wod\u0119 i studni w kszta\u0142cie dzwonu i pozosta\u0142o\u015bci zewn\u0119trznych struktur kamiennych, w tym o\u0142tarza.\ncippi of melqart to dwa marmurowe dzbany z ii w. p.n.e. z tekstami do fenickiego boga melkart napisanymi w dw\u00f3ch j\u0119zykach: starogreckim i fenickim. jeden dzban znajduje si\u0119 w malta\u0144skim narodowym muzeum archeologicznym, drugi znajduje si\u0119 w paryskim luwrze.\nst. paul\u2019s catacombs, tal-mintna catacombs, st. agatha's catacombs, salina catacombs, st augustine\u2019s catacombs, ta' bistra catacombs i abbatija tad-dejr to katakumby z czas\u00f3w rzymskich. malta\u0144skie katakumby s\u0105 na li\u015bcie wst\u0119pnej \u015bwiatowego dziedzictwa unesco.\ndomvs romana to muzeum zbudowane wok\u00f3\u0142 ruin arystokratycznej rezydencji rzymskiej. w samym budynku s\u0105 wystawione mozaiki i artefakty z okresu rzymskiego zebrane z ca\u0142ej malty.\npozosta\u0142e ruiny rzymskie to san pawl milqi, rzymska willa w \u017cejtun, ras ir-ra\u0127eb, tas-sil\u0121, rzymskie \u0142a\u017anie w g\u0127ajn tuffie\u0127a oraz wie\u017ce ta\u2019 \u010bieda i ta\u2019 \u0121awhar.\n\n\n=== ko\u015bcio\u0142y ===\nna malcie istnieje 359 ko\u015bcio\u0142\u00f3w, 313 na g\u0142\u00f3wnej wyspie i 46 na wyspie gozo. cz\u0119\u015b\u0107 obiekt\u00f3w sakralnych ma status zabytku. w centrum ka\u017cdej miejscowo\u015bci znajduje si\u0119 ko\u015bci\u00f3\u0142 parafialny, cz\u0119sto w tej samej miejscowo\u015bci istniej\u0105 r\u00f3wnie\u017c mniejsze ko\u015bcio\u0142y oraz kaplice. wi\u0119kszo\u015b\u0107 ko\u015bcio\u0142\u00f3w zosta\u0142a zbudowana od 1500 roku do xx wieku. dominuj\u0105cym stylem architektonicznym jest barok. zdarzaj\u0105 si\u0119 ko\u015bcio\u0142y innych styl\u00f3w architektonicznych jak np. neoklasycyzm (np. prokatedra \u015bw. paw\u0142a w valletcie), neoromanizm (np. ko\u015bci\u00f3\u0142 ta\u2019 pinu), renesans (np. bazylika w nadur, sanctuary of our lady of mellie\u0127a), neogotyk (np. robert samut hall, ko\u015bci\u00f3\u0142 \u015bwi\u0119tej tr\u00f3jcy w sliemie, addolorata cemetery chapel, bazylika matki bo\u017cej z g\u00f3ry karmel w valletcie), architektura \u015bredniowiecza (np. kaplica panny maryi w bir miftu\u0127), architektura bizanty\u0144ska (np. ko\u015bci\u00f3\u0142 matki bo\u017cej z damaszku w valletcie) i inne.\n\n\n=== pa\u0142ace ===\nna malcie znajduje si\u0119 kilkana\u015bcie pa\u0142ac\u00f3w. jednym z najpopularniejszych jest pa\u0142ac wielkich mistrz\u00f3w zbudowany w 1571 roku. mieszcz\u0105 si\u0119 tu urz\u0119dy prezydenta i izby reprezentant\u00f3w. pa\u0142ac san anton to pa\u0142ac zbudowany w latach 1600\u20131636 jako letnia rezydencja wielkiego mistrza zakonu malta\u0144skiego. obecnie jest oficjaln\u0105 rezydencj\u0105 prezydenta malty. pa\u0142ac otoczony jest du\u017cym ogrodem. verdala palace zosta\u0142 zbudowany w 1586 roku. jest oficjaln\u0105 letni\u0105 rezydencj\u0105 prezydenta malty. casa rocca piccola to pa\u0142ac zbudowany w xvi wieku. zawiera ponad 50 pokoi, z kt\u00f3rych wi\u0119kszo\u015b\u0107 jest otwarta do zwiedzania. mo\u017cna zwiedza\u0107 tak\u017ce sypialni\u0119 z baldachimem, prywatn\u0105 kaplic\u0119 i sie\u0107 podziemnych korytarzy oraz tuneli wydr\u0105\u017conych w skale. innymi pa\u0142acami s\u0105: inquisitor\u2019s palace, selmun palace, girgenti palace, palazzo nobile, palazzo vilhena, palazzo parisio w valletcie, palazzo parisio w naxxar, palazzo promontorio, castello dei baroni, zammitello palace, villa bologna, villa francia, villa rosa, casa bernard, casa leoni, banca giuratale w mdinie, banca giuratale w valletcie, dragonara palace, hostel de verdelin, spinola palace w st. julian\u2019s, spinola palace w valletcie.\nznajduj\u0105 si\u0119 tu r\u00f3wnie\u017c majestatyczne wille np. villa bonici, villa guardamangia (dawna rezydencja el\u017cbiety ii), villa parisio i inne.\nw xvi wieku na malcie zbudowano pi\u0119tna\u015bcie zajazd\u00f3w. siedem z nich powsta\u0142o w birgu, osiem natomiast w vallettcie. by\u0142y to miejsca zamieszkania rycerzy zakonu malta\u0144skiego z r\u00f3\u017cnych cz\u0119\u015bci europy. do dzisiejszych czas\u00f3w zachowa\u0142o si\u0119 dziesi\u0119\u0107 budynk\u00f3w. wi\u0119kszo\u015b\u0107 z nich ma status zabytku. w vallettcie zachowa\u0142y si\u0119: zajazd kastylijski, zajazd prowansalski, zajazd w\u0142oski, zajazd arago\u0144ski oraz zajazd bawarski. w birgu zachowa\u0142y si\u0119: zajazd angielski, zajazd arago\u0144ski, zajazd francuski, zajazd kastylijski oraz zajazd owernii i prowansji.\n\n\n=== fortyfikacje ===\nfortyfikacje malty obejmuj\u0105 kilka warownych miejscowo\u015bci, dwie cytadele, forty, wie\u017ce stra\u017cnicze, baterie, reduty i inne.\nna malcie znajduje si\u0119 oko\u0142o dwudziestu fort\u00f3w. wi\u0119kszo\u015b\u0107 fort\u00f3w powsta\u0142a na podstawie wielok\u0105ta (tzw. polygonal fort), kilka powsta\u0142o na podstawie gwiazdy. jednym z pierwszych zbudowanych fort\u00f3w by\u0142 fort saint elmo, kt\u00f3rego budowa rozpocz\u0119\u0142a si\u0119 w 1551 roku. bra\u0142 udzia\u0142 w obronie podczas wielkiego obl\u0119\u017cenia malty w 1565 roku. z czasem powstawa\u0142y nowe budowle. do 1795 roku forty by\u0142y budowane przez zakon malta\u0144ski, w latach 1852\u20131938 budowa\u0142a je wielka brytania. cz\u0119\u015b\u0107 fort\u00f3w by\u0142a cz\u0119\u015bci\u0105 linii fortyfikacji np. victoria lines, b\u0119d\u0105ca na li\u015bcie wst\u0119pnej \u015bwiatowego dziedzictwa unesco. opr\u00f3cz fort\u00f3w znajduje si\u0119 tu r\u00f3wnie\u017c kilka nadsza\u0144c\u00f3w np. saint james cavalier czy saint john\u2019s cavalier oraz szereg redut i baterii.\nzesp\u00f3\u0142 wie\u017c na malcie obejmuje kilkadziesi\u0105t budowli, w tym 23 historyczne umocnione wie\u017ce obserwacyjne b\u0119d\u0105ce cz\u0119\u015bci\u0105 fortyfikacji malty. do g\u0142\u00f3wnych grup tych wie\u017c nale\u017c\u0105 wie\u017ce wignacourta zbudowane w latach 1610\u20131649, wie\u017ce lascarisa zbudowane w latach 1637\u20131650 oraz wie\u017ce de redina zbudowane w latach 1658\u20131659. wiele istniej\u0105cych ma status zabytku. opr\u00f3cz wie\u017c fortyfikacyjnych istnieje na malcie ok. dwudziestu innych wie\u017c.\n\n\n=== inne budowle ===\nna malcie znajduje si\u0119 kilkana\u015bcie wiatrak\u00f3w, z czego dwa: wiatrak xarolla z 1724 roku oraz wiatrak ta\u2019 kola z 1787 roku s\u0105 w dobrym stanie i s\u0105 dost\u0119pne dla zwiedzaj\u0105cych. akwedukt wignacourta to akwedukt zbudowany w latach 1610\u20131614 w celu zapewnienia ci\u0105g\u0142ego dop\u0142ywu \u015bwie\u017cej wody pitnej do valletty. jego wi\u0119ksza cz\u0119\u015b\u0107 z ca\u0142kowitej d\u0142ugo\u015bci ponad 15 kilometr\u00f3w, jest po\u0142o\u017cona pod powierzchni\u0105 gruntu, oparta jest na ci\u0105gu niewielkich kamiennych \u0142uk\u00f3w. innym akweduktem jest akwedukt na gozo, zbudowany w 1843 roku. mdina oraz cittadella to ufortyfikowane miejscowo\u015bci po\u0142o\u017cone na wzg\u00f3rzach, pe\u0142ne barokowych budynk\u00f3w. s\u0105 one na li\u015bcie wst\u0119pnej \u015bwiatowego dziedzictwa unesco. na malcie znajduje si\u0119 szereg historycznych bram miejskich np. \u015bredniowieczna brama grek\u00f3w, brama notre dame (1685), porte des bombes (1721), brama \u015bw. heleny (1736), brama wiktorii (1885) i kilka innych. \u0142uk de rohana z 1798 roku, fawwara gate z 1796 roku oraz hompesch arch z 1801 roku to \u0142uki triumfalne. fontanna trytona w valletcie to jedna z g\u0142\u00f3wnych fontann na malcie. tas-salvatur to wzg\u00f3rze, na kt\u00f3rym widnieje statua jezusa chrystusa. kristu tal-ba\u0127\u0127ara to pomnik jezusa znajduj\u0105cy si\u0119 35 metr\u00f3w pod wod\u0105.\n\n\n=== parki atrakcji ===\nna malcie znajduje si\u0119 kilka park\u00f3w atrakcji. mediterraneo marine park to morski park rozrywki. jedn\u0105 z cz\u0119\u015bci parku jest delfinarium. w parku zamieszkuj\u0105 delfiny, lwy morskie, papugi, w\u0119\u017ce, jaszczurki, \u017caby, paj\u0105ki, skorpiony, \u017c\u00f3\u0142wie. codziennie pokazywane s\u0105 pokazy delfin\u00f3w, lw\u00f3w morskich i papug. jest mo\u017cliwo\u015b\u0107 wykupienia interaktywnych opcji program\u00f3w, w kt\u00f3rych jest mo\u017cliwo\u015b\u0107 dotykania zwierz\u0105t, jak r\u00f3wnie\u017c p\u0142ywania z delfinami.\nlws animal park oraz wildlife park malta to ma\u0142e ogrody zoologiczne, w kt\u00f3rych wyst\u0119puje wiele r\u00f3\u017cnych gatunk\u00f3w zwierz\u0105t, takich jak emu, jelenie, lamy, kr\u00f3liki, kozy g\u00f3rskie, tygrysy, lwy, ma\u0142py, nied\u017awiedzie, ptaki i inne. niekt\u00f3re ze zwierz\u0105t s\u0105 utrzymywane w ich naturalnym otoczeniu. bird park malta oraz malta falconry centre to ptasie parki. malta national aquarium to akwarium publiczne o powierzchni \u0142\u0105cznej 20 000 m\u00b2. sk\u0142ada si\u0119 z 26 zbiornik\u00f3w. splash & fun water park to aquapark, w kt\u00f3rego sk\u0142ad wchodz\u0105 baseny, zje\u017cd\u017calnie i inne atrakcje wodne. bu\u0121ibba water park to niewielki park wodny otwarty od lipca do wrze\u015bnia. bov adventure park to wi\u0119kszy plac zabaw dla dzieci, z r\u00f3\u017cnymi urz\u0105dzeniami. sant'antnin family park to park rodzinny obejmuj\u0105cy miejsca piknikowe, place zabaw dla dzieci, si\u0142owni\u0119 na wolnym powietrzu, \u015bcianki do wspinaczki ska\u0142kowej, dwa labirynty i amfiteatr. popeye village to wioska, kt\u00f3ra powsta\u0142a jako sceneria do filmu popeye z 1980 roku. dzi\u015b jedna z atrakcji turystycznych wyspy. niekt\u00f3re z dom\u00f3w zosta\u0142y wyposa\u017cone w r\u00f3\u017cne przedmioty zwi\u0105zane z filmem, w tym rekwizyty wykorzystywane w produkcji filmu. dla turyst\u00f3w organizowane s\u0105 r\u00f3\u017cne pokazy oraz rejsy statkiem po zatoce. na ulicach miasteczka mo\u017cna spotka\u0107 przechadzaj\u0105ce si\u0119 postacie z filmu, z kt\u00f3rymi mo\u017cna porozmawia\u0107 i zrobi\u0107 sobie zdj\u0119cie.\n\n\n== parki i ogrody ==\npomijaj\u0105c obszary o specjalnym statusie jak np. parki narodowe czy rezerwaty, malta\u0144skie parki miejskie maj\u0105 ma\u0142\u0105 powierzchni\u0119, jednak\u017ce s\u0105 one liczne. parki te ze wzgl\u0119du na sw\u0105 specyfik\u0119 zazwyczaj maj\u0105 status ogrodu. s\u0142u\u017c\u0105 one mieszka\u0144com od wczesnych lat xv wieku. wi\u0119kszo\u015b\u0107 miejscowo\u015bci na malcie ma ogrody publiczne, kt\u00f3re s\u0105 miejscem spotka\u0144 dla mieszka\u0144c\u00f3w i placem zabaw dla dzieci. valletta, pomimo \u017ce ma powierzchni\u0119 zaledwie 0,8 km\u00b2, to znajduj\u0105 si\u0119 w niej trzy popularne malta\u0144skie ogrody: g\u00f3rne ogrody barrakka (upper barrakka gardens), dolne ogrody barrakka (lower barrakka gardens) oraz ogrody hastings (hastings gardens). jednym z najwa\u017cniejszych ogrod\u00f3w na malcie jest san anton gardens powsta\u0142y w 1623 roku, otwarty dla zwiedzaj\u0105cych w 1882 roku. ogrody te ozdobione s\u0105 stawami, fontannami i wolarami. ro\u015bnie w nim wiele gatunk\u00f3w drzew i ro\u015blin z ca\u0142ego \u015bwiata, niekt\u00f3re zosta\u0142y zasadzone przez goszcz\u0105ce w pa\u0142acu g\u0142owy pa\u0144stw. ogrody buskett s\u0105 jednym z najwi\u0119kszych obszar\u00f3w zalesionych na malcie, s\u0105 tak\u017ce ostoj\u0105 ptak\u00f3w przez kt\u00f3r\u0105 przechodzi regularnie w sezonie oko\u0142o 3000 ptak\u00f3w. innymi popularnymi ogrodami s\u0105 m.in.: ogr\u00f3d romeo romano, ogrody pa\u0142acowe parisio gardens w stylu w\u0142oskim, ogr\u00f3d chi\u0144ski chinese garden of serenity, ogr\u00f3d karin grech, villa bologna gardens, howard gardens, independence garden, herbert ganado gardens, european council garden, gardjola gardens z 1551 roku, villa rundle gardens, sa maison garden. znajduje si\u0119 tu r\u00f3wnie\u017c ogr\u00f3d botaniczny \u2013 argotti botanical gardens.\n\n\n== edukacja ==\n\n\n=== nauczanie ===\nmalta\u0144skie instytucje edukacyjne \u2013 pa\u0144stwowe, prywatne i religijne \u2013 zapewniaj\u0105 szeroki system nauczania. zaj\u0119cia przedszkolne odbywaj\u0105 si\u0119 od 3. roku \u017cycia. nauka jest obowi\u0105zkowa w wieku od 5 do 16 lat. edukacja na malcie jest oparta na modelu brytyjskim. szko\u0142a podstawowa trwa sze\u015b\u0107 lat, od 5 do 11 roku \u017cycia. w wieku 11 lat uczniowie zdaj\u0105 egzamin, aby dosta\u0107 si\u0119 do szko\u0142y \u015bredniej. po uko\u0144czeniu szko\u0142y \u015bredniej w wieku 16 lat uczniowie przyst\u0119puj\u0105 do egzamin\u00f3w maturalnych. po zako\u0144czeniu obowi\u0105zkowego cyklu szkolnego, uczniowie s\u0105 zach\u0119cani do wyboru oko\u0142o 50 r\u00f3\u017cnych kurs\u00f3w zawodowych i akademickich w sektorach policealnych, w tym w college\u2019ach. uczniowie ci poza tym, \u017ce pobieraj\u0105 bezp\u0142atn\u0105 nauk\u0119, otrzymuj\u0105 r\u00f3wnie\u017c stypendia finansowe w czasie swojej nauki. wydatki na szkolnictwo wynosz\u0105 oko\u0142o 8% pkb malty, co jest czwartym wynikiem w unii europejskiej.\npocz\u0105wszy od 2008 roku, s\u0105 dwie szko\u0142y mi\u0119dzynarodowe: verdala international school i qsi malta. pa\u0144stwo p\u0142aci cz\u0119\u015b\u0107 wynagrodzenia nauczycieli w szko\u0142ach ko\u015bcielnych.\nna malcie znajduj\u0105 si\u0119 cztery uczelnie: uniwersytet malta\u0144ski oraz malta college of arts, science and technology (mcast), european institute of education i institute of tourism malta.\n\n\n=== j\u0119zyki ===\nj\u0119zyki malta\u0144ski i angielski s\u0105 j\u0119zykami urz\u0119dowymi na malcie i s\u0105 wykorzystywane do nauczania uczni\u00f3w na poziomie szk\u00f3\u0142 podstawowej i \u015bredniej, oba j\u0119zyki s\u0105 r\u00f3wnie\u017c przedmiotami obowi\u0105zkowymi. szko\u0142y publiczne maj\u0105 tendencj\u0119 do stosowania zar\u00f3wno malta\u0144skiego i angielskiego w spos\u00f3b zr\u00f3wnowa\u017cony, natomiast szko\u0142y prywatne wol\u0105 u\u017cywa\u0107 w nauczaniu j\u0119zyka angielskiego. j\u0119zyk angielski jest j\u0119zykiem z wyboru na uniwersytecie malta\u0144skim oraz w niekt\u00f3rych \u015brodowiskach, takich jak banki, biura rachunkowe, us\u0142ugi medyczne i firmy informatyczne. oko\u0142o 90% malta\u0144czyk\u00f3w potrafi si\u0119 komunikowa\u0107 w j\u0119zyku angielskim. oko\u0142o 14% malta\u0144czyk\u00f3w twierdzi, \u017ce u\u017cywa j\u0119zyka angielskiego w rodzinie i 29% w pracy. wed\u0142ug bada\u0144 narodowego urz\u0119du statystycznego malty wynika, \u017ce 86,23% malta\u0144czyk\u00f3w \u201epreferuje\u201d rozmawia\u0107 w j\u0119zyku malta\u0144skim, 11,76% w j\u0119zyku angielskim, natomiast 1,84% w j\u0119zyku w\u0142oskim. na poziomie kultury i zwyczaj\u00f3w kulturowych, malta\u0144czycy dziel\u0105 si\u0119 na dwie kategorie: tych, kt\u00f3rzy popieraj\u0105 wi\u0119ksze wykorzystanie malta\u0144skiego, i tych, kt\u00f3rzy popieraj\u0105 wi\u0119ksze wykorzystanie j\u0119zyka angielskiego. w badaniu w 2001 roku, 43,2% badanych stwierdzi\u0142o, \u017ce zazwyczaj czyta w j\u0119zyku angielskim, 48% stwierdzi\u0142o, \u017ce ogl\u0105da telewizj\u0119 i kino w j\u0119zyku angielskim, natomiast w j\u0119zyku malta\u0144skim odpowiednio: 48% i 59,2%. malta jest siedzib\u0105 licznych szk\u00f3\u0142 j\u0119zyka angielskiego dla obcokrajowc\u00f3w.\nw\u015br\u00f3d j\u0119zyk\u00f3w obcych, 51% student\u00f3w wybra\u0142o nauk\u0119 j\u0119zyka w\u0142oskiego, 38% wybra\u0142o j\u0119zyk francuski. og\u00f3lnie, j\u0119zykiem w\u0142oskim potrafi si\u0119 porozumiewa\u0107 oko\u0142o 1/3 spo\u0142ecze\u0144stwa, do 1936 roku j\u0119zyk w\u0142oski by\u0142 j\u0119zykiem urz\u0119dowym na malcie.\n\n\n== kultura ==\n\n\n=== architektura i sztuka ===\narchitektura i sztuka malta\u0144ska odzwierciedla r\u00f3\u017cne kultury, kt\u00f3re styka\u0142y si\u0119 z archipelagiem malta\u0144skim na przestrzeni wiek\u00f3w. pocz\u0105tki malta\u0144skiej architektury i sztuki maj\u0105 zwi\u0105zek z prehistoryczn\u0105 cywilizacj\u0105 malta\u0144sk\u0105. cywilizacja ta budowa\u0142a megalityczne \u015bwi\u0105tynie blisko 6000 lat temu, pomi\u0119dzy iv a iii tysi\u0105cleciem p.n.e. do dzi\u015b zachowa\u0142y si\u0119 ruiny oraz artefakty np. r\u00f3\u017cne figurki. po tym okresie, malta by\u0142a pod rz\u0105dami fenicjan, kartaginy, a p\u00f3\u017aniej rzymian. okres rzymski wprowadzi\u0142 dekoracyjne mozaikowe pod\u0142ogi, marmurowe kolumnady i klasyczne pos\u0105gi. za\u0142o\u017cono miasta m.in. melite oraz gaulos oraz budowano liczne \u015bwi\u0105tynie i pa\u0142ace. do dzisiaj pozosta\u0142o niewiele obiekt\u00f3w. cz\u0119\u015bci ruin oraz wiele artefakt\u00f3w z tego okresu znajduj\u0105 si\u0119 obecnie w muzeum domvs romana. po upadku zachodniego cesarstwa rzymskiego, malta sta\u0142a si\u0119 cz\u0119\u015bci\u0105 cesarstwa bizantyjskiego (533\u2013870 r.), a p\u00f3\u017aniej by\u0142a pod panowaniem arabskim (870\u20131091). praktycznie nie zachowa\u0142y si\u0119 \u017cadne przyk\u0142ady architektury bizantyjskiej i arabskiej, cho\u0107 arabowie wp\u0142yn\u0119li na malta\u0144sk\u0105 architektur\u0119 ludow\u0105 i j\u0119zyk. w okresie 1091\u20131530 malta b\u0119d\u0105c cz\u0119\u015bci\u0105 hrabstwa i kr\u00f3lestwa sycylii, mia\u0142a styczno\u015b\u0107 z r\u00f3\u017cnymi stylami. jednak\u017ce stosunkowo niewiele przyk\u0142ad\u00f3w \u015bredniowiecznej architektury przetrwa\u0142o do dnia dzisiejszego, poza kilkunastoma kaplicami i cz\u0119\u015bci\u0105 zabudowa\u0144 w mdinie i cittadelli. architektura malta\u0144ska rozkwit\u0142a podczas panowania joannit\u00f3w od 1530 do 1798 roku, gdy zacz\u0119to budowa\u0107 w stylu renesansowym, a p\u00f3\u017aniej w barokowym (zob. architektura barokowa na malcie). joannici sprowadzali r\u00f3wnie\u017c w\u0142oskich i flamandzkich manierystycznych malarzy do dekoracji swoich pa\u0142ac\u00f3w i ko\u015bcio\u0142\u00f3w. po 1800 roku malta sta\u0142a si\u0119 cz\u0119\u015bci\u0105 imperium brytyjskiego, zacz\u0119to u\u017cywa\u0107 styl\u00f3w m.in. neoklasycystycznego i neogotyckiego.\n\n\n=== teatr, film i muzyka ===\ng\u0142\u00f3wnym teatrem na malcie jest teatr manoel. jego budowa zosta\u0142a zako\u0144czona w 1731 roku. znajduje si\u0119 w nim siedziba malta\u0144skiej orkiestry symfonicznej (ang. malta philharmonic orchestra). wed\u0142ug cnn travel zaliczany jest do 15 najefektowniejszych teatr\u00f3w na \u015bwiecie. opera kr\u00f3lewska (royal opera house) by\u0142a teatrem operowym i miejscem sztuki teatralnej. zbudowana w 1866 roku, podczas bombardowania w 1942 roku zosta\u0142a w wysokim stopniu uszkodzona. miejsce zosta\u0142o przebudowane i od 2013 roku funkcjonuje jako teatr pod go\u0142ym niebem. malta 5d to kino dzia\u0142aj\u0105ce w technologii 4d, gdzie obraz jest wy\u015bwietlany w technologii tr\u00f3jwymiarowej, s\u0105 r\u00f3wnie\u017c dodawane dodatkowe bod\u017ace m.in. dzi\u0119ki ruchomym fotelom, rozpylaczom wody i zapach\u00f3w, podmuchom powietrza.\nna malcie odbywa si\u0119 festiwal muzyczny isle of mtv, w kt\u00f3rym co roku uczestniczy oko\u0142o 50 000 os\u00f3b. odbywaj\u0105 si\u0119 tu r\u00f3wnie\u017c mniejsze festiwale np. malta jazz festival, malta song festival. malta international choir festival to mi\u0119dzynarodowy festiwal ch\u00f3ralny. \u017caqq to malta\u0144ski instrument. g\u0127ana to rodzaj malta\u0144skiej muzyki ludowej.\nna malcie rozwija si\u0119 mi\u0119dzynarodowy przemys\u0142 filmowy. g\u0142\u00f3wnym studiem filmowym jest mediterranean film studios. valletta film festival to mi\u0119dzynarodowy festiwal filmowy.\nvalletta, stolica malty w 2018 roku by\u0142a europejsk\u0105 stolic\u0105 kultury.\n\n\n=== muzea i galerie ===\nna malcie istnieje ponad czterdzie\u015bci muze\u00f3w. obejmuj\u0105 one eksponaty od czas\u00f3w prehistorycznych po okres ii wojny \u015bwiatowej. istniej\u0105 tu r\u00f3wnie\u017c muzea tematyczne. jednym z g\u0142\u00f3wnych jest narodowe muzeum archeologii, znajduje si\u0119 w nim najwi\u0119kszy zbi\u00f3r eksponat\u00f3w z czas\u00f3w prehistorycznych. podobne zbiory s\u0105 wystawiane w muzeum archeologii gozo. domvs romana obejmuje zar\u00f3wno ruiny, jak i artefakty z okresu rzymskiego zebrane z ca\u0142ej malty. fortifications interpretation centre to centrum wiedzy o fortyfikacjach malty. lascaris war rooms to dawny tajny bunkier wykorzystywany w latach ii wojny \u015bwiatowej jako brytyjska kwatera g\u0142\u00f3wna, p\u00f3\u017aniej u\u017cywana by\u0142a przez nato. narodowe muzeum wojny koncentruje si\u0119 na tematyce wojennej. malta aviation museum to muzeum lotnictwa, obejmuje trzy hangary wraz z historycznymi samolotami. najnowszym muzeum jest muzeum poczty malty otwarte w 2016 roku.\n\n\n=== media ===\ntelewizja naziemna na malcie jest nadawana w standardzie cyfrowym dvb-t od 2011 roku. g\u0142\u00f3wn\u0105 pa\u0144stwow\u0105 stacj\u0105 telewizyjn\u0105 jest television malta (tvm) nale\u017c\u0105ca do grupy public broadcasting services. programy w jako\u015bci hd s\u0105 nadawane zar\u00f3wno w j\u0119zyku malta\u0144skim, jak i angielskim. telewizja tvm ma najwi\u0119ksz\u0105 ogl\u0105dalno\u015b\u0107 w kraju na poziomie prawie 35%. w 2021 roku powsta\u0142 publiczny kana\u0142 informacyjny tvmnews+, kt\u00f3ry zaj\u0105\u0142 miejsce dotychczasowego kana\u0142u tvm2. istnieje te\u017c kilka innych mniejszych stacji telewizyjnych, w tym kilka nadawanych w j\u0119zyku malta\u0144skim, oraz smash television nadawany w j\u0119zykach malta\u0144skim i angielskim.\ng\u0142\u00f3wnymi wydawnictwami prasowymi s\u0105 angielskoj\u0119zyczne: times of malta, malta today i malta independent, kt\u00f3re te\u017c oferuj\u0105 informacyjne portale internetowe. opr\u00f3cz powy\u017cszych, jednym z najwi\u0119kszych malta\u0144skich serwis\u00f3w internetowych jest lovin malta. najwi\u0119kszymi operatorami telekomunikacyjnymi s\u0105 melita (przedsi\u0119biorstwo) i go (malta) (obydwaj oferuj\u0105cy telewizj\u0119 kablow\u0105, dost\u0119p do internetu, telefon) oraz epic (malta) (dawniej vodafone malta, oferuj\u0105cy dost\u0119p do internetu oraz telefon).\nna malcie jest uruchomionych ponad 400 punkt\u00f3w dost\u0119powych (tzw. hotspot\u00f3w) z darmowym bezprzewodowym dost\u0119pem do internetu (wi-fi). od 2015 roku blisko osiem milion\u00f3w u\u017cytkownik\u00f3w skorzysta\u0142o z bezp\u0142atnych punkt\u00f3w dost\u0119powych, \u015brednio 7500 u\u017cytkownik\u00f3w dziennie. malta communications authority uruchomi\u0142 specjaln\u0105 aplikacj\u0119 dla telefon\u00f3w kom\u00f3rkowych, kt\u00f3ra za pomoc\u0105 gpsa wskazuje najbli\u017csze 10 darmowych punkt\u00f3w dost\u0119powych do internetu. darmowy bezprzewodowy internet wi-fi funkcjonuje od 2020 roku r\u00f3wnie\u017c we wszystkich autobusach komunikacji miejskiej.\n\n\n=== \u015bwi\u0119ta ===\n\n\n=== kuchnia ===\n\n\n== \u017cycie nocne ==\nmalta przyci\u0105ga wielu turyst\u00f3w tak\u017ce ze wzgl\u0119du na bogate \u017cycie nocne trwaj\u0105ce codziennie przez ca\u0142y rok. rozrywkowe \u017cycie nocne jest przede wszystkim skoncentrowane na p\u00f3\u0142nocnym wybrze\u017cu malty, g\u0142\u00f3wnie w st. julian\u2019s, sliema, bu\u0121ibba w saint paul\u2019s bay, a w szczeg\u00f3lno\u015bci w imprezowej dzielnicy paceville, kt\u00f3ra jest miejscem spotka\u0144 dla tysi\u0119cy m\u0142odych ludzi. w dzielnicy tej znajduj\u0105 si\u0119 dziesi\u0105tki dyskotek, klub\u00f3w, bar\u00f3w, restauracji, kin i kasyn. wi\u0119kszo\u015b\u0107 klub\u00f3w i dyskotek jest po\u0142o\u017cona obok siebie, ma bezp\u0142atny wst\u0119p, jest zwykle otwarta do wczesnych godzin porannych oraz grane s\u0105 w niej r\u00f3\u017cne gatunki muzyczne. niekt\u00f3re dyskoteki s\u0105 na \u015bwie\u017cym powietrzu. jednym z popularniejszych takich obiekt\u00f3w jest caf\u00e9 del mar malta, znajduj\u0105cy si\u0119 obok malta national aquarium. istnieje tu szereg klub\u00f3w nocnych ze striptizem. malta staje si\u0119 r\u00f3wnie\u017c coraz bardziej popularna w organizowaniu wieczor\u00f3w kawalerskich.\ndla os\u00f3b preferuj\u0105cych spokojniejsze \u017cycie nocne, otwarty jest szereg bar\u00f3w, kawiarni, pub\u00f3w, bistro, restauracji, winiarni oraz ekskluzywnych lokali rozsianych po ca\u0142ym archipelagu. wiele z nich ma ogr\u00f3dki i tarasy z widokiem na morze. na malcie odbywaj\u0105 si\u0119 wieczorne imprezy kulturalne, jak r\u00f3wnie\u017c lokalne uroczysto\u015bci \u2013 tzw. festa.\n\n\n== opieka zdrowotna ==\nmalta\u0144ski system opieki zdrowotnej jest finansowany z podatk\u00f3w oraz ubezpiecze\u0144 spo\u0142ecznych i obejmuje wi\u0119kszo\u015b\u0107 us\u0142ug medycznych w zak\u0142adach opieki zdrowotnej (centra medyczne, kliniki) i szpitalach publicznych. obywatele unii europejskiej mog\u0105 korzysta\u0107 z bezp\u0142atnej opieki zdrowotnej, ale tylko po okazaniu europejskiej karty ubezpieczenia zdrowotnego, wraz z dokumentem to\u017csamo\u015bci.\ncentra medyczne \u015bwiadcz\u0105 podstawowe us\u0142ugi medyczne. us\u0142ugi medyczne \u2013 opr\u00f3cz lekarza og\u00f3lnego obejmuj\u0105 r\u00f3wnie\u017c us\u0142ugi specjalistyczne. na malcie funkcjonuje dziewi\u0119\u0107 centr\u00f3w medycznych, osiem na wyspie malta i jedno na wyspie gozo. na malcie funkcjonuj\u0105 dwa publiczne szpitale og\u00f3lne: mater dei hospital w msida na wyspie malta oraz gozo general hospital w rabacie na wyspie gozo. dzia\u0142aj\u0105 tu tak\u017ce publiczne szpitale specjalistyczne oraz szpitale prywatne. apteki na malcie funkcjonuj\u0105 w ka\u017cdej miejscowo\u015bci. wi\u0119kszo\u015b\u0107 aptek opr\u00f3cz dostarczania lek\u00f3w, oferuje r\u00f3wnie\u017c dodatkowo p\u0142atn\u0105 us\u0142ug\u0119 lekarsk\u0105.\n\n\n== zobacz te\u017c ==\nmalta\u0144czycy\nsi\u0142y zbrojne malty\nlista najwy\u017cszych budynk\u00f3w na malcie\nlista \u015bwiatowego dziedzictwa unesco na malcie\npi\u0142ka no\u017cna na malcie\n\n\n== przypisy ==\n\n\n== linki zewn\u0119trzne ==\n\nstrona malta\u0144skiej organizacji turystycznej. [dost\u0119p 2011-04-17].\nstrona rz\u0105du malta\u0144skiego (ang. \u2022 malt.)"