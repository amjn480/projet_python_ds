"t\u00f2quio (\u6771\u4eac t\u014dky\u014d, literalment 'capital de l'est', en relaci\u00f3 amb la seva posici\u00f3 respecte a l'antiga capital del jap\u00f3, kyoto, i en la seva forma oficial \u6771\u4eac\u90fd t\u014dky\u014d-to, per a referir-se a l'\u00e0rea metropolitana) \u00e9s la capital del jap\u00f3 des del 1868. fins llavors s'havia anomenat edo (\u6c5f\u6238, literalment 'estuari', per ser situada en un delta on hi conflueixen diversos rius).\nes troba al centre est de l'illa de honshu, a la regi\u00f3 de kant\u014d. en conjunt, forma una de les 47 prefectures del jap\u00f3, encara que la seva denominaci\u00f3 oficial \u00e9s de metr\u00f2polis o capital (\u90fd -to). aquesta metr\u00f2polis \u00e9s el centre de la pol\u00edtica, negocis, finances, educaci\u00f3, comunicaci\u00f3 i cultura popular del jap\u00f3. t\u00e9 tamb\u00e9 la concentraci\u00f3 m\u00e9s gran de seus corporatives, institucions financeres, universitats i col\u00b7legis, museus, teatres i establiments de compres i d'entreteniment de tot el pa\u00eds.\n\nse subdivideix en 23 barris (\u533a -ku), 26 ciutats (\u5e02 -shi), 1 districte (\u90e1 -gun), 3 pobles (\u753a -ch\u014d o -machi) i una vila (\u6751 -son o -mura); i 4 subprefectures (\u652f\u5e81 -shich\u014d) subdividides en 2 pobles i 7 viles, que representen diverses petites illes al sud de honshu, que s'estenen m\u00e9s enll\u00e0 de 1.800 km de shinjuku, capital de la prefectura i seu de la governaci\u00f3. el centre de t\u00f2quio, amb els seus 23 barris, ocupa un ter\u00e7 de la metr\u00f2poli, amb una poblaci\u00f3 superior als 8 milions d'habitants; aquesta \u00e0rea \u00e9s el que es coneix internacionalment com la ciutat de t\u00f2quio. la poblaci\u00f3 a les prefectures \u00e9s de m\u00e9s de 12 milions de persones. l'\u00e0rea metropolitana de t\u00f2quio t\u00e9 m\u00e9s de 35 milions d'habitants i \u00e9s actualment (2021) la m\u00e9s gran del m\u00f3n.\n\n\n== geografia ==\n\n\n=== localitzaci\u00f3 geogr\u00e0fica i generalitats ===\nt\u00f2quio est\u00e0 dividit en dues \u00e0rees principals; la continental i la insular. l'\u00e0rea continental est\u00e0 localitzada al marge nord-est de la badia de t\u00f2quio i est\u00e0 enclavada al centre-oest de l'illa d'hondo o honshu, formant part de la regi\u00f3 de kanto. les coordenades del centre de t\u00f2quio s\u00f3n 35\u00b0 41\u2032 nord, 139\u00b0 46\u2032 est. limita amb la prefectura de chiba a l'est, yamanashi a l'oest, kanagawa al sud i saitama al nord.\nl'\u00e0rea insular de t\u00f2quio compr\u00e8n dues cadenes d'illes a l'oce\u00e0 pac\u00edfic, en direcci\u00f3 sud: les illes izu, que recorren de manera paral\u00b7lela a la pen\u00ednsula d'izu, a la prefectura de shizuoka, i les illes ogasawara, que es troben a m\u00e9s de mil quil\u00f2metres de l'\u00e0rea continental de t\u00f2quio. la m\u00e9s distant \u00e9s minami torishima, que est\u00e0 a 1.850 quil\u00f2metres.\nt\u00f2quio inclou llacs, rius, preses, granges i parcs nacionals, en addici\u00f3 a les estructures que han sigut constru\u00efdes per l'\u00e9sser hum\u00e0. t\u00f2quio \u00e9s tamb\u00e9 part de l'\u00e0rea del gran t\u00f2quio, que inclou les prefectures de kanagawa, saitama i chiba.\n\n\n=== regi\u00f3 metropolitana o continental ===\nen l'actualitat, t\u00f2quio \u00e9s un dels centres urbans m\u00e9s importants del planeta i un dels principals centres financers, i la capital pol\u00edtica del jap\u00f3. la ciutat t\u00e9 un nombre menor de gratacels en comparaci\u00f3 amb altres ciutats de la seva magnitud, a causa principalment del risc de terratr\u00e8mols.la llei japonesa designa t\u00f2quio com un to (\u90fd, sovint tradu\u00eft com a 'metr\u00f2polis'). la seva estructura administrativa \u00e9s semblant a la d'altres prefectures japoneses. la regi\u00f3 metropolitana de t\u00f2quio inclou 23 barris especials (\u7279\u5225\u533a -ku) que fins a 1943, formaven part de la ciutat de t\u00f2quio pr\u00f2piament dita. t\u00f2quio tamb\u00e9 t\u00e9 26 ciutats sat\u00e8l\u00b7lit (\u5e02 -shi), cinc pobles (\u753a -ch\u014d o -machi), i vuit vil\u00b7les (\u6751 -son o -mura), cada un dels quals t\u00e9 el seu propi govern.\n\n\n==== els 23 barris especials ====\nels anomenats 23 barris especials (\u7279\u5225\u533a tokubetsu-ku) formen l'\u00e0rea coneguda tradicionalment com la ciutat de t\u00f2quio i compr\u00e8n 621,49 km\u00b2 (28,4% de tota la prefectura). aquesta \u00e0rea ha sigut el cor de t\u00f2quio i del pa\u00eds des que tokugawa ieyasu va construir el seu castell al mateix lloc on avui hi ha el palau imperial. geogr\u00e0ficament, els 23 barris especials estan compresos aproximadament dins l'\u00e0rea rodejada per la l\u00ednia yamanote, de japan railways. cada un d'aquests barris \u00e9s una entitat aut\u00f2noma, amb el seu propi alcalde i assemblea. no responen a una autoritat central, encara que alguns serveis p\u00fablics com el clavegueram, el subministrament d'aigua i el cos de bombers estan centralitzats en el govern metropolit\u00e0 de t\u00f2quio. aquest esquema de govern no existeix en cap altra ciutat del jap\u00f3.\n\n\n==== t\u00f2quio occidental ====\na l'oest dels 23 barris especials, es troben les ciutats dormitoris que allotgen els treballadors del centre de t\u00f2quio. algunes d'aquestes ciutats tenen una important base comercial i industrial. de manera col\u00b7lectiva, aquestes 26 ciutats es coneixen com a t\u00f2quio occidental:\n\n\n===== nishitama =====\na l'extrem occidental de t\u00f2quio est\u00e0 el districte de nishitama (\u897f\u591a\u6469\u90e1 nishitama-gun). \u00e9s una zona muntanyosa i densament boscosa de 375,96 km\u00b2 (17,2% de la prefectura) i que consisteix en tres sectors separats per t\u00f2quio occidental. gran part d'aquest districte cont\u00e9 zones no urbanitzades, per aix\u00f2 molts residents del centre visiten aquesta \u00e0rea per relaxar-se i acampar. dins del districte, se subdivideix administrativament en les viles de hinode, mizuho i okutama i el poble de hinohara.\n\n\n==== regi\u00f3 d'ultramar ====\nel govern metropolit\u00e0 de t\u00f2quio governa tamb\u00e9 sobre les illes del sud de t\u00f2quio, organitzades en municipis i sota la direcci\u00f3 d'unes subprefectures.\n\n\n=== ciutats m\u00e9s poblades ===\ndegut a l'alta poblaci\u00f3 a la prefectura i a les grans dimensions de la seua capital, molts municips adjunts a aquesta formen una gran conurbaci\u00f3 on no hi ha separaci\u00f3 f\u00edsica perceptible.\nels municipis amb m\u00e9s habitants s\u00f3n els seg\u00fcents:\n\ntot i aix\u00f2, a la prefectura encara hi han m\u00e9s municipis de menys poblaci\u00f3 que els que ac\u00ed s'especifiquen.\n\n\n=== clima ===\nt\u00f2quio t\u00e9 un clima temperat.\n\n\n== hist\u00f2ria ==\n\n\n=== edo ===\n\nencara que des dels temps antics existien petites poblacions i temples als turons propers a la badia de t\u00f2quio, es considera que la fundaci\u00f3 formal de t\u00f2quio fou el 1457, quan el shogun \u014dta d\u014dkan va construir el castell edo (\u6c5f\u6238\u57ce edo-j\u014d); aix\u00ed, l'\u00e0rea que rodejava al castell es va comen\u00e7ar a anomenar edo (\u6c5f\u6238, literalment 'estuari'). el shogunat tokugawa, que havia pres el castell el 1590 i que tenia el control aix\u00ed absolut del jap\u00f3, va establir el seu govern a edo el 1603, fet que va donar inici al per\u00edode edo de la hist\u00f2ria japonesa. la noblesa, juntament amb l'emperador del jap\u00f3, van continuar vivint a kioto, que va continuar sent la capital oficial, encara que solament de manera protocol\u00b7l\u00e0ria.\nedo va sofrir innumerables desastres; entre els quals es troben centenars d'incendis, destacant el gran incendi d'edo (edo taika) de 1657, on van morir al voltant d'unes 100.000 persones. la ra\u00f3 dels constants incendis era que totes les cases d'edo eren de machiya o cases urbanes de fusta. altres desastres que va sofrir edo van ser l'erupci\u00f3 del mont fuji el 1707, el terratr\u00e8mol del gran edo el 1855 i altres terratr\u00e8mols menors el 1703, 1782 i 1812.\n\n\n=== t\u00f2quio ===\ncap al 1868, amb l'oc\u00e0s del shogunat a tot el jap\u00f3 i el principi de la restauraci\u00f3 meiji, l'emperador es va mudar al castell edo, convertint-lo en el palau imperial del jap\u00f3 i va establir all\u00ed mateix amb el canvi de nom d'edo a t\u00f2quio, 'la capital de l'est'. per\u00f2 l'emperador no va formalitzar de manera legal que t\u00f2quio era la nova capital del jap\u00f3, per la qual cosa es creu popularment que kioto \u00e9s encara la capital oficial o cocapital del pa\u00eds. el 1871 es van abolir els han o feus, i formalment es van crear les prefectures, entre aquestes la prefectura de t\u00f2quio; i a l'any seg\u00fcent, la prefectura es va expandir a l'\u00e0rea ocupada pels 23 barris especials que actualment cont\u00e9.\na partir de 1872, es va comen\u00e7ar a construir la primera l\u00ednia de ferrocarril, i entre 1885 i 1925 es va construir la l\u00ednia yamanote, l\u00ednia de ferrocarril urb\u00e0 que \u00e9s la m\u00e9s important de t\u00f2quio en l'actualitat. el 1889 es va prendre la decisi\u00f3 final de traslladar la capital a t\u00f2quio i es va establir la ciutat de t\u00f2quio (\u6771\u4eac\u5e02 t\u014dky\u014d-shi), amb 15 barris; despr\u00e9s, el 1893, els districtes de tama es van unir a la prefectura. el 1914 es va inaugurar l'estaci\u00f3 de t\u00f2quio i el 1927 es va inaugurar el primer metro subterrani a la l\u00ednia ginza.\nel gran terratr\u00e8mol de kanto va colpejar t\u00f2quio el 1923, amb un saldo d'aproximadament 70.000 persones. despr\u00e9s de la trag\u00e8dia, es va iniciar un pla de reconstrucci\u00f3 que no va poder ser completat a causa del seu alt cost. a pesar d'aix\u00f2, la ciutat va continuar el seu desenvolupament fins al principi de la segona guerra mundial. el 1936 es va inaugurar l'edifici kokkai (dieta del jap\u00f3); tamb\u00e9 en aquell mateix any va oc\u00f3rrer l'incident del 26 de febrer, en qu\u00e8 1.500 oficials de l'ex\u00e8rcit japon\u00e8s van ocupar l'edifici kokkai, el kantei (resid\u00e8ncia del primer ministre) i altres llocs de t\u00f2quio en un intent de cop d'estat, que fou sufocat tres dies despr\u00e9s.\nel 1943, la prefectura i la ciutat de t\u00f2quio es van unir per formar la metr\u00f2polis de t\u00f2quio (t\u014dky\u014d-to), tamb\u00e9 coneguda simplement com a t\u00f2quio, que en aquell moment consistia en 35 barris. a partir d'aquella data, no existeix al jap\u00f3 cap ciutat que s'anomeni t\u00f2quio.\ndurant la segona guerra mundial, t\u00f2quio fou intensament bombardejada a partir de 1942 fins al 1945. a causa d'aix\u00f2, el 1945 la poblaci\u00f3 de t\u00f2quio era la meitat que el 1940. en acabar la guerra, al setembre de 1945, t\u00f2quio fou ocupada militarment i va passar a ser governada per les forces aliades. el general douglas macarthur va establir els quarters d'ocupaci\u00f3 al que ara \u00e9s l'edifici dn tower 21 (anteriorment conegut com a dai-ichi seimei), davant el palau imperial. a la segona meitat del segle xx, els estats units van aprofitar t\u00f2quio com un centre important de log\u00edstica durant les guerres de corea i vietnam. en l'actualitat, encara estan sota control nord-americ\u00e0 la base a\u00e8ria de yokota i algunes poques instal\u00b7lacions militars menors.\n\nt\u00f2quio va experimentar l'anomenat miracle econ\u00f2mic durant les d\u00e8cades de 1950 i 1960. el 1947, t\u00f2quio fou reestructurat amb la reducci\u00f3 de 35 a 23 barris; el 1954, es va crear la segona l\u00ednia de metro amb la l\u00ednia marunouchi i el 1961 amb la l\u00ednia hibiya. el 1958 es va construir la torre de t\u00f2quio i el 1964 es va inaugurar la primera l\u00ednia de shinkansen (tokaido shinkansen), coincidint amb la celebraci\u00f3 dels jocs ol\u00edmpics de t\u00f2quio 1964. aquesta prosperitat va transformar un pa\u00eds devastat per la guerra en la segona economia del m\u00f3n en menys de 20 anys. durant aquest per\u00edode, el govern japon\u00e8s va donar prioritat a la infraestructura i ind\u00fastries de manufactura. com a resultat, el jap\u00f3 va dominar un ampli rang d'ind\u00fastries com la de l'acer, l'automotriu, de semiconductors i electrodom\u00e8stics.\nen els anys seg\u00fcents, t\u00f2quio va cr\u00e9ixer en extensi\u00f3; van ser tornades al jap\u00f3 les illes ogasawara el 1968 i la base a\u00e8ria de tachikawa el 1977. durant la d\u00e8cada de 1970, va haver-hi una migraci\u00f3 important cap a les ciutats, i cap a t\u00f2quio especialment. el 1978 es va inaugurar l'aeroport internacional de narita, que va ajudar molt a l'aeroport internacional de t\u00f2quio, el qual serviria especialment per a vols internacionals; aix\u00ed doncs, l'aeroport de t\u00f2quio solament s'havia d'ocupar de vols nacionals majorit\u00e0riament. la gran poblaci\u00f3 de t\u00f2quio (que es va convertir en el lloc m\u00e9s poblat de tot el m\u00f3n des de 1965) va derivar en una bombolla econ\u00f2mica que es va iniciar el 1986 i va explotar el 1990, causant una recessi\u00f3 durant tota aquella d\u00e8cada, anomenada tamb\u00e9 la d\u00e8cada perduda (\u5931\u308f\u308c\u305f10\u5e74 ushinawareta j\u016bnen).\nmalgrat tot, t\u00f2quio va continuar creixent: el 1991 es va construir el t\u014dch\u014do, edifici de la governaci\u00f3 metropolitana de t\u00f2quio i el 1993 es va inaugurar el rainbow bridge damunt la badia de t\u00f2quio. aix\u00f2 va conduir a fer que t\u00f2quio sigui una de les ciutats m\u00e9s din\u00e0miques del planeta, amb una \u00e0mplia gamma d'activitats socials i econ\u00f2miques, en conjunt amb el boom d'inversions al final del segle xx, probablement el major que s'hagi conegut en la hist\u00f2ria. com a resultat, la ciutat t\u00e9 tamb\u00e9 una major quantitat d'edificis moderns que londres o nova york. tamb\u00e9 a t\u00f2quio s'han executat projectes per guanyar terres al mar. encara que aquesta pr\u00e0ctica es realitza des de fa diversos segles, en l'actualitat s'executa a gran escala; entre aquestes \u00e0rees sobresurt odaiba. altres projectes urbans recents inclouen el jard\u00ed d'ebisu, l'illa tennozu, el shiodome, roppongi hills i shinagawa.\nel 20 de mar\u00e7 de 1995, la ciutat va concentrar l'atenci\u00f3 dels mitjans internacionals despr\u00e9s de l'atemptat terrorista del culte aum shinrikyo al sistema de trens subterranis de t\u00f2quio. en aquest atemptat, van morir dotze persones i m\u00e9s d'un miler van resultar afectades pel gas nervi\u00f3s sar\u00edn.\n\n\n== demografia ==\nla religi\u00f3 a t\u00f2quio presenta patrons similars a la resta del pa\u00eds, on conviuen el budisme, el xintoisme i altres religions. hi ha un sincretisme constant, en qu\u00e8 \u00e9s freq\u00fcent que la poblaci\u00f3 integri dues o m\u00e9s religions en les seves pr\u00e0ctiques quotidianes. de les m\u00e9s de nou mil organitzacions religioses de la prefectura, el 38% \u00e9s budista, el 21% \u00e9s xintoista, i el cristianisme ocupa el 13%.\n\n\n=== habitatge ===\nla immensa poblaci\u00f3 de t\u00f2quio ha creat una alt\u00edssima demanda de resid\u00e8ncies. en el passat, la majoria dels habitants de la ciutat vivia en cases d'un o dos pisos, fetes de fusta, cadascuna amb el seu propi jard\u00ed, pati i capella religiosa (anomenada butsudan en les llars budistes). a mesura que la poblaci\u00f3 de t\u00f2quio va cr\u00e9ixer, aquestes cases es van demolir i, en el seu lloc, es van construir edificis d'apartaments. atesa la immensa densitat de poblaci\u00f3 de la regi\u00f3, la major part dels apartaments i cases de la ciutat s\u00f3n petites, i estan dissenyades per a una fam\u00edlia de dos adults i dos o tres nens.\na pesar de la intensa activitat en la construcci\u00f3 d'edificis, la demanda d'habitatges va continuar sent m\u00e9s alta que l'oferta, la qual cosa va augmentar els preus del terreny i del lloguer, especialment dintre dels 23 barris especials. com a resultat, a partir de la d\u00e8cada de 1970, moltes persones van abandonar la regi\u00f3 dels 23 barris especials i es van traslladar a tama (part de la prefectura de t\u00f2quio), o fins i tot a altres ciutats ve\u00efnes m\u00e9s distants. a tama, el govern metropolit\u00e0 de t\u00f2quio hi va crear un projecte d'habitatges barats per a fam\u00edlies amb pocs ingressos. no obstant aix\u00f2, aquestes resid\u00e8ncies estan situades molt lluny dels principals centres comercials i industrials, i molts d'aquests treballadors passen m\u00e9s de quatre hores di\u00e0ries dins d'algun mitj\u00e0 de transport p\u00fablic.\n\n\n=== poblaci\u00f3 ===\nper \u00e0rea (dades de l'1 d'octubre del 2003)t\u00f2quio: 12,36 milions (poblaci\u00f3 fixa)\nt\u00f2quio: 14,667 milions (de dia, quan les persones d'altres ciutats ve\u00efnes venen a t\u00f2quio a treballar o a estudiar)\ngran t\u00f2quio (t\u00f2quio i rodalia): 30 milions d'habitants\n23 districtes: 8,34 milions\nregi\u00f3 urbana de tama: 4 milions\nilles del pac\u00edfic: 27 milcomposici\u00f3 per edats\n\n\n== pol\u00edtica i govern ==\n\n\n=== assemblea ===\n\nla composici\u00f3 actual de l'assemblea metropolitana de t\u00f2quio \u00e9s la seg\u00fcent:\n\nl'actual president de l'assemblea metropolitana de t\u00f2quio \u00e9s en daisuke ozaki, del tomin first no kai.\n\n\n=== govern ===\n\n\n=== governadors ===\n\nllista dels governadors de t\u00f2quio electes des de la supressi\u00f3 de la prefectura de t\u00f2quio i la creaci\u00f3 de la metr\u00f2poli l'any 1947. abans del 1943 existia el c\u00e0rrec d'alcalde de la ciutat de t\u00f2quio i el de governador de la prefectura de t\u00f2quio, per\u00f2 tots dos es van fusionar en el de governador de la metr\u00f2poli de t\u00f2quio amb la creaci\u00f3 de la nova administraci\u00f3 local de postguerra.\n\n\n== transport ==\nt\u00f2quio \u00e9s la principal plataforma japonesa de viatges nacionals i internacionals, gr\u00e0cies al fet d'incloure estacions de trens, transport terrestre i aeroports. el transport a t\u00f2quio disposa d'una ampla xarxa de control de viatges, que es realitzen de manera r\u00e0pida i eficient.\n\n\n=== metro i xarxa ferrovi\u00e0ria ===\n\nel transport p\u00fablic interurb\u00e0 es basa principalment en la xarxa ferrovi\u00e0ria i de metro. combinats, reuneixen m\u00e9s de 70 l\u00ednies, formant la xarxa ferrovi\u00e0ria urbana m\u00e9s extensa del m\u00f3n. el metro de t\u00f2quio, columna vertebral del transport a la ciutat amb unes 250 estacions, \u00e9s un dels m\u00e9s grans del m\u00f3n per la seva extensi\u00f3 i el volum diari de viatges. la xarxa \u00e9s operada principalment per tokyo metro co., ltd. (\u6771\u4eac\u5730\u4e0b\u9244\u682a\u5f0f\u4f1a\u793e, , t\u014dky\u014d chikatetsu kabushiki-gaisha?). les excepcions s\u00f3n el metro toei i la l\u00ednia arakawa de tramvies, propietat del govern metropolit\u00e0 de t\u00f2quio.\ncom a suport al metro, la ciutat t\u00e9 set estacions de tren que atenen milions de persones que es desplacen des de tot el jap\u00f3 fins a la capital, amb trens operats per sis companyies privades. les estacions d'akihabara, ikebukuro, shibuya, shinagawa, shinjuku, t\u00f2quio i ueno estan a l'\u00e0rea metropolitana de t\u00f2quio. la companyia japan railways opera la l\u00ednia yamanote, tren urb\u00e0 que connecta aquestes estacions entre si i amb la xarxa del metro. l'estaci\u00f3 de t\u00f2quio \u00e9s, a m\u00e9s, el punt de converg\u00e8ncia de sis de les vuit l\u00ednies shinkansen (trens d'alta velocitat) del jap\u00f3: tokaido, tohoku, joetsu, nagano, yamagata i akita.\n\n\n=== autobusos urbans ===\nper a viatges de curt abast i per a accedir a la xarxa ferrovi\u00e0ria i de metro, t\u00f2quio t\u00e9 un sistema p\u00fablic i privat de transport terrestre de passatgers.\nel govern metropolit\u00e0 de t\u00f2quio opera el sistema toei d'autobusos, principalment dintre dels 23 barris especials de t\u00f2quio. altres l\u00ednies s\u00f3n operades per companyies privades. la majoria de les terminals d'autobusos urbans es troben en les estacions de metro o de tren.\n\n\n=== carreteres ===\nt\u00f2quio \u00e9s travessat per rutes metropolitanes, de la prefectura i nacionals. algunes de les m\u00e9s grans autopistes japoneses comencen a t\u00f2quio, amidades a partir de nihonbashi. destaquen la ruta 1 a osaka, les rutes 4 i 6 a sendai i aomori, la ruta 14 a la prefectura de chiba, i la ruta 16 que connecta t\u00f2quio amb yokohama, yokosuka, chiba i saitama. la ruta 17 parteix de t\u00f2quio cap a la prefectura de niigata.\na t\u00f2quio convergeixen moltes autopistes expresses. sobresurten les autopistes expresses de tomei, chuo, kan'etsu i t\u014dhoku.\n\n\n=== transport aeri ===\nt\u00f2quio t\u00e9 dos aeroports internacionals:\n\nl'aeroport internacional de narita, a la prefectura de chiba, es fa servir principalment per a vols internacionals. est\u00e0 connectat amb t\u00f2quio pel tren narita express.\nl'aeroport internacional de t\u00f2quio (o aeroport d'haneda) es destina a vols interiors, tot i que tamb\u00e9 rep vols internacionals.t\u00f2quio inclou una gran flota privada d'helic\u00f2pters, els quals utilitzen l'heliport de t\u00f2quio (\u6771\u4eac\u3078\u30ea\u30dd\u30fc\u30c8) a k\u014dt\u014d com a base. l'heliport tamb\u00e9 es fa servir com a base per a serveis p\u00fablics com la policia i els bombers.\n\n\n== economia ==\nt\u00f2quio cont\u00e9 un gran centre internacional de finances, oficines centrals de diverses companyies, bancs i asseguradores, i diversos punts de connexi\u00f3 de companyies de transport, publicacions i difusi\u00f3 del jap\u00f3. la borsa de valors de la prefectura \u00e9s una de les m\u00e9s din\u00e0miques del m\u00f3n. la majoria de les institucions financeres del pa\u00eds, i tamb\u00e9 multinacionals, tenen la seva seu a t\u00f2quio.\nmoltes de les majors companyies d'electr\u00f2nica del jap\u00f3 fabriquen els seus productes a t\u00f2quio, que en la seva majoria s'exporten a altres pa\u00efsos. entre aquestes, destaquen sony, toshiba i hitachi. la premsa tamb\u00e9 \u00e9s una de les principals ind\u00fastries de la ciutat. la majoria de les empreses de premsa i publicaci\u00f3 del jap\u00f3 estan ubicades a t\u00f2quio, aix\u00ed com la major part de les revistes i diaris publicats a la prefectura. altres ind\u00fastries importants s\u00f3n la petroqu\u00edmica, fabricaci\u00f3 d'autom\u00f2bils, fusta i tel\u00e8fons m\u00f2bils. altres grans centres industrials localitzats en la regi\u00f3 metropolitana de t\u00f2quio s\u00f3n yokohama i kawasaki, ambdues grans productores de vaixells, productes petroqu\u00edmics, autom\u00f2bils i productes del ferro i de l'acer.\n\ndurant el creixement centralitzat de l'economia japonesa despr\u00e9s de la segona guerra mundial, moltes companyies van moure les seves oficines centrals des de ciutats com osaka, que \u00e9s la capital hist\u00f2rica del comer\u00e7, a t\u00f2quio, en un intent de prendre avantatge i obtenir un millor acc\u00e9s al govern. aquesta tend\u00e8ncia va comen\u00e7ar lentament a fer cr\u00e9ixer la poblaci\u00f3 a t\u00f2quio, juntament amb el cost de vida per viure en la capital.\n\n\n== cultura ==\nla major part de la poblaci\u00f3 de t\u00f2quio \u00e9s budista. centenars de temples budistes poblen la prov\u00edncia, encara que molts dels habitants de t\u00f2quio van a aquests temples nom\u00e9s en cerim\u00f2nies molt especials com casaments i funerals, i prefereixen practicar els seus actes religiosos a casa. moltes de les resid\u00e8ncies estan moblades a l'estil japon\u00e8s, encara que unes altres segueixen un patr\u00f3 m\u00e9s occidental. la major part de la gent utilitza vestimentes occidentals en la seva vida quotidiana. algunes persones m\u00e9s ancianes \u2014especialment dones\u2014 encara usen el quimono, una roba t\u00edpica japonesa. els vestits tradicionals japonesos nom\u00e9s s'usen, generalment, en dies o esdeveniments especials.\n\n\n=== teatre, m\u00fasica i dansa ===\ndues formes de drama japoneses, el n\u014d i el kabuki, s\u00f3n les formes preferides d'entreteniment de la poblaci\u00f3 de la prov\u00edncia. el teatre nacional n\u014d, situat a prop de l'estaci\u00f3 de trens sendagaya, t\u00e9 funcions cada cap de setmana. existeixen moltes escoles de n\u014d, entre aquestes l'escola kanze n\u014d-gakudo. el teatre kabuki-za t\u00e9 funcions di\u00e0ries de kabuki. aquesta forma art\u00edstica tamb\u00e9 t\u00e9 representacions al gener, mar\u00e7, i d'octubre a desembre en el teatre nacional.\nla major expressi\u00f3 musical de la ciutat t\u00e9 lloc anualment, quan es porta a terme el festival d'estiu de t\u00f2quio durant juny i juliol. en el festival s'executa m\u00fasica cl\u00e0ssica, folkl\u00f2rica, de rock i jazz. al llarg de l'any, hi ha espectacles en viu en f\u00f2rums diversos: en destaquen el f\u00f2rum internacional de t\u00f2quio, la sala suntory, la sala nhk, i la ciutat de l'\u00f2pera de t\u00f2quio.\nla dansa t\u00e9 un lloc especial en les activitats culturals de t\u00f2quio; els espectacles de dansa tradicional i de dansa occidental s\u00f3n freq\u00fcents tot l'any. destaca l'esdeveniment de dansa, m\u00fasica i teatre azuma odori, que a la fi de maig cada any, es porta a terme en el teatre shinbashi enbujo.\n\n\n=== museus ===\nt\u00f2quio t\u00e9 desenes de museus d'art, hist\u00f2ria, ci\u00e8ncia i tecnologia. s'esmenten alguns dels m\u00e9s destacats.\nel museu m\u00e9s important del jap\u00f3 \u00e9s el museu nacional de t\u00f2quio, que es troba en la part nord-est del parc ueno. aquest museu \u00e9s administrat pel govern del pa\u00eds, per l'ag\u00e8ncia d'afers culturals. l'abast museogr\u00e0fic inclou la hist\u00f2ria del jap\u00f3, des de temps prehist\u00f2rics fins a l'era moderna.\nel museu metropolit\u00e0 d'art, fundat el 1926, est\u00e0 dividit en una galeria que exposa els treballs d'artistes nacionals contemporanis; i una altra destinada a treballs d'artistes estrangers. el museu shitamachi, localitzat en el cant\u00f3 sud-est del parc ueno, est\u00e0 dedicat a preservar la cultura de t\u00f2quio de l'era edo. el mingeikan \u00e9s un museu fundat per yanagi muneyoshi el 1931, consagrat a l'artesania popular de tot el pa\u00eds. el museu goto mostra la col\u00b7lecci\u00f3 privada d'art budista, propietat de goto keita, president de tokyu corporation. en aquest museu, es troben rotllos pertanyents al segle xii, que conten la llegenda de genji en pintures de fujiwara takayoshi. en el museu de l'espasa japonesa, o token hakubutsunkan, regit per l'associaci\u00f3 per a la conservaci\u00f3 de l'art de l'espasa japonesa, es troben m\u00e9s de sis mil peces, trenta de les quals estan catalogades com a tresor nacional. el museu metropolit\u00e0 de fotografia de t\u00f2quio, localitzat a ebisu, t\u00e9 exposicions permanents de fot\u00f2grafs nacionals i estrangers.\nentre els museus de ci\u00e8ncia i tecnologia m\u00e9s destacats, n'hi ha dos en l'illa artificial d'odaiba: el museu de ci\u00e8ncies mar\u00edtimes, i el museu nacional de ci\u00e8ncia emergent i innovaci\u00f3.\n\n\n=== biblioteques ===\nt\u00f2quio alberga nombroses biblioteques, algunes de les quals estan entre les m\u00e9s not\u00f2ries del jap\u00f3. la biblioteca m\u00e9s important del pa\u00eds \u00e9s la biblioteca nacional de la dieta (\u56fd\u7acb\u56fd\u4f1a\u56f3\u66f8\u9928, , kokuritsu kokkai toshokan?), localitzada en el barri de chiyoda. entre els seus m\u00e9s de dos milions de llibres, 50.000 t\u00edtols de revistes i m\u00e9s de 1.500 diaris, es reuneix la major col\u00b7lecci\u00f3 de textos del pa\u00eds. a m\u00e9s, t\u00e9 la major col\u00b7lecci\u00f3 de textos en lleng\u00fces estrangeres al jap\u00f3. el segueix en import\u00e0ncia la biblioteca metropolitana de t\u00f2quio (\u6771\u4eac\u90fd\u7acb\u56f3\u66f8\u9928, , t\u00f2quio t\u014dritsu toshokan?), la qual est\u00e0 composta per tres biblioteques:\n\nla biblioteca central: localitzada en el parc arisugawa (minato-ku), minami-azabu. \u00e9s la principal biblioteca del govern de la ciutat, cosa que la converteix en la millor refer\u00e8ncia per a trobar informaci\u00f3 sobre t\u00f2quio.\nbiblioteca d'hibiya: una altra biblioteca important del govern de la ciutat, tamb\u00e9 a chiyoda. a difer\u00e8ncia de les anteriors, a hibiya es permet el pr\u00e9stec de llibres.\nbiblioteca de tama.la biblioteca metropolitana de t\u00f2quio oferix els seus serveis a aproximadament 12 milions de visitants. a m\u00e9s de les biblioteques p\u00fabliques esmentades anteriorment, t\u00f2quio disposa de les biblioteques dels principals centres universitaris de t\u00f2quio:\n\nbiblioteca de la universitat metropolitana de t\u00f2quio, fundada el 1950, t\u00e9 m\u00e9s de 700.000 volums (1997).\nbiblioteca de la universitat de t\u00f2quio, fundada el 1877, t\u00e9 m\u00e9s de 8.000.000 volums (2006), la col\u00b7lecci\u00f3 de llibres m\u00e9s gran del jap\u00f3.\nbiblioteca de la universitat de t\u00f2quio per a estudis estrangers, fundada el 1899, t\u00e9 400.000 volums (1997).\nbiblioteca de la universitat de chuo, fundada el 1885, t\u00e9 1.365.000 volums (1997).\nbiblioteca de la universitat de kokugakuin, fundada el 1882, t\u00e9 998.200 volums (1997).\nbiblioteca de la universitat d'hitotsubashi, fundada el 1887, t\u00e9 1.320.000 volums (1997).\nbiblioteca de la universitat de waseda, fundada el 1882, t\u00e9 m\u00e9s de 4.500.000 volums (2006).\ncentre de mitjans mita de la universitat de keio, origin\u00e0riament la biblioteca de la universitat de keio, fundada el 1912, t\u00e9 2.300.000 volums (1997).existeixen, a m\u00e9s, aproximadament 360 petites biblioteques a l'\u00e0rea metropolitana de t\u00f2quio.\n\n\n== educaci\u00f3 superior ==\nt\u00f2quio t\u00e9 m\u00e9s de 150 universitats. les sis universitats m\u00e9s prominents es coneixen com a les sis universitats de t\u00f2quio (\u6771\u4eac\u516d\u5927\u5b66, , t\u014dky\u014d roku daigaku?): les universitats de kei\u014d, t\u00f2quio, waseda, hosei, meiji, i rikkyo. les sis sumen prop de cent mil matriculats, i s\u00f3n sovint comparades amb les universitats de l'ivy league, sobretot pels seus estudiants i matriculats. la universitat de t\u00f2quio n'\u00e9s la m\u00e9s prestigiosa; el 2005, va figurar en setzena posici\u00f3 entre les millors dues-centes universitats del m\u00f3n.\n\n\n== just\u00edcia ==\n\n\n=== policia ===\nla policia a t\u00f2quio \u00e9s administrada pel departament metropolit\u00e0 de policia de t\u00f2quio, el qual s'encarrega de mantenir l'ordre ciutad\u00e0 dintre de tota l'urbs, protegint la seguretat de 12 milions de persones al dia. a part de capturar els delinq\u00fcents, mantenir la pau i l'ordre dintre de la ciutat, s\u00f3n un agent preventiu dintre de la seguretat en cas de desastres naturals com tifons i terratr\u00e8mols, els quals s\u00f3n molt freq\u00fcents al jap\u00f3. el departament metropolit\u00e0 de policia de t\u00f2quio disposa dels recursos seg\u00fcents:\n42.101 oficials uniformats\n2.861 civils, que treballen en les oficines i depend\u00e8ncies\n943 llocs (koban)\n251 llocs residencials\n1.103 cotxes i patrulles de policia\n951 motocicletes\n26 bots i llanxes de policia\n14 helic\u00f2pters patrullers\n33 gossos policials ensinistrats\n16 cavalls\n\n\n=== accidents de tr\u00e0nsit ===\nl'any 2004, el parc d'autom\u00f2bils que va estimar el departament metropolit\u00e0 de policia de t\u00f2quio a la ciutat va ser de 4.656.111 vehicles. a causa d'aquest gran parc d'autom\u00f2bils, es van registrar 91.380 accidents, dels quals van resultar 105.073 persones amb lesions de diversa consideraci\u00f3 i tan sols 413 persones van morir causa dels accidents de tr\u00e0nsit.els accidents registrats es van produir amb una major freq\u00fc\u00e8ncia entre les 8 i 10 del mat\u00ed, 2 i 6 de la tarda, sense considerar el dia de la setmana que es registri.\n\n\n== esports ==\nels jocs ol\u00edmpics de 1964 van tenir lloc a t\u00f2quio. van tenir un gran impacte en l'aspecte urb\u00e0 de t\u00f2quio, car van ser constru\u00efdes grans obres d'infraestructura esportiva, tur\u00edstica, de comunicacions i de serveis. la infraestructura esportiva encara s'utilitza. entre altres instal\u00b7lacions, es troben l'estadi ol\u00edmpic de t\u00f2quio, el nippon budokan (estadi d'arts marcials) i el gimn\u00e0s nacional yoyogi.\ntamb\u00e9 es van celebrar els jocs ol\u00edmpics tokio 2020, per\u00f2 la pand\u00e8mia covid-19 es va veure obligat a susp\u00e8ndre i es va haver de celebrar l'any seg\u00fcent (2021).\n\n\n=== sumo ===\nigual que a la resta del pa\u00eds, el sumo (\u76f8\u64b2, sum\u014d, de vegades \u5927\u76f8\u64b2 \u014dzum\u014d) t\u00e9 un lloc destacat entre els esports a t\u00f2quio. a l'estadi nacional de sumo, localitzat a ryogoku, tenen lloc els tornejos de gener, maig i setembre, que atreuen milers d'espectadors. l'emperador del jap\u00f3 assisteix personalment al torneig de maig.\nels entrenaments de sumo es porten a terme en els estables, o beya, i molts permeten l'entrada d'espectadors.\n\n\n=== altres arts marcials ===\na la ciutat, es practiquen de manera amateur i professional altres arts marcials. especialment el judo, que va ser incl\u00f2s el 1964 com a esport ol\u00edmpic; el kendo, el karate, el kyudo i l'aikido.\n\n\n=== beisbol ===\nt\u00f2quio \u00e9s seu d'un dels equips m\u00e9s populars del beisbol del pa\u00eds, els yomiuri giants  (\u8aad\u58f2\u30b8\u30e3\u30a4\u30a2\u30f3\u30c4, , yomiuri jaiantsu?), que juguen com a locals en el tokyo dome (\u6771\u4eac\u30c9\u30fc\u30e0 t\u014dky\u014d d\u014dmu) des del 1988.\nt\u00f2quio tamb\u00e9 \u00e9s el lloc de l'equip tokyo yakult swallows  (\u6771\u4eac\u30e4\u30af\u30eb\u30c8\u30b9\u30ef\u30ed\u30fc\u30ba, , t\u014dky\u014d yakuruto suwar\u014dzu?), que juga a l'estadi meiji-jingu, a shinjuku.\n\n\n=== futbol ===\nla lliga professional japonesa de futbol, coneguda com a j. league  (j\u30ea\u30fc\u30b0, , j r\u012bgu?), fundada el 1993, t\u00e9 a t\u00f2quio dos equips: el fc tokyo  (fc\u6771\u4eac, , efush\u012b t\u014dky\u014d?), i el tokyo verdy (\u6771\u4eac\u30f4\u30a7\u30eb\u30c7\u30a31969). ambd\u00f3s equips juguen a l'estadi ajinomoto.\nentre els anys 1980 i 2004, la ciutat va ser seu de la copa intercontinental, que enfrontava els clubs guanyadors de la copa d'europa (actual lliga de campions) i la copa libertadores de am\u00e9rica. del 2005 al 2008, el campionat internacional va passar al format de campionat del m\u00f3n de clubs, en qu\u00e8 els partits es disputaren a t\u00f2quio i yokohama en el mes de desembre.\n\n\n== turisme ==\nen ser un dels principals focus d'hist\u00f2ria i de cultura al jap\u00f3, la prefectura de t\u00f2quio rep m\u00e9s de la meitat dels turistes internacionals que arriben al pa\u00eds, amb el 58,3%. anualment, gaireb\u00e9 2,6 milions de persones visiten t\u00f2quio,\n\n\n== parcs nacionals ==\na t\u00f2quio existeixen quatre parcs nacionals:\n\nparc nacional chichibu-tama, localitzat a nishitama, s'est\u00e9n tamb\u00e9 sobre la part de les prefectures de yamanashi i saitama.\nparc nacional meiji no mori takao, localitzat al voltant de la muntanya takao, al sud de hachioji.\nparc nacional fuji-hakone-izu, que inclou les illes d'izu.\nparc nacional ogasawara, que abra\u00e7a les illes del mateix nom, candidates a ser patrimoni de la humanitat.\n\n\n== ciutats agermanades ==\nt\u00f2quio t\u00e9 12 ciutats agermanades.\n\n\n== persones il\u00b7lustres ==\n\nkeiko abe, compositora i m\u00fasica, toca la marimba.\nken akamatsu, mangaka.\nmasami akita, m\u00fasic i escriptor.\nshizuka arakawa, campiona ol\u00edmpica de patinatge art\u00edstic.\nsamaire armstrong, actriu.\nkia asamiya, mangaka.\nsora aoi, actriu porno.\nrichard nikolaus graf von coudenhove-kalergi, escriptor i pol\u00edtic.\njoan fontaine, actriu.\nkazuo fukushima, compositor.\nstephen fumio hamao, bisbe de yokohama i cardenal.\nolivia de havilland, actriu.\ntakashi hashiguchi, dibuixant de manga.\nkosuke kitajima, nedador.\ntakeshi kitano, actor, guionista, director de cinema, comediant, escriptor, poeta, pintor i dissenyador d'un videojoc.\ntakahashi korekiyo, primer ministre del jap\u00f3.\nhayao miyazaki, productor de pel\u00b7l\u00edcules d'animaci\u00f3.\nsadako ogata, diplom\u00e0tic i alt comissionat per als refugiats de l'onu.\nmasi oka, actor i artista d'efectes especials.\nyoko ono, artista i cantant.\nyasujiro ozu, director de cinema d'influ\u00e8ncia mundial.\nedwin o. reischauer, japon\u00f2loga.\nkazuto sakata, pilot de moto.\ntakuma sato, pilot de f\u00f3rmula 1.\ntatsujiro shimizu (1897-1992), matem\u00e0tic\nhideki shirakawa (1936 -) qu\u00edmic, premi nobel de qu\u00edmica de l'any 2000.\naguri suzuki, pilot de f\u00f3rmula 1.\nsusumu terajima, actor de cinema.\nsin-itiro tomonaga (1906-1979) f\u00edsic, premi nobel de f\u00edsica de l'any 1965.\nnaoki urasawa, mangaka.\nhideki yukawa, f\u00edsic.\nhiroaki zakoji, compositor i pianista.\n\n\n== galeria d'imatges ==\n\n\n== refer\u00e8ncies ==\n\n\n== bibliografia ==\nen castell\u00e0gispert, carlos. tokio. ed. oc\u00e9ano, 2002. isbn 84-95199-93-9.\ngostelow, martin. tokio city pack. ed. aguilar, 1998. isbn 84-03-59830-0.en angl\u00e8sgordon, andrew. a modern history of japan: from tokugawa times to the present (en angl\u00e8s). 2nd.  oxford university press, 2009. isbn 978-0-19-533922-2. \nkeene, donald. emperor of japan: meiji and his world, 1852\u20131912 (en angl\u00e8s).  columbia university press, 2002. isbn 9780231123402. \nseidensticker, edward. tokyo rising: the city since the great earthquake. harvard university press, boston, 1991. isbn 0-674-89461-8.\nsimmons, ben; hymas, johnny; vilhar, gorazd. japanscapes. kodansha international ltd., tokio, 2002. isbn 4-7700-2876-8.en alemanyelke hayashi-m\u00e4hner: tagel\u00f6hner und obdachlose in tokyo, iudicium, 2005, isbn 3-89129-181-7.\nmatthias eichhorn: pendlerverkehr in tokyo. probleme und perspektiven, holos, 1997, isbn 3-86097-426-2.\nmartin lutterjohann: tokyo mit yokohama und kyoto, reise know-how verlag rump, 2004, isbn 3-8317-1251-4.\nevelyn schulz: stadt-diskurse in den aufzeichnungen \u00fcber das prosperieren von tokyo (tokyo hano ki), iudicium, 2004, isbn 3-89129-775-0.\ndusan simko: einwohner und umweltbelastung in tokyo. fallstudie: die nachbarschaft ojima in koto-ku., birkh\u00e4user-verlag, 1990, isbn 3-7643-2539-9.\ngottfried wohlmannstetter: finanzplatz tokio, knapp, frankfurt am main, 1998, isbn 3-7819-1167-5.\n\n\n== vegeu tamb\u00e9 ==\ndn tower 21\nparc shiba\n\n\n== enlla\u00e7os externs ==\nviccionari\n\nturisme a t\u00f2quio.\njapan reference (angl\u00e8s).\ntour virtual de t\u00f2quio (angl\u00e8s)."