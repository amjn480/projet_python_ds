"harrison ford (chicago, illinois, 13 de juliol de 1942) \u00e9s un actor estatunidenc, fill de pare irland\u00e8s i de mare jueva russa.\ndespr\u00e9s d'acabar els estudis a wisconsin, on va fer algunes actuacions teatrals, va signar un contracte a hollywood amb la columbia, i posteriorment amb la universal, que li van donar petits papers en pel\u00b7l\u00edcules i a la televisi\u00f3, com a ironside, el 1967, i a el virginiano, el 1962.\nes va descoratjar perqu\u00e8 era a segona fila i va estudiar fusteria. per\u00f2 va tornar a hollywood quatre anys despr\u00e9s, i hi va fer de fuster als estudis, atent a una oportunitat que sorg\u00eds per a actuar en una pel\u00b7l\u00edcula. un amic li va trobar una prova amb el director george lucas, que el va contractar. aix\u00ed, va fer de bob falfa a american graffiti. quatre anys m\u00e9s tard assol\u00ed l'\u00e8xit amb el paper de han solo a la guerra de les gal\u00e0xies. va tornar a fer de han solo a l'imperi contraataca i el retorn del jedi.\nlucas el va recomanar a steven spielberg i va fer el 1981 el paper de l'exit\u00f3s indiana jones a a la recerca de l'arca perduda i les seves seq\u00fceles. el 1985 va ser nominat a l'oscar i al globus d'or pel paper de policia a l'\u00fanic testimoni. va ser nominat un altre cop als globus d'or el 1993 pel paper de richard kimble a el fugitiu.\u00e9s una superestrella de hollywood. t\u00e9 un ranxo de 67 hect\u00e0rees a wyoming, on practica les seves aficions, pilotar la seva avioneta i el seu helic\u00f2pter, i participa en rescats d'incendis. ha estat casat amb mary marquardt i melissa mathison, i actualment la seva parella \u00e9s calista flockhart, amb qui es va casar despr\u00e9s de vuit anys de relaci\u00f3, el 2010, a la mansi\u00f3 del governador de nou m\u00e8xic. t\u00e9 cinc fills, un dels quals, adoptat amb calista flockhart.\n\n\n== biografia ==\n\n\n=== inf\u00e0ncia ===\nharrison ford va n\u00e9ixer l'estiu de 1942 a chicago, fill d'un pare cat\u00f2lic, christopher ford, i una mare jueva, dorothy nidelman. el seu avi patern, john fitzgerald ford, era un irland\u00e8s cat\u00f2lic i la seva \u00e0via, florence veronica niehaus, alemanya. els seus avis materns, harry nidelman i anna lifschutz, eren immigrants jueus que provenien de minsk (belar\u00fas). la seva mare va ser actriu de r\u00e0dio abans de dedicar-se a les tasques de casa i el seu pare era directiu de publicitat i, de tant en tant, actor de r\u00e0dio, com la seva esposa.harrison i el seu germ\u00e0 terrence, que havia nascut l'any 1945, van cr\u00e9ixer en el si d'una fam\u00edlia de classe mitjana. christopher i dorothy ford van educar els seus fills basant-se en la combinaci\u00f3 de les respectives conviccions religioses i culturals. actualment, quan li pregunten quina \u00e9s la seva religi\u00f3, l'actor contesta ir\u00f2nicament dient \"dem\u00f2crata\". tamb\u00e9 reconeix que se sent \"irland\u00e8s com a persona, per\u00f2 jueu com a actor\".\n\n\n=== estudis ===\nford comen\u00e7a els estudis juntament amb el seu germ\u00e0 a l'escola prim\u00e0ria graeme stewart de chicago. conegut com a harry entre els seus amics, l'any 1956 \u00e9s adm\u00e8s a l'institut east maine township, a park ridge, illinois. va ser un alumne mitj\u00e0, per\u00f2 va participar en tota mena d'activitats i associacions del centre: va ser president del club de ci\u00e8ncies socials, membre del club de maquetes ferrovi\u00e0ries, representant del club d'escolars i delegat de classe. en aquest per\u00edode apareix p\u00fablicament per primera vegada com la veu de la r\u00e0dio del seu institut, que s'acabava de crear. tamb\u00e9 es va integrar en la companyia de dansa de l'escola, aix\u00ed com en l'equip de gimn\u00e0stica durant un breu per\u00edode.degut a la pressi\u00f3 exercida pels seus pares, en graduar-se de l'institut el 1960 s'incorpora al ripon college de wisconsin. all\u00e0 forma part de la fraternitat sigma nu i estudia literatura anglesa i filosofia, per\u00f2 els seus resultats s\u00f3n decebedors. en el seu tercer any, aquest mal estudiant s'apunta a cursos d'art dram\u00e0tic pensant que aix\u00ed tindria una oportunitat d'obtenir bones notes f\u00e0cilment. durant aquest per\u00edode, harrison decideix a qu\u00e8 es vol dedicar en la vida professional. el 1964, a tres dies de l'entrega de diplomes de la universitat, sap que no obtindr\u00e0 el seu degut a les seves repetides abs\u00e8ncies. avergonyit i humiliat, decideix tornar-se'n a illinois.\n\n\n== carrera art\u00edstica ==\n\n\n=== inicis ===\ntot i l'escepticisme inicial amb el cam\u00ed art\u00edstic escollit pel seu fill, els pares li donen suport i l'encoratgen a seguir. sabent que wisconsin no \u00e9s el lloc adient per iniciar la seva carrera, harrison decideix anar-se'n a hollywood junt amb mary marquardt, una actriu que havia conegut durant els seus anys universitaris i amb la qual es va casar l'any 1964.\na calif\u00f2rnia, en un principi es troba amb dificultats per aconseguir papers, per\u00f2 despr\u00e9s d'una s\u00e8rie de c\u00e0stings sense resultats, rep una proposta de la productora columbia pictures per firmar un contracte de 150 d\u00f2lars la setmana per fer petites aparicions a la televisi\u00f3. durant aquest per\u00edode, ford va escapar in extremis de morir en un accident d'autom\u00f2bil en perdre el control del seu vehicle i estavellar-se contra un pal. la cicatriu que duu a la barbeta, un dels seus trets caracter\u00edstics, \u00e9s una seq\u00fcela d'aquest esdeveniment. finalment, l'any 1966 apareix per primera vegada a la pantalla gran en el film dead heat on a merry-go-round, amb james coburn, en un paper que no li dona dret a apar\u00e8ixer en els cr\u00e8dits. aquell mateix any es va declarar objector de consci\u00e8ncia per no anar a la guerra del vietnam. en ser convocat davant les autoritats per justificar la seva decisi\u00f3, va fingir que era boig amb una actuaci\u00f3 tan convicent que el tribunal el va declarar \"no apte\".el 1967 aconsegueix el seu segon paper, de nou sense menci\u00f3 en els t\u00edtols de cr\u00e8dit, a la pel\u00b7l\u00edcula luv. el mateix any, finalment, apareix a la cavalcada dels male\u00efts, en la qual el seu nom surt per primera vegada en pantalla, encara que amb la denominaci\u00f3 \u00abharrison j. ford\u00bb per diferenciar-lo de l'antic actor de cinema mut que es diu igual que ell. tot i obtenir aquests petits papers, la fam\u00edlia ford no obt\u00e9 ingressos importants, la qual cosa \u00e9s certament problem\u00e0tica, ja que mary dona a llum el seu fill benjamin. l'actor accepta de mala gana tant els petits papers que la columbia li ofereix com la impossibilitat d'expressar la seva personalitat i capacitat interpretativa. l'estudi estripa el seu contracte amb el pretext de falta de carisma degut a les seves constants observacions sobre la baixa qualitat dels guions que li ofereixen. actualment, l'actor admet que no va ser gaire cooperatiu amb l'estudi, per\u00f2 considera que aquesta arrog\u00e0ncia va ser la que li va permetre creure en la seva carrera i amagar la seva timidesa, que, fins aleshores, havia estat a punt de fer-li abandonar el cam\u00ed art\u00edstic que havia decidit emprendre. poc temps despr\u00e9s firma amb universal pictures, amb la qual aconsegueix petits papers en s\u00e8ries de televisi\u00f3 com the virginian o ironside, per\u00f2 les seves breus aparicions no s\u00f3n suficients per cobrir les necessitats econ\u00f2miques de la seva fam\u00edlia, per la qual cosa comen\u00e7a a buscar una feina alternativa a la d'actor.\n\n\n=== progressi\u00f3 ===\nmentre feia feines de manteniment a la casa familiar, ford decideix sobtadament fer-se fuster. renuncia a la seva carrera d'actor i apr\u00e8n a treballar la fusta mitjan\u00e7ant els llibres que agafava en pr\u00e9stec de la biblioteca local. troba el seu primer treball en les obres d'un estudi de gravaci\u00f3 pel compositor s\u00e9rgio mendes. simult\u00e0niament, accepta qualsevol dels petits papers que li ofereixen en el cinema, com zabriskie point (1970), o en s\u00e8ries de televisi\u00f3 com the f.b.i. (1969) o gunsmoke (1972). durant aquest per\u00edode, mary dona a llum al segon fill del matrimoni, willard.en el decurs de les seves reunions, ford es fa amic de fred roos, director de c\u00e0stings de la universal, per a la qual fa sovint certs treballs. mentre roos treballa en unes obres dels estudis goldwyn, li presenta un jove realitzador desconegut fins aleshores: george lucas. aquesta trobada seria determinant en la carrera de l'actor.\nel 1972, george lucas li proposa el paper de l'apassionat de la velocitat bob falfa en la seva propera pel\u00b7l\u00edcula, american graffiti (1973). harrison accepta perqu\u00e8 considera el paper prou important per implicar-se en el possible \u00e8xit del film. per rodar les seves escenes havia de tallar-se els cabells, per\u00f2, tement que no pugui acceptar altres possibles ofertes de rodatge que li puguin oferir en un futur proper pel seu nou aspecte, li proposa a george lucas que el personatge porti un barret de vaquer. la pel\u00b7l\u00edcula s'estrena l'estiu de 1973 i recapta m\u00e9s de 21 milions de d\u00f2lars en la primera distribuci\u00f3 als cinemes. tot i l'\u00e8xit de la filmaci\u00f3, harrison recupera la seva activitat de fuster perqu\u00e8 el sou de 600 d\u00f2lars que rep pel rodatge de la pel\u00b7l\u00edcula \u00e9s insuficient per mantenir la fam\u00edlia. no obstant, recupera la motivaci\u00f3 per reprendre la seva carrera en el m\u00f3n cinematogr\u00e0fic.\nford recupera la seva feina com a actor acceptant altres papers de menys rellev\u00e0ncia. despr\u00e9s de fer unes feines a l'oficina de francis ford coppola, rep la proposta d'aquest director per interpretar un paper a la pel\u00b7l\u00edcula la conversa (1974), amb gene hackman com a estrella principal. havia de representar el paper de mark, per\u00f2 en l'\u00faltim moment aconsegueix el paper frederic forrest. ford, que finalment fa el paper de martin stett, s'enfurisma per aquesta decisi\u00f3, per\u00f2 gr\u00e0cies a aquest rol comen\u00e7a a fer-se conegut a hollywood.fins a l'any 1976 aconsegueix alguns papers per a televisi\u00f3 i veu com s'incrementa la seva activitat. mentre feia unes feines a casa de george lucas, el director li demana que col\u00b7labori amb ell donant la r\u00e8plica als actors que es presentaran al c\u00e0sting de la seva propera pel\u00b7l\u00edcula, ja que no volia fer-li una audici\u00f3 a harrison perqu\u00e8 volia treballar amb noves cares. no obstant, despr\u00e9s d'algunes r\u00e8pliques, lucas decideix que ja t\u00e9 actor per al personatge de han solo.\n\n\n== interpretacions ==\n\n\n=== star wars ===\nel 1976, tot i ser reticent a contractar actors desconeguts per la pel\u00b7l\u00edcula, la twentieth century fox accepta que harrison ford sigui l'escollit per encarnar han solo en la que es convertiria en una de les m\u00e9s importants sagues del cinema: star wars. ford aconsegueix el paper per davant de kurt russell, nick nolte, al pacino, christopher walken o richard dreyfuss. george lucas considera que ford est\u00e1 m\u00e9s preparat per donar vida a un personatge amb una important vessant c\u00ednica que contrasta amb luke o leia. tamb\u00e9 \u00e9s un personatge de m\u00e9s edat que la resta, amb l'excepci\u00f3 d'obi-wan kenobi que va ser interpretat per sir alec guiness, fam\u00f3s actor brit\u00e0nic la pres\u00e8ncia del qual compensa un repartiment format per actors desconeguts, un risc important per una pel\u00b7l\u00edcula d'aquestes dimensions. amb la sensaci\u00f3 d'estar participant en una pel\u00b7l\u00edcula per nens, els actors tenen dificultats per interpretar els seus respectius papers i fan constants bromes durant el rodatge.amb un sou de 650.000 d\u00f2lars, aquesta pel\u00b7l\u00edcula li permet abandonar finalment el seu ofici de fuster i concentrar-se plenament en la seva carrera art\u00edstica. tot i que la fox va anunciar prematurament que el film va ser un frac\u00e0s, la realitat va ser que la primera entrega de star wars, estrenada com la guerra de les gal\u00e0xies (1977) i coneguda m\u00e9s tard com una nova esperan\u00e7a es converteix en un \u00e8xit rotund i fa que l'actor esdevingui un dels preferits del p\u00fablic.\nla pel\u00b7l\u00edcula dona lloc a dues seq\u00fceles en les que ford continua interpretant el mateix paper. a l'imperi contraataca (1980), la seva faceta com a actor pren una nova dimensi\u00f3 amb l'evoluci\u00f3 dram\u00e0tica del paper de han solo, juntament amb la relaci\u00f3 amorosa amb leia i l'inc\u00f2moda posici\u00f3 degut a la tra\u00efci\u00f3 dels seu amic, lando calrissian. just abans que el seu personatge sigui congelat en carbonita, la princesa li declara el seu amor i han devia contestar \u00abjo tamb\u00e9 t'estimo!\u00bb per\u00f2, veient que no era una resposta molt convincent, el director irvin kershner li demana improvisar. aleshores, canvia la l\u00ednia de gui\u00f3 per \u00abho s\u00e9...\u00bb, la qual quedaria inseparablement unida al seu personatge. el propi fet que han solo sigui submergit en carbonita representa una alternativa pels guionistes en el cas que l'actor es negu\u00e9s a participar en el tercer episodi de la saga. george lucas no estava segur que l'estrella accept\u00e9s novament el paper despr\u00e9s de l'\u00e8xit de la primera entrega d'indiana jones, a la recerca de l'arca perduda (1981), i que era protagonitzada per ford.posteriorment, es confirma la seva participaci\u00f3 i finalment apareix de nou a el retorn del jedi (1983). la poca profunditat del seu personatge no li permet explotar el principi de la pel\u00b7l\u00edcula, que es dedica al seu alliberament. per compensar aquesta debilitat, volia que han solo tingu\u00e9s una mort heroica, amb l'objectiu que es pugui recuperar la talla dels episodis anteriors per\u00f2 george lucas s'hi nega.m\u00e9s de 30 anys despr\u00e9s de l'estrena d'el retorn del jedi, ford torna a interpretar el paper de han solo a la setena entrega de la saga, el despertar de la for\u00e7a (2015), en qu\u00e8 finalment aquest popular personatge mor. segons el daily mail, l'actor va cobrar 16 milions de lliures, m\u00e9s una quota del 0,5 % dels ingressos en taquilla per la seva interpretaci\u00f3 en aquesta pel\u00b7l\u00edcula.\n\n\n=== indiana jones ===\na finals dels anys 1970, george lucas i steven spielberg treballen en la seva propera producci\u00f3: una pel\u00b7l\u00edcula que homenatja les s\u00e8ries de la seva inf\u00e0ncia.per a aquest projecte, steven spielberg pensa immediatament en harrison ford, amb la idea de representar a un heroi digne d'allan quatermain, per\u00f2 george lucas s'hi oposa. a m\u00e9s de no ser mai partidari de recuperar actors amb qui ja ha treballat, lucas tem que es confongui aquest personatge amb han solo. per aix\u00f2, es pensa en altres actors per oferir-los el paper. tom selleck \u00e9s finalment l'escollit per donar vida a l'aventurer, per\u00f2 l'actor no accepta el paper a causa del contracte que l'uneix a la s\u00e8rie magnum p.i. en aquell moment, steven spielberg persuadeix george lucas que l'indy \u00e9s un personatge fet a mida per a ford. l'actor i el realitzador es troben gr\u00e0cies a george lucas i, tot i ser reticent a firmar un contracte per a tres pel\u00b7l\u00edcules, ford accepta l'oferta. ha nascut indiana jones.\nper interpretar l'intr\u00e8pid aventurer, ford ha d'aprendre a fer servir un fuet i preparar-se f\u00edsicament per afrontar un rodatge extenuant. per interpretar indy, exhibeix el look tradicional d'aventurer amb barba de tres dies i una vella ca\u00e7adora de cuir, sense oblidar els que es convertiran en dos elements representatius del personatge: un barret gastat i envellit i el fuet. d'aquesta manera, dona forma i caracteritza un personatge polifac\u00e8tic: valent per\u00f2 rom\u00e0ntic, divertit i a vegades fr\u00e0gil.\nel rodatge de a la recerca de l'arca perduda (1981) \u00e9s esgotador i molt exigent per a tot l'equip. durant l'escena de la lluita contra un mec\u00e0nic nazi, la roda d'un avi\u00f3 li passa per sobre la cama; es troba amb un lligament esquin\u00e7at a l'interior de tun\u00edsia. en comptes de recuperar-se completament, s'embena la cama i continua amb el rodatge. posteriorment, es lesiona les costelles intentant fer ell mateix l'escena de risc on indiana \u00e9s arrossegat per terra per un cami\u00f3. quan va arribar l'hora de rodar l'escena on indy s'enfronta a un guerrer que l'amena\u00e7a amb un sabre, en la qual estava previst un elaborat combat que havia requerit una llarga preparaci\u00f3, ford no estava en condicions de fer-ho: com molts membres de l'equip, en aquell moment estava malalt. per no endarrerir el rodatge, li proposa a steven spielberg simplement disparar contra el seu enemic. l'\u00e8xit que t\u00e9 aquella curta escena entre els membres de l'equip \u00e9s tan gran que es mant\u00e9 en el muntatge final. a la recerca de l'arca perduda s'estrena l'any 1981 i obt\u00e9 un gran \u00e8xit. fins i tot, amb indiana jones aconsegueix superar la notorietat de han solo i es converteix en una estrella.\n\nel 1984 s'estrena indiana jones i el temple male\u00eft. la parella femenina d'indy, despr\u00e9s de karen allen que havia participat en l'anterior episodi, \u00e9s kate capshaw. ford \u00e9s qui, influenciat per steven spielberg, l'escull per interpretar a willie scott.durant el rodatge de les escenes en el palau del maharaj\u00e0, l'actor comen\u00e7a a patir una h\u00e8rnia discal per culpa de montar en elefant i, durant el combat contra un thuggee a l'habitaci\u00f3 d'indy, l'h\u00e8rnia el paralitza realment. les cures que li donen all\u00e0 mateix no fan efecte i \u00e9s repatriat urgentment als estats units per operar-se. durant la seva convalesc\u00e8ncia, segueix un tractament a base d'enzimes de papaia. el remei resulta ser efica\u00e7 i l'actor retorna a sri lanka tres setmanes despr\u00e9s. despr\u00e9s d'aquest incident, el rodatge continua normalment. en el moment de la seva estrena, tot i que la cr\u00edtica troba la pel\u00b7l\u00edcula massa obscura, indiana jones i el temple male\u00eft \u00e9s tot un \u00e8xit.\nel 16 de maig de 1988 comen\u00e7a el rodatge de indiana jones i l'\u00faltima croada (1989). aquesta pel\u00b7l\u00edcula revela la relaci\u00f3 que mant\u00e9 indy amb el seu pare com rerefons en la cerca del grial. mentre ford vesteix de nou el seu conjunt d'aventurer, el paper de \u00abrata de biblioteca\u00bb del seu pare \u00e9s interpretat per sean connery. aquesta confrontaci\u00f3 pare-fill permet a ford explotar i expressar altres facetes de la personalitat del personatge. en aquesta pel\u00b7l\u00edcula es pot veure a l'indy adolescent i ford li proposa a steven spielberg i george lucas al jove actor que havia interpretat al seu fill a la costa de 'los mosquitos' (1986), river phoenix, ja que, segons el propi ford, \u00e9s qui m\u00e9s s'assembla a ell quan tenia la seva edat. sobre el plat\u00f3, l'ambient \u00e9s jovial i dist\u00e8s, fins al punt que ford i connery graven sense pantalons la seq\u00fc\u00e8ncia on indy i el seu pare parlen a bord del zeppelin degut a la calor que hi fa. en l'escena on indy es troba susp\u00e8s del can\u00f3 d'un tanc i contra una paret, l'equip d'attrezzo li llencen a ford, qui s'havia acostumat a prendre part en les escenes de risc, trossos d'argila a mesura que el vehicle avan\u00e7a. a m\u00e9s, ford sovint ha de rodar de nou escenes on va al galop sobre el cavall perqu\u00e8 el barret li surt volant i \u00e9s inimaginable que indiana jones perdi el seu barret. despr\u00e9s d'un rodatge sense greus problemes, la pel\u00b7l\u00edcula s'estrena el maig de 1989 i, com les anteriors, resulta ser un \u00e8xit comercial.\nestava prevista una quarta part de la saga des de 1994, per\u00f2 les complicades agendes de ford, lucas i spielberg ajornen constantment la posada en marxa del projecte. despr\u00e9s de dubtar si fer aquest nou episodi, ford acaba finalment per proposar-li a spielberg rodar-la: \u00ab\u00bfper qu\u00e8 no fer una altra d'aquestes pel\u00b7l\u00edcules? el p\u00fablic ho demana.\u00bb acaba convencent a lucas i comen\u00e7a la producci\u00f3 del nou film. el 10 de setembre de 2007 finalment es revela el t\u00edtol del nou episodi: indiana jones i el regne de la calavera de cristall (2008). l'acci\u00f3 de la pel\u00b7l\u00edcula transcorre durant la guerra freda, amb un indiana jones ja envellit. tot i la seva edat avan\u00e7ada, ford es sotmet a un entrenament intens i a un r\u00e8gim estricte per tornar a estar en forma i aix\u00ed poder rodar ell mateix la majoria d'escenes de risc. la pel\u00b7l\u00edcula \u00e9s presentada el 18 de maig de 2008 com a pre-estrena al festival de cannes, 19 anys despr\u00e9s de l'\u00faltima aventura. la taquilla demostra que el p\u00fablic desitjava una altra pel\u00b7l\u00edcula m\u00e9s de la saga i, amb prop de 800 milions de d\u00f2lars recaptats a tot el m\u00f3n, indiana jones i el regne de la calavera de cristall \u00e9s la pel\u00b7l\u00edcula de la saga que aconsegueix un major \u00e8xit.\n\n\n=== blade runner ===\na la pel\u00b7l\u00edcula blade runner (1982), de ridley scott, basada en la novela philip k. dick els androides somien xais el\u00e8ctrics?, ford dona vida a rick deckard, una mena de detectiu privat ('blade runner') desenganyat i c\u00ednic. la seva interpretaci\u00f3 a la pel\u00b7l\u00edcula \u00e9s intensa i dota al personatge d'una imatge vulnerable i d'ambig\u00fcitat moral, els quals converteix en uns dels elements destacats del film, i porta a l'espectador, fins i tot, a plantejar-se si deckard \u00e9s hum\u00e0. l'empatia que manifesta en el moment d'exercir accions execut\u00f2ries cap els replicants, recorda justament a les que fan els replicants amb les seves v\u00edctimes.\nel primer actor que va ser considerat pel guionista hampton fancher va ser robert mitchum. altres actors en la llista de potencials rick deckard van ser sean connery, jack nicholson, paul newman, clint eastwood, peter falk, al pacino, nick nolte, burt reynolds o dustin hoffman. finalment hampton fancher, que tamb\u00e9 era productor de la pel\u00b7l\u00edcula, suggereix harrison ford. l'equip de producci\u00f3 es posa en contacte amb steven spielberg, que est\u00e0 en la fase de muntatge de a la recerca de l'arca perduda (1981), per informar-se sobre l'actor. la resposta del realitzador \u00e9s clara: \u00ab\u00e9s una gran estrella\u00bb. aix\u00ed, ridley scott viatja a londres per veure imatges de la gravaci\u00f3 de la pel\u00b7l\u00edcula de steven spielberg i troba l'actor perfecte pel paper.ford es mostra interessat per la pel\u00b7l\u00edcula per\u00f2 la lectura del primer gui\u00f3 no el conven\u00e7 del tot degut a la pres\u00e8ncia d'una veu en off que explica als espectadors el qu\u00e8 no es mostra en el decurs de la investigaci\u00f3 de deckard. l'actor prefereix que es vegin les coses en lloc d'explicar-les. aquest detall es converteix en un motiu de fricci\u00f3 entre el realitzador i el seu int\u00e8rpret principal, el qual considera que ridley scott tendeix a preocupar-se m\u00e9s pels decorats que pels seus actors. com an\u00e8cdota, el personatge interpretat per edward james olmos va ser creat per corregir un error de concepci\u00f3: la cabina del vehicle que ford ha de pilotar \u00e9s massa estreta per ell i han de contractar un actor m\u00e9s petit per pilotar la m\u00e0quina. olmos \u00e9s qui condueix, mentre ford s'arrauleix en el seient del passatger.tot i les diverg\u00e8ncies, ford s'implica totalment amb el projecte. en l'escena on s'enfronta amb pris (daryl hannah), insisteix que no simuli els cops. l'actriu obeeix i li fica els dos dits al nas, fins al punt que acaba tot ensagnat al final del rodatge. el seu malestar durant el rodatge tamb\u00e9 el va ajudar a donar-li una dimensi\u00f3 dram\u00e0tica al seu personatge. durant les projeccions de prova de la pel\u00b7l\u00edcula, la seva interpretaci\u00f3 \u00e9s rebuda negativament pels espectadors. la seva imatge \u00e9s la d'un heroi sense por, valent i sense retrets des de les seves interpretacions de han solo i d'indiana jones i els seus seguidors no el veuen en el paper d'un personatge covard i sense escr\u00fapols. per aquestes raons (i altres purament comercials), els productors obliguen a tornar a muntar la pel\u00b7l\u00edcula per simplificar la hist\u00f2ria i eliminar temes paral\u00b7lels. el final es modifica, transformant l'esperit del desenlla\u00e7 original.\ntot i estar en desacord amb la decisi\u00f3, l'actor est\u00e0 obligat per contracte a registrar la veu en off que orientava l'espectador en la comprensi\u00f3 de la pel\u00b7l\u00edcula, la qual cosa li va suposar un veritable suplici. despr\u00e9s de llegir sis versions diferents de la narraci\u00f3, el cansament acumulat es percep en la veu mon\u00f2tona que apareix a la pel\u00b7l\u00edcula. \nla pel\u00b7l\u00edcula s'estrena el 1982, els cr\u00edtics no s\u00f3n especialment amables analitzant i valorant la pel\u00b7l\u00edcula i \u00e9s un frac\u00e0s comercial degut principalment a dos factors: l'ambientaci\u00f3 fosca del film i el paper diametralment diferent de harrison ford en relaci\u00f3 als anteriors que havia protagonitzat. a m\u00e9s, la pel\u00b7l\u00edcula va ser eclipsada per l'estrena uns dies abans de et, l'extraterrestre (1982) de spielberg.\nno obstant, blade runner acaba convertint-se en una pel\u00b7l\u00edcula de culte amb el decurs dels anys, sobretot gr\u00e0cies a la sortida de versions m\u00e9s fidels a la visi\u00f3 del realitzador (director's cut). encara avui hi ha una pregunta sense resposta: \u00abrick deckard \u00e9s un replicant?\u00bb ridley scott contesta que s\u00ed, mentre que ford afirma el contrari.\n\n\n=== altres pel\u00b7l\u00edcules ===\ndespr\u00e9s de star wars episodi iv: una nova esperan\u00e7a (1977), rep molts m\u00e9s papers gr\u00e0cies a l'estatus d'estrella que acaba d'aconseguir. \u00e9s contractat per la pel\u00b7l\u00edcula herois (1977) dirigida per jeremy kagan, un amic de george lucas. en aquesta pel\u00b7l\u00edcula interpreta a ken boyd, un somiador, al costat de henry winkler. els cr\u00edtics acullen positivament la seva interpretaci\u00f3 d'un personatge que reconeix que adora, per\u00f2 la pel\u00b7l\u00edcula passa desapercebuda i no li permet refor\u00e7ar la seva notorietat. \nla necessitat de diners novament apareix. aconsegueix un dels papers principals a for\u00e7a 10 de navarone (1978), la continuaci\u00f3 de els canons de navarone (1961), on t\u00e9 de company de repartiment a robert shaw. la pel\u00b7l\u00edcula s'estrena el 1978, i, encara que \u00e9s un frac\u00e0s als estats units, el nom de la nova estrella atrau al p\u00fablic europeu on, per exemple, ven quasi un mili\u00f3 d'entrades a fran\u00e7a.\na l'any seg\u00fcent s'estrena apocalypse now (1979) de francis ford coppola, on surt nom\u00e9s en una seq\u00fc\u00e8ncia. en aquesta, interpreta el coronel lucas que tramita el perm\u00eds d'abs\u00e8ncia del capit\u00e0 willard, interpretat per martin sheen. encara que aquesta pel\u00b7l\u00edcula s'estrena el 1979, ford va rodar la seva escena durant l'any 1976, abans de ser conegut pel seu paper de han solo.\nel mateix any surt a hanover street (1979) de peter hyams. en aquesta, interpreta a un pilot americ\u00e0, anomenat david halloran, que \u00e9s enviat a anglaterra durant la segona guerra mundial i que s'enamora d'una infermera anglesa per\u00f2 que t\u00e9 com a missi\u00f3 escortar fins fran\u00e7a a un agent del servei brit\u00e0nic d'informaci\u00f3 (interpretat per christopher plummer) que resulta ser l'esp\u00f2s d'ella. el paper li permet experimentar amb els seus dots interpretatius, per primera vegada, en els g\u00e8neres rom\u00e0ntic i dram\u00e0tic. la pel\u00b7l\u00edcula \u00e9s un frac\u00e0s i no permet a l'actor satisfer la seva predisposici\u00f3 i voluntat a tenir un paper protagonista rellevant.\nla seva seg\u00fcent pel\u00b7l\u00edcula \u00e9s el rab\u00ed de san francisco (1979), una com\u00e8dia de robert aldrich. la \u00abpressi\u00f3\u00bb del seu fill willard i el seu propi desig de tornar als rodatges americans despr\u00e9s de dues pel\u00b7l\u00edcules a anglaterra fan que accepti el paper del 'cowboy' tommy lillard, paper que havia estat pensat en un primer moment per john wayne. treballa amb gene wilder, actor que va col\u00b7laborar diverses vegades amb mel brooks. la com\u00e8dia no era un g\u00e8nere en el qual el realitzador es trob\u00e9s c\u00f2mode i la pel\u00b7l\u00edcula no respon a les seves expectatives per\u00f2 resulta millor que hanover street.\nposteriorment, ford recupera el seu paper de bob falfa en una petita aparici\u00f3 (no reflectida en els t\u00edtols de cr\u00e8dit) a more american graffiti (1979). la consagraci\u00f3 de harrison ford com a actor arriba gr\u00e0cies a star wars episodi v: l'imperi contraataca (1980) i es confirma amb les aventures d'indiana jones a a la recerca de l'arca perduda (1981). despr\u00e9s del rodatge de blade runner (1982), participa a e.t., l'extraterrestre (1982) on actua com a director de l'escola que convoca a elliott despr\u00e9s de l'incident de la rebel\u00b7li\u00f3 a l'aula. en aquesta escena es troba d'esquenes i no se li veu la cara. aquesta seq\u00fc\u00e8ncia va ser retallada en el muntatge inicial de la pel\u00b7l\u00edcula i no es va incloure en la versi\u00f3 del 20\u00e8 aniversari del film perqu\u00e8 steven spielberg no va voler fer gaires canvis respecte a l'original, ja que la considera com una de les seves pel\u00b7l\u00edcules m\u00e9s perfectes.\nel 1985, la seva carrera dona un nou gir amb l'\u00fanic testimoni (1985), de peter weir. deixa a un costat les superproduccions i interpreta el paper de john book, un policia encarregat de la protecci\u00f3 d'una jove amish. abans del rodatge, prepara meticulosament el paper de policia passant un temps a la brigada criminal de filad\u00e8lfia amb la qual fa patrulles nocturnes. aquesta pel\u00b7l\u00edcula li permet interessar-se per la psicologia del seu personatge que fa front a un xoc cultural en introduir-se en una comunitat amish. de protector passa a protegit, i s'integra progressivament en l'estil de vida dels seus hostes i s'enamora de la mare del jove testimoni, paper interpretat per kelly mcgillis. en la pel\u00b7l\u00edcula, abans de la construcci\u00f3 d'un graner, es fa una refer\u00e8ncia al passat de ford quan l'actriu li pregunta si sap alguna cosa sobre fusteria i ell contesta \u00abuna mica\u00bb. aquesta interpretaci\u00f3 li val el primer reconeixement del m\u00f3n del cinema en forma de diverses nominacions com a millor actor en diferents premis cinematogr\u00e0fics.\nel 1986 interpreta un nou paper a les ordres de peter weir en la pel\u00b7l\u00edcula en la qual ford diu haver fet el seu millor paper: la costa de 'los mosquitos' (1986). en aquesta, dona vida a un pare de fam\u00edlia inventor i man\u00edac que es deixa absorbir pels seus ideals. el personatge d'un dels seus fills \u00e9s interpretat per river phoenix amb el qual comparteix el paper d'indiana jones uns anys m\u00e9s tard a indiana jones i l'\u00faltima croada (1989).\na la costa de 'los mosquitos', fren\u00e8tic (1988) i a prop\u00f2sit de henry (1991), ford confirma el cam\u00ed que va emprendre amb l'\u00fanic testimoni amb papers de personatges singulars en pel\u00b7l\u00edcules importants. el 1989 li proposen el paper de jack ryan a la ca\u00e7a de l'octubre roig (1990), adaptaci\u00f3 de la novel\u00b7la hom\u00f2nima de tom clancy. ford, en preferir el paper del comandant marko ramius que ja havia estat reservat per sean connery, rebutja l'oferta i el paper \u00e9s interpretat finalment per alec baldwin. l'any 1992 per\u00f2, despr\u00e9s de ser alliberat d'un projecte de la paramount, recupera aquest paper d'agent de la cia, ja que alec baldwin prefereix treballar als escenaris de broadway. interpreta aleshores a l'heroi de tom clancy a patriot games (1992) i en la seva seq\u00fcela perill imminent (1994), ambdues dirigides per philip noyce. el gui\u00f3 de patriot games deu ser readaptat pel nou actor, ja que s'ha de passar d'un agent de 35 anys a un de 50. aquesta pel\u00b7l\u00edcula \u00e9s l'ocasi\u00f3 perfecta per donar m\u00e9s rellev\u00e0ncia al personatge de jack ryan i a la seva fam\u00edlia despr\u00e9s de tenir un paper secundari a la ca\u00e7a de l'octubre roig. ford imposa un personatge vulnerable, un car\u00e0cter completament oposat al que s'espera d'un heroi d'acci\u00f3 sense pors, que correspon al d'analista de la cia i al pare de fam\u00edlia protagonista de la novel\u00b7la. el gui\u00f3 de perill imminent s'escriu de manera simult\u00e0nia al de patriot games i \u00e9s enmig del rodatge de la primera que es confirma el rodatge de la segona. ambdues s\u00f3n un \u00e8xit rotund.\nel 1993, entre ambdues aventures de jack ryan, torna a donar una empenta a la seva carrera participant en el fugitiu (1993), d'andrew davis, adaptaci\u00f3 de la s\u00e8rie de televisi\u00f3 hom\u00f2nima. en aquest film, ford encarna el doctor richard kimble, acusat sense motius de l'homicidi de la seva dona. una persecuci\u00f3 despietada, dirigida per un 'marshal', porta kimble fins a chicago on fa tot el possible per demostrar la seva innoc\u00e8ncia. la pel\u00b7l\u00edcula \u00e9s un \u00e8xit mundial que converteix a harrison ford en un dels actors m\u00e9s populars a hollywood i permet a tommy lee jones obtenir l'oscar al millor actor secundari.\nel 1995, interpreta el paper de linus larrabee a sabrina (1995) de sydney pollack, paper que havia estat interpretat per humphrey bogart en la pel\u00b7l\u00edcula original de billy wilder de l'any 1954. despr\u00e9s d'un any sense rodatges, l'ombra del diable s'estrena l'any 1997. ford comparteix protagonisme amb brad pitt, la carrera del qual est\u00e1 comen\u00e7ant a enlairar-se. la pel\u00b7l\u00edcula, que tracta sobre la tra\u00efci\u00f3 d'un mentor sobre el seu protegit, \u00e9s un frac\u00e0s.\naquest mateix any s'estrena air force one (1995), dirigida per wolfgang petersen. el gui\u00f3 s'escriu inicialment per kevin costner per\u00f2 l'actor no estava disponible estava a punt de rodar-se i \u00e9s ell mateix qui suggereix a l'equip de producci\u00f3 el nom de ford per reempla\u00e7ar-lo. wolfgang petersen proposa a ford seleccionar gary oldman per interpretar el paper de terrorista que segresta l'air force one. pel paper de la vicepresidenta, el realitzador vol des del principi a glenn close, per\u00f2 tem que l'actriu rebutgi un paper tan petit. ford, que est\u00e0 d'acord amb petersen sobre la idone\u00eftat de glenn close pel paper, s'encarrega ell mateix de proposar-li aquest projecte a l'actriu. durant un sopar ben\u00e8fic a wyoming, on viuen ambd\u00f3s int\u00e8rprets, li fa la proposici\u00f3. en aquest sopar tamb\u00e9 hi \u00e9s present bill clinton que valora positivament la idea d'una dona com a vicepresidenta, la qual cosa \u00e9s determinant perqu\u00e8 glenn close accepti finalment el paper. bill clinton, molt entusiasta amb motiu de la pel\u00b7l\u00edcula (la qual veur\u00e0 dues vegades en tres dies quan s'estreni), convida part de l'equip de la pel\u00b7l\u00edcula, entre els quals hi estan petersen i ford, a bord de l'aut\u00e8ntic avi\u00f3 presidencial amb l'objectiu d'aconseguir una recreaci\u00f3 fidel dels interiors de l'aeronau pel film. per l'escena del discurs al comen\u00e7ament de la pel\u00b7l\u00edcula, ford deu aprendre un text en rus, llengua que l'actor desconeix tot i que part de la seva fam\u00edlia prov\u00e9 de minsk. les \u00faniques escenes que comparteix amb glenn close s\u00f3n uns di\u00e0legs per tel\u00e8fon i, generalment, \u00e9s un assistent qui contesta per tel\u00e8fon a l'actor, per\u00f2 viatja (igual que gary oldman) per fer-ho ell mateix en persona i donar-li una millor base de treball a l'actriu. el rodatge se celebra en un ambient festiu fins al punt que l'equip nombra la pel\u00b7l\u00edcula \u00abair force fun\u00bb. durant les escenes de lluita, que ford considera com les millors, l'actor no \u00e9s doblat per un especialista. a l'escena on est\u00e0 per primera vegada enfront del terrorista interpretat per gary oldman, aquest \u00faltim li dona un cop a la cara i ford insisteix que no simuli el cop. l'endem\u00e0 d'aquesta escena, que va necessitar 13 intents (per tant, 13 cops a la cara), ford arriba al plat\u00f3 amb la cara marcada, la qual cosa va obligar a petersen a filmar-lo des d'un angle que permeti amagar les seq\u00fceles. la pel\u00b7l\u00edcula presenta al president dels estats units, ex-soldat de la guerra de vietnam i distingit amb la medalla d'honor, fent front a un comando terrorista rus que segresta l'air force one. normalment, en els thrillers o les pel\u00b7l\u00edcules d'acci\u00f3, el president \u00e9s el personatge protegit per\u00f2 en aquesta es converteix en home d'acci\u00f3 i dona clarament una orientaci\u00f3 pro-nord-americana al film. despr\u00e9s d'un rodatge de 75 dies, la pel\u00b7l\u00edcula s'estrena durant l'\u00e8poca d'estiu i, aprofitant-se de la seva condici\u00f3 de pel\u00b7l\u00edcula taquillera, obt\u00e9 un gran \u00e8xit als estats units.\nl'estiu de l'any 1998 l'actor torna a participar en una com\u00e8dia amb six days, seven nights (1998), d'ivan reitman on interpreta un aviador rondinaire, per\u00f2 el film no t\u00e9 una bona acollida. la seg\u00fcent pel\u00b7l\u00edcula protagonitzada per l'actor, capricis del dest\u00ed (1998), de sydney pollack, \u00e9s un rotund frac\u00e0s. interpreta un sergent de policia que investiga les circumst\u00e0ncies de la mort de la seva dona en un accident aeri i descobreix que estava acompanyada per un home. la seva investigaci\u00f3 el porta fins l'esposa d'aquest \u00faltima (interpretada per kristin scott thomas) amb la qual estableix una particular i intensa relaci\u00f3.\n\na continuaci\u00f3, ford \u00e9s escollit per actuar en la propera pel\u00b7l\u00edcula de robert zemeckis, el que la veritat amaga (2000). el gui\u00f3, molt diferent d'altres films en els que havia participat, l'atrau, aix\u00ed com la cuidada construcci\u00f3 de l'argument i l'originalitat del personatge. la pel\u00b7l\u00edcula, estrenada l'any 2000, revela una nova faceta de la carrera de ford com a actor, ja que \u00e9s una de les poques ocasions on interpreta un personatge \u00abmalvat\u00bb, lluny de l'heroi de les pel\u00b7l\u00edcules d'acci\u00f3 que havia interpretat anteriorment. en aquesta, interpreta el paper de norman spencer mentre que la seva dona \u00e9s interpretada per michelle pfeiffer, i donen vida a una parella madura que veu com la seva filla es fa gran i se'n va de casa en una nova fase de la seva vida. la seva esposa comen\u00e7a a patir rares i angoixoses situacions a la seva casa del llac. aquest thriller fant\u00e0stic, homenatge al cine d'alfred hitchcock, \u00e9s acollit amb gran \u00e8xit i li permet tornar al cim de la taquilla.\ndurant aquest per\u00edode rebutja diferents papers en pel\u00b7l\u00edcules d'\u00e8xit com traffic (2000), la tempesta perfecta (2000) i el patriota (2000). en aquesta \u00faltima, la seva negativa ve donada per considerar-la \u00abmassa violenta\u00bb, especialment per la quantitat de nens que moren en la pel\u00b7l\u00edcula i per considerar la hist\u00f2ria massa simple, tot dient: \u00abla guerra d'independ\u00e8ncia es redueix a un home que busca venjan\u00e7a\u00bb.\nel p\u00fablic ha d'esperar dos anys abans de veure'l de nou a la pantalla gran amb k-19: the widowmaker (2002), sota la direcci\u00f3 de kathryn bigelow. per a aquesta pel\u00b7l\u00edcula, a m\u00e9s de ser l'int\u00e8rpret principal, prova com a productor executiu, implicant-se seriosament en tots els aspectes de la producci\u00f3. la pel\u00b7l\u00edcula, que relata un fet hist\u00f2ric que va succeir durant la guerra freda, li ofereix un dels seus millors papers. interpreta el comandant d'un submar\u00ed nuclear sovi\u00e8tic, el k-19, que pren possessi\u00f3 del c\u00e0rrec degut a les seves connexions pol\u00edtiques, lloc que hauria d'ocupar el capit\u00e0 mikhail polenin (liam neeson), que es veu relegat com a segon oficial, la qual cosa el converteix en un personatge antip\u00e0tic per a la tripulaci\u00f3. l'actitud del seu personatge contrasta amb la del seu col\u00b7lega, que \u00e9s m\u00e9s propera als seus homes. ambd\u00f3s personatges entraran en plena confrontaci\u00f3 respecte a la seva tripulaci\u00f3 quan es detecta una fuita del reactor nuclear per\u00f2 aquesta antipatia es transforma en hero\u00efcitat degut al gir dels esdeveniments. la pel\u00b7l\u00edcula, tot i els esfor\u00e7os a nivell interpretatiu i de producci\u00f3, \u00e9s el seu major frac\u00e0s des que est\u00e0 al capdamunt de l'escena cinematogr\u00e0fica.\nm\u00e9s tard, ofereixen a ford la possibilitat d'interpretar el paper de bob barnes a syriana (2005) (finalment interpretat per george clooney, que va rebre un oscar per aquest paper), per\u00f2 no l'accepta i \u00e9s una decisi\u00f3 de la qual se n'ha penedit a posteriori. tot seguit, arriben dues decepcions per l'actor: primer amb hollywood: departament d'homicidis (2003) que aconsegueix la \u00abgesta\u00bb de recaptar menys que k-19; i, segon, amb firewall (2006) que t\u00e9 una acollida discreta. \u00e9s finalment amb indiana jones i el regne de la calavera de cristall (2008) que torna a situar-se al capdamunt de la taquilla.\na crossing over (2009), l'actor interpreta el paper del jutge max brogan i comparteix protagonisme amb ray liotta i ashley judd. aquest film ens mostra l'odissea d'una s\u00e8rie d'immigrants de diferents nacionalitats que s'esforcen en aconseguir un estatus legal a los angeles tot tractant temes com les fronteres, la falsificaci\u00f3 de documents, l'asil, la naturalitzaci\u00f3 i el xoc de cultures.\nl'any 2010, ford estrena dues pel\u00b7l\u00edcules. en primer lloc, estrena extraordinary measures (2010), dirigida per tom vaughan, un drama que gira al voltant dels esfor\u00e7os d'aileen (keri russell) i john crowley (brendan fraser) per trobar un investigador que aconsegueixi un remei pel desordre gen\u00e8tic poc freq\u00fcent que pateixen els seus fills i on ford interpreta el paper de dr. robert stonehill. com ja va fer amb k-19: the widowmaker, en aquest film torna a combinar el seu paper d'actor amb les funcions de productor executiu. posteriorment, s'estrena la com\u00e8dia morning glory (2010), dirigida per roger michell, on interpreta el paper de mike pomeroy i comparteix protagonisme amb actors com rachel mcadams, patrick wilson, jeff goldblum o diane keaton, entre d'altres. aquest mateix any, comen\u00e7a el rodatge de cowboys & aliens (2011), una pel\u00b7l\u00edcula que mescla elements de ci\u00e8ncia-ficci\u00f3 i western en la qual comparteix pantalla amb daniel craig, que est\u00e0 produ\u00efda, entre d'altres, per steven spielberg i que es va estrenar el juliol de l'any 2011. el llargmetratge amb prou feines \u00e9s rendible.\nl'any 2012 comen\u00e7a el rodatge d'el joc de l'ender (2013), pel\u00b7l\u00edcula basada en la novel\u00b7la hom\u00f2nima d'orson scott card, on interpreta el paper del coronel hyrum graff i que no resulta ser gaire m\u00e9s rendible que la seva pel\u00b7l\u00edcula anterior. el mateix any estrena el poder dels diners (2013), amb amber heard, liam hemsworth i gary oldman, un film que resulta ser un gran frac\u00e0s a nivell de cr\u00edtica i passa completament desapercebut a les sales de cinema. \u00e9s amb un paper secundari on l'actor aconsegueix refer-se aquest mateix any gr\u00e0cies a la seva interpretaci\u00f3 de branch rickey, un anci\u00e0 propietari d'un club de beisbol (branch rickey), en el drama hist\u00f2ric 42 (2013), de brian helgeland, que rep molt bones cr\u00edtiques.\nl'any 2014 participa en el rodatge de the expendables 3 (2014), on l'actor interpreta el paper de max drummer, junt amb altres vells herois d'acci\u00f3 dels anys 1990. el film \u00e9s seleccionat per ser presentat fora de competici\u00f3 en el 67\u00e8 festival de cannes. l'any seg\u00fcent, torna a interpretar el paper de han solo a star wars episodi vii: el despertar de la for\u00e7a (2015) i el de william jones a the age of adaline (2015).\nel 2017, recupera el paper de rick deckard amb el rodatge de blade runner 2049, 35 anys despr\u00e9s de la primera part, sota la direcci\u00f3 de denis villeneuve.\n\n\n== cr\u00edtica art\u00edstica ==\n\n\n=== l'actor vist per la cr\u00edtica ===\nel paper a star wars li va permetre arribar a la primera plana de l'escena cinematogr\u00e0fica. amb aquesta pel\u00b7l\u00edcula, la cr\u00edtica va ser molt entusiasta i favorable amb la seva interpretaci\u00f3 refrescant de han solo, que mescla sarcasme i humor. per alguns, aconsegueix fer del seu personatge el m\u00e9s coherent de la pel\u00b7l\u00edcula. respecte a l'\u00e8xit en escollir les seves pel\u00b7l\u00edcules, l'opini\u00f3 \u00e9s un\u00e0nime perqu\u00e8, tot i que els guions o les interpretacions estan lluny de ser innovadores, ford sembla comprendre qu\u00e8 busca el p\u00fablic en el cinema.\nl'esc\u00e0s nombre de nominacions als premis oscar reflecteix aquesta tend\u00e8ncia pr\u00f2pia de l'actor que dona prefer\u00e8ncia a l'espectacle m\u00e9s que un gran resultat com int\u00e8rpret. despr\u00e9s d'indiana jones, els periodistes especialitzats comencen a dubtar sobre les capacitats per interpretar un paper diferent al d'un heroi digne de c\u00f2mic, per\u00f2 aconsegueix alliberar-se d'aquesta imatge estereotipada amb l'\u00fanic testimoni (1985) que li va donar la seva \u00fanica nominaci\u00f3 als premis oscar. a la costa de 'los mosquitos' (1986), confirma aquesta nova traject\u00f2ria de la seva carrera amb una actuaci\u00f3 \u00abgenial\u00bb. despr\u00e9s d'unes commovedores interpretacions a a prop\u00f2sit de henry (1991) i presumpte innocent (1990), el seu paper de convicte evadit a el fugitiu (1993) meravella la cr\u00edtica. el paper d'un home ordinari assetjat i perseguit sense descans que intenta demostrar la seva innoc\u00e8ncia, \u00e9s qualificada de \u00abformidable\u00bb.els anys passen i la successi\u00f3 de papers de \u00abbon noi\u00bb valent i sense retrets semblen fer-li perdre el cr\u00e8dit aconseguit. intenta introduir-se en el g\u00e8nere de com\u00e8dia amb sis dies, set nits (1998) per\u00f2 el seu paper d'aventurer rondinaire no conven\u00e7.el canvi radical de registre a el que la veritat amaga (2000), on interpreta el paper de marit malvat, resulta ser molt convincent i salva la seva carrera. el seu paper a firewall (2006) t\u00e9 una acollida molt discreta; la seva interpretaci\u00f3 \u00e9s correcta per\u00f2 el personatge que envelleix enmig duna pel\u00b7l\u00edcula d'acci\u00f3 ja estar molt vist. abans de l'estrena d'indiana jones i el regne de la calavera de cristall (2008) al festival de cannes, la cr\u00edtica es mostra favorable que l'aventurer torni a la pantalla gran. la seva interpretaci\u00f3 del vell aventurer busca-raons no \u00e9s q\u00fcestionada, cosa que no passa amb la pel\u00b7l\u00edcula que a vegades \u00e9s acusada d'excessiva sufici\u00e8ncia o petul\u00e0ncia en comparaci\u00f3 amb els anteriors episodis.\n\n\n=== l'actor vist per ell mateix ===\nl'ofici d'actor, segons ell, no \u00e9s altra cosa que una simple \u00abfeina\u00bb i que no t\u00e9 vocaci\u00f3 de fer feli\u00e7 l'espectador sin\u00f3 ajudar-lo a ser m\u00e9s altruista. al contrari que en els seus inicis, quan retreia als productors que no li permetien expressar-se completament, es qualifica de \u00abservidor de la hist\u00f2ria\u00bb i, ja que intenta interpretar tot all\u00f2 que se li diu. no es considera a si mateix com una estrella sin\u00f3 com una persona que va tenir molta sort al comen\u00e7ament de la seva carrera i encara m\u00e9s sort per estar sempre al capdamunt de la cartellera.contr\u00e0riament a aquesta opini\u00f3, el realitzador mike nichols va manifestar que el considerava com \u00abel ferrari dels actors\u00bb.\n\n\n== filmografia ==\nel virgini\u00e0, s\u00e8rie tv, cinquena temporada, cap\u00edtol dinou (1966)\nlladre i amant (dead heat on a merry-go-round) (1966)\nla cavalcada dels male\u00efts (a time for killing) (1967)\njourney to shiloh (1968)\npel bon cam\u00ed (getting straight) (1970)\nzabriskie point (1970)\namerican graffiti (1973)\nla conversa (the conversation) (1974)\nheroes (1977)\nstar wars episodi iv: una nova esperan\u00e7a (star wars: episode iv - a new hope) (1977)\nfor\u00e7a 10 de navarone (force 10 from navarone) (1978)\nhanover street (1979)\napocalypse now (1979)\nel rab\u00ed de san francisco (the frisco kid) (1979)\nmore american graffiti (1979)\nstar wars episodi v: l'imperi contraataca (star wars: episode v - the empire strikes back) (1980)\nindiana jones a la recerca de l'arca perduda (raiders of the lost ark) (1981)\nblade runner (1982)\nstar wars episodi vi: el retorn del jedi (star wars: episode vi - return of the jedi) (1983)\nindiana jones i el temple male\u00eft (indiana jones and the temple of doom) (1984)\nl'\u00fanic testimoni (witness) (1985)\nla costa de 'los mosquitos' (the mosquito coast) (1986)\narmes de dona (working girl) (1988)\nfren\u00e8tic (frantic) (1988)\nindiana jones i l'\u00faltima croada (indiana jones and the last crusade) (1989)\npresumpte innocent (presumed innocent) (1990)\na prop\u00f2sit de henry (regarding henry) (1991)\npatriot games (1992)\nel fugitiu (the fugitive) (1993)\nperill imminent (clear and present danger) (1994)\nsabrina (1995)\nair force one (1997)\nl'ombra del diable (the devil's own (1997)\nsis dies i set nits (six days seven nights) (1998)\ncapricis del dest\u00ed (random hearts) (1999)\nel que la veritat amaga (what lies beneath) (2000)\nk19 (k-19: the widowmaker) (2002)\nhollywood: departament d'homicidis (hollywood homicide) (2003)\nfirewall (2006)\nindiana jones i el regne de la calavera de cristall (2008)\ncrossing over (2009)\nmorning glory (2010)\nextraordinary measures (2010)\ncowboys & aliens (2011)\nel joc de l'ender (ender's game) (2013)\nel poder dels diners (paranoia) (2013)\nanchorman 2: the legend continues (2013)\nthe expendables 3 (2014)\nthe age of adaline (2015)\nstar wars: episode vii (2015)\nblade runner 2049 (2017)\nmascotes 2  (2019)\nstar wars: l'ascens de skywalker  (2019)\ncall of the wild (2020)\nindiana jones and the dial of destiny (2023)\ncaptain america: new world order  (2025)\nthunderbolts  (2025)\n\n\n== premis i nominacions ==\n\n\n=== premis ===\n2002: premi cecil b. demille\n2010: c\u00e9sar honor\u00edfic\n\n\n=== nominacions ===\n1986: oscar al millor actor per l'\u00fanic testimoni\n1986: globus d'or al millor actor dram\u00e0tic per l'\u00fanic testimoni\n1986: bafta al millor actor per l'\u00fanic testimoni\n1987: globus d'or al millor actor dram\u00e0tic per la costa de 'los mosquitos'\n1994: globus d'or al millor actor dram\u00e0tic per el fugitiu\n1996: globus d'or al millor actor musical o c\u00f2mic per sabrina\n\n\n== activisme ==\n\n\n=== comprom\u00eds amb el medi ambient ===\ndespr\u00e9s de comprar un ranxo a jackson, wyoming (estats units d'am\u00e8rica), s'adona de la import\u00e0ncia de preservar el planeta. aleshores, decideix cedir prop de la meitat de les seves terres al jackson hole land trust amb finalitats de conservaci\u00f3 de la natura.ocupa el c\u00e0rrec de vicepresident en el consell d'administraci\u00f3 de conservation international des de 1991 i \u00e9s un dels \u00abguardiants volants\u00bb de riverkeeper, una organitzaci\u00f3 que busca identificar i portar davant la just\u00edcia els causants de la contaminaci\u00f3 del riu hudson (que passa prop de la seva casa de nova york). el 2003 rep el \u00abpremi lindbergh\u00bb, per les seves patrulles en helic\u00f2pter sobrevolant el riu.el 6 d'octubre de 2006 \u00e9s honrat amb el premi \u00abjules verne spirit of natural award\u00bb, establert per l'associaci\u00f3 jules verne adventures, pel seu comprom\u00eds amb la protecci\u00f3 del planeta.l'abril de 2008, en un anunci publicitari, es depila el pit amb cera, per denunciar simb\u00f2licament la desforestaci\u00f3 dels boscs tropicals. aquest gest pret\u00e9n captar l'atenci\u00f3 del p\u00fablic i mostrar a l'opini\u00f3 p\u00fablica el moment cr\u00edtic de la desforestaci\u00f3.la seva acci\u00f3 ecol\u00f2gica \u00e9s reconeguda amb diferents distincions, entre les quals es troba el \u00abpremi mundial del ciutad\u00e0 ecol\u00f2gic\u00bb de la facultat de medicina de la universitat harvard o el \u00abpremi mundial d'ecologia\u00bb del centre internacional d'ecologia tropical. alguns dels reconeixements m\u00e9s ins\u00f2lits en aquest camp s\u00f3n que li hagin posat nom a una formiga nativa d'hondures i belize, sota el nom de pheidole harrisonfordi, pel suport a l'organitzaci\u00f3 the ant society de conservation international, i a una aranya californiana, batejada com calponia harrisonfordi, en reconeixement als seus esfor\u00e7os a favor del museu americ\u00e0 d'hist\u00f2ria natural.\n\n\n=== activisme pol\u00edtic ===\nal igual que els seus pares, ford \u00e9s un dem\u00f2crata reconegut des de fa anys. el 2003 condemn\u00e0 p\u00fablicament la guerra d'iraq i apel\u00b7l\u00e0 a un canvi de govern als estats units. tamb\u00e9 acusa hollywood de produir massa pel\u00b7l\u00edcules violentes i est\u00e0 a favor d'un major control sobre les armes de foc en el pa\u00eds.l'actor s'opos\u00e0 a la reelecci\u00f3 del governador de calif\u00f2rnia, gray davis, per\u00f2 manifest\u00e0 que reempla\u00e7ar-lo per arnold schwarzenegger seria un error.durant el dia d'acci\u00f3 de gr\u00e0cies de 2007, ell i calista flockhart s'uniren a kirk douglas per servir \u00e0pats calents a persones sense sostre de los angeles. aquesta acci\u00f3 pretenia recordar que los angeles es una ciutat que compta amb m\u00e9s persones sense sostre als estats units.des de fa anys, tamb\u00e9 dona suport a la causa tibetana i el seu l\u00edder espiritual, el dalai-lama. el 7 de setembre de 1995 intervingu\u00e9 en el congr\u00e9s dels estats units per donar testimoni sobre la seva experi\u00e8ncia al tibet. l'any 2007 mostr\u00e0 de nou aquest suport sent el narrador del documental dalai-lama renaissance. aquest documental mostra la trobada del dalai-lama amb pensadors occidentals a dharamsala en la qual debatien conjuntament preguntes sobre com canviar el m\u00f3n i resoldre els seus problemes.\n\n\n=== arqueologia ===\ndespr\u00e9s d'interpretar el paper de l'arque\u00f2leg indiana jones al cine, ford don\u00e0 suport posteriorment a la feina i treballs dels arque\u00f2legs professionals. des del 2008, ocupa un c\u00e0rrec dins del consell d'administraci\u00f3 del archaeological institute of america (aia), una organitzaci\u00f3 sense \u00e0nim de lucre amb seu a la universitat de boston dedicada a la promoci\u00f3 de l'arqueologia i la preservaci\u00f3 de jaciments arqueol\u00f2gics. el seu nomenament es deu, segons el president de l'aia, \u00abal significatiu paper que desenvolup\u00e0 en estimular l'inter\u00e8s del p\u00fablic per les exploracions arqueol\u00f2giques\u00bb. en resposta, l'actor declar\u00e0 que \u00abel coneixement \u00e9s poder i comprendre el passat ens ajuda a fer front al present i el futur\u00bb.tanmateix, aquest nomenament va ser motiu de pol\u00e8mica en el si de la professi\u00f3. oscar muscarella, antic conservador del museu metropolit\u00e0 d'art de nova york i obertament cr\u00edtic amb el tr\u00e0fic d'antiguitats, considera que la imatge d'indiana jones i, per tant, de harrison ford, \u00e9s la contr\u00e0ria a la imatge real d'un veritable arque\u00f2leg. fent refer\u00e8ncia a la intervenci\u00f3 del president de la aia, declar\u00e0 que \u00abjones es la pr\u00f2pia ant\u00edtesi d'un arque\u00f2leg. de fet, ha desenvolupat un paper significatiu en estimular els destructors de jaciments, els saquejadors que subministren antiguitats a un museu\u00bb i afeg\u00ed que \u00abno \u00e9s un arque\u00f2leg, sin\u00f3 un saquejador\u00bb.\n\n\n=== aviaci\u00f3 ===\nford va comen\u00e7ar a rebre classes de pilot en els anys 1960. va volar en un bipl\u00e0 tripacer, per\u00f2 el preu de 11 d\u00f2lars per hora era massa elevat per poder continuar el seu aprenentatge. el seu inter\u00e8s per pilotar va ren\u00e9ixer a mitjans dels anys 1990 quan va comprar una aeronau gulfstream ii. aleshores, li va demanar a un pilot amb experi\u00e8ncia, terry bender, que li don\u00e9s noves lli\u00e7ons de pilotatge. aquestes sessions van comen\u00e7ar en un cessna 182 i, posteriorment, amb un cessna 206. va obtenir finalment la seva llic\u00e8ncia de pilot privat el 1996 i, m\u00e9s tard, la llic\u00e8ncia per pilotar hidroavions monomotor i helic\u00f2pters.en l'\u00e0mbit de la seva col\u00b7laboraci\u00f3 amb les autoritats locals per realitzar intervencions d'urg\u00e8ncia, l'actor va soc\u00f3rrer un excursionista a\u00efllat afectat per deshidrataci\u00f3. tamb\u00e9 va col\u00b7laborar amb el servei de socorrisme del comtat de teton (wyoming) per fer activitats de rescat de muntanya.el 23 d'octubre de 1999 va ser v\u00edctima d'un accident d'helic\u00f2pter durant un vol d'entrenament rutinari sobrevolant el llac piru, prop de santa clarita de calif\u00f2rnia. durant una pr\u00e0ctica d'autorrotaci\u00f3, va perdre altitud i es va estavellar violentament contra el terra. ni ell ni l'instructor van patir ferides de gravetat. durant una entrevista a la televisi\u00f3, en el programa inside the actor's studio, li van preguntar sobre aquest esdeveniment i va contestar simplement: \u00abel vaig trencar\u00bb.el mar\u00e7 de 2004 el van nombrar president dels young eagles, un programa de la experimental aircraft association (eaa) creat per iniciar els nens en l'aviaci\u00f3. va ser convidat pel president de la eaa per substituir chuck yeager, que va abandonar el c\u00e0rrec per jubilaci\u00f3. ford, des de la seva primera participaci\u00f3 en aquest programa l'any 2001, ha volat amb m\u00e9s de 250 nens.el 5 de mar\u00e7 de 2015 va patir un accident d'avi\u00f3 prop de l'aeroport municipal de santa m\u00f2nica (los angeles).\n\n\n== vida privada ==\nharrison ford es va casar amb mary marquardt el 18 de juny de 1964. fruit d'aquest matrimoni van n\u00e9ixer dos fills: benjamin, nascut el 22 de setembre de 1967, i willard, nascut el 14 de maig de 1969. el matrimoni es va divorciar l'any 1979. afectada per esclerosi m\u00faltiple, mary rep ajuda psicol\u00f2gica i econ\u00f2mica de l'actor, el qual li va comprar una casa i es fa c\u00e0rrec del seu tractament i de totes les despeses m\u00e8diques que s\u00f3n necessaris.el 14 de mar\u00e7 de 1983 es va casar amb la guionista melissa mathison amb la qual va tenir un fill, malcolm, nascut el 10 de mar\u00e7 de 1987, i tamb\u00e9 una filla, georgia, nascuda el 30 de juny de 1990. despr\u00e9s de m\u00e9s de 20 anys junts, el matrimoni es va divorciar el 6 de gener de 2004 en el que va ser un dels divorcis m\u00e9s costosos de hollywood.ford es va tornar a casar el 15 de juny de 2010 amb l'actriu calista flockhart, que havia conegut l'any 2002 durant la celebraci\u00f3 dels globus d'or i amb la qual ja convivia des de 2004. el casament es va celebrar a santa fe (m\u00e8xic) on ford rodava la pel\u00b7l\u00edcula cowboys & aliens i la cerim\u00f2nia va ser oficiada pel governador de nova m\u00e8xic, bill richardson, i el president del tribunal suprem de l'estat, charles w. daniels. ford i calista tenen un fill, liam, nascut l'any 2001, i que havia estat adoptat pr\u00e8viament per l'actriu abans de comen\u00e7ar la seva relaci\u00f3.ford t\u00e9 tres nets: eliel, nascut el 1993; ethan, nascut el 2000; i waylon nascut el 2010.\n\n\n== refer\u00e8ncies ==\n\n\n== bibliografia ==\n\n\n=== llibres ===\npollock, dale. skywalking (en angl\u00e8s).  da capo press, 1999, p. 332. isbn 0306809044. \nwhite, dana. george lucas (en angl\u00e8s).  twenty-first century books, 1999, p. 128. isbn 0822549751. \npfeiffer, lee; lewis, michael. the films of harrison ford (en angl\u00e8s).  kensington publishing corporation, 2002, p. 259. isbn 0806523646. \nduke, brad. harrison ford: the films (en angl\u00e8s).  mcfarland, 2005, p. 333. isbn 0786420162. \nlaufenberg, norbert b. entertainment celebrities (en angl\u00e8s).  trafford publishing, 2005, p. 888. isbn 1412053358. \ngihaldi, massimo; lancia, enrico; melelli, fabio. the best of hollywood.  gremese editore, 2006, p. 206. isbn 8873016227. \ncaracalla, laurence. harrison ford (en angl\u00e8s).  silverback books, 2007, p. 116. isbn 2752802471. \njackson, kathi. steven spielberg, a biography (en angl\u00e8s).  greenwood publishing group, 2007, p. 143. isbn 0313337969. \nkarg, barbara; sutherland, rick; cave, lucie. the world's stupidest celebrities (en angl\u00e8s).  adams media corporation, 2007, p. 221. isbn 1598695959. \nkarg, barbara; van over, jim; sutherland, rick. the everything filmmaking book (en angl\u00e8s).  everything books, 2007, p. 305. isbn 1598690922. \npress, ivy; dowell, gary; jones, kim; mangus, jones; halperin, james l.. heritage music & entertainment memorabilia auction (en angl\u00e8s).  heritage capital corporation, 2007, p. 305. isbn 1599671247. \n\n\n=== articles ===\nstaff, bowker. variety's film reviews 1985-1986 (en angl\u00e8s).  garland pub., 1988. isbn 0835227995. \npress, ivy. heritage vintage movie posters (en angl\u00e8s).  heritage capital corporation, 2005. isbn 1599670046. \n \u00abblade runner, dans les coulisses du film-culte de ridley scott\u00bb (en franc\u00e8s). sfx, cin\u00e9ma et effets speciaux, 11, 1993.\narina, maurice \u00abharrison ford contre harrison ford\u00bb (en franc\u00e8s). premi\u00e8re, 241, 1997.\npittiloni, pierre \u00abblade runner\u00bb (en franc\u00e8s). dixi\u00e8me plan\u00e8te, 19, 2002.\no.b. \u00abcritique de indiana jones et le royaume du cr\u00e2ne de cristal\u00bb (en franc\u00e8s). le nouvel observateur, 2273, 2008.\nferenczi, aur\u00e9lien \u00abcritique de indiana jones et le royaume du cr\u00e2ne de cristal\u00bb (en franc\u00e8s). t\u00e9l\u00e9rama, 3046, 2008.\ndelel\u00e9e, c\u00e9dric \u00abcritique de indiana jones et le royaume du cr\u00e2ne de cristal\u00bb (en franc\u00e8s). mad movies, 209, 2008.\nassayas, olivier \u00abcritique de l' empire contre-attaque\u00bb (en franc\u00e8s). les cahiers du cin\u00e9ma, 316, 1980.\nsineux, michel \u00abcritique de witness\u00bb (en franc\u00e8s). positif, 293, 1985.\nj.w. \u00abcritique de firewall\u00bb (en franc\u00e8s). l'express mag, 2857, 2006.\n \u00abcritique de le fugitif\u00bb (en franc\u00e8s). premi\u00e8re, 198, 1993.\n\n\n== bibliografia addicional ==\nhoneyford, paul. harrison ford: a biography (en angl\u00e8s).  sidgwick & jackson, 1986, p. 152 pp. isbn 0283993200. \nclinch, minty. harrison ford: a biography (en angl\u00e8s).  new english library, 1987, p. 214 pp. isbn 0450399400. \nvare, ethlie ann; toledo, mary. harrison ford (en angl\u00e8s).  st. martin's press, 1988, p. 127 pp. isbn 0312906323. \njelot-blanc, jean-jacques. harrison ford. le dernier aventurier du cin\u00e9ma (en franc\u00e9s).  s\u00e9vigny, 1989, p. 150 pp. isbn 2907763024. \ngross, edward. the films of harrison ford (en angl\u00e8s).  pioneer books, 1990. isbn 155698247x. \nsellers, robert. harrison ford: a biography (en angl\u00e8s).  hale, 1993, p. 219 pp. isbn 0709048289. \njenkins, garry. harrison ford: imperfect hero (en angl\u00e8s).  carol pub. group, 1998, p. 362 pp. isbn 1559724439. \nabele, robert. harrison ford: a biography (en angl\u00e8s).  time inc., 2000, p. 132 pp. asin b0006rei5k."