"futbol club barcelona (ook wel bekend als bar\u00e7a) is een spaanse voetbalclub uit barcelona, cataloni\u00eb (spanje). de club is een van de meest succesvolle voetbalclubs van spanje en ter wereld. het stadion van de club is spotify camp nou, het grootste stadion van europa. door werkzaamheden spelen ze in het estadi montju\u00efc. de clubkleuren zijn paars (of granaatrood)-blauw (blaugrana). de aartsrivaal van barcelona is real madrid, wedstrijden tussen beide clubs staan bekend als el cl\u00e1sico. nog een belangrijke rivaal is buurtgenoot espanyol; de onderlinge duels dragen de naam derbi de barcelona.\nde club werd drie decennia achter elkaar door de iffhs verkozen tot beste ploeg van de wereld over de periode 1991-2020 en staat op nummer 1 van de fifa-lijst met 5228 punten. aartsrivaal real madrid staat op nummer 2 met een verschil van 365 punten. het is ook de club die met haar spelers het vaakst op het podium van fifa-wereldspeler en de ballon d'or heeft gestaan en de club die ook als enige in de wereld een mannelijke en vrouwelijke ballon d'or-winnaar heeft. \neen van de belangrijkste kenmerken van fc barcelona is haar omnisport-stijl. het is de meest bekroonde multi-sportinstelling, in voetbal-, basketbal-, handbal- en hockeyafdelingen, zijn ze met alle afdelingen europees, de succesvolste van de hele wereld met 45 trofee\u00ebn verspreid over de afdelingen. in 2023 won de club op alle afdelingen de competitie, waarmee zij de eerste in de wereld zijn op dit niveau. ook hebben de olympische medaillewinnaars die de blaugrana hebben vertegenwoordigd, elf keer goud, drie\u00ebntwintig keer zilver en achtentwintig keer brons gewonnen in de verschillende afdelingen.\nvoor de catalaanse bevolking was de club tijdens het strenge regime van dictator franco het symbool van hun eigen identiteit en hun verlangen naar onafhankelijkheid. dat is het tot op de dag van vandaag gebleven.\ntopscorer en de speler die de meeste wedstrijden bij de club speelde is lionel messi.\n\n\n== geschiedenis ==\n\nfc barcelona is opgericht op 29 november 1899 door de zwitser johan \u201cjoan\u201d gamper. de eerste jaren speelden vooral zwitsers, landgenoten van gamper, en engelsen in het eerste elftal. begin jaren twintig van de twintigste eeuw beleefde bar\u00e7a de eerste succesvolle periode met diverse prijzen. ricardo zamora, josep samitier en paulino alc\u00e1ntara waren in die tijd de grote sterren.\nmet het uitbreken van de spaanse burgeroorlog en het aan de macht komen van franco, was er lange tijd sprake van een sterke onderdrukking van de nationalistische gevoelens bij bevolkingsgroepen als catalanen. franco veranderde de naam van fc barcelona zelfs in het spaanse club f\u00fatbol de barcelona. juichen voor de eigen club fc barcelona was voor veel catalanen een manier om hun gevoelens te uiten. in de jaren vijftig kende fc barcelona weer grote successen. onder de slowaakse trainer ferdinand dau\u010d\u00edk, de argentijnse trainer helenio herrera en de sterspelers ladislao kubala en luis su\u00e1rez domineerde bar\u00e7a in spanje en in het jaarbeursstedenbekertoernooi. de verloren europacup i finale van 1961 tegen benfica betekende het einde van deze succesperiode. de komst van rinus michels, johan cruijff en johan neeskens in de jaren zeventig brachten nieuwe successen met zich mee voor fc barcelona, met als hoogtepunt de landstitel van 1975. de jaren tachtig verliepen wisselend voor bar\u00e7a, maar toen johan cruijff in 1988 terugkeerde als coach bij de club, begon de meest succesvolle periode uit de geschiedenis. onder leiding van cruijff won het fameuze dream team onder andere vier landstitels en de europacup i. ook onder de engelsman bobby robson en de derde nederlandse coach louis van gaal bleef fc barcelona succesvol. in 1992 kreeg de club het creu de sant jordi, een van de hoogste onderscheidingen van de catalaanse regering.\nna een mindere periode aan het begin van de 21ste eeuw, was het in 2005 opnieuw een nederlander, frank rijkaard, die de club weer naar successen leidde in de vorm van de landstitel en de supercopa de espa\u00f1a. in 2006 werden de landstitel en de supercopa geprolongeerd, terwijl ook de uefa champions league werd gewonnen. nadat de seizoenen 2006/07 en 2007/08 prijsloos bleven, werd trainer rijkaard vervangen door josep guardiola. guardiola kende een uiterst succesvol debuutjaar als coach van fc barcelona met de nationale dubbel (landstitel en copa del rey) en de champions league in 2009, later dat jaar gevolgd door de supercopa, de uefa supercup en de wereldbeker voor clubteams.\nfc barcelona is de eerste club die alle zes clubelftal bekers in een jaar won. het won in 2009 de champions league, het landskampioenschap, de spaanse beker, de europese supercup, de spaanse supercup en het wereldkampioenschap voetbal voor clubs. in 2010 prolongeerde fc barcelona de landstitel en de spaanse supercup onder leiding van guardiola. johan cruijff noemde het kampioensteam onder leiding van guardiola een verbeterde versie van het fameuze dream team. in 2011 won het voor het 3e jaar op rij de landskampioenschap, hun 21e titel in totaal. ook werd in datzelfde jaar de champions league gewonnen. in 2012 won guardiola, alleen het landskampioenschap en de copa del rey. in de halve finale van de champions league verloren ze tegen chelsea. guardiola maakte bekend dat hij aan het einde van het seizoen de club ging verlaten. ook maakte hij bekend dat zijn assistent tito vilanova hem ging opvolgen. tijdens zijn laatste seizoen waren veel mensen kritisch over zijn keuzes en tactieken.\nna het vertrek van guardiola begon er een wisselvallige periode voor fc barcelona. onder tito vilanova werd de landstitel gewonnen, maar hij moest vanwege gezondheidsproblemen al snel afscheid nemen van zijn functie als hoofdtrainer. een jaar later, overleed hij aan de gevolgen van kanker. zijn assistent, jordi roura, nam het roer tijdelijk over en wist met het team nog wel de halve finale van de champions league te bereiken. hierna verliet de succesvolle president joan laporta het schip, evenals ferran soriano en txiki begiristain. dit markeerde het einde van een succesvolle periode. alle drie sloten zich dit jaar aan bij manchester city en begonnen hun nieuwe project te implementeren met de bar\u00e7a-blauwdruk. pep guardiola kwam in 2016 aan om het plaatje rond te maken. tot op heden zijn deze mannen verantwoordelijk voor de opmars en het grote succes van city. de relatie tussen beide clubs anno 2023 is erg gespannen. \nin het seizoen 2013/2014 nam gerardo martino het stokje over als hoofdtrainer, maar hij wist geen prijzen te winnen. na \u00e9\u00e9n seizoen vertrok hij alweer en werd luis enrique de nieuwe coach van fc barcelona. \nmet luis enrique aan het roer begon fc barcelona aan een nieuwe succesvolle periode. in zijn eerste seizoen als hoofdtrainer won de club de landstitel, de copa del rey en de champions league. lionel messi, neymar en luis su\u00e1rez vormden samen een gevreesde aanvalslinie ''msn'' en zorgden voor vele doelpunten. het seizoen daarop, in 2015/2016, won fc barcelona opnieuw de landstitel en de copa del rey, waarmee het een historische dubbel won voor de tweede keer in drie seizoenen. na het vertrek van luis enrique in 2017 nam ernesto valverde het roer over als hoofdtrainer. onder zijn leiding won fc barcelona opnieuw de landstitel en de copa del rey in het seizoen 2017/2018. maar de champions league bleef uit en in het seizoen 2018/2019 werd fc barcelona vernederd door liverpool in de halve finale van het toernooi. valverde werd vervolgens ontslagen en spoedoplossing quique seti\u00e9n werd aangesteld als nieuwe hoofdtrainer in januari 2020. ondanks een veelbelovende start, waarbij hij het team naar een tweede plaats in de competitie leidde, wist hij geen prijzen te winnen en werd hij na \u00e9\u00e9n seizoen ontslagen. het ergste moment dat seizoen was de 8-2 nederlaag tegen bayern m\u00fcnchen in de kwartfinales van de champions league. deze nederlaag was de grootste in de europese geschiedenis van de club en wordt nog steeds beschouwd als een van de meest pijnlijke momenten in de geschiedenis van de club.\nkort na het ontslag werd ronald koeman, voormalig speler van fc barcelona, de nieuwe hoofdtrainer voor het seizoen 2020/2021. onder zijn leiding won fc barcelona de copa del rey en eindigde het als derde in de competitie. \n\nin het seizoen 2021/22 waren er opnieuw presidentsverkiezingen kort nadat bartomeu de club in de laagste positie ooit had achtergelaten. zoals velen hadden verwacht, maakte joan laporta een comeback, terwijl toni freixa en victor font zich ook kandidaat stelden. de verkiezing dat jaar was de belangrijkste ooit, aangezien de club, spelers en medewerkers niet wisten wat ze konden verwachten zonder een positieve uitkomst. op 7 maart won joan laporta met eene meerderheid van 54,28%. laporta was weer terug, maar hij wist niet precies wat hem te wachten stond. lionel messi speelde 21 seizoenen voor fc barcelona, maar aan het einde van de zomer van 2021 kwam er een abrupt einde aan zijn lange en succesvolle samenwerking met de club. na maanden van onderhandelingen slaagde fc barcelona er niet in om messi's contract te verlengen, mede vanwege financi\u00eble beperkingen en het spaanse salarisplafond. het nieuws van zijn vertrek veroorzaakte dan ook grote ophef en verdriet onder de fans van fc barcelona. uiteindelijk besloot messi zich aan te sluiten bij rivaal paris saint-germain, aangezien dit de enige club was die hem het gewenste salaris kon bieden. zijn vertrek betekende het einde van een tijdperk bij fc barcelona en markeerde het begin van een noodgedwongen nieuw hoofdstuk in zijn carri\u00e8re. koeman werd een paar maanden naar messi zijn vertrek ontslagen. \nlaporta nam contact op met xavi hern\u00e1ndez, die terugkeerde als trainer. hij werkte aan een nieuw project met veel jonge talenten, net zoals wat rijkaard en guardiola deden, met als doel om weer aan te sluiten bij de europese top en de reputatie die ze de afgelopen jaren hadden verloren te herstellen. ze investeren in jonge spelers en willen het kenmerkende 'tiki-taka'-spel en de teamgeest herstellen. xavi bouwt aan een nieuw team met gevestigde spelers en talenten uit de eigen jeugdopleiding zoals pedri, gavi, ronald araujo en alejandro balde. de genoemde spelers worden binnen de club beschouwd als de beoogde opvolgers van de voormalige grootmachten van fc barcelona, die aan hun einde stonden van hun carri\u00e8re bij de club. in januari 2023 won xavi met fc barcelona de supercopa de espa\u00f1a. in 2023 namen grote namen zoals gerard piqu\u00e9, jordi alba en sergio busquets afscheid van de club, waarmee er een tijdperk werd afgesloten. op 14 mei 2023 won fc barcelona na 4 jaar weer de landstitel, dit was de tweede prijs onder trainer xavi. aan het einde van de zomer van 2023 had fc barcelona het plaatje compleet. ze haalde rechtsback jo\u00e3o cancelo binnen, i\u0307lkay g\u00fcndo\u011fan die net met manchester city de treble had gewonnen, en wereldtalent vitor roque die in januari 2023 zou arriveren. als kers op de taart jo\u00e3o f\u00e9lix, de droom van laporta. ook vertrokken er enkele spelers op permanente en huurbasis. het plaatje was na 3 jaar weer compleet, dankzij joan laporta, deco en mateu alemany, die vertrok na de zomer. in december 2023 had fc barcelona zich voor het eerst sinds het vertrek van lionel messi gekwalificeerd voor de achtste finales van de uefa champions league.\n\n\n== clubcultuur ==\n\n\n=== supporters ===\nde supporters van fc barcelona worden gewoonlijk in spanje cul\u00e9s (enkelvoud: cul\u00e9) genoemd, wat letterlijk konten betekent in het catalaans. de oorsprong hiervan ligt verankerd in de historie van fc barcelona. voordat de stadions camp de les corts (1922-1957) en camp nou (1957-heden) de thuishavens van fc barcelona werden, speelde de club zijn thuiswedstrijden in stadion l'escopidora (1909-1922). rondom dit veld stonden muren, en de supporters die geen kaartje konden betalen gingen dan meestal op de muren rondom het veld zitten om alsnog de wedstrijd te zien. deze supporters waren over het algemeen het meest fanatiek. zittend op de buitenmuren van stadion escopidora was hun achterwerk zichtbaar voor mensen buiten het stadion. deze noemden die mensen op de muren \u201ccul\u00e9s\u201d. tot op de dag van vandaag is dit nog steeds het geval en waarschijnlijk zal dat steeds zo blijven. een van de meest fanatieke supportersgroeperingen van fc barcelona is de boixos nois.\nde boixos nois staan bekend als radicaal en gewelddadig en de boixos nois defini\u00ebren zich zelf dan ook als hooligans. de groepering gebruikt een buldog als het logo. de grote vijanden van de boixos nois zijn traditioneel de ultra sur van real madrid en de brigadas blanquiazules van rcd espanyol. de boixos nois werd begin jaren tachtig van de twintigste eeuw opgericht als een linksgeori\u00ebnteerde groepering. de naam is een samenvoeging van het catalaanse boig wat gek betekent en van can boixeres, de wijk nabij het stadion camp nou waar de groep vaak samenkomt rondom wedstrijden. nois is catalaans voor \"jongens\". de boixos nois hielden zich voornamelijk op achter het doel aan de noordzijde van camp nou. in de 21ste eeuw zijn de boixos nois een groep zonder overeenkomstige politieke inslag en zowel linksgeori\u00ebnteerden als nationalistische skinheads maken deel uit van de groepering. onder clubpresident joan gaspart hadden de boixos nois veel privileges en was er veel overlast van de groepering. gaspart durfde echter niet in te grijpen. kort na zijn verkiezing tot clubpresident in 2003, ging joan laporta wel de strijd aan met de boixos nois. hij schafte de gratis tickets voor de groepering af en voerde een nultolerantie in tegenover supportersgeweld. de boixos nois waren niet blij met de maatregelen van laporta en de president ontving verschillende doodsbedreigingen. leuzen als \u201claporta, we gaan je vermoorden. camp nou is ons huis, het graf is het jouwe. je raakt niet van ons af, klootzak\u201d werden met graffiti op een muur van zijn huis aangebracht. uiteindelijk had de aanpak van laporta toch succes.\n\n\n==== fanclubs ====\nfc barcelona heeft 1.337 offici\u00eble fanclubs (februari 2010), ook wel pe\u00f1as of penyas genoemd. de club heeft de fanclubs onderverdeeld naar 35 geografische zones: de stad barcelona (1-2), cataloni\u00eb (3-17), spanje (18-33) en de wereld (34). iedere fanclub heeft zijn eigen registratienummer. in belgi\u00eb zijn er drie offici\u00eble fanclubs, penya barcelonista casal catal\u00e0 brussel\u00b7les (brussel, n.550), pe\u00f1a barcelonista de bruselas saintguidon (brussel, n.1420) en penya fanatiek fc barcelona (genk, n.1519). nederland telt twee fanclubs; fan club barcelona, officieel fan club barcelona de rosmalen (n.1323, dat onder andere een eigen website heeft, ieder kwartaal een tijdschrift uitgeeft en reizen organiseert naar wedstrijden van fc barcelona) en penya la m\u00e1quina blaugrana (n.1532) die in zutphen is gevestigd. naast spanje, belgi\u00eb en nederland zijn er ook fanclubs in bosni\u00eb-herzogowina, bulgarije, denemarken, duitsland, finland, frankrijk, georgi\u00eb, griekenland, groot-brittanni\u00eb, hongarije, itali\u00eb, kosovo, oekra\u00efne, polen, portugal, rusland, zweden en zwitserland in europa. in afrika in burkina faso, gambia, guinee, kameroen, mali, marokko, sierra leone en senegal. in amerika in argentini\u00eb, brazili\u00eb, chili, costa rica, cuba, dominicaanse republiek, el salvador, guatemala, panama, peru, venezuela en verenigde staten. in azi\u00eb in china, japan, singapore en de verenigde arabische emiraten. in oceani\u00eb in australi\u00eb en nieuw-caledoni\u00eb.\n\n\n=== logo en tenue ===\n\n\n==== clublogo ====\nhet clublogo (escudo) van fc barcelona heeft in de loop der jaren vele veranderingen ondergaan. in de beginjaren speelde de club met het wapen van de stad barcelona op het shirt met daarboven de afbeelding van een vleermuis. hierbij verwees de vleermuis, die ook afgebeeld staat op de wapens van palma de mallorca en valencia (en de lokale voetbalclubs valencia cf en ud levante), naar de overwinning van graaf jaume i de veroveraar op de moren in de dertiende eeuw. volgens de overlevering zou destijds een vleermuis op de helm van de graaf zijn gaan zitten, een teken van bescherming en oplettendheid.\nin 1913 kreeg fc barcelona, in navolging van engelse voetbalclubs, een eigen clublogo. het clublogo omvat de olla met daarin drie vlakken en een middenbaan.\n\nde olla (etenspot) zou door joan gamper, oprichter van de club, zijn ge\u00efntroduceerd als verwijzing naar de etenspot van bouwvakkers. deze etenspot was tijdens de lunch het centrale punt en stond voor eenheid, plezier en gezelligheid. gamper vond dat fc barcelona eenzelfde rol moest gaan vervullen binnen de samenleving. de punten links en rechts aan het clublogo stellen handvatten voor, de onderste punt (in het verleden punten) het vuurtje onder de etenspot en de bovenste golven de kokende inhoud van de etenspot.\nhet vlak linksboven toont een rood kruis op een witte achtergrond, het teken van sant jordi (nederlands: sint-joris de drakendoder), de beschermheilige van catalunya.\nhet vlak rechtsboven toont het patroon van de senyera, de vlag van het oude koninkrijk arag\u00f3n en het oude graafschap barcelona: vier rode banen op een gele achtergrond.\nhet onderste vlak toont de clubkleuren van fc barcelona, donkerblauw en granaatrood (de kleuren van fc basel, zie johan \u201cjoan\u201d gamper), met daarop een beige voetbal, verwijzend naar de belangrijkste sport binnen de club.\nde middenbaan toont de letters fcb, verwijzend naar de naam van de club, op een goudgele achtergrond. de middenbaan heeft in de loop der jaren de meeste veranderingen ondergaan wat betreft kleur (in het verleden onder meer wit) en wat betreft opschrift (tijdens de franco-tijd het verspaanste \"c de fb\").\n\n\n== sponsoren ==\ntot 1 juni 2011 weigerde fc barcelona commerci\u00eble shirtsponsoring. sinds 2005 bevindt zich op de linkerarm wel het logo van sponsor tv3, een catalaanse televisiezender. in 2006 sloot de club een overeenkomst voor vijf jaar met unicef met de slogan \u201cbar\u00e7a, meer dan een club, een nieuwe wereldwijde hoop voor kwetsbare kinderen\u201d, waarbij fc barcelona de organisatie jaarlijks met een bedrag van 1,5 miljoen euro steunt en bovendien het recht heeft het embleem van unicef af te beelden op wedstrijd- en trainingskleding. hier is ook hun slogan, \u201cbar\u00e7a, m\u00e9s que un club\u201d, in verwerkt. unicef kan hierdoor beschouwd worden als de eerste shirtsponsor in de geschiedenis van de club. vanaf 1 juni 2011 staat de naam van de qatar foundation op het shirt. hiermee wordt dit bedrijf de eerste 'echte' shirtsponsor in de geschiedenis van de club. qatar airways stond tot en met het seizoen 2016\u20132017 op het shirt. de catalaanse club vroeg van de qatarese overheid een bedrag van \u20ac60 miljoen per jaar. van 1 juli 2017 tot en met het seizoen 2021\u20132022 prijkte de naam van het japanse elektronicaconcern rakuten op het shirt van barcelona. op 15 maart 2022 maakte de club bekend voor \u20ac280 miljoen een overeenkomst met het zweedse spotify te hebben gesloten, waarbij het bedrijf vanaf het seizoen 2022/23 voor vier jaar de shirtsponsor van zowel de mannen als de vrouwen is, en haar naam aan het stadion mag verbinden. de overeenkomst met unicef vervalt vanaf seizoen 2021-2022. deze wordt vervangen met unhcr/acnur, de hoge commissaris voor de vluchtelingen van de verenigde naties. de overeenkomst is voor vier jaar. op 25 mei 2023 kondigde tp vision, een dochteronderneming van philips, een samenwerking aan met fc barcelona. tp vision's ambilight tv-logo zal op de mouw van het van het shirt verschijnen. het contract loopt tot medio 2028 en bedraagd van \u20ac80 miljoen.de hoofdsponsors van fc barcelona zijn:\n\nlaatste update: 27 juni 2023.\n\n\n== organisatie ==\n\n\n==== president ====\nfc barcelona wordt bestuurd door een president. deze president wordt iedere vier jaar gekozen door de leden van fc barcelona, de socios. iedere kandidaat moet voorafgaand aan de verkiezingen een bepaald aantal handtekeningen van medestanders inleveren bij de club om mee te mogen doen. de kandidaten met voldoende handtekeningen starten vervolgens hun verkiezingscampagne, waarin meestal specifieke nieuwe stervoetballers of trainer worden beloofd aan de leden. uiteindelijk mogen alle socios op de verkiezingsdag hun stem uitbrengen op het terrein van fc barcelona. de verkiezingsopkomst is regelmatig aanmerkelijk hoger dan bij de verkiezingen voor het bestuur van cataloni\u00eb of spanje. de winnaar van de verkiezingen is de president van fc barcelona gedurende volgende vier jaar en mag een bestuur formeren. wanneer bij de verkiezingen naast de zittende president geen andere kandidaten zijn, wordt de ambtstermijn van de zittende president automatisch met vier jaar verlengd. een president mag tegenwoordig slechts twee opeenvolgende ambtstermijnen vervullen. de huidige president is joan laporta.\n\n\n==== bestuursleden ====\nde overige (belangrijke) bestuursleden zijn:\n\nrafael yuste, vicepresident\ndeco, algmeen directeur van voetbal (sportief en technisch)\nbojan krki\u0107, voetbalco\u00f6rdinator\njoan soler, directeur jeugdopleiding\njos\u00e9 ram\u00f3n alexanco, hoofd jeugdopleiding\n\n\n== eerste elftal ==\n\n\n=== selectie 2023/24 ===\nlaatste update is bijgewerkt t/m 22 september 2023.\ncantera = opgeleid door de club.\n\n\n==== aangetrokken spelers ====\nlaatste update is bijgewerkt t/m 1 september 2023.\n\n\n==== vertrokken spelers ====\nlaatste update is bijgewerkt t/m 1 september 2023.\n\n\n=== staf ===\n\n\n==== technische staf ====\n\n\n==== analisten ====\n\n\n==== medische staf ====\nlaatste update is bijgewerkt t/m 24 augustus 2023.\n\n\n== overige elftallen ==\n\n\n=== barcelona atl\u00e8tic ===\n\n\n=== barcelona c ===\n\n\n=== barcelona juvenil a ===\n\n\n=== barcelona femen\u00ed ===\n\n\n== erelijst ==\n\n\n== overzichtslijsten ==\n\n\n=== competitie ===\n\n\n==== eindklasseringen ====\n\n\n== bar\u00e7a in europa ==\n\nbarcelona speelt sinds 1955 onafgebroken in diverse europese competities. hieronder staan de competities en in welke seizoenen de club deelnam. de edities die fc barcelona heeft gewonnen zijn dik gedrukt.\n\nuefa champions league (29x)\n1992/93, 1993/94, 1994/95, 1997/98, 1998/99, 1999/00, 2000/01, 2001/02, 2002/03, 2004/05, 2005/06, 2006/07, 2007/08, 2008/09, 2009/10, 2010/11, 2011/12, 2012/13, 2013/14, 2014/15, 2015/16, 2016/17, 2017/18, 2018/19, 2019/20, 2020/21, 2021/22, 2022/23, 2023/24\neuropacup i (5x)\n1959/60, 1960/61, 1974/75, 1985/86, 1991/92\neuropacup ii (uefa cup winners' cup) (13x)\n1963/64, 1968/69, 1971/72, 1978/79, 1979/80, 1981/82, 1982/83, 1983/84, 1984/85, 1988/89, 1989/90, 1990/91, 1996/97\nuefa europa league (2x)\n2021/22, 2022/23\nuefa cup (11x)\n1972/73, 1973/74, 1975/76, 1976/77, 1977/78, 1980/81, 1986/87, 1987/88, 1995/96, 2000/01, 2003/04\njaarbeursstedenbeker (11x)\n1955/58, 1958/60, 1960/61, 1961/62, 1962/63, 1964/65, 1965/66, 1966/67, 1967/68, 1969/70, 1970/71\nuefa super cup (9x)\n1979, 1982, 1989, 1992, 1997, 2006, 2009, 2011, 2015bijzonderheden europese competities:\n\nuefa club ranking: 13 (15-12-2023)\n\n\n== bekende (oud-)blaugranas ==\n\nvoor de club speelden onder anderen bernd schuster, diego maradona, hristo stoichkov, gheorge hagi, ladislao kubala, michael laudrup, romario, ronaldo, lu\u00eds figo, patrick kluivert, ronald koeman, rivaldo, ronaldinho, lionel messi, xavi, carles puyol en andr\u00e9s iniesta. johan cruijff behaalde met de club grote successen. als speler behaalde cruijff weinig tastbare prijzen, slechts \u00e9\u00e9n kampioenschap in 1974 en eenmaal de spaanse beker, maar zijn spel staat voor altijd bij de supporters in het geheugen gegrift. later, toen cruijff coach was, formeerde hij een elftal dat bekend kwam te staan als het dream team. het hoogtepunt van dit team was het winnen van de europacup i in 1992, tegenwoordig uefa champions league genaamd.\n\nfrank rijkaard, in 2003 aangesteld als coach, wist een team te cre\u00ebren dat het team van cruijff evenaarde door naast de landskampioenschappen van 2005 en 2006 ook de uefa champions league van 2006 te winnen. ook het team dat onder leiding stond van josep guardiola werd vaak vergeleken met het dream team. in de laatste zeven jaar werd barcelona vijf maal kampioen in de primera divisi\u00f3n en in zowel 2009, 2011 als 2015 won het de champions league. in 2009 slaagde het er als enige spaanse club ooit in om de treble te winnen (landskampioenschap, nationale beker en champions league), een huzarenstukje dat in 2015 werd overgedaan en dat samen met bayern m\u00fcnchen twee keer werd behaald. in november 2021 keerde xavi terug als trainer van de club en begon hij aan de wederopbouw van het team.\n\n\n=== aanvoerders ===\n\n\n== overige sporten ==\nde club is een omni-sportvereniging. ook in het basketbal (fc barcelona b\u00e0squet), het handbal (fc barcelona handbol) en het rolhockey (fc barcelona hoquei) is fc barcelona de succesvolste, zowel nationaal als europees. verder zijn bij fc barcelona ook veldhockey, atletiek, volleybal, rugby, softbal, wielrennen, vrouwenvoetbal, zaalvoetbal en ijshockey vertegenwoordigd, hoewel niet allemaal op hoog niveau. \nde bekendste slogan van fc barcelona is m\u00e9s que un club (meer dan een club in het catalaans), gezien het veelzijdige karakter van de club - het aantal sporten dat hij vertegenwoordigt en de plaats die de club inneemt in cataloni\u00eb.\n\n\n== zie ook ==\nspotify camp nou\nla mas\u00eda\nespai bar\u00e7a\ncant del bar\u00e7a\nfc barcelona femen\u00ed\n\n\n== referenties ==\n\n\n== externe links ==\nofficiele website \nespai bar\u00e7a"