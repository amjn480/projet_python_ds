Queensrÿche (uttalas: kwi:nzrajk) är ett amerikanskt progressive metalband som bildades i Bellevue i delstaten Washington 1982. Framstående album är ”Operation: Mindcrime” (1988), ”Rage for order” (1986) och ”Empire” (1990). Bandets futuristiska musik toppat med originalsångaren Geoff Tates kraftfulla och emotionella röst gav bandet ett unikt sound inom progressiv hårdrock. Bandet har sålt över 20 miljoner album världen över.


== 1983–1990 ==
1983 släpptes deras första EP, den självbetitlade Queensrÿche som satte bandet på kartan. Sångaren Geoff Tate hyllades som en av världens mest framstående sångare med sin kraftfulla tenor. Bandet byggde vidare upp en stark och lojal fanskara med de efterföljande släppen The Warning och Rage for Order.  
1984 turnerade Queensrÿche som förband åt Dio, och spelade tre spelningar i Sverige; 10 oktober på Olympen i Lund, 12 oktober på Scandinavium och dagen efter på Johanneshovs isstadion.  
6 december 1986 spelade Queensrÿche som förband till Bon Jovi på Johanneshovs isstadion.  
1988 släppte de konceptalbumet Operation: Mindcrime som hyllades i pressen och som retrospektivt sett är deras mest kända och uppskattade verk. Samma år turnerade Queensryche som förband åt Metallica, och spelade 17 oktober 1988 i Solnahallen och 19 oktober i Frölundaborg.   


== 1990–1997 ==
Med 1990 års album Empire fick bandet sitt massiva kommersiella genombrott, tack vare bland annat singeln "Silent Lucidity" och det tunga titelspåret. Den efterföljande turnén Building Empires blev en stor succé där de spelade hela Operation: Mindcrime i en följd, något de inte haft möjlighet att göra innan på grund av begränsad speltid, samt valda låtar ifrån övriga plattor. Turnén som huvudband nådde däremot inte Skandinavien. Queensrÿche fortsatte att turnera året därpå och medverkade på Monsters of Rock-turnén som nådde Gentofte i  Danmark 10 augusti 1991, tillsammans med Metallica och AC/DC. 
Efter att framgångsrikt medverkat på MTV Unplugged 1992, var bandmedlemmarna utarbetade efter nästan två års turnerande, och tog en längre paus. 
Queensrÿche gjorde sedan comeback och bidrog med låten "Real World" till filmen Den siste actionhjälten 1993, och släppte 1994 det mörka albumet Promised Land. Dess efterföljande turné hade ett flertal teatraliska inslag och 26 februari 1995 spelade Queensrÿche på Cirkus i Stockholm.Queensrÿche sökte sedan efter en ny musikalisk inriktning, mer llkt den hårdrock som hade slagit igenom kommersiellt från Seattle-baserade band som Alice in Chains och Pearl Jam. Men Hear in the Now Frontier som släpptes 1997, sålde sämre än föregånde album, skivbolaget gick i konkurs och DeGarmo meddelade att han lämnade bandet. DeGarmo skulle senare börja att arbeta som pilot. 


== 1999 och framåt ==
DeGarmo ersattes av Kelly Gray som medverkade på Q2K som släpptes 1999. När Gray slutade efter releasen av liveplattan Live Evolution återkom DeGarmo och gjorde en kort sejour i bandet under inspelningen av Tribe 2003. Han lämnade dock bandet direkt efteråt och ersattes av Mike Stone. 
7 juni 2003 spelade bandet på Sweden Rock Festival. 2004 spelade Queensrÿche 3 spelningar i Sverige; 7 juli på Kulturbolaget i Malmö, dagen efter på Trädgårn i Göteborg och den 10 juli på Klubben i Fryshuset Stockholm.
2006 släpptes Operation: Mindcrime II som, precis som titeln antyder, är en uppföljare till tidigare nämnda album. Skivan och den efterföljande turnén där bandet spelade Operation: Mindcrime 1 och 2 i en följd blev en enorm succé. 2007 släppte man ett album med covers betitlat Take Cover där man bl.a. tolkade The Police och Peter Gabriel. 
Våren 2009 släppte man singeln "If I Were King" som ett smakprov inför kommande albumet American Soldier. Skivans koncept baserades på intervjuer med amerikanska soldater och deras upplevelser i krig. Albumet släpptes den 31 mars 2009, och på efterföljande turnén spelade man förutom låtar ifrån den nya skivan sviter ifrån albumen Rage for Order och Empire. 
3 februari 2009 berättade Mike Stone att han slutade i bandet för att satsa på sina andra sidoprojekt och 20 februari samma år gick bandet ut på sin hemsida med nyheten att Stones ersättare var Parker Lundgren som senast spelat med Geoff Tate i dennes soloband.


== 2012 – splittring ==
I maj 2012 kom nyheten att Wilton, Rockenfield och Jackson, tillsammans med Parker Lundgren och sångaren Todd La Torre (Crimson Glory) har bildat ett nytt band kallat Rising West. 8-9 juni 2012 spelade bandet två konserter på Hard Rock Café i Seattle där de enbart spelade låtar från de fem första Queensrÿche-albumen. 20 juni kom så nyheten att Queensrÿche och originalsångaren Geoff Tate har gått skilda vägar. Bandet plus La Torre kommer att fortsätta under namnet Queensrÿche.1 september 2012 annonserade Geoff Tate å sin sida att även han kommer att fortsätta under namnet Queensrÿche. Nya medlemmar är Rudy Sarzo, Bobby Blotzer, Glen Drover, Kelly Gray och Randy Gane.2014 förlorade Tate rätten till namnet Queensrÿche till de andra, efter det bytte han namnet på sitt band till Operation: Mindcrime efter albumet med samma namn.2017 tog Scott Rockenfield en paus ifrån bandet av familjeskäl och ersattes då av Casey Grillo (ex-Kamelot). I efterhand har detta dock utmynnat i en konflikt mellan Rockenfield och de kvarvarande originalmedlemmarna Wilton och Jackson där den förstnämnde 2021 stämt de sistnämnda för kontraktsbrott. På albumet ”The Verdict” (2019) spelar istället bandets sångare La Torre trummor. [1]
2021 valde Parker Lundgren att lämna bandet för att satsa på sin gitarrbutik. Han ersattes då av tidigare gitarristen Mike Stone som återvände till bandet. 


== Medlemmar ==
Nuvarande medlemmarEddie Jackson – basgitarr, sång (1982– )
Casey Grillo – trummor (2017-)
Michael Wilton – gitarr (1982– )
Mike Stone – gitarr, sång (2003–2009, 2021-)
Todd La Torre – sång (2012– )Tidigare medlemmarGeoff Tate – sång (1982–2012)
Chris DeGarmo – gitarr (1982–1997, 2002–2003)
Scott Rockenfield - trummor (1982-2017)
Kelly Gray – gitarr (1998–2002, 2012)
Parker Lundgren – gitarr (2012– 2021)Turnerande medlemmarPamela Moore – sång
Randy Gane – keyboard (1986–1987)
Parker Lundgren – gitarr (2009–2012)
Anthony "Kenny" Bender – gitarr, keyboards, bakgrundssång (2009)
Jason Ames – keyboard, sång, gitarr (2009–2011)


== Diskografi ==


=== Studioalbum ===
1984 – The Warning
1986 – Rage for Order
1988 – Operation: Mindcrime
1990 – Empire
1994 – Promised Land
1997 – Hear in the Now Frontier
1999 – Q2K
2003 – Tribe
2006 – Operation: Mindcrime II
2007 – Take Cover
2009 – American Soldier
2011 – Dedicated to Chaos
2013 – Queensrÿche
2015 – Condition Hüman
2019 – The Verdict


=== Livealbum ===
1991 – Operation: Livecrime
2001 – Live Evolution
2004 – The Art of Live
2007 – Extended Versions
2007 – Mindcrime at the Moore
2014 – Storming Detroit


=== EP ===
1983 – Queensrÿche
1989 – Overseeing the Operation
1991 – An Open Ended Interview on Building an Empire
1992 – The Sound of Building Empires
1994 – Promised Land
1994 – The Story So Far...
1997 – Hearing Is Believing
1997 – Interview in a Jar
2005 – Anybody There?


=== Singlar (urval) ===
1983 – "Queen of the Reich"
1986 – "Gonna Get Close to You"
1988 – "Eyes of a Stranger"
1989 – "I Don't Believe in Love"
1990 – "Last Time in Paris"
1990 – "Empire"
1990 – "Best I Can"
1990 – "Silent Lucidity"
1991 – "Jet City Woman"
1991 – "Another Rainy Night (Without You)"
1992 – "Anybody Listening?"
1993 – "Real World"
1994 – "I Am I"
1994 – "Bridge"
2007 – "Welcome to the Machine"


=== Samlingsalbum ===
1994 – The Story So Far...
1999 – Axe Killer Collection
2000 – Greatest Hits
2003 – Classic Masters
2003 – Revolution Calling (7CD box)
2007 – Sign of the Times - The Best of Queensrÿche


=== Annat ===
1985 – Live in Tokyo (VHS)
1988 – The Sounds Machine EP 2 (delad 7" vinyl: Voivod / Queensrÿche / Living Colour / Screaming Blue Messiahs)
1989 – Video: Mindcrime (DVD)
1991 – Operation: Livecrime (VHS)
1993 – Building Empires (VHS)
2001 – Live Evolution (DVD)
2004 – The Art of Live (DVD)
2006 – Face to Face (delad album: Queensrÿche / Geoff Tate)
2007 – Mindcrime at the Moore (2DVD)
2007 – Live (DVD)
2013 – Frequency Unknown (Geoff Tate's version av Queensrÿche)


== Referenser ==


=== Noter ===


== Se även ==
Heavy metal-prickar


== Externa länkar ==

 Wikimedia Commons har media som rör Queensrÿche.
Officiell webbplats
Queensrÿche på Encyclopaedia Metallum