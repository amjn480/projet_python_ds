"oktober \u00e4r \u00e5rets tionde m\u00e5nad i den gregorianska kalendern och har 31 dagar. den inneh\u00e5ller \u00e5rets 274:e till 304:e dag (275:e till 305:e vid skott\u00e5r). p\u00e5 grund av v\u00e5rt sommartidssystem \u00e4r den ocks\u00e5 \u00e5rets l\u00e4ngsta m\u00e5nad \u2013 en timme l\u00e4ngre \u00e4n de \u00f6vriga m\u00e5naderna med 31 dagar \u2013 eftersom man i oktober \u00e5terg\u00e5r till normaltid. namnet kommer fr\u00e5n latinets october, den \u00e5ttonde m\u00e5naden \u2013 i den \u00e4ldre romerska kalendern (fram till 153 f.kr.) var denna m\u00e5nad n\u00e4mligen \u00e5rets \u00e5ttonde.\noktober kallades f\u00f6rr slaktm\u00e5nad i sverige (se gammelnordiska kalendern), i danmark f\u00f6r s\u00e6dem\u00e5ned (s\u00e5dden utf\u00f6rdes d\u00e5) och i tyskland weinmonat (\"vinm\u00e5nad\"). i modern tid f\u00f6rekommer smeknamnet \"sp\u00f6ktober\", vilket syfter p\u00e5 m\u00e5nadens h\u00f6gtider: halloween och allhelgonahelgen (allhelgonaafton, allhelgonadagen, alla sj\u00e4lars dag), vilka b\u00e5da har teman av efterliv och sp\u00f6ken.\n\n\n== det h\u00e4nder i oktober ==\n\n\n=== h\u00f6gtider ===\nbr\u00f6stcancer uppm\u00e4rksammas i m\u00e5nga l\u00e4nder under oktober. \n2 oktober \u00e4r festen f\u00f6r skydds\u00e4nglar.\n4 oktober h\u00f6lls i sverige \u00e5ren 1983\u20131991 demonstrationer bland dem som var emot l\u00f6ntagarfonder. den 4 oktober \u00e4r \u00e4ven djurens dag och har varit det sedan 1931 och startades av ekologer i florens i italien f\u00f6r att uppm\u00e4rksamma att djurarter hotades av utrotning. numera firas djurens dag f\u00f6r att p\u00e5minna om vikten av djurens v\u00e4lm\u00e5ende och f\u00f6r att belysa djurens situation.  sedan 1999 \u00e4r \u00e4ven 4 oktober kanelbullens dag i sverige.\n5 oktober \u00e4r v\u00e4rldsl\u00e4rardagen.\ncolumbus day, firas i usa den andra m\u00e5ndagen i oktober.\nden 7 oktober firas i katolska kyrkan rosenkransen med en egen dag i helgonkalendern, v\u00e5r fru av rosenkransen.\ni kanada firas thanksgiving den andra m\u00e5ndagen i oktober.\nden 17 oktober \u00e4r den internationella dagen f\u00f6r utrotande av fattigdom.\nhalloween firas den 31 oktober.\n\n\n=== sport ===\n\n\n==== skidsport ====\ninom skid\u00e5kningen inleds bland annat v\u00e4rldscupen i l\u00e4ngd\u00e5kning och v\u00e4rldscupen i utf\u00f6rs\u00e5kning i slutet av m\u00e5naden.\n\n\n==== triathlon ====\ninom triathlon h\u00e5lls varje \u00e5r vm-finalen i ironman p\u00e5 hawaii.\n\n\n== samband ==\noktober b\u00f6rjar alltid p\u00e5 samma veckodag som januari, om det inte \u00e4r skott\u00e5r.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r oktober."