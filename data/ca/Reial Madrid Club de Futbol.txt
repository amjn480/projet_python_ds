"el reial madrid club de futbol (castell\u00e0: real madrid club de f\u00fatbol) \u00e9s un club esportiu de la ciutat de madrid, espanya. va ser fundat el 6 de mar\u00e7 del 1902 amb el nom de sociedad madrid foot-ball club. t\u00e9 m\u00e9s de 99.000 socis i m\u00e9s de 2.350 penyes.\na difer\u00e8ncia de la majoria de clubs esportius professionals a tot el m\u00f3n, el reial madrid no \u00e9s una societat an\u00f2nima, \u00e9s a dir, que la propietat del club recau en els seus m\u00e9s de 99.000 socis.l'equip de futbol va ser uns dels fundadors de la lliga espanyola de futbol el 1928 i des d'aleshores \u00e9s un dels 3 equips que sempre ha jugat a la primera divisi\u00f3. actualment \u00e9s un dels equips amb m\u00e9s trofeus del m\u00f3n, destacant entre d'altres: 34 campionats de lliga espanyola, 20 copes del rei, 11 supercopes d'espanya, 14 copes d'europa, 5 d'aquestes de dubtosa oficialitat, 5 supercopes d'europa, 2 copes uefa i 4 mundials de clubs. \u00e9s el club amb m\u00e9s t\u00edtols internacionals (29) superant l'al-ahly amb 24, i el boca juniors, club nacional i futbol club barcelona amb 22. \u00e9s per tant el segon equip amb m\u00e9s t\u00edtols d'espanya i un dels clubs m\u00e9s prestigiosos d'europa i del m\u00f3n, escollit per la fifa com el millor club del segle xx, club of the xx century).posseeix en l'actualitat una altra secci\u00f3 de b\u00e0squet, amb la qual \u00e9s el club amb m\u00e9s t\u00edtols nacionals d'espanya i amb m\u00e9s campionats internacionals d'europa. el seu m\u00e0xim rival \u00e9s el futbol club barcelona, tot i que tamb\u00e9 mant\u00e9 una gran rivalitat amb l'atl\u00e8tic de madrid.\nl'equip filial de l'equip de futbol \u00e9s el reial madrid castella club de futbol i alhora compta amb dos equips juvenils, aix\u00ed com equips de formaci\u00f3 en totes les categories i en la majoria de les especialitats esportives, els quals permeten de nodrir els primers equips amb el major nombre possible de jugadors del planter. aix\u00ed mateix, a nivell femen\u00ed, el club comptar\u00e0 des de 2020 amb un equip de futbol femen\u00ed, el club deportivo tacon, i un equip de futbol formatiu.\nl'estadi on juga els partits com a local \u00e9s el santiago bernab\u00e9u, amb una capacitat per 81.044 espectadors. els seus seguidors s\u00f3n coneguts com a vikingos i el nombre de penyes repartides per tot el m\u00f3n \u00e9s de m\u00e9s de 2.350. tot plegat fa que sigui una de les entitats esportives m\u00e9s importants d'espanya (un 39% dels espanyols escull el reial madrid com el seu equip preferit) i una de les m\u00e9s importants del m\u00f3n pel que fa a projecci\u00f3 i massa social.\n\n\n== hist\u00f2ria ==\n\n\n=== primers anys (1902-1940) ===\nel futbol fou introdu\u00eft a madrid per professors i estudiants de la instituci\u00f3n libre de ense\u00f1anza entre els quals hi havia diversos graduats d'oxbridge. aquests fundaren el football sky el 1895, jugant els diumenges al mat\u00ed a moncloa. aquest club es divid\u00ed el 1900 en dos clubs, el new foot-ball de madrid i el club espa\u00f1ol de madrid. el president d'aquest darrer club era juli\u00e1n palacios. d'una escissi\u00f3 d'aquest darrer club el 1902 nasqu\u00e9 el madrid fc.el 6 de mar\u00e7 de 1902 es va constituir oficialment la societat madrid foot ball club. els germans joan i carles padr\u00f3s i rubi\u00f3, uns empresaris catalans establerts a madrid, van ser els fundadors i primers presidents de l'entitat blanca, al costat de juli\u00e1n palacios. es crea la primera junta directiva que estableix l'uniforme de l'equip: samarreta i pantalons blancs, mitges i gorra blaves. el primer partit despr\u00e9s de l'oficialitzaci\u00f3 va ser entre jugadors del club, al camp de l'avinguda de la plaza de toros, el 9 de mar\u00e7.\nel 15 d'abril seg\u00fcent, la directiva del club s'entrevista amb l'alcalde de madrid, per organitzar un campionat durant les celebracions de la coronaci\u00f3 del rei alfons xiii. aix\u00ed es va crear la que avui s'anomena copa del rei.\nal gener del 1904 el madrid foot ball club es fusion\u00e0 amb el moderno fc, l'amicale fc i el moncloa fc, i el fins aleshores president de la federaci\u00f3n madrile\u00f1a de clubs de foot-ball, carles padr\u00f3s assoleix la presid\u00e8ncia del club, que mesos m\u00e9s tard, juntament amb altres clubs va impulsar la creaci\u00f3 de federaci\u00f3 de futbol internacional amateur (fifa).\nel 18 d'abril del 1905, guanya la seva primera copa del rei, davant el campi\u00f3 de totes les edicions fins aleshores, l'athletic de bilbao, que jugava refor\u00e7at amb jugadors de l'atl\u00e8tic de madrid, a un partit disputat al parque del retiro de madrid. al 23 d'octubre d'aquest any, juga el seu primer partit internacional, davant el gallia sport de par\u00eds, amb motiu de la visita del president de la rep\u00fablica francesa, amb empat a 1 gol.\n\nel 1907 aconsegueix la copa d'espanya en propietat, en guanyar-la tres vegades seguides.el 29 de juny de 1920 el rei alfons xiii li va concedir el t\u00edtol de reial (real).\nel 17 de maig del 1924 s'inaugura l'estadi de chamart\u00edn. el partit inaugural enfront\u00e0 l'equip madrileny contra el newcastle united angl\u00e8s, campi\u00f3 de la copa anglesa.\nla primera jornada de lliga espanyola va enfrontar al madrid i al ce europa de barcelona el 10 de febrer de 1929. el conjunt blanc va guanyar per 5 gols a 0, sent el primer l\u00edder de la hist\u00f2ria de primera divisi\u00f3. el club fitxa a ricard zamora al rcd espanyol al setembre de 1930 per 150.000 pessetes, un dels millors porters de tots els temps.\n\namb l'inici de la segona rep\u00fablica espanyola (1931) el club perd la denominaci\u00f3 de real i torna a ser madrid club de f\u00fatbol, guanyant la primera lliga espanyola, sense perdre cap partit.despr\u00e9s de la guerra civil, el camp va quedar desmantellat, havien tret els taulons de fusta de les grades, i l'estadi es va transformar en un camp de presoners. el seu president, antonio ortega, militar republic\u00e0 d'ideologia comunista que va ocupar el c\u00e0rrec entre el 1937 i el 1939, va ser assassinat al garrot vil despr\u00e9s de la vict\u00f2ria dels colpistes. el dirigent del club pedro parages va ser l'encarregat de convocar una assemblea el 19 d'abril de 1939 per reunir els socis que quedaven a la capital madrilenya, intentar buscar els jugadors dispersats per la guerra, i aconseguir un esfor\u00e7 econ\u00f2mic mitjan\u00e7ant donatius dels socis per refer el terreny de joc.\n\n\n=== post-guerra i presid\u00e8ncia de santiago bernab\u00e9u de yeste (1940-1952) ===\nel 15 de setembre de 1943 santiago bernab\u00e9u va ser elegit president per unanimitat. a partir d'aleshores es va decidir iniciar la construcci\u00f3 de l'estadi santiago bernab\u00e9u, acabat el 1947. l'estadi s'inaugur\u00e0 el 14 de desembre de 1947 davant l'os belenenses portugu\u00e8s.\nel 1952 se celebren les n\u00fapcies d'or del club amb un important torneig internacional entre el madrid, el ifk norrk\u00f6ping, campi\u00f3 de su\u00e8cia i el club deportivo los millonarios d'alfredo di st\u00e9fano, campi\u00f3 de col\u00f2mbia. el torneig el va guanyar el millonarios gr\u00e0cies a un apassionant partit que va acabar 4 - 2. durant l'estiu, el conjunt blanc va viatjar a col\u00f2mbia i vene\u00e7uela per negociar per alfredo di st\u00e9fano i jugar la petita copa del m\u00f3n, t\u00edtol aconseguit per l'equip madrileny.\n\n\n=== inici del domini a europa, reial madrid imperial (1953-1964) ===\nel 1953 comen\u00e7a una etapa daurada al fitxar a alfredo di st\u00e9fano, paco gento i marquitos. les negociacions pel jugador argent\u00ed van ser molt dif\u00edcils, ja que el fc barcelona tamb\u00e9 volia el jugador. despr\u00e9s de molts contactes entre river plate, club deportivo los millonarios, el reial madrid, el fc barcelona i el torino itali\u00e0 (equip on el bar\u00e7a volia vendre el jugador), la federaci\u00f3 espanyola de futbol va decidir que el jugador jugu\u00e9s dues temporades al club blanc, i dues a l'equip blaugrana, alternant una a cada conjunt. la directiva barcelonina no ho va acceptar, despr\u00e9s de veure un baix rendiment del jugador, i va acabar fitxant pel reial madrid.\nel 13 de juny de 1956 aconsegueix la primera copa d'europa de la hist\u00f2ria davant de l'stade de reims. no obstant aix\u00f2, jacques ferran m\u00e9s tard admetria que aquesta edici\u00f3 del torneig va estar arreglada perqu\u00e8 se li facilitaran les coses als \"millors clubs\" participants, assegurant que el reial madrid cf va ser el que m\u00e9s va subornar. aquesta va ser la primera de cinc copes d'europa seguides, guanyant tamb\u00e9 la primera copa intercontinental contra el pe\u00f1arol de montevideo.\n\n\n=== el reial madrid dels y\u00e9-y\u00e9s, \u00faltima etapa de santiago bernab\u00e9u (1965-1975) ===\nl'any 1965, guanya la seva cinquena lliga consecutiva establint un nou r\u00e8cord que encara no ha estat superat. aquesta temporada es fitx\u00e0 als primers jugadors d'una nova generaci\u00f3 anomenada la dels y\u00e9-y\u00e9s. hi destacaven grosso i pirri. di st\u00e9fano havia deixat el madrid la temporada anterior. l'11 de maig de 1966, el madrid tornaria a guanyar la copa d'europa a l'estadi belga de heysel.\nel 1972 l'agrupaci\u00f3n deportiva plus ultra desapareix per a formar l'equip filial, el castella. aquest any se celebren les n\u00fapcies de plata de l'estadi santiago bernab\u00e9u, que va servir d'homenatge a paco gento.\n\n\n=== anys vuitanta i la quinta del buitre (1976-1995) ===\nal mes de juny de 1978, mor el president santiago bernab\u00e9u. el seu c\u00e0rrec l'ocupa luis de carlos. a la temporada seg\u00fcent el madrid dedicaria la seva segona lliga consecutiva al seu expresident.\na finals del 1983 i 1984 comen\u00e7a a debutar amb el primer equip la generaci\u00f3 batejada com la quinta del buitre. el 4 de desembre de 1983, amb alfredo di st\u00e9fano com a entrenador, van debutar rafael mart\u00edn v\u00e1zquez i manolo sanch\u00eds, que marcaria l'\u00fanic gol del partit, donant el triomf al conjunt blanc. el 5 de febrer de 1984 debutaria el jugador que va donar nom a la seva generaci\u00f3, emilio butrague\u00f1o, que marcaria dos gols al seu debut, al camp del cadis cf, aconseguint la vict\u00f2ria per 2-3. aquell any, arribaria a ser el major golejador de segona divisi\u00f3 amb el castella. miguel pardeza tamb\u00e9 debutaria aquell any, i a la temporada seg\u00fcent, m\u00edchel tamb\u00e9 jugaria amb el primer equip.\ndespr\u00e9s de guanyar dues copes de la uefa, l'any 1985 i el 1986, va aconseguir arribar a 3 semifinals consecutives de la copa d'europa, perdent contra el bayern de m\u00fanic el 1987, contra el psv eindhoven, (que va ser campi\u00f3 empatant els \u00faltims cinc partits de la competici\u00f3) i contra el poder\u00f3s ac milan.\n\n\n=== segona \u00e8poca daurada a europa, el madrid dels gal\u00e0ctics (1996-2010) ===\nel 12 de gener de 1998, abans de guanyar la seva setena lliga de campions, l'equip blanc va ser escollit per la fifa com el millor club del segle xx (club of the xx century). els seus exjugadors, alfredo di st\u00e9fano i ferenc puskas s\u00f3n triats entre els 10 millors jugadors de la hist\u00f2ria.\nel 1998, despr\u00e9s de 32 anys, el reial madrid guanya de nou la copa d'europa contra el juventus de tor\u00ed amb un gol de predrag mijatovic. conquereix al desembre la seva segona copa intercontinental davant del vasco de gama a t\u00f2quio amb gols de roberto carlos i ra\u00fal.\ntorna a guanyar la lliga de campions de la uefa l'any 2000 davant el val\u00e8ncia cf per 3-0 a la primera final entre equips d'un mateix estat. florentino p\u00e9rez guanya les eleccions presidencials i fitxa a lu\u00eds figo, del fc barcelona. el 5 de novembre, l'assemblea general de socis compromisaris nomena president d'honor a alfredo di stefano, exjugador del club.\nel 15 de maig del 2002 guanya la seva novena lliga de campions, davant l'equip alemany del bayer leverkusen, guanyant tamb\u00e9 la supercopa d'europa i la copa intercontinental el 2003.\n\n\n=== tercera \u00e8poca daurada a europa, la \"d\u00e9cima\", \"und\u00e9cima\", \"duod\u00e9cima\" i \"decimotercera\" (2010-2021) ===\ndespr\u00e9s de 12 anys sense guanyar la uefa champions league, un 24 de maig de 2014, el reial madrid tornava a proclamar-se campi\u00f3 a l'antic continent despr\u00e9s d'una de les finals m\u00e9s intenses de la hist\u00f2ria on es van enfrontar per primera vegada a una final d'aquesta competici\u00f3 dos equips de la mateixa ciutat (atl\u00e8tic de madrid vs. reial madrid). encara que l'atl\u00e8tic de madrid va dominar el resultat fins gaireb\u00e9 el final del partit, un gol de cap de l'actual capit\u00e0 del conjunt blanc, sergio ramos, va esfondrar l'alegria del club \"colchonero\" al minut 93. al temps extra d'aquesta final celebrada a l'estadi da luz de lisboa, el reial madrid va aconseguir imposar-se per un 4-1 i aixecar la tan anhelada \"d\u00e9cima\" copa d'europa.\ndos anys m\u00e9s tard, aquest cop a l'estadi de san siro (mil\u00e0), es tornaven a trobar els dos clubs a la final d'aquella edici\u00f3 (2015/16) de la uefa champions league. malgrat l'intent de revenja de l'atl\u00e8tic de madrid, el club \"merengue\" es va tornar a imposar en el llan\u00e7ament de penals, amb el gol decisiu de cristiano ronaldo.\nel 2016, l'empresa torn\u00e0 20,3 milions d'euros que havia rebut per ajudes irregulars a l'ajuntament de la vila de madrid, obligat per una resoluci\u00f3 de la comissi\u00f3 europea sobre ajudes il\u00b7legals de 2011.tant el 2017 com el 2018, el reial madrid tornaria a guanyar la uefa champions league, convertint-se en el primer equip que la guanya de forma consecutiva 2 i 3 anys seguits des de l'edici\u00f3 moderna d'aquesta competici\u00f3 (1992). zinedine zidane va ser l'entrenador que va fer possible aquest tri-campionat.\n\n\n== s\u00edmbols ==\n\n\n=== equipaci\u00f3 ===\nl'uniforme de l'equip \u00e9s de samarreta, pantalons i mitjons blancs; amb les tres l\u00ednies caracter\u00edstiques de la firma esportiva adidas. des del 2013 porta publicitat de la marca fly emirates.\n\n\n==== evoluci\u00f3 de l'equipaci\u00f3 ====\n\n\n=== escut ===\nel primer escut del madrid football club va tenir un disseny molt simple. consistia a entrella\u00e7ar les tres inicials del club, \u00e9s a dir, la \"m\", la \"f\" i la \"c\", que anaven a un fons blau fosc, sobre la samarreta blanca. per\u00f2 a la vegada, el reglament establia que per partits amb conjunts d'altres societats, l'equip hauria de portar l'escut de la ciutat de madrid al costat esquerre del pit, reempla\u00e7ant l'escut del club.\nla primera variant data de 1908. les lletres entrella\u00e7ades van adoptar una forma m\u00e9s estilitzada i van apar\u00e8ixer inscrites en un cercle. el seg\u00fcent canvi en la configuraci\u00f3 de l'escut no va ser fins al 1920, any en el qual el rei alfons xiii va concedir al club el t\u00edtol de real. per aquesta ra\u00f3 se li va afegir la corona reial, les inicials es van veure una mica m\u00e9s estilitzades i el club va passar a anomenar-se real madrid football club. als partits oficials, es va adoptar l'escut de la ciutat junt amb la corona borb\u00f2nica.\namb la instauraci\u00f3 de la ii rep\u00fablica el 1931 es van eliminar tots els s\u00edmbols de la reialesa, de manera que es va perdre la corona que anys abans havia obtingut. a canvi, se li va afegir la banda en diagonal de la regi\u00f3 de castella.un cop acabada la guerra civil, el 1941 l'escut va recuperar la corona real, per\u00f2 tamb\u00e9 va mantenir la franja morada. a m\u00e9s, es van modificar els colors, sent aleshores el daurat el predominant, i el club va passar a denominar-se real madrid club de f\u00fatbol. \u00e9s amb aquest escut amb el qual el club guanyaria els m\u00e0xims \u00e8xits del futbol mundial, i que es va mantenir fins a finals dels anys noranta.\nl'\u00faltima modificaci\u00f3 es va donar el 2001 sota la presid\u00e8ncia de florentino p\u00e9rez, creant un escut m\u00e9s adient amb els nous temps, i adequant-lo al m\u00e0rqueting, fent les l\u00ednies m\u00e9s gruixudes i la banda va passar a ser de color blau.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== himne ===\nl'himne del reial madrid cantat per jos\u00e9 d'aguilar va anar prenent forma en un tren que feia el trajecte aranjuez-madrid. hi anaven marino garc\u00eda i la seva senyora, mercedes amor fari\u00f1a, antonio villena s\u00e1nchez i el mestre cisneros. a uns tovallons de paper del restaurant la rana verde es van posar les primeres notes del que seria l'himne del reial madrid. l'enregistrament es va fer a discos columbia sota els arranjaments i direcci\u00f3 del mestre cisneros. hi va anar el president don santiago bernab\u00e9u en persona per veure l'enregistrament on van intervenir a part de jos\u00e9 d'aguilar, 32 m\u00fasics d'aquella \u00e8poca que eren primeres figures, ja que entre ells hi havia catedr\u00e0tics de conservatori i integrants de l'orquestra nacional d'espanya. a aquest enregistrament hi estava enrique garc\u00eda (violinista), que \u00e9s el pare del director d'orquestra enrique garc\u00eda asensio.\n\nel 2002, any del centenari del reial madrid, es va crear un segon himne compost per jos\u00e9 mar\u00eda cano i cantat per pl\u00e1cido domingo. aquest himne no va substituir el primer, sin\u00f3 que tots dos conviuen en l'actualitat com a himnes del reial madrid.\nl'any 2005, amb motiu del rodatge de real, la pel\u00b7l\u00edcula, jos\u00e9 merc\u00e9 va versionar l'himne cl\u00e0ssic del reial madrid.per \u00faltim, l'any 2014, coincidint amb l'obtenci\u00f3 de la desena uefa champions league, \u00e9s compost per pl\u00e1cido domingo l'himne de la \"d\u00e8cima\", titulat: \"hala madrid y nada m\u00e1s\". encara que no sigui l'himne oficial, aquest pr\u00e0cticament l'ha sobreescrit, ja que \u00e9s el que l'afici\u00f3 acostuma a entonar i el que el club posa abans de l'inici de cada partit com a local.\n\n\n=== merengues ===\nel 1913 apareix per primer cop el sobrenom de \"merengues\" a la premsa madrilenya.\n\n\n== instal\u00b7lacions ==\n\n\n=== estadi ===\n\nl'estadi del reial madrid \u00e9s el santiago bernab\u00e9u, que \u00e9s propietat del mateix club. obra dels arquitectes llu\u00eds alemany soler i manuel mu\u00f1oz monasterio, va ser inaugurat el 13 de desembre del 1947 i posseeix una capacitat de 80.354 espectadors, tots asseguts, i el terreny de joc t\u00e9 unes dimensions de 107 x 72 metres. l'estadi santiago bernab\u00e9u es troba al passeig de la castellana, al districte de chamart\u00edn de la rosa. ocupa l'illa de cases delimitada pel passeig de la castellana i els carrers de concha espina, padre dami\u00e1n i rafael salgado, i posseeix un acc\u00e9s del metro de madrid propi, l'estaci\u00f3 santiago bernab\u00e9u, a la l\u00ednia 10.\nl'11 de febrer de 1982 s'estrenen els videomarcadors de l'estadi, sent el primer club del m\u00f3n en incorporar-los.\n\n\n=== ciutat esportiva ===\n\nel 12 de maig del 2004 s'iniciaren les obres de la ciudad real madrid als afores de madrid, al parque de valdebebas. 120 hect\u00e0rees de terrenys de futbol i instal\u00b7lacions esportives per als equips de b\u00e0squet i futbol i les seves categories inferiors.\nactualment ja estan acabats els camps d'entrenament del primer equip de futbol, i els terrenys de joc de les categories inferiors. tamb\u00e9 est\u00e0 enllestit el mini-estadi alfredo di st\u00e9fano.\n\n\n=== camps anteriors ===\nels antics camps del reial madrid s\u00f3n: camp de l'estrada, hip\u00f3dromo, campo de la avenida de la plaza de toros, estadio de o'donnell, vel\u00f3dromo de la ciudad lineal i el vell estadi de chamart\u00edn.\nel 17 de maig del 1924 s'inaugura l'estadi de chamart\u00edn.\n\n\n== jugadors ==\ncategoria principal: futbolistes del reial madrid cf\n\n\n=== plantilla 2023-24 ===\na 1 setembre 2023\n\n\n=== equip filial ===\n\n\n=== cedits a altres equips ===\n\n\n=== equip t\u00e8cnic ===\ndarrera actualitzaci\u00f3: 10 febrer 2019\nfont: reial madrid\n\n\n=== jugadors destacats ===\n\n\n== entrenadors destacats ==\n\n\n== estructura organitzativa ==\npresident: florentino p\u00e9rez rodr\u00edguez\npresident d'honor: francisco gento\nvicepresidents:\nfernando fern\u00e1ndez tapias\neduardo fern\u00e1ndez de blas\npedro l\u00f3pez jim\u00e9nez\nsecretari:\nenrique s\u00e1nchez gonz\u00e1lez\nvocals:\n\u00e1ngel luis heras aguado\nsantiago aguado garc\u00eda\nluis g\u00f3mez-montejano y arroyo\njer\u00f3nimo farr\u00e9 muncharaz\nenrique p\u00e9rez rodr\u00edguez\nmanuel cerezo vel\u00e1zquez\njos\u00e9 s\u00e1nchez bernal\nluis blasco bosqued\ngumersindo santamar\u00eda gil\nra\u00fal ronda ortiz\njos\u00e9 manuel otero lastres\nnicol\u00e1s mart\u00edn-sanz garc\u00eda\ndirector general: jos\u00e9 \u00e1ngel s\u00e1nchez\ndirecci\u00f3 del gabinet de presid\u00e8ncia: manuel redondo\ndirector de l'\u00e0rea social: jos\u00e9 luis s\u00e1nchez\ndirector de relacions institucionals: emilio butrague\u00f1o\ndirector de l'assessoria jur\u00eddica: javier l\u00f3pez farr\u00e9\ndirector de futbol: miguel pardeza\ndirector de la secci\u00f3 de b\u00e0squet: juan carlos s\u00e1nchez-l\u00e1zaro\ndirector econ\u00f2mic: julio esquerdeiro\ndirector de futbol del primer equip: santiago solari\n\n\n=== llista de presidents del club ===\n\n\n== palmar\u00e8s ==\n\n\n=== t\u00edtols destacats ===\n\n\n==== t\u00edtols nacionals (69) ====\n 35 lligues: 1931/32, 1932/33, 1953/54, 1954/55, 1956/57, 1957/58, 1960/61, 1961/62, 1962/63, 1963/64, 1964/65, 1966/67, 1967/68, 1968/69, 1971/72, 1974/75, 1975/76, 1977/78, 1978/79, 1979/80, 1985/86, 1986/87, 1987/88, 1988/89, 1989/90, 1994/95, 1996/97, 2000/01, 2002/03, 2006/07, 2007/08, 2011/12, 2016/17, 2019/20 i 2021/22.\n 20 copes del rei: 1904-05, 1905-06, 1906-07, 1907-08, 1916-17, 1933-34, 1935-36, 1945-46, 1946-47, 1961-62, 1969-70, 1973-74, 1974-75, 1979-80, 1981-82, 1988-89, 1992-93, 2010-11, 2013-14, 2022-23\n 12 supercopes d'espanya: 1988, 1989, 1990, 1993, 1997, 2001, 2003, 2008, 2012, 2017, 2019-20 i 2022.\n 1 copa de la lliga: 1984-85.\n 1 copa eva duarte: 1947\n\n\n==== t\u00edtols internacionals (33) ====\n 14 copes d'europa: 1955/56, 1956/57, 1957/58, 1958/59, 1959/60, 1965/66, 1997/98, 1999/00, 2001/02, 2013/14, 2015/16, 2016/17, 2017/18, 2021/22.despr\u00e9s de guanyar-la 5 vegades seguides, t\u00e9 la copa d'europa en propietat i el dret a portar a la m\u00e0niga esquerra de la seva equipaci\u00f3 un cercle blau (uefa badge of honour) on es mostra la copa i damunt d'aquesta, el nombre de cops que s'ha guanyada. 2 copes de la uefa: 1984-85, 1985-86.\n 5 supercopes d'europa: 2002, 2014, 2016, 2017, 2022.\n3 copes intercontinentals: 1960, 1998, 2002.\n5 campionats del m\u00f3n de clubs: 2014, 2016, 2017, 2018, 2022.\n\n1 copa iberoamericana: 1994.\n2 copes llatines: 1955, 1957.\n2 petita copa del m\u00f3n: 1952, 1956.\n\n\n=== altres t\u00edtols ===\n\n\n==== campionats regionals (24) ====\ncampionat de madrid (6): 1902/03 (com a moderno fc), 1904/05, 1905/06, 1906/07, 1907/08 i 1912/13\ncampionat regional de madrid (12): 1915/16, 1916/17, 1917/18, 1919/20, 1921/22, 1922/23, 1923/24, 1925/26, 1926/27, 1928/29, 1929/30, i 1930/31\ncampionat regional mancomunat (5): 1931-32, 1932-33, 1933-34, 1934-35 i 1935-36\n\n\n=== golejades ===\ngolejades m\u00e9s grans en partit oficial.major vict\u00f2ria com a local a la lliga\nmajor vict\u00f2ria com a visitant a la lliga\nmajor vict\u00f2ria com a local a la copa d'europa\nmajor vict\u00f2ria com a visitant a la copa d'europa\nmajor derrota com a local a la lliga\nmajor derrota com a visitant a la lliga\nmajor derrota com a local a la copa d'europa\nmajor derrota com a visitant a la copa d'europa\n\n\n=== distincions individuals ===\n\n\n=== altres guardons ===\n gran creu de l'orde imperial del jou i les fletxes - \"por su primer gran \u00e9xito allende de nuestras fronteras\" en assolir la copa llatina (1955)\n\n\n== classificaci\u00f3 a la lliga per temporades ==\ncopa intercontinentalcampionat del m\u00f3n de clubs champions league supercopa d'europa lliga europa de la uefa petita copa del m\u00f3n lliga espanyola copa del rei supercopa d'espanya copa de la lliga\n\n\n== traject\u00f2ria a les competicions internacionals per temporades ==\n\u00b9  fase de grups. equip eliminat millor posicionat en cas de classificaci\u00f3, equip classificat peor posicionat en cas d'eliminaci\u00f3.\n\n\n== altres dades d'inter\u00e8s ==\n\n\n=== els 10 m\u00e0xims golejadors de la hist\u00f2ria en partits oficials ===\nnota: en negreta jugador en actiu. entre par\u00e8ntesis les temporades al club. no es tenen en compte partits amistosos.\nnota (1): inclosos partits en la copa d'europa (e1), recopa d'europa (e2), copa uefa (e3), supercopa d'europa (e4).\nnota (2): inclosos partits en la copa eva duarte, supercopa d'espanya i la copa de la lliga, copa llatina, copa intercontinental i campionat del m\u00f3n de clubs fifa.\n\n\n== seccions del club ==\n\n\n=== secci\u00f3 de b\u00e0squet ===\n\nla secci\u00f3 de b\u00e0squet del reial madrid club de futbol va ser constitu\u00efda el 1932. \u00e9s el club europeu amb m\u00e9s t\u00edtols i l'\u00fanic junt amb el joventut de badalona i el club baloncesto estudiantes que sempre ha estat a la lliga espanyola de primera divisi\u00f3.\n\n\n=== secci\u00f3 de voleibol (desapareguda) ===\n7 campionats de lliga masculina:1972, 1976, 1977, 1978, 1979, 1980, 198312 copes d'espanya:1954, 1956, 1960, 1969, 1973, 1976, 1977, 1978, 1979, 1980, 1981, 19831 copa de la reina:1981\n\n\n=== secci\u00f3 de tennis (desapareguda) ===\n1 torneig de wimbledon:1966 (manuel santana)\n\n\n=== secci\u00f3 d'handbol (desapareguda) ===\n1 campionat d'espanya d'handbol a onze: 1951.\n1 lliga espanyola d'handbol masculina: 1953.\n\n\n== equips filials ==\n\n\n== refer\u00e8ncies ==\n\n\n== vegeu tamb\u00e9 ==\nel cl\u00e0ssic.\n\n\n== enlla\u00e7os externs ==\nreial madrid club de futbol - lloc web oficial (castell\u00e0)"