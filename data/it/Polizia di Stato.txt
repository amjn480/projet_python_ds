"la polizia di stato (fino al 1981 corpo delle guardie di pubblica sicurezza) \u00e8 una forza di polizia ad ordinamento civile, che fa parte delle forze di polizia italiane direttamente dipendente dal dipartimento della pubblica sicurezza, del ministero dell'interno.\nil ministro dell'interno \u00e8 l'autorit\u00e0 nazionale di pubblica sicurezza e vigila sul mantenimento dell'ordine pubblico. si avvale del dipartimento della pubblica sicurezza al cui vertice vi \u00e8 il capo della polizia - direttore generale della pubblica sicurezza.\n\n\n== storia ==\ndurante il regno di sardegna nacque il corpo delle guardie di pubblica sicurezza, voluto dal re carlo alberto, con la legge 10 aprile 1852 n. 1404.\n\n\n=== l'unit\u00e0 d'italia e i primi assetti ===\ndopo l'unit\u00e0 d'italia, col regio decreto 9 ottobre 1861, n. 255 venne creata la \"direzione generale della pubblica sicurezza\", potenziando quindi temporaneamente la struttura, allora cresciuta sino al rango di divisione; l'anno successivo, tuttavia, con l'istituzione del segretariato generale del ministero dell'interno, l'amministrazione fu ricondotta al rango di divisione e posta sotto la responsabilit\u00e0 del segretario generale. la prima norma che dett\u00f2 disposizioni organiche in tema fu la legge 20 marzo 1865, n. 2248 all'allegato b - cui segu\u00ec il regolamento esecutivo 18 maggio 1865, n. 2236. le attivit\u00e0 del corpo furono poi distinte, nel 1880, in \"polizia amministrativa\", \"polizia giudiziaria\" e \"divisione affari riservati\".\ncon il regio decreto 3 luglio 1887, n. 4707, il governo depretis viii ripristin\u00f2 definitivamente la direzione generale.\nnel dicembre del 1890 dall'unione delle milizie comunali e del corpo delle guardie di pubblica sicurezza, nacque il \"corpo delle guardie di citt\u00e0\".\n\n\n=== le riforme dei governi giolitti e nitti ===\n\nnel 1902, durante il governo giolitti ii fu fondata la scuola di polizia scientifica per opera principalmente di salvatore ottolenghi, primo studioso delle tecniche di investigazioni scientifiche e allievo del criminologo cesare lombroso, con a capo lo stesso ottolenghi. il testo unico della legge sugli ufficiali ed agenti di pubblica sicurezza emanato durante il governo giolitti iii disciplin\u00f2 per la prima volta sistematicamente la materia della pubblica sicurezza, stabilendo criteri per l'attribuzione delle funzioni di pubblica sicurezza e indicando coloro ai quali possono essere attribuite; un ruolo centrale fu attribuito al \"delegato di pubblica sicurezza\", autorit\u00e0 incaricata di garantire l'ordine pubblico. nel 1917 fu istituito l'uci (ufficio centrale investigazioni), che raccoglieva in parte l'eredit\u00e0 della divisione affari riservati politici e che si sarebbe dedicato ad attivit\u00e0 di controspionaggio; il comando fu assegnato a giovanni gasti.\nal termine della prima guerra mondiale il governo nitti i con il regio decreto 14 agosto 1919, n. 1442 stabil\u00ec un nuovo ordinamento del personale di pubblica sicurezza e contestualmente dispose la creazione di un corpo di agenti di investigazione.\nil successivo regio decreto 2 ottobre 1919, n. 1790 sciolse i corpi delle guardie di citt\u00e0 e delle guardie municipali, che cessarono ogni compito di polizia passando definitivamente alle dipendenze del sindaco per espletare la vigilanza sulle materie di competenza municipale.\nfurono costituiti il corpo della regia guardia per la pubblica sicurezza (12 divisioni, 40 000 uomini), a ordinamento militare, deputato al mantenimento dell'ordine pubblico e alquanto svincolato da eventuali influenze della politica, e il corpo degli agenti investigativi (8 000 uomini), specializzato in compiti di polizia giudiziaria.\n\n\n=== il ventennio fascista e l'opera di arturo bocchini ===\n\nil 31 dicembre 1922 benito mussolini, capo del neonato governo, sciolse i due corpi che furono poi assorbiti nell'arma dei carabinieri reali. nell'ambito della stessa manovra, venne creata la milizia volontaria per la sicurezza nazionale. tra le ragioni che si sono prospettate per questa scelta, molti studiosi propendono per considerare pi\u00f9 verosimile l'esigenza del nuovo presidente del consiglio di sottoporre a pi\u00f9 facile controllo tutte le strutture dello stato (ci\u00f2 che sarebbe stato poi di maggior evidenza quando tutte le amministrazioni fasciste vennero organizzate in forma paramilitare): se la truppa dei due corpi di polizia era certamente militare, la parte alta della catena gerarchica, costituita dai funzionari di pubblica sicurezza era invece civile, perci\u00f2 non sottoposta ai rigori delle regolamentazioni cui soggiacevano gli uomini in divisa, primo fra tutti appunto la rigida concatenazione gerarchica.\nla distinzione di un apposito corpo di polizia \"specifico\" era funzionale al regime fascista, le cariche di diretta emanazione governativa furono perci\u00f2 mantenute al loro posto, con anzi qualche piccolo intervento che dimostrava un'attenzione costante. con il regio decreto 11 novembre 1923, n. 2395, la figura del \"direttore generale della pubblica sicurezza\" fu rinominata (senza peraltro sostanziali modificazioni dal punto di vista funzionale) in \"intendente generale della polizia\", subito ricorretta dal regio decreto 20 dicembre 1923, n. 2908, che la convert\u00ec all'ancora vigente denominazione di \"capo della polizia\".\nnell'aprile del 1925 fu costituito il corpo degli agenti di pubblica sicurezza, che godeva di minori attenzioni e in un ruolo di secondo piano rispetto alla mvsn, con la quale durante il ventennio sorsero numerose interferenze di competenze o di fatto. alla ricostituzione del corpo si giunse per\u00f2 anche perch\u00e9 i carabinieri, di pi\u00f9 antiche tradizioni, erano rimasti pi\u00f9 fedeli alla corona.\n\nnel 1926 venne nominato capo della polizia arturo bocchini, al quale si deve nel 1930 la creazione dell'ovra (organismo di vigilanza per la repressione dell'antifascismo). egli, inoltre, introdusse notevoli modifiche organizzative e tecniche nel funzionamento delle questure cos\u00ec da poter allestire agevolmente un'imponente raccolta di dati in tempo reale che a palazzo venezia venivano analizzati anche per monitorare il consenso popolare. fra queste modifiche il cosiddetto \"mattinale\", rapporto burocratico contenente dati sulla forza presente e consuntivi dei fatti (crimini, incidenti, altri fatti di rilievo) della giornata precedente e che era generalmente consegnato al destinatario (tipicamente il questore, ma anche responsabili di altri comandi) al momento di prendere servizio la mattina, donde il nome.\nnegli anni '30 furono istituiti gli \"ispettorati generali di pubblica sicurezza\", speciali organismi di polizia, guidati da un ispettore generale di ps, per combattere principalmente la criminalit\u00e0 organizzata, avvalendosi di strutture a carattere provinciale, e sovraordinate alle singole questure. il primo fu l'ispettorato per la sicilia, poi quello dell'alta italia, l\u2019ispettorato per la repressione dell\u2019abigeato in sardegna e, dal 1942, l\u2019ispettorato di polizia per i servizi di guerra e quello della venezia giulia.\ndurante il mandato di bocchini, sotto l'impulso del colonialismo italiano, venne creato nel 1936 un apposito corpo di polizia per i nuovi territori, il corpo di polizia coloniale, l'anno dopo rinominato polizia dell'africa italiana (pai) dotato di uniformi ed equipaggiamenti specifici e munito in esclusiva del beretta mab 38. bocchini riusc\u00ec a gestire una importante e nello stesso tempo delicatissima istituzione, un corpo il cui controllo era ovviamente essenziale per la buona tenuta del governo e che pare egli stesso abbia voluto ricreare, dopo il discioglimento del 1922, al fine di costituirne una sorta di armata a disposizione del governo (il quale peraltro gi\u00e0 aveva inquadrato nelle camicie nere elementi dello squadrismo). la polizia, dunque, era fedele al governo, i carabinieri al re. bocchini fu perci\u00f2 il vero autore di una duplicazione delle strutture nazionali militari e di polizia (e di intelligence) che rappresent\u00f2 al meglio la ragione dei sostanziali equilibri fra la corona e il regime.\n\nin questo ruolo bocchini era uno dei pilastri fondamentali su cui poggiava l'edificio del regime. bocchini fu incaricato di eseguire le schedature pi\u00f9 delicate degli esponenti pi\u00f9 in vista della societ\u00e0 italiana del periodo, contribuendo alla creazione del famoso \"archivio segreto\" di mussolini.si ricorda in proposito, fra i tanti caduti della polizia (attraverso le sue varie denominazioni), il caso di giovanni palatucci, funzionario dell'ufficio stranieri di fiume, che imped\u00ec la deportazione di numerosi ebrei e che per questo fu deportato egli stesso, mor\u00ec nel campo di concentramento di dachau.\nalla fine degli anni '30 il corpo degli agenti di pubblica sicurezza torna a essere forza armata.\nalla morte di bocchini nel 1940, avvenuta peraltro in circostanze che qualcuno ha considerato non chiare (anche perch\u00e9 di pochissimo successive alla sua presentazione di un'informativa nella quale si ammoniva mussolini sullo scarso consenso delle forze armate e della popolazione dinanzi alla possibilit\u00e0 di seguire la germania nella guerra), gli successe carmine senise, ritenuto da alcuni pi\u00f9 vicino a badoglio, ed al monarca. anche senise era conscio del malcontento e anzi previde la possibile destituzione di mussolini da parte di vittorio emanuele iii, ma riusc\u00ec a mantenere la sua figura ben distinta dal regime.\n\n\n=== la seconda guerra mondiale ===\n\nla seconda guerra mondiale condusse le forze di polizia ad aggiornare le proprie finalit\u00e0 d'impiego, per far fronte a situazioni di ordine pubblico ovviamente eccezionali. inoltre, reparti del corpo degli agenti di pubblica sicurezza combatterono in albania e montenegro, mentre unit\u00e0 del pai in territorio africano.\nsenise fu sostituito nell'aprile del 1943, in occasione di un generale rimpasto delle cariche istituzionali voluto da benito mussolini. questo rimpasto (che privava la corona di un uomo sempre pi\u00f9 fidato su una poltrona tanto delicata) \u00e8 stato considerato da alcuni storici il vero momento in cui dal quirinale si decise, avvicinando dino grandi, di liberarsi di mussolini. dopo la caduta del fascismo senise fu subito rinominato da badoglio capo della polizia. va menzionato che senise fu una delle pochissime autorit\u00e0 che non seguirono il re e badoglio nella fuga al sud dopo l'armistizio di cassibile e che per questo fu catturato a roma dai tedeschi e fu deportato in un lager dal quale fu liberato alla fine della guerra.\nil 6 settembre 1943, quando l'armistizio di cassibile era gi\u00e0 stato firmato in segreto, prima che ne fosse data notizia pubblica era stata sciolta la mvsn, per restituire alla polizia tutte le sue principali funzioni.\n\n\n==== la ricostituzione ====\ncon il decreto legislativo luogotenenziale 2 novembre 1944, n. 365, emanato durante la luogotenenza di umberto ii di savoia, venne nuovamente istituito il \"corpo delle guardie di pubblica sicurezza\" (gi\u00e0 attivo dal 1852 al 1890), con status di corpo militare, ma alle dirette dipendenze del ministero dell'interno.\nla fine della guerra fu preceduta e seguita da situazioni di grave disagio dell'amministrazione, non in grado di assolvere ai suoi doveri istituzionali con risultati soddisfacenti. la divisione del paese e la guerra civile in italia, alimentarono enormemente la confusione e l'insicurezza nella penisola, insieme al diffuso banditismo. in pi\u00f9, la polizia sotto la guida di bocchini si era legata assai intimamente alle vicende governative, e spesso era lontana dalla fiducia della popolazione.\npoco prima della liberazione, fu perci\u00f2 necessario impartire il divieto di appartenenza a partiti politici o sindacati per tutti gli appartenenti al corpo, onde fugare il sospetto che l'attivit\u00e0 di polizia potesse ancora subire \"orientamenti\". a questo si univa anche il discusso utilizzo della polizia da parte del governo badoglio, che la impieg\u00f2 in modo alquanto spiccio nel contrastare sommosse e tafferugli: le animosit\u00e0 venivano sedate con frequente uso delle armi da fuoco, provocando decine di morti che compromisero in parte la reputazione presso l'opinione pubblica. nonostante la gravit\u00e0 della situazione generale, nel 1945 all'interno del corpo si diede vita alle specialit\u00e0 della polizia ferroviaria e della polizia stradale, il cui primo compartimento fu insediato presso la questura di milano.\n\n\n=== il secondo dopoguerra e i reparti mobili ===\n\nil dicastero dell'interno, dopo la liberazione, fu assunto dal socialdemocratico giuseppe romita, che nel 1945 procede all'arruolamento di partigiani negli organici della ps, circa 20 mila.\nfu egli a istituire nel 1946 i \"reparti mobili\" ossia una forza di pronto impiego per l'ordine pubblico, sino ad allora gestito dall'esercito. vennero muniti dei primi manganelli di legno e di alcune jeep avute in dono dall'esercito statunitense.\nla nomina a ministro dell'interno di mario scelba, nel 1947, che a sua volta nomin\u00f2 capo della polizia giovanni d'antoni, determin\u00f2 una rapida riorganizzazione del corpo delle guardie di pubblica sicurezza. furono dimissionati elementi introdotti alla fine della guerra, come la cosiddetta polizia ausiliaria, di cui fece parte un numero di ex partigiani che alcune stime hanno fissato in circa 20.000 unit\u00e0 (costituivano circa la met\u00e0 dell'organico complessivo), lasciandone in servizio circa 5.000, in quanto scelba riteneva che essendo composte da un'alta percentuale di comunisti, per la maggior parte provenienti dalle brigate garibaldi, avrebbero potuto agire dall'interno delle forze dell'ordine per attuare la rivoluzione comunista in italia. inoltre la polizia ausiliaria evidenziava marcate problematicit\u00e0 di insubordinazione e abbandono di posto. l'equipaggiamento venne tuttavia ampliato, con la dotazione di mitragliatrici pesanti e addirittura di mortai da 81 mm, allo stesso tempo, l'organizzazione dell'amministrazione veniva rivista e talune specialit\u00e0 venivano distinte in separati servizi direttamente dipendenti dalla direzione generale, come nel caso della polizia postale, la polizia stradale, la polizia ferroviaria e la polizia di frontiera.\nnel dicembre 1959 nacque il corpo di polizia femminile, composto evidentemente da personale femminile e dedicato a tematiche delicate e di rilievo morale, come la protezione della donna e la tutela dei minori; il corpo, parallelo alla polizia \"tradizionale\", aveva anche la funzione pratica di supportare questa per alcuni compiti che non era opportuno affidare agli uomini, come ad esempio la perquisizione corporale delle donne. le prime ispettrici entrarono in servizio nel 1961.\n\n\n=== gli anni sessanta: il ruolo di angelo vicari e lo sviluppo tecnologico ===\n\ngli anni sessanta, caratterizzati dai movimenti giovanili e dai cambiamenti della societ\u00e0, che al rifiorire dell'economia univa la revisione dei rapporti sociali, furono guidati nella polizia dalla figura del prefetto angelo vicari, che vi lasci\u00f2 una traccia di fondamentale importanza.\ncon vicari nacque la polizia criminale (\"criminalpol\"), inizialmente come una divisione per il coordinamento (concetto ancora una volta mutuato da altri corpi stranieri) dell'interpol con alcuni servizi investigativi interni. si ebbe inoltre una revisione dell'organizzazione delle scuole di istruzione, costituite in divisione autonoma, e la trasformazione della scuola superiore di polizia nell'accademia di polizia. in questa si formavano gli ufficiali militari, poich\u00e9 l'amministrazione risultava divisa, nelle carriere, nella formazione e nelle mansioni, fra le funzioni militari e quelle pi\u00f9 propriamente di polizia.\ngli ufficiali furono addestrati e gestiti in modo affine agli ufficiali dei carabinieri e, come per questi, una scelta aliquota veniva anche inviata presso la scuola di guerra dell'esercito, per l'esigenza di mantenere aggiornata e coordinata la potenzialit\u00e0 di impiego bellico del corpo (e soggettivamente per l'accesso ai gradi pi\u00f9 elevati).\nnonostante le condizioni del trattato di parigi fra l'italia e le potenze alleate imponessero una pesante limitazione del numero di soldati che l'italia poteva arruolare \u2013 che influ\u00ec anche sugli organici del corpo \u2013 nacquero varie specialit\u00e0, mentre le questure specializzavano apposite squadre dedicate ad alcune tipologie d'impiego: le squadre volanti, mobili, omicidi e molte altre, distinte per competenze. ci furono per\u00f2 alcuni esempi che diedero un certo prestigio al corpo, come il caso di armando spatafora unico autorizzato alla guida in servizio dell'unica ferrari (250 gt/e) nera, in dotazione alla squadra mobile di roma.\nse fino a met\u00e0 degli anni sessanta le auto della polizia dovevano sostare in questura oppure fermarsi alle centrali telefoniche sparse lungo le strade principali delle citt\u00e0, nel 1965 si decise di creare un sistema di radiocomunicazioni veicolare, in contatto radio con la centrale. la prima centrale radio fu insediata alla questura di milano, dove fu installato un gigantesco apparecchio \"westinghouse 21\" di fabbricazione statunitense; l'iniziale della marca westinghouse (\"w\") - per\u00f2 - entr\u00f2 nell'uso comune, e veniva resa nel codice radiofonico come \"doppia vela\" e \"doppia vela 21\". questo divenne perci\u00f2 il nome in codice della centrale, mentre le auto desumevano i loro nominativi in codice radio dalla marca degli apparecchi di bordo, \"iris\". nel mercato entrarono presto - con nuove tecnologie di radiocomunicazione - una serie di produttori italiani, fra i quali prod-el ed ote. la centrale - che coincideva con la sala operativa - svolgeva quindi la funzione di centro di raccolta e smistamento interattivo delle informazioni necessarie per un pronto intervento nelle aree urbane di competenza, e presto sarebbe diventata il terminale del numero unico di pronto soccorso, il 113, istituito nel 1969.\nanche gli armamenti in dotazione erano alquanto superati; la pistola beretta m51 sostitu\u00ec completamente la 34 e la sua versione in 7,65 browning, (la \"35\") nel giro di alcuni anni, tuttavia vi furono talvolta problemi di approvvigionamento per le cartucce calibro 9 \u00d7 19 mm parabellum.i beretta mab 38, i cui caricatori restavano spesso vuoti, svolgevano esclusivamente un ruolo di deterrenza visiva, essendo del tutto innocui per mancanza di munizioni.\n\n\n=== la contestazione e gli anni di piombo ===\n\na partire dal \"sessantotto\", si ebbero vari scontri con movimenti ed associazioni studentesche; dai primi disordini scoppiati alla facolt\u00e0 di architettura dell'universit\u00e0 di roma \u2013 la sapienza, si pass\u00f2 a violenze stradali di crescente frequenza in tutte le principali citt\u00e0 italiane, che vedevano la polizia costretta in pratica a organizzare vere e proprie azioni anti-guerriglia. fu accelerato lo studio dei proiettili lacrimogeni, una sorta di granate capaci di sprigionare appunto gas lacrimogeno, e per questo i reparti di ordine pubblico furono nuovamente dotati del fucile carcano mod. 91, cui venne applicato un piccolo tromboncino per questo tipo di lanci. furono blindati auto e furgoni (poi chiamati direttamente \u00abblindati\u00bb), si trovarono i fondi di bilancio per le pallottole e si introdusse la pistola mitragliatrice beretta m12. furono riveduti integralmente i servizi di anti-sabotaggio e scorta, e le schedature politiche furono potenziate. le uniformi vennero unificate: se prima le forze impiegate in ordine pubblico indossavano il grigioverde, lasciando alle altre la \u00abspezzata\u00bb (giubba blu e pantaloni grigio azzurri), tutte ora indossavano quest'ultima e anche i veicoli (prima grigi per l'ordine pubblico e verdi, anzi \u00abverdoni\u00bb, per il resto) furono tutti riverniciati con una nuova livrea bianco-celeste, e scomparvero le differenze fra le uniformi degli ufficiali e quelle del personale dei ruoli inferiori.\n\nalla fine degli anni sessanta, segnata dalla contestazione studentesca, da quella operaia e dalla strage di piazza fontana, gli organi di polizia finirono sotto inchiesta per la morte di giuseppe pinelli, avvenuta il 15 dicembre 1969, ferroviere e attivista anarchico morto cadendo da una finestra del quarto piano della questura di milano, durante le indagini sulla strage di tre giorni prima. gli esponenti della sinistra extraparlamentare accusarono le forze dell'ordine di averlo gettato dalla finestra, in particolare il commissario luigi calabresi: questa ipotesi fu smentita da due istruttorie (la prima parl\u00f2 di suicidio, la seconda di malore), ma per una parte della popolazione si trattava di omicidio e fu indicato nel commissario un capro espiatorio su cui scagliarsi.\ndurante gli anni settanta si ebbero vertiginose espansioni del crimine e l'intensificarsi di episodi di terrorismo, tentativi di colpo di stato, banditismo (sequestri di persona), contrabbando, traffico di stupefacenti, rapine, estorsioni, fenomeni mafiosi, proliferare del racket delle estorsioni e dell'usura, oltre all'effervescenza politica che per molti anni si tradusse in quotidiani scontri armati fra fazioni politiche e fra queste e il corpo di polizia, il decennio si apr\u00ec con l'omicidio di luigi calabresi nel 1972 in un agguato sotto casa.. i due omicidi e la tensione politico-sociale attorno ad esse lasciavano prevedere che i rapporti fra una parte della cittadinanza e le istituzioni si sarebbero pesantemente incrinati.\ngli eventi del decennio vennero definiti di \"anni di piombo\"; durante tale periodo le forze di polizia italiane, registrarono un incremento di perdite (77 agenti di p.s., 27 carabinieri, 5 agenti di custodia e 4 guardie giurate). l'emergenza fu affrontata dai governi in carica con alcune manovre legislative, che conferivano poteri pi\u00f9 elastici agli agenti (ad esempio in materia di fermo di indiziato di delitto), arroventandosi la polemica sulla legge reale e sulla supposta \u00absvolta autoritaria\u00bb, mentre amministrativamente furono ristrutturate le branche dedicate alla lotta al terrorismo. nacque l'ucigos, operante sul territorio attraverso le digos di ciascuna questura e attraverso i nocs, corpo d'\u00e9lite di pronto impiego per operazioni speciali.\nla riforma dei servizi segreti italiani - operata ai sensi della legge 24 ottobre 1977, n. 801 - che da un lato ne centralizzava al governo il controllo politico diretto con la sottomissione al cesis, ma dall'altro apriva a facilitazioni operative per il coordinamento dell'azione dei servizi e delle forze - apr\u00ec la speranza degli operatori alla prospettiva di una riforma anche della polizia. funzionari e agenti reclamavano dallo stato, con voce sempre pi\u00f9 pressante, una revisione delle condizioni di lavoro, di inquadramento di carriera, di snellimento e facilitazione delle mansioni, oltre a un miglior rispetto della incombenza di sacrificio in cui si trovavano, peraltro per stipendi indecorosi, per ragione di professione.\n\n\n=== la riforma del 1981 e la smilitarizzazione ===\nall'inizio degli anni ottanta, con la riforma avvenuta con la legge 1\u00ba aprile 1981, n. 121\u2013 che ebbe tra i promotori il generale enzo felsani \u2013 venne riorganizzato lo status (da corpo a ordinamento militare a civile) e la struttura della polizia italiana. fino ad allora infatti, sotto il generico termine \u00abpolizia\u00bb venivano raggruppati soggetti appartenenti a tre distinte organizzazioni:\n\ngli ufficiali, i sottufficiali e i militari di truppa del \u00abcorpo delle guardie di pubblica sicurezza\u00bb, che gestivano, secondo i rispettivi livelli di responsabilit\u00e0, i servizi di polizia giudiziaria e ordine pubblico, nonch\u00e9 le specialit\u00e0 della polizia stradale, polizia ferroviaria, polizia di frontiera, polizia postale.\ni funzionari della p.s., funzionari civili che avevano la responsabilit\u00e0 della gestione degli uffici del dipartimento della p.s. e che nelle questure e nei commissariati avevano la responsabilit\u00e0 della conduzione degli uffici e dei servizi di polizia giudiziaria e ordine pubblico.\nle ispettrici e le assistenti del corpo di polizia femminile, funzionarie civili, che si occupavano di prevenzione e repressione dei reati in materia di buon costume, donne e minori.questa riforma era stata preceduta da una campagna rumorosa: mentre stavano nascendo le organizzazioni terroristiche, sfilavano i cortei che chiedevano il disarmo delle forze di polizia. per giustificare questa presa di posizione gli esponenti politici affermarono che era meglio se la polizia fosse rimasta disarmata durante le manifestazioni sindacali, al fine di evitare incidenti. riorganizzare lo status e la struttura della polizia italiana era necessario, e anche la smilitarizzazione, finito il periodo dell'emergenza: farlo mentre organizzazioni come le br e prima linea infierivano contro lo stato fu imprudente e rischioso.\ncon la riforma le tre diverse componenti furono fuse nel corpo quale \u00abcorpo civile militarmente organizzato\u00bb per la tutela dello stato e dei cittadini da reati e turbative dell'ordine pubblico. il corpo acquisiva un ordinamento civile (le mostrine non avevano pi\u00f9 la stella, simbolo dei corpi militari, sostituita dal monogramma \u00abri\u00bb con arruolamento aperto a uomini e donne. il divieto di far parte e di iscriversi a organizzazioni politiche o sindacali fu in parte mitigato dalla possibilit\u00e0 di costituire sindacati interni.\ni gradi militari del corpo di p.s. furono sostituiti dalle qualifiche: gli appuntati di p.s. e le guardie di p.s. assunsero le denominazioni di assistenti e agenti, i sottufficiali di p.s. furono inquadrati, in base al grado rivestito, nei neo-costituiti ruoli degli ispettori e sovrintendenti mentre gli ufficiali di p.s. furono inglobati tra i funzionari e gli ufficiali superiori tra i dirigenti. la riforma introdusse l'organizzazione del personale in 3 differenti ruoli organizzativi: ruolo di polizia, ruolo tecnico/tecnico-scientifico e ruolo sanitario. inoltre furono anche rivisti i provvedimenti disciplinari avverso gli appartenenti al corpo.\n\n\n=== gli anni 2000 e le inchieste giudiziarie ===\na partire dai primi anni 2000, in seguito ad alcuni avvenimenti quali i fatti della scuola diaz e dei processi e decisioni giudiziarie sul g8 di genova, ma anche di alcuni episodi di cronaca nera avvenuti tra il 2005 e il 2006 quali il caso aldrovandi, e la morte di riccardo rasman, in italia \u00e8 iniziato un dibattito circa la necessit\u00e0 di poter garantire lo stato di diritto e rendere obbligatorie divise che permettano l'identificazione degli agenti o strumenti di ripresa indossabili dagli stessi.nel 2013 e nel 2014 diverse polemiche sorsero in seguito al comportamento di agenti e sigle sindacali di categoria durante alcuni processi giudiziari, come quello relativo ad aldrovandi ed alla morte di stefano cucchi.nel 2018 fu presentata alla stampa youpol, un'applicazione gratuita per terminali mobili con sistemi ios e android, che permette ai cittadini di comunicare con la sala operativa della questura locale e di inoltrare segnalazioni inerenti fatti di spaccio di sostanze stupefacenti, bullismo e violenza commessa all'interno delle mure domestiche. le segnalazioni vengono automaticamente associate alla posizione del terminale e possono essere effettuate anche in forma anonima, allegando eventualmente immagini o file video.\n\n\n== organizzazione ==\n\n\n=== i vertici ===\na capo della polizia di stato \u00e8 posto un prefetto, con la qualifica di capo della polizia \u2013 direttore generale della pubblica sicurezza. egli \u00e8 anche presidente onorario dell'associazione nazionale polizia di stato. l'attuale capo della polizia \u00e8 vittorio pisani.\nlo affiancano altri tre prefetti con qualifica di vice capo della polizia:\n\nvice direttore generale per l'espletamento delle funzioni vicarie; proveniente per legge dall'aliquota dei prefetti nominati dai ruoli della polizia di stato\nvice direttore generale per l'attivit\u00e0 di coordinamento e di pianificazione;\nvice direttore generale \u2013 direttore centrale della direzione centrale della polizia criminale.come previsto dalle regole dell'ordinamento ministeriale, il dipartimento della pubblica sicurezza \u00e8 organizzato in direzioni centrali e in uffici di pari livello, anche a carattere interforze. dal dipartimento dipendevano anche le direzioni interregionali della polizia di stato \u2013 in tutto sette \u2013 soppresse ai sensi del, comma 430, della legge 27 dicembre 2006, n. 296, a decorrere dal 1\u00ba dicembre 2007 e le relative funzioni sono ripartite tra le strutture centrali e periferiche della stessa amministrazione, con esse \u00e8 stata soppressa la qualifica di dirigente generale della pubblica sicurezza di livello b (equivalente al generale di corpo d'armata). nelle stesse sedi sono stati istituiti i servizi tecnico logistici e patrimoniali della polizia di stato, diretti da dirigenti superiori (qualifica equivalente al generale di brigata).\n\n\n=== direzioni e uffici ===\nla riorganizzazione della polizia di stato ha consentito il potenziamento e la ulteriore specializzazione di diverse branche operative, distinte in apposite divisioni o reparti di specialit\u00e0. questi dipendono dalle apposite direzioni e uffici tutti inquadrati nel dipartimento della pubblica sicurezza.\n\nufficio per l'amministrazione generale\npolizia amministrativa (pasi)\nufficio centrale ispettivo\ndirezione centrale per gli affari generali\ndirezione centrale della polizia di prevenzione\nnucleo operativo centrale di sicurezza\ndigos\ndirezione centrale per la polizia stradale, ferroviaria, delle comunicazioni e per i reparti speciali\npolizia ferroviaria\npolizia postale e delle comunicazioni (ex polizia postale)\npolizia stradale\nreparti mobili della polizia di stato (ex reparti celeri della polizia di stato ed ex battaglioni celeri del corpo delle guardie di p.s.)\nservizio aereo della polizia di stato\ncentro nautico e sommozzatori\nreparto artificieri della polizia di stato\nreparto a cavallo della polizia di stato\nreparto cinofili della polizia di stato\nnuclei tiratori scelti\npolizia alpina (centro addestramento alpino di moena)\ndirezione centrale dell'immigrazione e della polizia delle frontiere\npolizia dell'immigrazione e delle frontiere\nuffici speciali di pubblica sicurezza:\nispettorato palazzo del viminale\nispettorato senato della repubblica e camera dei deputati\nispettorato di pubblica sicurezza \"vaticano\"\nispettorato palazzo chigi (presidenza del consiglio dei ministri)\nispettorato presidenza della regione siciliana\ndirezione centrale per le risorse umane\ndirezione centrale per gli istituti d'istruzione\nscuola superiore di polizia (ex istituto superiore di polizia e accademia guardie di p.s.)\nscuole per allievi ispettori\nscuole per allievi agenti\ncentri di addestramento\ndirezione centrale di sanit\u00e0\ndirezione centrale dei servizi tecnico-logistici e della gestione patrimoniale\ndirezione centrale per i servizi di ragioneria\ndirezione centrale anticrimine\nservizio centrale operativo\nservizio centrale anticrimine\nservizio di polizia scientifica\nunit\u00e0 di analisi del crimine violento\nservizio controllo del territorio\nufficio prevenzione generale e soccorso pubblico\nsquadra volante\nreparto prevenzione crimine\nunit\u00e0 operative di pronto intervento\ndirezione investigativa antimafia\ndirezione centrale per i servizi antidroga\ndirezione centrale della polizia criminale\ncentro elaborazione dati\ncentri raccolta regionale e interregionale della polizia di stato\nelenco dei latitanti di massima pericolosit\u00e0\nufficio centrale interforze per la sicurezza personale\nufficio per il coordinamento e la pianificazione delle forze di polizia\n\n\n== compiti istituzionali ==\nin quanto autorit\u00e0 di pubblica sicurezza, oltre a vigilare sull'ordine pubblico e provvedere al mantenimento della sicurezza cittadina, fornisce soccorso a soggetti pubblici e privati in caso di infortuni, e favorisce la risoluzione pacifica dei dissidi tra privati.\nsi occupa inoltre di addestrare presso le sue strutture, personale appartenente ad altri corpi, ovvero la guardia di finanza e l'arma dei carabinieri, relativamente alla repressione delle infrazioni al codice della strada presso il centro addestramento della polizia stradale sito in cesena.\ntra le altre cose, i compiti precisi variano per ciascun reparto e per ogni specialit\u00e0 del corpo.\n\u00e8 membro dell'istituto europeo per le norme di telecomunicazione (etsi).\n\n\n=== progetto icaro ===\n\ndal 2001, la polizia di stato \u00e8 impegnata nel progetto icaro, la campagna di educazione stradale rivolta agli studenti delle scuole di ogni ordine e grado e realizzata in collaborazione con il laboratorio di psicologia sperimentale applicata dell'universit\u00e0 degli studi di roma la sapienza, il ministero delle infrastrutture e dei trasporti, il ministero dell'istruzione e del merito, il moige, la fondazione ania per la sicurezza stradale, la federazione ciclistica italiana, la societ\u00e0 autostrada del brennero, enel green power e il gruppo astm.\nla validit\u00e0 del progetto icaro \u00e8 stata confermata dagli studi di efficacia prodotti dal laboratorio di psicologia sperimentale applicata, diretto dalla professoressa anna maria giannini. nel corso degli anni, il progetto ha raggiunto circa 200.000 studenti nel contesto scolastico, mentre altre centinaia di migliaia sono entrati in contatto con il progetto per il tramite degli eventi collaterali, compresi quelli offerti per il tramite del pullman azzurro, l'aula multimediale mobile della polizia di stato.\ngrazie ad un cofinanziamento della commissione europea, che ha adottato il progetto della polizia di stato italiana, \u00e8 stato sviluppato il progetto icarus, che coinvolge 16 paesi europei ed ha permesso la realizzazione del film young europe, diretto da matteo vicino e prodotto dalla polizia di stato. il tema trattato \u00e8 quello della sicurezza stradale attraverso il racconto di storie parallele di giovani europei, ambientate in italia, francia, spagna e slovenia. al progetto icaro \u00e8 associato un concorso nazionale rivolto a tutti gli studenti italiani sui temi della sicurezza stradale, i cui vincitori sono premiati nel corso di una cerimonia ufficiale.\n\n\n== personale ==\n\n\n=== reclutamento ===\nsi diviene agente della polizia di stato tramite concorso pubblico per titoli ed esami attraverso apposito bando, che a seconda della qualifica pu\u00f2 avere delle aliquote riservate a personale gi\u00e0 in servizio o ai figli delle \"vittime del dovere\". dal 1\u00ba gennaio 2005, con la legge 23 agosto 2004, n. 226 al 31 dicembre 2015, i posti messi a concorso per allievo agente furono interamente riservati a coloro che stavano svolgendo o avevano svolto un periodo di ferma nelle forze armate italiane come volontari in ferma annuale (vfp1) o quadriennale (vfp4). per i nati entro il 1985 incluso (salvi i rinvii per studio) era inoltre necessario essere in regola con gli obblighi di leva (il che vuol dire aver prestato il servizio militare in italia). dal 1 gennaio 2016 i concorsi per le forze dell'ordine sono stati aperti ai civili, purch\u00e9 siano in possesso dei requisiti richiesti e di condotta incensurabile e rispettino i limiti di et\u00e0, rimane comunque una riserva di posti per i vfp1 e vfp4.\nnello specifico, le modalit\u00e0 di accesso al corpo sono tuttora regolate da alcuni decreti del ministero dell'interno: il d.m. 6 aprile 1999 n. 115, il d.m. 2 dicembre 2002 n. 276. i requisiti di idoneit\u00e0 psico-fisica sono stabiliti dal d.m. 30 giugno 2003 n. 198 mentre le materie oggetto della prova d'esame dal d.m. 28 aprile 2005 n. 129. sono inoltre previsti limiti di et\u00e0 per essere nominato allievo agente di polizia: massimo 26 anni. dopo aver vinto il concorso, a seconda del ruolo, i vincitori vengono inviati nelle varie strutture dedicate all'addestramento (ad esempio la scuola allievi agenti o la scuola superiore di polizia) con durata variabile a seconda della qualifica. una disciplina generale \u00e8 oggi anche contenuta nel d.lgs. 15 marzo 2010, n. 66 che prevede anche riserva in posti nei casi tassativamente indicati dalla legge.\n\n\n=== iscrizione ai sindacati ===\nil personale del corpo, dopo la riforma del 1981, ha la possibilit\u00e0 di iscriversi a sindacati purch\u00e9 siano costituiti da soggetti appartenenti al corpo stesso. sono tuttavia esclusi il diritto di sciopero e le azioni sostitutive dello stesso, limitatamente per\u00f2 al periodo di servizio, e che comunque possano pregiudicare esigenze di tutela dell'ordine e della sicurezza pubblica o le attivit\u00e0 di polizia giudiziaria.tra i sindacati interni del personale della polizia di stato vi sono:\n\nil siulp (sindacato italiano unitario lavoratori polizia);\nil sap (sindacato autonomo di polizia) a cui \u00e8 affiliato il les;\nil siap (sindacato italiano appartenenti polizia);\nil silp cgil (sindacato italiano lavoratori polizia);\nl'fsp (ex ugl che raggruppa i seguenti sindacati: m.p. - p.n.f.d. - consap - e.s. l.s.) polizia di stato;\nil coisp (coordinamento per l'indipendenza sindacale delle forze di polizia) che si presenta federato nel patto coisp/mosap /upl sicurezza.\ninoltre esistono numerose sigle minori\n\n\n=== ruoli ===\nl'ordinamento dei ruoli del personale \u00e8 disciplinato dal dpr 24 aprile 1982, n. 335. in particolare l'art. 1 prevede i seguenti ruoli:\n\nruolo degli agenti e assistenti;\nruolo dei sovrintendenti;\nruolo degli ispettori;\ncarriera dei funzionariil dpr 24 aprile 1982, n. 337. (modificato dal d.m. del 03 agosto 2017) disciplina invece il ruolo che espleta servizio tecnico \u2013 scientifico. l'art. 1 prevede i seguenti ruoli equiparabili:\n\nruolo degli agenti tecnici;\nruolo dei assistenti tecnici;\nruolo dei sovrintendenti tecnici;\nruolo dei ispettori tecnici;i ruoli del personale direttivo e dirigente sono invece disciplinati dal d.lgs. 5 ottobre 2000, n. 334, modificato dal d.lgs. 28 dicembre 2001, n. 477.\n\nruolo dei direttori tecnici;\nruolo dei dirigenti tecnici.\n\n\n== dotazione ==\ni materiali in dotazione al personale sono stoccati e raccolti nei magazzini v.e.c.a. (acronimo di \"vestiario, equipaggiamento, casermaggio, armamento\"), dipendenti dalla direzione centrale dei servizi tecnico-logistici e della gestione patrimoniale del dipartimento della pubblica sicurezza.\n\n\n=== sistema radio ===\nil sistema di comunicazione radio a partire dalla fine degli anni \u201970 e inizio \u201980 fu rivoluzionato tecnologicamente con l'introduzione di tecnologie affidate all\u2019 azienda toscana o.t.e. di firenze, \"officine toscane elettromeccaniche\", creata da un gruppo di radioamatori, fu scelta per le tecnologie che era in grado di produrre dato che aveva gi\u00e0 progettato apparecchiature per uso militare.\nattraverso l'introduzione di selettive radio con tecnologia zvei, si poteva identificare la pattuglia che chiamava la centrale e molte altre funzioni.\na causa del terrorismo ci fu inoltre l'esigenza di aumentare la segretezza delle comunicazioni e l'azienda telsy di torino, specializzata in sistemi di sicurezza in campo delle telecomunicazioni, venne scelta per creare delle schede in grado di criptare le comunicazioni radio. ogni apparato radio venne dotato di questa tecnologia. attualmente in molte citt\u00e0 si sta lentamente abbandonando tale sistema radio per utilizzare la pi\u00f9 moderna tecnologia digitale tetra o dmr, che oltre alla sicurezza e segretezza delle comunicazioni permette una interconnessione con altre centrali radio, di linee telefoniche e di sistemi internet per l'accesso a banche dati, il tutto in piena mobilita'.\n\n\n=== armamento ===\nil personale ha in dotazione individuale una pistola d'ordinanza beretta 92fs (cal. 9 \u00d7 19 mm parabellum), e come dotazione di reparto, una pistola mitragliatrice beretta m12 (9 \u00d7 19 mm parabellum), mentre altri reparti specialistici (es. squadra mobile, uopi, nocs, reparti mobili, tiratori scelti) hanno accesso a vari tipi di armi o artifizi. dopo un periodo di sperimentazione durato tre anni dal 2017 gli operatori della polizia di stato sono stati dotati dello spray al peperoncino. dal 2018 in 12 citt\u00e0 italiane \u00e8 iniziata la sperimentazione del taser. dal 14 marzo 2022 gli operatori della polizia di stato, insieme a quelli dell'arma dei carabinieri e della guardia di finanza, hanno ricevuto in dotazione il taser, inizialmente \u00e8 stato fornito in 18 citt\u00e0 italiane, da maggio dello stesso anno l'uso \u00e8 stato poi esteso in modo graduale a tutti i reparti di tutto il territorio nazionale.\n\n\n=== automezzi ===\nla polizia di stato impiega oggigiorno diverse autovetture sia italiane, dalle versatili e meno tradizionali fiat punto e panda (usate prevalentemente per ricognizione) alle alfa romeo giulietta e giulia, marchio storico della flotta, che estere. le auto utilizzate attualmente sono:\nsquadra volante:\n\nalfa romeo 159 (2006-in dismissione) serie f3xxx-f8xxx, h1xxx;\nalfa romeo 159 sportwagon (2006-in dismissione) serie f9xxx, h0xxx;\nfiat bravo (2011-in dismissione) serie h36xx-h37xx, h59xx-h61xx, h8xxx;\nseat le\u00f3n (2015-in dismissione) serie m0xxx, m2xxx, m3xxx-m35xx;\nalfa romeo giulietta (2016-in uso) serie m1xxx, m28xx, m36xx-m4xxx;\nalfa romeo giulia (2022-in uso) serie m7xxx;polizia stradale:\n\nalfa romeo giulia quadrifoglio targate m2700 e m2701\nbmw serie 3 f31 serie m0xxx-m2xxx\nbmw serie 3 f31 restyling i serie m2xxx-m35xx (autostrada a22)\nbmw serie 3 f31 restyling ii serie m35xx\nlamborghini hurac\u00e0n lp 610-4 targate h8862 e m2658\nhyundai ix35 i targata m3489 (autostrada a22)\nskoda octavia wagon iv serie h8xxx, m0xxx, m2xxx (autostrade per l'italia)\nskoda octavia wagon iv 4x4 serie h9xxx (autostrada a22)\nskoda octavia wagon iv rs serie m04xx, m15xx (autostrada a4, a21)\nskoda octavia wagon v serie m37xx-m52xx (autostrada a4, a7, a21, autostrade per l'italia)\nskoda superb wagon iii serie m27xx, m34xx, m63xx-m64xx (autostrada a4, a23, a28, autostrade per l'italia)\nskoda superb wagon iii 4x4 serie m4xxx-m5xxx (autostrada a4)\nvolkswagen passat variant vii (autostrada a15)\nvolkswagen passat variant viii serie m2xxx, m3xxx, m6xxx (autostrada a4, a5, a10, a12, a21)\nvolvo v60 ii (autostrada a4, a23, a28)altri reparti:\nautovetture:\n\nbmw i3 serie f37xx\nfiat panda iii 4x4 serie h82xx, h95xx\nfiat panda iii serie h98xx, n52xx, n53xx\nfiat punto iv serie n5xxx\nfiat tipo 5 porte serie m46xx, m6xxx\nlancia delta serie h89xx-h91xx\nnissan leaf targata n5972\nrenault clio iv serie m0xxx\nsmart fortwo ii targate h5761 e h8371\nvolkswagen e-up! targate e8315, e8316 e e8317fuoristrada e suv:\n\nfiat fullback serie m3xxx, m4xxx (scientifica, artificieri)\njeep grand cherokee v serie m42xx, m49xx-m51xx\njeep renegade serie m31xx, m45xx, m5xxx, n59xx\nland rover discovery iv serie m0xxx, m12xx, m25xx-m26xx\nland rover discovery v serie m38xx\nland rover discovery sport serie m016x, m13xx\nsubaru forester vi serie m26xx, m44xx\nsubaru forester e-boxer vi serie m69xx-m70xx\nsubaru xv serie m126xfurgoni:\n\ncitroen jumper iv serie m45xx\nfiat ducato iii restyling serie m2xxx (cinofili)\nfiat scudo iv serie m0xxx (cinofili)\niveco daily 50c17 vi serie m16xx e m58xx-m59xx\nrenault master v serie h99xx\nvolkswagen transporter t6 serie m44xx-m46xx (cinofili)nel maggio 2004 sono state cedute dalla lamborghini, in comodato d'uso, due gallardo e, oltre a quelle, vengono utilizzate le hurac\u00e1n, dotate di motore 10 cilindri a v e 520 cv, con la classica livrea bianco/blu e vari accessori opzionali (tra cui un contenitore per il trasporto di organi e un defibrillatore semiautomatico). le vetture vengono utilizzate sull'autostrada a3 salerno-reggio calabria e sulla a14 bologna-taranto. nel 2008 le vetture consegnate nel 2004 sono state sostituite con versioni aggiornate (lp 560-4), sempre fornite dalla casa automobilistica italiana. una delle due vetture \u00e8 stata distrutta in un incidente il 30 novembre 2009.dal 2015 le alfa romeo 159 utilizzate come pantere vengono sostituite dalle seat le\u00f3n di terza generazione, dotate della nuova livrea della polizia. da fine 2022 le le\u00f3n vengono dismesse in favore delle nuove alfa romeo giulia.\nnel passato sono state utilizzate dalle questure le famose alfa romeo giulia, alfetta, alfasud, giulietta, alfa romeo 33, fiat marea, fiat bravo (nuovo modello), alfa romeo 155, alfa romeo 159. svariate le auto \"civetta\" (con colori civili e targhe di copertura), anche grazie alla possibilit\u00e0 di utilizzare, a tale scopo, vetture confiscate. fra queste erano state annoverate anche delle \"supercar\", poi restituite dalla polizia a causa degli eccessivi costi di gestione, che rendevano pi\u00f9 opportuno impiegare le scarse risorse a disposizione per la protezione dei cittadini sul territorio e le indagini. le auto acquistate nuove appaiono in livrea (o in servizio) in genere dopo un lasso di tempo di circa un biennio rispetto al lancio sul mercato della versione civile. ci\u00f2 a causa della procedura burocratica di scelta prima, e di gara in tempi pi\u00f9 recenti. le societ\u00e0 autostradali hanno nel passato acquistato e dato in comodato alla polizia alfa romeo giulia, alfetta, alfa romeo 90, alfa romeo 75, alfa romeo 156. oltre a queste, la polizia ha utilizzato direttamente anche l'alfa 155, di cui si trovano tuttora alcuni esemplari \u2013 versione 16 valvole del 1996 \u2013 operativi, utilizzati ormai per compiti non di pronto intervento.\ni reparti mobili della polizia di stato hanno in dotazione mezzi specifici per le loro esigenze. sono dotati, in particolare di furgonati, e fuoristrada blindati oltre alle normali vetture di pattuglia come:\n\nland rover discovery blindati e grigliati;\nfiat ducato 4x4 i serie e ii serie, grigliati;\niveco 55-13 blindati e grigliati;\niveco vm 90 blindati e grigliati;\niveco daily iv serie, grigliati;\nrayton fissore magnum 4x4;\niveco eurocargo ml100e21 4x4 mammouth, allestimento sperotto;\niveco ml 130 grigliati, in dotazione ai reparti di roma, padova, milano, napoli, torino, genova.le auto della polizia operante nei tratti autostradali appartengono alle societ\u00e0 che ne hanno la gestione, le quali dispongono quindi liberamente delle vetture a fine carriera. il corpo di polizia \u2013 dal canto suo \u2013 metteva all'asta i propri veicoli (dichiarati dismessi e permanentemente inidonei al servizio, dopo una procedura burocratica ad hoc) allorquando le riparazioni necessarie fossero valutate non pi\u00f9 convenienti. spesso, prima di arrivare alla vendita, i veicoli venivano \"spostati\" e impiegati in compiti sempre meno \"stressanti\", cos\u00ec da ottimizzare le risorse: molte volanti, quindi, terminavano la propria carriera dedicandosi a servizi minori (quali consegna posta, trasporti vari, ecc.).\nl'alienazione di auto civetta e di vetture coi colori d'istituto veniva usualmente destinata a commercianti; alcuni mezzi venivano poi re-immatricolati con targhe civili e rivendute a privati. dei mezzi ex polizia, per\u00f2, da qualche anno non \u00e8 pi\u00f9 possibile la re-immatricolazione su strada. pratica che \u2013 del resto \u2013 era comunque sempre meno in uso, complice la mutazione del mercato dell'auto in generale, dotato di offerte sempre maggiori e modelli nuovi lanciati con sempre maggiore frequenza.\nla polizia ha iniziato a interessarsi della preservazione del proprio patrimonio automobilistico grazie all'interessamento di alcuni dipendenti (che dettero luogo ad alcune realt\u00e0 locali, quali la scuderia delle pantere storiche, istituita a firenze nel 1989). oggi, le auto della polizia ritenute maggiormente interessanti sono comunque custodite \u2013 quasi un esemplare restaurato per ogni modello utilizzato (manca a oggi, ad esempio, la 155) \u2013 e visitabili, presso una realt\u00e0 istituzionale dedicata: il museo delle auto della polizia, fondato a roma nel 2004.\n\n\n=== mezzi aerei ===\n\noggi la polizia di stato pu\u00f2 contare sull'appoggio di svariati velivoli, sia ad ala fissa che mobile, i quali, a seconda delle loro specifiche, vengono usati con diversi compiti e in diversi ruoli.\n\n\n==== aeromobili a pilotaggio remoto (apr) ====\nnegli ultimi anni, a seguito della nuova legge antiterrorismo del 2015 e del relativo decreto attuativo, sia l'arma dei carabinieri che la polizia di stato hanno avviato progetti di sperimentazione per dotarsi di droni a pilotaggio remoto come mezzi ausiliari per il controllo del territorio. questi droni devono essere prodotti da aziende in possesso di uno specifico certificato di progetto per le forze di polizia e di autorizzazioni rilasciate dall'enac (che nell\u2019ottica di garantire il contenimento dell\u2019emergenza epidemiologica \u201ccoronavirus\u201d e al fine di consentire le operazioni di monitoraggio degli spostamenti dei cittadini sul territorio comunale, prevista dai d.p.c.m. del 9 marzo 2020, ha dotato anche le forze dell\u2019ordine di molti centri urbani della possibilit\u00e0 di dotarsi di droni) al momento in possesso di poche aziende come flytop, i.d.s. (ingegneria dei sistemi) e nimbus. le forze dell'ordine hanno inoltre la facolt\u00e0 di affidarsi a mezzi e personali privati per l'impiego di apr.\n\n\n== simbologia ==\nla polizia di stato \u00e8 rappresentata da:\n\nuno stemma araldico\nuna bandiera d'istituto\nuna marcia d'ordinanza (giocondit\u00e0)\nun santo patrono, san michele arcangelo, che secondo le scritture combatt\u00e9 satana e viene tradizionalmente rappresentato con la spada rivolta verso il basso, nell'atto di trafiggere il vinto.\nun motto, sub lege libertas, che ha dato adito a due interpretazioni prevalenti: \"nella legalit\u00e0 la libert\u00e0\" oppure pi\u00f9 letteralmente ma criticamente, \"al di sotto della legge (inteso come \"sottomessi alla legge\") la libert\u00e0\" o \"la legge a difesa della libert\u00e0\". pi\u00f9 semplicemente \u00e8 letto come \"la libert\u00e0 nel rispetto della legge\".\n\n\n=== stemma araldico ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== divise ==\nla polizia di stato dispone di diverse divise:\n\ndivisa ordinaria invernale ed estiva: camicia bianca con colletto inamidato, giubba di colore blu con bottoni bombati dorati rigati e spalline bordate di cremisi, pantaloni di colore grigio azzurro recanti una filettatura di colore cremisi, scarpe basse di pelle nera, guanti di pelle nera, cravatta di colore blu e calze di colore blu, berretto rigido di panno blu con visiera e con fregio, cinturone bianco o nero con fondina a estrazione rapida, correggiolo, porta manette di sicurezza, portacaricatore e porta-sfollagente.in caso di freddo o pioggia la divisa pu\u00f2 essere completata da un maglione a collo a \"v\" e bottoni bombati dorati rigati, dal giaccone in goretex e termofodera in pile e da qualche anno \u00e8 stato consegnata la divisa con maglia blu scuro con la scritta polizia sulla schiena. il personale femminile pu\u00f2 indossare le scarpe di pelle nera con tacco alto e la gonna di colore grigio azzurro con filettatura cremisi solo se espressamente comandato.il personale della polizia scientifica, in ufficio, indossa la divisa ordinaria sostituendo la giubba blu con il camice bianco con le mostrine sul bavero.il personale di servizio presso gli uffici indossa la divisa ordinaria sostituendo la giubba blu con il camice grigio verde con le mostrine.in caso di servizi di ordine pubblico la divisa pu\u00f2 essere completata indossando il casco azzurro \"arh\" o il balistico \"super u-bot\".\ndivisa operativa invernale ed estiva:pantalone in tessuto tecnico grigio azzurro con filetti cremisi, felpato per l'inverno ed in tessuto tecnico traspirante per l'estate; camicia con taglio \"a polo\" in tessuto tecnico blu, con filetti cremisi al colletto e scritta \"polizia\" sulla schiena e sul petto sinistro, a maniche lunghe per l'inverno ed a maniche corte per l'estate; maglioncino lupetto in pile grigio azzurro con scritta \"polizia\" sul petto per l'inverno; giubbotto corto in tessuto tecnico blu con scritta catarifrangente \"polizia\" sulla schiena, con interno staccabile mod. \"softshell\" (da poter utilizzare anche separatamente per adeguare meglio la protezione termica alle temperature esterne); cinturone blu in cordura, con fondina in tecnopolimero ad estrazione rapida; stivaletti tattici in pelle per l'inverno e pelle/cordura per l'estate;\nberretto tipo \"baseball\" con fregio, in panno blu per l'inverno ed in tessuto leggero blu per l'estate.\n\ndivisa per servizi di ordine pubblico: giubba blu con cerniera con scritta catarifrangente \"polizia\" sulla schiena, pantaloni di colore grigio azzurro, basco di colore blu con fregio, maglioncino di colore azzurro a collo alto, stivaletti anfibi di pelle nera, gilet tattico, cinturone blu in cordura con fondina \"chiusa\" e foulard di colore cremisi. questa uniforme \u00e8 ora utilizzata solo dai reparti mobili. l'uniforme pu\u00f2 essere completata indossando il casco azzurro \"arh\" e le protezioni.\ndivisa di rappresentanza: giubba blu con mostrine sul bavero, bottoni rigati bombati dorati, spalline bordate di cremisi, cordelline di colore oro per i funzionari, di colore bianco e celeste per gli ispettori, e di colore oro e cremisi per i sovrintendenti, gli assistenti e gli agenti, guanti bianchi, camicia bianca con colletto inamidato, cravatta blu, pantaloni grigio azzurri con doppia banda di colore cremisi, scarpe basse di pelle nera, berretto rigido con visiera analogo all'uniforme ordinaria e mantella di colore blu con mostrine.\ndivisa storica: \u00e8 indossata dal plotone d'onore che effettua il cambio della guardia d'onore al palazzo del quirinale e dalla banda musicale in alcune occasioni come la parata militare del 2 giugno e la festa della polizia di stato.\ntutti gli operatori possono disporre di giubbotti antiproiettile che secondo il ministero dell\u2019interno devono avere delle determinate caratteristiche, il giubbotto deve: possedere un\u2019idonea copertura della superficie del torace, dei fianchi e del dorso; poter essere indossato sotto la divisa o gli abiti civili quindi possedere un\u2019ottima morbidezza e flessibilit\u00e0 cos\u00ec da facilitarne l\u2019uso in auto.\n\n\n=== fregio da berretto e da basco ===\naquila eretta dorata, con scudo cremisi e monogramma \"ri\", sormontata da torre trimerlata.\n\n\n=== mostrine ===\nmostrine con fiamma dorata su campo cremisi alla base della quale vi \u00e8 il monogramma \"ri\"; lunghe e ricamate per i funzionari, corte e ricamate per gli ispettori superiori sostituti commissari e di metallo per il restante personale di polizia.\n\n\n== qualifiche ==\n\n\n== dati statistici ==\n\n\n=== 2005 ===\nnel 2005 la polizia di stato contava un totale di 105 324 agenti (di cui oltre 15 000 donne) cos\u00ec ripartiti:\n893 dirigenti;\n1 839 vice questori;\n723 commissari capo;\n19 230 ispettori;\n666 vice ispettori;\n13 677 sovrintendenti;\n38 976 assistenti;\n29 320 agenti.\n\n\n=== 2012 ===\n\nl'organico previsto ammontava a 115 000 uomini (di cui 105 000 agenti del ruolo operativo e 10 000 appartenenti al ruolo tecnico-scientifico e sanitario), ma a causa delle carenze di quest'ultimo il personale complessivo annoverava circa 105 000 unit\u00e0. il 15% era costituito da donne.\npoco meno di 6 000 operatori erano distaccati in funzioni tecniche, destinate a fornire supporto logistico e di assistenza tecnica al restante personale. circa 2 000 agenti risultavano invece assegnati al servizio di polizia di prossimit\u00e0.\n\n\n== musica e sport ==\nbanda musicale della polizia di stato (ex banda musicale del corpo delle guardie di p.s.)\nfiamme oro (gruppo sportivo)\nacn forze di polizia (auto club nazionale delle forze di polizia)\n\n\n== festa della polizia di stato ==\nla festa della polizia di stato italiana ricorre il 10 aprile e celebra il giorno della pubblicazione in gazzetta ufficiale della normativa di riforma, la legge 1\u00ba aprile 1981, n. 121, che diede una nuova riorganizzazione alla struttura della polizia italiana.\n\n\n== medaglie e decorazioni concesse dalla polizia di stato ==\ndal 5 giugno 1990 - attuale:\nmedaglia al merito di servizio della polizia di stato\n\n medaglia al merito di servizio della polizia di stato (20 anni di servizio)\n medaglia al merito di servizio della polizia di stato (15 anni di servizio)\n medaglia al merito di servizio della polizia di stato (10 anni di servizio)croce di anzianit\u00e0 di servizio della polizia di stato\n\n croce di anzianit\u00e0 di servizio della polizia di stato (35 anni di servizio)\n croce di anzianit\u00e0 di servizio della polizia di stato (30 anni di servizio)\n croce di anzianit\u00e0 di servizio della polizia di stato (20 anni di servizio)medaglia al merito di lunga navigazione aerea della polizia di stato\n\n medaglia al merito di lunga navigazione aerea della polizia di stato (20 anni di volo)\n medaglia al merito di lunga navigazione aerea della polizia di stato (15 anni di volo)\n medaglia al merito di lunga navigazione aerea della polizia di stato (10 anni di volo)medaglia al merito di lunga navigazione della polizia di stato\n\n medaglia al merito di lunga navigazione della polizia di stato (20 anni di imbarco)\n medaglia al merito di lunga navigazione della polizia di stato (15 anni di imbarco)\n medaglia al merito di lunga navigazione della polizia di stato (10 anni di imbarco)medaglia di commiato della polizia di stato\n\nmedaglia di commiato in argento della polizia di stato\nmedaglia non portativa\n(decorazioni istituite con decreto del ministero dell'interno 5 giugno 1990, n. 333a/9816.a(2).medaglie commemorative\n\nmedaglia commemorativa in bronzo dell'alluvione in piemonte, anno 1994 (9 aprile 1999 - attuale)\n(decreto del ministero dell'interno 9 aprile 1999).\nmedaglia commemorativa in bronzo dell'alluvione in provincia di crotone, anno 1996 (3 febbraio 2000 - attuale)\n(decreto del ministero dell'interno 3 febbraio 2000).medaglia d'oro ai familiari e ai grandi invalidi \"vittime del dovere\" della polizia di stato\ndal 7 luglio 2006 - attuale:\n\nmedaglia d'oro ai familiari e ai grandi invalidi \"vittime del dovere\" della polizia di stato\nmedaglia non portativa\n(decreto del presidente della repubblica 7 luglio 2006, n. 243).nastrino di lungo impiego nei servizi di ordine pubblico\ndal 10 ottobre 2011 - attuale:\n\n di iv livello (oltre 3 riconoscimenti)\n di iii livello (3 riconoscimenti)\n di ii livello (2 riconoscimenti)\n di i livello (1 riconoscimento)\n(decreto del ministero dell'interno 10 ottobre 2011).\n\n\n=== distintivi d'onore \u2013 promozione per merito di guerra ===\n distintivo d'onore \u2013 promozione per merito di guerra per ufficiale superiore\n distintivo d'onore \u2013 promozione per merito di guerra per ufficiale inferiore, sottufficiale e truppa\nnota: il dipartimento della pubblica sicurezza ha decretato di \u00abnon ritenere possibile l'applicazione, in via analogica, di quanto previsto dalla normativa per le forze armate, giacch\u00e9 il regolamento per la disciplina delle uniformi smd-g-010 edizione 2002, nella sezione iii \u2013 distintivi d'onore, contempla esclusivamente i distintivi legati alla promozione per merito di guerra, di contenuto assai differente dal riconoscimento previsto per il personale della polizia di stato\u00bb.\n\n\n== onorificenze concesse alla bandiera della polizia di stato ==\nla bandiera del corpo della polizia di stato \u00e8 decorata delle seguenti onorificenze (aggiornamento a giugno 2023):\n\n 1 croce di cavaliere dell'ordine militare d'italia\n 19 medaglie d'oro al valor civile\n 15 medaglie d'oro al merito civile 3 medaglia d'argento al valor civile\n\n 2 medaglie di bronzo al valor militare\n 1 medaglia d'oro al merito della sanit\u00e0 pubblica\n 1 diploma di medaglia d'oro ai benemeriti della scuola, della cultura e dell'arte 1 medaglia di bronzo al merito civile\n\n 1 attestato con medaglia di bronzo dorata di eccellenza di i classe di pubblica benemerenza del dipartimento della protezione civile\n 1 medaglia d'oro di benemerenza per il terremoto calabro-siculo (1908)\n 1 medaglia d'oro di benemerenza per il terremoto di avezzano del 1915 1 medaglia delle nazioni unite al servizio della pace unmik (u.n. interim administration mission in kosovo) (onu)\n\n\n=== motivazioni ===\n\n\n== denominazioni dei corpi di polizia ==\ncorpo delle guardie di pubblica sicurezza del regno di sardegna (1852-1861)\ncorpo delle guardie di pubblica sicurezza del regno d'italia (1861-1890)\ncorpo delle guardie di citt\u00e0 (1890-1919)\ncorpo della regia guardia per la pubblica sicurezza (1919-1923)\ncorpo degli agenti di pubblica sicurezza (1925-1944)\ncorpo delle guardie di pubblica sicurezza (1944-1981)\npolizia di stato (1981 \u2013 presente)\n\n\n== cronotassi dei capi della polizia dal 1878 ==\n\n\n== riferimenti normativi ==\ndecreto del presidente della repubblica 25 ottobre 1981, n. 737 - sanzioni disciplinari per il personale dell'amministrazione di pubblica sicurezza e regolamentazione dei relativi procedimenti.\ndecreto del presidente della repubblica 24 aprile 1982, n. 337 - ordinamento del personale della polizia di stato che espleta attivit\u00e0 tecnico-scientifica o tecnica\ndecreto del presidente della repubblica 24 aprile 1982, n. 339 - passaggio del personale non idoneo all'espletamento dei servizi di polizia, ad altri ruoli dell'amministrazione della pubblica sicurezza o di altre amministrazioni dello stato.\ndecreto legislativo 5 ottobre 2000, n. 334 - riordino dei ruoli del personale direttivo e dirigente della polizia di stato, a norma dell'articolo 5, comma 1, della legge 31 marzo 2000, n. 78.\n\n\n== note ==\n\n\n== bibliografia ==\n g. bella, g.m. bella e r. sgalla, regolamento di servizio dell'amministrazione della pubblica sicurezza, laurus robuffo, 2005.\n luigi mone, l'amministrazione della pubblica sicurezza e l'ordinamento del personale, laurus robuffo, 2013, isbn 978-88-8087-744-8.\n giorgio cantelli e luigi memma, polizia a cavallo. storia, ordinamenti, uniformi, bagnolo san vito, ponchiroli editori, 2009, isbn 978-88-902347-8-1.\n antonio laurito, la storia e le uniformi della polizia italiana, roma, promozioni editoriali police, 2008.\n annibale paloscia e maurizio salticchioli, i capi della polizia. la storia della sicurezza pubblica attraverso le strategie del viminale, roma, laurus robuffo, 2003.\n giuseppe quilichini, storia fotografica della polizia 1848-1962. una storia di uomini, foggia, italia editrice new, 2005, isbn 978-88-95038-01-8.\n giulio quintavalli, da sbirro a investigatore. polizia e investigazione dall\u2019italia liberale alla grande guerra, udine, aviani & aviani editori, 2017, isbn 978-88-7772-252-2.\n\n\n== voci correlate ==\n\n\n== altri progetti ==\n\n wikinotizie contiene notizie di attualit\u00e0 su polizia di stato\n wikimedia commons contiene immagini o altri file su polizia di stato\n\n\n== collegamenti esterni ==\n\n(it, en, fr, es) sito ufficiale, su poliziadistato.it. \n poliziadistato (canale), su youtube. \n(en) polizia de stato, su enciclopedia britannica, encyclop\u00e6dia britannica, inc. \n sito ministeriale del dipartimento della pubblica sicurezza, su interno.it. url consultato il 5 agosto 2008 (archiviato dall'url originale il 12 settembre 2009).\n storia della polizia di stato, su regiaguardia.it. url consultato il 29 novembre 2006 (archiviato dall'url originale il 29 settembre 2007).\n video-reportage sulla polizia di stato impegnata a scampia (napoli), su youtube.com."