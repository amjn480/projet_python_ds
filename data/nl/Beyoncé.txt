"beyonc\u00e9 giselle knowles-carter (houston (texas), 4 september 1981) is een amerikaanse zangeres, songwriter, actrice en modeontwerpster. ze werd geboren in houston, groeide daar op en nam er als kind deel aan diverse zang- en danswedstrijden. eind jaren negentig verwierf zij bekendheid als leadzangeres van de r&b-meidengroep destiny's child. met haar vader mathew knowles als manager werd de groep een van 's werelds bestverkopende meidengroepen ooit. gedurende een onderbreking in het bestaan van de groep bracht beyonc\u00e9 haar debuutalbum dangerously in love (2003) uit, waarmee ze wereldwijd haar naam als soloartiest vestigde; het werd 11 miljoen keer verkocht en leverde vijf grammy awards op, naast de twee singles crazy in love en baby boy die de eerste plaats van de amerikaanse billboardlijst haalden.\nna het uit elkaar vallen van destiny's child in juni 2005 bracht beyonc\u00e9 haar tweede soloalbum uit, b'day (2006), dat de hits d\u00e9j\u00e0 vu, irreplaceable en beautiful liar opleverde. ook waagde ze zich aan het acteren, met een voor de golden globe award genomineerde rol in dreamgirls uit 2006, en rollen in the pink panther uit 2006 en obsessed uit 2009. zowel haar huwelijk met rapper jay-z als haar typering van etta james in de film cadillac records uit 2008 oefenden invloed uit op haar derde album, i am... sasha fierce (2008), waarmee ze haar alter ego sasha fierce aan de openbaarheid prijsgaf en in 2010 zes grammy awards won, een recordaantal voor een vrouwelijke artiest, waaronder de song of the year voor single ladies (put a ring on it). vervolgens laste beyonc\u00e9 een carri\u00e8repauze in en nam het management van haar carri\u00e8re in eigen handen. haar vierde album 4 uit 2011 was minder scherp van toon en laat invloeden horen uit de jaren 70 (funk), de jaren 80 (pop), alsmede de jaren 90 (soul). haar vijfde studioalbum, beyonc\u00e9 (2013), kreeg lovende recensies en onderscheidde zich van eerdere uitgaven door de experimentele productie en het aanroeren van donkere thema's. ze kreeg later universele bijval voor haar audio-experimentele visuele album, lemonade. lemonade was 's werelds bestverkochte album van 2016 en het best beoordeelde album uit haar carri\u00e8re, waarin thema's als ontrouw en feminisme werden onderzocht. ze bracht nog een veelgeprezen studioalbum uit, haar zevende getiteld renaissance in juli 2022. het werd haar zevende album dat nummer \u00e9\u00e9n bereikte. beyonc\u00e9 is het gezicht van haar eigen kledinglijn house of der\u00e9on.\nbeyonc\u00e9, naar eigen zeggen een \"modern-day feminist\", schrijft nummers die vaak thema's als liefde, relaties en monogamie behandelen, evenals vrouwelijke seksualiteit en onafhankelijkheid. op het podium hebben haar dynamische optredens en geavanceerde choreografie haar onder het publiek en recensenten de reputatie bezorgd een van de beste entertainers in de tegenwoordige popmuziek te zijn. in de eerste achttien jaar van haar loopbaan heeft ze meer dan 200 miljoen albums als soloartiest verkocht, en nog eens 60 miljoen met destiny's child, waarmee ze een van de bestverkopende artiesten aller tijden is. ze heeft 28 grammy awards gewonnen, de meeste voor een vrouwelijke artiest en zangeres, en is ook de meest genomineerde vrouw in de grammy-geschiedenis. the recording industry association of america erkent haar als de top certified artist in amerika van het eerste decennium van 2000. in 2009 riep billboard haar uit tot de beste vrouwelijke artiest van het eerste decennium uit 2000 en tot artiest van het millennium in 2011. het tijdschrift time nam haar zowel in 2013 als 2014 op in de lijst van 100 invloedrijkste mensen ter wereld.\n\n\n== levensloop ==\n\n\n=== geboorte en jeugd ===\nbeyonc\u00e9 giselle knowles werd geboren in houston als kind van celestine ann \"tina\" beyinc\u00e9, een kapster en eigenares van een salon, en mathew knowles, die verkoopmanager bij xerox was. de naam beyonc\u00e9 is een hommage aan de geboortenaam van haar moeder. haar jongere zus solange is eveneens zangeres. vader mathew is een afro-amerikaan, terwijl de uit de creoolse populatie van louisiana afkomstige moeder tina kan bogen op afrikaans, indiaans, frans, en voor 1/16e iers bloed.\nbeyonc\u00e9 doorliep de st. mary's elementary school in fredericksburg (texas), waar ze danslessen volgde. haar zangtalent werd ontdekt toen dansinstructeur darlette johnson een lied begon te neuri\u00ebn en zij het inclusief de hoogste noten afmaakte. op haar zevende won beyonc\u00e9 een talentenjacht op school met een uitvoering van john lennon's imagine, waarbij ze de vijftien- en zestienjarige deelnemers versloeg.in de herfst van 1990 begon beyonc\u00e9 aan de parker elementary school, een muziekschool in houston, waar ze bij het schoolkoor ging. ook bezocht ze de high school for the performing and visual arts en later alief elsik high school. verder was beyonc\u00e9 lid van het koor van de st. john's united methodist church, waar ze twee jaar solist was.op achtjarige leeftijd deden beyonc\u00e9 en haar vriendin kelly rowland mee aan een auditie voor een meisjesgroep en ontmoette daar latavia roberson. samen met drie andere meisjes werden ze in de groep girl's tyme gezet om te rappen en dansen in het talentenjachtcircuit van houston. nadat hij de groep had gezien, nam r&b-producer arne frager hen mee naar zijn studio in het noorden van californi\u00eb en gaf ze een plek in star search, destijds het grootste talentenjachtprogramma op de amerikaanse televisie. girl's tyme won echter niet en beyonc\u00e9 vond later dat hun lied niet goed was. in 1995 zegde beyonc\u00e9s vader zijn baan op om manager van de groep te worden. hierdoor liep het inkomen van beyonc\u00e9s familie met de helft terug en de ouders waren gedwongen apart te gaan wonen. mathew bracht de originele bezetting terug tot vier personen en de groep bleef optreden als openingsnummer voor gevestigde r&b-meidengroepen. na enkele audities sloot de groep een contract met elektra records en verhuisde voor enige tijd naar atlanta records om aan hun eerste opname te werken, maar het label liet hen vallen. het gevolg was dat de verhoudingen binnen de familie meer onder spanning kwamen te staan en beyonc\u00e9s ouders uit elkaar gingen. op 5 oktober 1995 tekende dwayne wiggins' maatschappij grass roots entertainment de groep. in 1996 begonnen de meisjes aan het opnemen van hun debuutalbum onder een overeenkomst met sony music en kwamen de ouders weer samen. kort daarop tekende de groep een contract bij columbia records.\n\n\n=== 1997\u20132001: destiny's child ===\n\nin 1996 veranderde de groep haar naam in destiny's child, naar een passage in het bijbelboek jesaja. in 1997 debuteerde destiny's child bij een grote platenmaatschappij met het nummer killing time op de soundtrack voor de film men in black uit 1997. het jaar daarop bracht de groep hun destiny's child getitelde debuutalbum uit en hadden zij hun eerste grote hit met no, no, no. de groep raakte nu gevestigd en het redelijk verkopende album leverde hen drie soul train lady of soul awards op: voor best r&b/soul album of the year, best r&b/soul or rap new artist, en best r&b/soul single voor no, no, no. het tweede, meermaals met platina bekroonde album the writing's on the wall verscheen in 1999, met daarop enkele van de bekendste nummers van de groep, zoals bills, bills, bills (hun eerste amerikaanse nummer 1-single), jumpin' jumpin en say my name, welk laatste nummer hun succesvolste en een herkenningsnummer van de groep werd.\nsay my name won de grammy award voor best r&b performance door een zangduo of -groep en die voor best r&b song op de 43e editie van de grammy awards. van het album the writing's on the wall werden wereldwijd meer dan acht miljoen exemplaren verkocht. in deze periode nam beyonc\u00e9 een duet op met marc nelson, een van de oorspronkelijke groepsleden van boyz ii men, after all is said and done voor de soundtrack van de film the best man uit 1999.de manier waarop mathew het management van de groep vervulde, leidde tot onvrede bij letoya luckett en roberson. zij werden uiteindelijk vervangen door farrah franklin en michelle williams. na de breuk raakte beyonc\u00e9 in een depressie omdat zij in de media, in blogs en door critici verantwoordelijk werd gehouden. rond deze tijd verbrak ook haar vriend de relatie. de depressie duurde enkele jaren, gedurende welke ze af en toe haar slaapkamer dagenlang niet verliet en weigerde te eten. naar eigen zeggen had beyonc\u00e9 moeite om over haar depressie te praten omdat destiny's child net zijn eerste grammy award had behaald en daarom vreesde ze dat niemand haar au s\u00e9rieux zou nemen. later zou beyonc\u00e9 haar moeder noemen als degene die haar erbovenop hielp. franklin werd uit de groep gezet en alleen beyonc\u00e9, rowland en williams bleven over.destiny's child was succesvol van 1997 tot 2005. de liedjes waren voornamelijk van het genre r&b.\n\n\n=== dangerously in love ===\nin 2003 bracht beyonc\u00e9 haar eerste soloalbum dangerously in love uit, dat wereldwijd meer dan twaalf miljoen keer verkocht werd. voor dit album werkte ze samen met onder anderen missy elliott, sean paul en jay-z. de eerste single, crazy in love, was een groot wereldwijd succes: het kwam op nummer 2 in nederland, 1 in de verenigde staten en in de top 10 in bijna alle landen. de volgende singles waren eveneens succesvol \u2013 baby boy en naughty girl haalden de top tien, en me, myself and i piekte op 14. in de verenigde staten kwamen alle vier singles in de top vijf. met dit album won ze vijf grammy's op \u00e9\u00e9n avond.\n\n\n=== b'day ===\nhaar tweede album heette b'day en kwam uit op 4 september 2006, haar vijfentwintigste verjaardag. het album werd binnen twee weken na voltooiing van de opnamen van de film dreamgirls opgenomen. het album kwam in de amerikaanse billboard 200 op nummer 1 binnen met meer dan 541.000 verkochte exemplaren in de eerste week. in april 2007 bracht ze b'day opnieuw uit, onder de naam b'day deluxe edition \u2013 deze uitgave heeft een iets andere tracklist dan de eerste versie van het album. de luxe-editie (deluxe edition) bevat onder andere spaanstalige liedjes en een duet met zangeres shakira, beautiful liar.\n\n\n=== i am... sasha fierce ===\nin november 2008 bracht beyonc\u00e9 haar derde soloalbum i am... sasha fierce uit. in een interview zei producer rodney jerkins dat het album was ge\u00efnspireerd op de film cadillac records, waarvoor beyonc\u00e9 was gecast om de rol van etta james te vertolken. het album is onderverdeeld in twee cd's. het eerste deel van het album, \"i am...\", bevat vooral rustige nummers waarin beyonc\u00e9s vocale prestaties de boventoon voeren. het tweede deel van het album, \"sasha fierce\", bevat uptemponummers. ook in het fotoboekje bij de cd wordt een onderscheid gemaakt tussen beyonc\u00e9 en sasha fierce; voor het \"i am...\"-deel poseert ze rustig in sobere kledij, terwijl ze voor \"sasha fierce\" in motorjack en met zwaardere make-up lustig in de camera kijkt. in oktober 2008 kwamen de eerste twee singles van het album uit: if i were a boy (van het deel \"i am...\") en single ladies (put a ring on it) (van \"sasha fierce\"). beyonc\u00e9 was daarmee een van de eerste artiesten die twee singles tegelijkertijd uitbracht. de singles hadden beide hun videopremi\u00e8re op het internet. tijdens haar i am... tour trad ze op 2 en 3 mei 2009 op in nederland en op 7 mei in belgi\u00eb. de tournee eindigde in juni 2010. op het album staat ook het nummer videophone, dat ze samen met lady gaga uitbracht. de videoclip kwam in november 2009 uit.\n\n\n=== 4 ===\nde eerste single van het album 4 was run the world (girls) en verscheen op 21 april 2011. e\u00e9n dag nadat het nummer was uitgebracht, debuteerde run the world al op nummer 60 in de single top 100. de volgende week schoot het naar nummer acht, de hoogste positie. het bijbehorende album werd uitgebracht op 24 juni in nederland en op 28 juni in de verenigde staten. de tweede single was best thing i never had. het nummer kwam binnen op nummer 70 in de single top 100. andere singles waren love on top, countdown en end of time. 4 kwam binnen op nummer twee in de nederlandse top 100. hij haalde de nummer 1-positie in de vs, het verenigd koninkrijk, spanje, ierland, zwitserland en zuid-korea.\n\n\n=== beyonc\u00e9 ===\nop 12 december 2013, vlak voor middernacht, bracht beyonc\u00e9 exclusief via itunes haar vijfde studioalbum beyonc\u00e9 (album) uit, dat 14 liedjes en 17 muziekvideo's bevat. vanaf 20 december was het album in de winkels beschikbaar. de eerste single van het album was xo. op 24 november 2014 kwam de platinum edition van beyonc\u00e9 uit. het is een box die bestaat uit twee cd's en twee dvd's, met onder meer twee nieuwe singles, vier remixes, hbo x10 live en het oorspronkelijke beyonc\u00e9-album.\n\n\n=== lemonade ===\nop 6 april 2016 kwam de single formation uit, als voorproefje van het op 23 april 2016 verschenen album lemonade, dat 12 tracks bevat. lemonade is het tot nu toe meest geprezen album van de zangeres en werd genomineerd voor negen grammy awards en won die voor beste urban contemporary album en beste muziekvideo.\n\n\n=== renaissance ===\nop 15 juni 2022 kondigde beyonc\u00e9 officieel haar zevende studioalbum aan, getiteld renaissance. het album werd uitgebracht op 29 juli 2022. de eerste single van renaissance, break my soul, werd uitgebracht op 20 juni 2022. bij de release kreeg renaissance universele bijval van critici. het haalde inspiratie uit housemuziek en bracht een eerbetoon aan lgbt-pioniers. renaissance debuteerde op nummer 1 in de billboard 200 chart, en daarmee werd beyonc\u00e9 de eerste vrouwelijke artiest die haar eerste zeven studioalbums op nummer 1 liet debuteren in de verenigde staten. het stond ook meerdere weken op nummer \u00e9\u00e9n in de nederlandse album top 100.\n\n\n=== films ===\nbeyonc\u00e9 is ook actief als actrice. zo speelde ze onder andere een hoofdrol in het derde deel van austin powers en in 2006 in the pink panther. in 2006 kwam tevens dreamgirls uit in de bioscoop. in deze film speelt beyonc\u00e9 samen met eddie murphy, jamie foxx en american idol-finaliste jennifer hudson. beyonc\u00e9 figureerde verder in de film cadillac records, waarin zij de rol van blueszangeres etta james vertolkt. voor deze rol werd ze gecoacht door etta james zelf en moest ze zeker acht kilo aankomen. de film kwam eind december 2008 uit in amerika. in 2009 kwam de film obsessed uit, een thriller waarin beyonc\u00e9 de hoofdrol vertolkt als sharon. in de amerikaanse animatiefilm epic sprak ze de stem in van queen tara. in 2019 sprak ze de stem in van nala in de \"live-action\" remake van de the lion king.\n\n\n=== priv\u00e9leven ===\nbeyonc\u00e9s vader was vanaf het begin van haar loopbaan tot maart 2011 haar zakelijk manager en haar moeder was haar stiliste. beyonc\u00e9 is methodiste en trouwde op 4 april 2008 in besloten kring met jay-z. op 7 januari 2012 werd in het lenox hill hospital te new york hun dochter geboren.\nop 18 juni 2017 werd bekend dat beyonc\u00e9 een tweeling had gekregen.\n\n\n== muziek en stem ==\nbeyonc\u00e9 is opgegroeid met de muziek van anita baker en luther vandross, met wie ze later een duet opnam. beyonc\u00e9 gebruikt ook invloeden in haar muziek van amerikaanse artiesten als prince, aretha franklin, mariah carey, whitney houston, janet jackson, michael jackson, mary j. blige, diana ross, donna summer en tina turner, met wie zij samen optrad tijdens de uitreikingsceremonie van de grammy awards in 2008.\nbeyonc\u00e9s muziek wordt omschreven als moderne r&b maar is ook be\u00efnvloed door muziekgenres als dancepop, pop en soul. bovendien nam de zangeres een aantal liedjes op in het spaans voor haar opnieuw uitgekomen tweede soloalbum b'day. met destiny's child had zij al eerder een spaans nummer opgenomen. in haar jeugd kreeg beyonc\u00e9 op school spaanse les, maar tegenwoordig spreekt zij slechts een paar woorden spaans. voor de opname van de spaanse nummers werd zij per telefoon gecoacht door rudy perez. tijdens de uitreiking van de oscars zong zij een keer in het frans.\nin 2010 introduceerde beyonc\u00e9 haar eigen parfum, genaamd beyonc\u00e9 heat. eerder speelde ze al een rol in televisiereclame voor parfums van tommy hilfiger en emporio armani. een vervolg op beyonc\u00e9 heat volgde in 2011: heat rush. de derde geur in de reeks was midnight heat, uitgebracht in 2012. naast deze reeks verschenen nog meer geuren.\n\n\n== discografie ==\n\n\n=== albums ===\n\n\n=== singles ===\n\n\n=== dvd's ===\n\n\n=== albums ===\n2003 \u2013 dangerously in love (cd)\n2004 \u2013 live at wembley (cd/dvd)\n2005 \u2013 speak my mind (cd)\n2006 \u2013 b'day (cd)\n2007 \u2013 b'day deluxe (cd/dvd)\n2007 \u2013 b'day anthology video album (dvd)\n2007 \u2013 irreemplazable (ep)\n2007 \u2013 the beyonc\u00e9 experience: live (dvd)\n2008 \u2013 i am... sasha fierce (cd)\n2008 \u2013 i am... sasha fierce deluxe edition (cd)\n2009 \u2013 i am... sasha fierce platinum edition (cd)\n2010 \u2013 i am... world tour\n2011 \u2013 4  (cd)\n2011 \u2013 4 deluxe edition (cd)\n2013 \u2013 beyonc\u00e9 (cd/dvd)\n2014 \u2013 beyonc\u00e9 platinum edition (cd/dvd)\n2016 \u2013 lemonade\n2019 \u2013 homecoming: the live album\n2019 \u2013 the lion king: the gift\n2020 \u2013 the lion king: the gift [deluxe edition]\n2022 \u2013 renaissance\n\n\n=== live-dvd's ===\n2004 \u2013 beyonc\u00e9: live at wembley\n2007 \u2013 the beyonc\u00e9 experience: live\n2009 \u2013 i am... yours: an intimate performance at wynn las vegas\n2009 \u2013 beyond the ballad\n2010 \u2013 i am... world tour\n2011 \u2013 beyonc\u00e9 - live at roseland: elements of 4\n2013 \u2013 life is but a dream\n\n\n=== radio 2 top 2000 ===\n\n\n== tournees ==\n2003\u20132004: dangerously in love world tour\n2004: verizon ladies first tour (met alicia keys en missy elliott)\n2007: the beyonc\u00e9 experience\n2009\u20132010: i am... world tour\n2013: the mrs. carter show world tour\n2014: the mrs. carter show world tour\n2014: on the run tour\n2016: the formation world tour\n2022: renaissance world tourde tournees van 2013 en 2014 hebben weliswaar dezelfde naam, maar de programmaonderdelen waren geheel anders.\n\n\n== filmografie ==\n\n\n== trivia ==\nin oktober 2006 spande zangeres jennifer armour een rechtszaak tegen beyonc\u00e9 aan vanwege plagiaat op het nummer baby boy uit 2003, dat beyonc\u00e9 zong met sean paul. volgens armour kwam een deel van de tekst overeen met haar eigen nummer got a little bit of love for you. een jaar later, in oktober 2007, werd beyonc\u00e9 hiervan vrijgesproken maar ging armour in hoger beroep. het gerechtshof oordeelde een maand later dat geen enkel redelijk persoon na het horen van de twee liederen zou concluderen dat ze overeenkwamen.\nbeyonc\u00e9 coverde het nummer honesty van billy joel voor het album love destiny. dit album verscheen eind juni 2008 in japan ter ere van het tienjarig bestaan van destiny's child.\nin januari 2012 werd bekendgemaakt dat de paardenvlieg scaptia beyonceae naar beyonc\u00e9 was vernoemd. bryan lessard van het australische onderzoeksbureau csiro gaf de vlieg de naam vanwege het opvallende achterwerk van het beestje. \"het waren de unieke dikke gouden haren op het achterste van de vlieg waardoor ik op de naam kwam\", aldus bryan lessard.\nin april 2011 bracht beyonc\u00e9 samen met swizz beatz een bewerking van haar nummer get me bodied uit, getiteld let's move your body, met het doel mensen meer te laten bewegen. tijdens de vma awards van 2014 nam zij de video vanguard award in ontvangst.\n\n\n== externe links ==\n(en)  offici\u00eble website van beyonc\u00e9\n(en)  beyonc\u00e9 op last.fm\nbeyonc\u00e9 op musicmeter"