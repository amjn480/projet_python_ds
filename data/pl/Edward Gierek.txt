"edward gierek (ur. 6 stycznia 1913 w por\u0105bce, zm. 29 lipca 2001 w cieszynie) \u2013 polski robotnik, polityk, od 1946 cz\u0142onek kolejno polskiej partii robotniczej i polskiej zjednoczonej partii robotniczej (usuni\u0119ty w 1981), w latach 1970\u20131980 i sekretarz komitetu centralnego polskiej zjednoczonej partii robotniczej, w latach 1971\u20131981 cz\u0142onek prezydium og\u00f3lnopolskiego komitetu frontu jedno\u015bci narodu, w latach 1976\u20131980 cz\u0142onek rady pa\u0144stwa, pose\u0142 na sejm i, ii, iii, iv, v, vi, vii i viii kadencji (1952\u20131980).\n\u201edekada gierkowska\u201d, czyli okres sprawowania przez edwarda gierka w\u0142adzy w latach 1970\u20131980, charakteryzowa\u0142a si\u0119 do oko\u0142o 1976 dynamicznym procesem modernizacji i rozwoju spo\u0142eczno-gospodarczego kraju, kt\u00f3ry w wyniku wzrastaj\u0105cego zad\u0142u\u017cenia zagranicznego i b\u0142\u0119dnie prowadzonej polityki gospodarczej przeszed\u0142 w okres d\u0142ugotrwa\u0142ego kryzysu gospodarczego, kt\u00f3ry z kolei doprowadzi\u0142 do kryzysu politycznego w czasie sierpnia 1980 i usuni\u0119cia edwarda gierka z komitetu centralnego polskiej zjednoczonej partii robotniczej (w 1980), a nast\u0119pnie usuni\u0119cia go z pzpr i internowania (w 1981) w czasie stanu wojennego.\n\n\n== \u017cyciorys ==\n\n\n=== m\u0142odo\u015b\u0107 ===\nedward gierek urodzi\u0142 si\u0119 w rodzinie robotniczej, we wsi por\u0105bka (dzi\u015b dzielnicy sosnowca w zag\u0142\u0119biu d\u0105browskim). rodzina gierk\u00f3w by\u0142a bardzo religijna. w 1917 w wypadku w kopalni \u201ekazimierz\u201d zgin\u0105\u0142 jego ojciec adam, kt\u00f3ry by\u0142 g\u00f3rnikiem (w kopalni zgin\u0119li te\u017c dziadek i pradziadek ze strony matki). matka, paulina z domu gojny (1893\u20131988), po \u015bmierci m\u0119\u017ca nie mia\u0142a mo\u017cliwo\u015bci wy\u017cywi\u0107 rodziny z niskiej renty, w zwi\u0105zku z czym zaj\u0119\u0142a si\u0119 przemytem do niemiec lub austrii, a potem uzyska\u0142a prac\u0119 w kopalnianej piaskarni. w 1921 matka gierka ponownie wysz\u0142a za m\u0105\u017c, za antoniego jarosa (edward gierek przybra\u0142 nazwisko ojczyma na kilka lat). gdy kilka lat p\u00f3\u017aniej antoni jaros zmar\u0142 na gru\u017alic\u0119, wdowa wysz\u0142a ponownie za m\u0105\u017c, za w\u0142adys\u0142awa koziaka.\nna pocz\u0105tku lat 20. rodzina wyemigrowa\u0142a z kraju \u201eza chlebem\u201d do francji. sam edward gierek przyby\u0142 do niej w 1923, mimo m\u0142odego wieku samodzielnie. kilkumiesi\u0119czne op\u00f3\u017anienie w stosunku do reszty rodziny wynika\u0142o z przewlek\u0142ego zapalenia spoj\u00f3wek, kt\u00f3re zdyskwalifikowa\u0142oby go podczas kontroli sanitarnej na francuskiej granicy. pocz\u0105tkowo pracowa\u0142 w messeix w centralnej francji, potem w gardanne na po\u0142udniu kraju. w 1926 zacz\u0105\u0142 pracowa\u0107 w kopalni arenberg jako \u0142adowacz, po tym jak sfa\u0142szowa\u0142 metryk\u0119, w celu dodania sobie kilku lat. w 1929 wyjecha\u0142 wraz z rodzin\u0105 do pary\u017ca, gdzie nie uda\u0142o si\u0119 im znale\u017a\u0107 pracy. przez pi\u0119\u0107 dni spali na ulicach, potem w barakach armii zbawienia, a ostatecznie z braku miejsca w nich, w dworcowej poczekalni. nast\u0119pnie zostali skierowani do miejscowo\u015bci belfort. rok p\u00f3\u017aniej trafi\u0142 do po\u0142o\u017conego w alzacji ensisheim, gdzie pracowa\u0142 z ojczymem w kopalni potasu.\nz powodu z\u0142ego stanu zdrowia ojczyma, pojecha\u0142 na p\u00f3\u0142noc, do departamentu pas-de-calais, gdzie rodzina osiedli\u0142a si\u0119 w miejscowo\u015bci leforest, a gierek podj\u0105\u0142 prac\u0119 w kopalni nale\u017c\u0105cej do przedsi\u0119biorstwa escarpelle. w miejscowej kopalni pracowa\u0142o ponad 500 polak\u00f3w. gierek udziela\u0142 w robotniczym towarzystwie kulturalno-o\u015bwiatowym, w kt\u00f3rym uprawia\u0142 sport, wyst\u0119powa\u0142 w zespo\u0142ach artystycznych, s\u0142ucha\u0142 odczyt\u00f3w i czyta\u0142 rewolucyjn\u0105 literatur\u0119. w maju 1931 wst\u0105pi\u0142 do zwi\u0105zk\u00f3w zawodowych i polskiej sekcji francuskiej partii komunistycznej, b\u0119d\u0105c najm\u0142odszym cz\u0142onkiem swojej kom\u00f3rki partyjnej, w kt\u00f3rej pe\u0142ni\u0142 funkcj\u0119 \u0142\u0105cznika, kolportuj\u0105cego literatur\u0119 i ulotki. w 1934 organizowa\u0142 strajk solidarno\u015bciowy ze zwalnianymi polakami w kopalni leforest. by\u0142 to pierwszy strajk okupacyjny we francuskiej kopalni, a strajkuj\u0105cy sp\u0119dzili pod ziemi\u0105 36 godzin. za organizacj\u0119 strajku zosta\u0142 wysiedlony karnie do polski ju\u017c dzie\u0144 po jego zako\u0144czeniu jako jeden z 73 strajkuj\u0105cych. wydalani byli wysiedlani wraz z rodzinami, w zwi\u0105zku z czym deportacje obj\u0119\u0142y \u0142\u0105cznie 178 os\u00f3b. \nw listopadzie tego samego roku zosta\u0142 powo\u0142any do s\u0142u\u017cby wojskowej. s\u0142u\u017cy\u0142 w 1 pu\u0142ku artylerii motorowej. w 1936 po zmianie stanu cywilnego i zako\u0144czeniu s\u0142u\u017cby wojskowej wyemigrowa\u0142 do belgii. w belgii ponownie dzia\u0142a\u0142 w partii komunistycznej. pracowa\u0142 tam w kopalni w\u0119gla kamiennego w eisden w limburgii. we francji i belgii nauczy\u0142 si\u0119 p\u0142ynnie m\u00f3wi\u0107 po francusku i w mniejszym stopniu po flamandzku, co p\u00f3\u017aniej wykorzystywa\u0142, jako przyw\u00f3dca kraju, do osobistych kontakt\u00f3w z zachodnimi przyw\u00f3dcami. od 1943 dzia\u0142a\u0142 w belgijskim ruchu oporu, w tzw. witte brigade. edward gierek pe\u0142ni\u0142 te\u017c w belgii funkcj\u0119 przewodnicz\u0105cego rady narodowej polak\u00f3w i zwi\u0105zku patriot\u00f3w polskich.\n\n\n=== pocz\u0105tek kariery politycznej ===\nw pa\u017adzierniku 1946 zosta\u0142 cz\u0142onkiem jedenastoosobowego komitetu polskiej partii robotniczej w belgii. w 1948 wr\u00f3ci\u0142 do polski (rok wcze\u015bniej do kraju przyjecha\u0142a jego \u017cona i synowie). w tym samym roku zosta\u0142 cz\u0142onkiem ppr w polsce. latem 1949 przeni\u00f3s\u0142 si\u0119 z zag\u00f3rza do katowic, na osiedle dla funkcjonariuszy polskiej zjednoczonej partii robotniczej. nast\u0119pnie zosta\u0142 skierowany do centralnej szko\u0142y partyjnej w \u0142odzi. w 1952 zosta\u0142 po raz pierwszy wybrany na pos\u0142a na sejm prl, mandat pe\u0142ni\u0142 w i, ii, iii, iv, v, vi, vii i viii kadencji (do dnia 19 grudnia 1980, kiedy to zrzek\u0142 si\u0119 mandatu). w latach 1949\u20131954 by\u0142 sekretarzem komitetu wojew\u00f3dzkiego pzpr w katowicach. w 1954 zosta\u0142 cz\u0142onkiem komitetu centralnego pzpr. nast\u0119pnie obj\u0105\u0142 funkcj\u0119 kierownika wydzia\u0142u przemys\u0142u ci\u0119\u017ckiego kc pzpr. stan\u0105\u0142 na czele komisji badaj\u0105cej przyczyny, przebieg i charakter wydarze\u0144 w poznaniu, w czerwcu 1956. w latach 1956\u20131970 sprawowa\u0142 wiele, coraz wa\u017cniejszych, funkcji partyjnych: by\u0142 cz\u0142onkiem biura politycznego kc pzpr oraz od 1957 i sekretarzem kw pzpr w wojew\u00f3dztwie katowickim, kt\u00f3re nazywano gierkowym \u201eksi\u0119stwem udzielnym\u201d. skupi\u0142 tam wok\u00f3\u0142 siebie grup\u0119 dzia\u0142aczy partyjnych. w latach pi\u0119\u0107dziesi\u0105tych zwi\u0105zany z \u201efrakcj\u0105\u201d pu\u0142awian. ju\u017c na pocz\u0105tku lat 60. typowany jako jeden z mo\u017cliwych nast\u0119pc\u00f3w w\u0142adys\u0142awa gomu\u0142ki na stanowisku i sekretarza kc pzpr.\n\n\n=== i sekretarz kc pzpr ===\npod koniec lat sze\u015b\u0107dziesi\u0105tych wyr\u00f3s\u0142 na naturalnego przyw\u00f3dc\u0119 partii i po krwawo st\u0142umionym wyst\u0105pieniu robotnik\u00f3w w grudniu 1970 zast\u0105pi\u0142 skompromitowanego w\u0142adys\u0142awa gomu\u0142k\u0119 na stanowisku i sekretarza kc pzpr, z poparciem piotra jaroszewicza, w\u0142adys\u0142awa kruczka i j\u00f3zefa tejchmy. 20 grudnia 1970 zosta\u0142 wybrany na funkcj\u0119 i sekretarza kc (szefa) pzpr. do zmiany na szczytach w\u0142adzy w prl dosz\u0142o wskutek zakulisowych rozgrywek w pzpr oraz dzia\u0142a\u0144 podj\u0119tych przez w\u0142adze zwi\u0105zku radzieckiego, kt\u00f3re widzia\u0142y w osobie gierka nast\u0119pc\u0119 niezbyt lubianego przez komunistyczn\u0105 parti\u0119 zwi\u0105zku radzieckiego w\u0142adys\u0142awa gomu\u0142ki. w wielu kr\u0119gach politycznych uznawano edwarda gierka za robotniczego populist\u0119, ale poniewa\u017c zna\u0142 j\u0119zyk francuski i przebywa\u0142 przez pewien czas we francji i w belgii, to zyska\u0142 sympati\u0119 prasy zachodniej, rozbudzaj\u0105c tym samym nadzieje spo\u0142eczne na zmian\u0119 polityki spo\u0142eczno-gospodarczej pzpr. w marcu 1976 wybrany na cz\u0142onka rady pa\u0144stwa.\n5 stycznia 1971 edward gierek odby\u0142 pierwsz\u0105 wizyt\u0119 w moskwie. kierownictwo radzieckie wyrazi\u0142o oczekiwania skierowane do nowych w\u0142adz pzpr, \u017ce polska zmieni struktur\u0119 w\u0142asno\u015bci rolnej w kraju w kierunku upa\u0144stwowienia ziemi, zaostrzy polityk\u0119 wobec ko\u015bcio\u0142a katolickiego (wbrew oczekiwaniom moskwy nowe w\u0142adze prl z\u0142agodzi\u0142y relacje z ko\u015bcio\u0142em katolickim), wyeliminuje wp\u0142ywy niemarksistowskie w naukach spo\u0142ecznych oraz zacie\u015bni powi\u0105zania gospodarcze z krajami socjalistycznym.\nna pocz\u0105tku 1971 roku zas\u0142yn\u0105\u0142 wiecowym zawo\u0142aniem: no to jak, towarzysze, pomo\u017cecie?, podczas kt\u00f3rego sala odpowiedzia\u0142a s\u0142abymi brawami. zmiana na stanowisku i sekretarza pzpr, kt\u00f3rym zosta\u0142 edward gierek, mia\u0142a dopom\u00f3c ekipie w\u0142adzy w uspokojeniu wrogich im w\u00f3wczas nastroj\u00f3w spo\u0142ecznych i do z\u0142agodzenia napi\u0119tej sytuacji w kraju. propaganda prl w celu zapewnienia nowej ekipie zaufania spo\u0142ecznego, podkre\u015bla\u0142a nieustannie odmienno\u015b\u0107 nowej w\u0142adzy od poprzedniej, skupionej wok\u00f3\u0142 w\u0142adys\u0142awa gomu\u0142ki. edward gierek, je\u017cd\u017c\u0105c do fabryk i rozmawiaj\u0105c z robotnikami, chcia\u0142 zerwa\u0107 ze schematami poprzednich ekip, zakaza\u0142 tak\u017ce wieszania przedstawiaj\u0105cych go portret\u00f3w w urz\u0119dach i szko\u0142ach. deklaracje poprawy sytuacji robotnik\u00f3w okaza\u0142y si\u0119 jednak niesatysfakcjonuj\u0105ce, bowiem ju\u017c 22 stycznia 1971 wybuch\u0142 kolejny strajk w stoczni szczeci\u0144skiej \u2013 bezpo\u015brednim powodem strajku by\u0142a informacja o podj\u0119ciu przez stoczniowc\u00f3w z wydzia\u0142u rurowni nowych zobowi\u0105za\u0144 produkcyjnych. by\u0142 to efekt polityki wymuszonego zaci\u0105gania zobowi\u0105za\u0144 do ponadnormatywnego czasu pracy. do strajk\u00f3w w szczecinie przy\u0142\u0105czy\u0142y si\u0119 kolejne 23 zak\u0142ady pracy w tym mie\u015bcie, a 10 lutego 1971 wybuch\u0142 nowy strajk w \u0142odzi, w zak\u0142adach przemys\u0142u bawe\u0142nianego im. marchlewskiego. mimo podj\u0119tych negocjacji strajk rozszerza\u0142 si\u0119 i 15 lutego obj\u0105\u0142 kolejne 32 zak\u0142ady zatrudniaj\u0105ce ponad 100 tysi\u0119cy robotnik\u00f3w. w efekcie w\u0142adze musia\u0142y przywr\u00f3ci\u0107 m.in. ceny mi\u0119sa sprzed 13 grudnia 1970.\n\n\n==== polityka gospodarcza ====\nw latach siedemdziesi\u0105tych zaci\u0105gn\u0105\u0142 na zachodzie kredyty na rozw\u00f3j kraju. nast\u0105pi\u0142o znaczne przyspieszenie rozwoju gospodarczego. rozpocz\u0119to zwi\u0119kszanie wydatk\u00f3w konsumpcyjnych z oko\u0142o 25% pkb do prawie 40%, co da\u0142o popraw\u0119 stopy \u017cyciowej obywateli, jednak bardzo trudn\u0105 p\u00f3\u017aniej do utrzymania. jednym z pierwszych posuni\u0119\u0107 edwarda gierka, maj\u0105cych na celu m.in. wyciszenie z\u0142ych nastroj\u00f3w spo\u0142ecznych, by\u0142o podwy\u017cszenie 30 grudnia 1970 najni\u017cszych pensji, emerytur i zasi\u0142k\u00f3w rodzinnych. podwy\u017cszono r\u00f3wnie\u017c, za pomoc\u0105 systemu premii za godziny nadliczbowe, poziom wynagrodze\u0144, kt\u00f3ry \u015brednio wzr\u00f3s\u0142 o 5%. zapowiedziano tak\u017ce zamro\u017cenie cen \u017cywno\u015bci na 2 nast\u0119pne lata.\nw latach 70. nast\u0105pi\u0142 szybki rozw\u00f3j przemys\u0142u i budownictwa. budowano do 300 tys. mieszka\u0144 rocznie. wielk\u0105 rol\u0119 odegra\u0142o tu budownictwo \u017celbetowe z prefabrykat\u00f3w, oparte na technologii tzw. wielkiej p\u0142yty. w\u0142adzom jednak nie do ko\u0144ca uda\u0142o si\u0119 dostosowa\u0107 mo\u017cliwo\u015bci produkcyjne do \u00f3wczesnego wy\u017cu demograficznego, mimo i\u017c do 1975 powsta\u0142o 65 fabryk dom\u00f3w i zbudowano ok. 1 mln mieszka\u0144, nie spowodowa\u0142o to spadku liczby os\u00f3b oczekuj\u0105cych na mieszkania. jednak skr\u00f3ci\u0142o to czas oczekiwania, kt\u00f3ry w 1980 wynosi\u0142 6 lat. planowano przekroczy\u0107 poziom 300 tys. mieszka\u0144 budowanych rocznie i w ci\u0105gu dziesi\u0119ciu lat wybudowa\u0107 ich kolejne 3\u20133,5 mln, aby w 1990 r. czas oczekiwania wynosi\u0142 4 lata. unowocze\u015bniono sie\u0107 dr\u00f3g pa\u0144stwowych, prowadz\u0105c obwodnice wok\u00f3\u0142 miast oraz buduj\u0105c dwujezdniowe drogi wylotowe i wiadukty nad liniami kolejowymi. zacz\u0119to budowa\u0107 pierwsze autostrady (zobacz: olimpijka) oraz drogi szybkiego ruchu (zobacz: gierk\u00f3wka). polska sta\u0142a si\u0119 producentem wielu wysokiej jako\u015bci nowoczesnych produkt\u00f3w przemys\u0142owych o standardzie akceptowanym na zachodzie. polska w latach 70. sta\u0142a si\u0119 tak\u017ce cenionym wykonawc\u0105 rob\u00f3t budowlanych w wielu krajach arabskich, m.in. w iraku i libii. przeprowadzono pewne reformy o\u015bwiaty. wielu inwestycji nigdy nie uko\u0144czono, g\u0142\u00f3wnie z powodu \u017ale skonstruowanego programu inwestycyjnego, kt\u00f3ry nie bilansowa\u0142 si\u0119, co spowodowa\u0142o zbyt du\u017ce dysproporcje w ca\u0142ej gospodarce, doprowadzaj\u0105c przede wszystkim do kryzysu energetycznego i transportowego, zwi\u0105zanego z brakiem rozbudowy infrastruktury kolejowej (najwi\u0119ksze \u015brodki przeznaczono na drogi pa\u0144stwowe).\nw 1971 pzpr i zjednoczone stronnictwo ludowe przyj\u0119\u0142y wsp\u00f3lne, nowe wytyczne polityki rolnej. zak\u0142ada\u0142y one m.in. wprowadzenie systemu powszechnej opieki zdrowotnej na wsi zbli\u017conej do tej w miastach, zapewnienie cen skupu produkt\u00f3w rolnych na poziomie op\u0142acalnym z punktu widzenia rolnik\u00f3w, zniesienie systemu obowi\u0105zkowych dostaw produkt\u00f3w rolnych na rzecz kontraktacji oraz rozlu\u017anienie przepis\u00f3w o normach obszarowych gospodarstw rolnych (odej\u015bcie od zasady niemo\u017cno\u015bci sprzeda\u017cy ziemi pa\u0144stwowej w r\u0119ce prywatne). jednocze\u015bnie wprowadzono emerytury dla rolnik\u00f3w bez nast\u0119pc\u00f3w na gospodarstwach. postanowiono odej\u015b\u0107 od systemu reglamentacji w\u0119gla i pasz dla rolnik\u00f3w indywidualnych. tym samym stworzono model polityki rolnej ca\u0142kowicie odbiegaj\u0105cy od modeli przyj\u0119tych w innych krajach rady wzajemnej pomocy gospodarczej.\nw istotny spos\u00f3b zwi\u0119kszono nak\u0142ady na przemys\u0142 spo\u017cywczy (cukrownia w \u0142apach, zamra\u017calnia owoc\u00f3w w p\u0142o\u0144sku, budowa nowoczesnych zak\u0142ad\u00f3w mi\u0119snych przy pomocy wykonawc\u00f3w ze stan\u00f3w zjednoczonych i niemiec zachodnich, proszkownia mleka przy pomocy w\u0142och, rozbudowa zak\u0142ad\u00f3w \u201eursus\u201d w celu produkcji ci\u0105gnika na licencji \u201efergussona\u201d, czy te\u017c wielki kompleks chemiczny w policach, produkuj\u0105cy m.in. nawozy zbudowany przez firmy francuskie). opracowano program specjalizacji w rolnictwie (dogodna polityka kredytowa, ulgi podatkowe, pierwsze\u0144stwo w nabywaniu ziemi oraz wsparcie doradcze dla gospodarstw). w sadownictwie odniesiono wielkie sukcesy dzi\u0119ki nowym technikom upraw promowanym przez instytut sadownictwa w skierniewicach. stworzono od podstaw fermow\u0105 hodowl\u0119 drobiu.\nefektem polityki rolnej by\u0142 istotny post\u0119p w rolnictwie w pierwszej po\u0142owie lat siedemdziesi\u0105tych. w latach 1971\u20131975 produkcja rolna wzros\u0142a o 22% (produkcja zwierz\u0119ca zwi\u0119ksza\u0142a si\u0119 corocznie o 7,8%, pog\u0142owie trzody chlewnej zwi\u0119kszy\u0142o si\u0119 o 60%, skup wieprzowiny zwi\u0119kszy\u0142 si\u0119 o 80%, a wo\u0142owiny o 50%, skup mleka o 52%, prawie dwukrotnie zwi\u0119kszy\u0142a si\u0119 produkcja drobiu). liczba ci\u0105gnik\u00f3w w rolnictwie podwoi\u0142a si\u0119. zu\u017cycie nawoz\u00f3w sztucznych wzros\u0142o o 43%.\njednocze\u015bnie nast\u0105pi\u0142o ca\u0142kowite oderwanie cen detalicznych \u017cywno\u015bci od koszt\u00f3w produkcji. sta\u0142e i niskie ceny \u017cywno\u015bci oraz relatywnie szybki wzrost dochod\u00f3w ludno\u015bci spowodowa\u0142y powstanie rynku producenta i wzrost dotacji bud\u017cetowych do produkcji rolnej w miar\u0119 jej intensywnego wzrastania.\nza\u0142amanie wzrostu produkcji rolnej nast\u0105pi\u0142o w 1975, przy wci\u0105\u017c wzrastaj\u0105cych potrzebach konsumpcyjnych. zacz\u0119to ogranicza\u0107 eksport produkt\u00f3w rolnych, by nasyci\u0107 rynek wewn\u0119trzny, co spowodowa\u0142o zmniejszenie nak\u0142ad\u00f3w na unowocze\u015bnianie rolnictwa i wzrost wydatk\u00f3w dewizowych na import \u017cywno\u015bci i pasz. dodatnie przez ca\u0142y okres powojenny saldo w handlu zagranicznym \u017cywno\u015bci\u0105 po raz pierwszy sta\u0142o si\u0119 ujemne.\n\nw sierpniu 1976 rozpocz\u0119\u0142o si\u0119 reglamentowanie sprzeda\u017cy cukru (wprowadzono kartki). jednocze\u015bnie wyst\u0119powa\u0142y coraz wi\u0119ksze problemy z zakupem innych towar\u00f3w, g\u0142\u00f3wnie mi\u0119sa i jego przetwor\u00f3w. jednak propaganda sukcesu nie pozwala\u0142a \u00f3wczesnym w\u0142adzom na jak\u0105kolwiek korekt\u0119 linii rozwojowej gospodarki \u2013 pocz\u0105wszy od 1976 nast\u0105pi\u0142 stopniowo upadek polityki wzrostu gospodarczego ekipy edwarda gierka, opartej w du\u017cym stopniu na systemie po\u017cyczek zagranicznych, kt\u00f3re ros\u0142y w lawinowym tempie. w 1970 zad\u0142u\u017cenie zagraniczne by\u0142o minimalne, pod koniec 1971 wynios\u0142o 1,2 mld, w 1975 osi\u0105gn\u0119\u0142o ju\u017c 8,4 mld dolar\u00f3w ameryka\u0144skich, w 1977 \u2013 14,9 mld, aby w 1979 przekroczy\u0107 kwot\u0119 23,8 mld. pieni\u0105dze te przeznaczono na unowocze\u015bnianie przemys\u0142u, zak\u0142adaj\u0105c, i\u017c produkcja nowoczesnych artyku\u0142\u00f3w pozwoli na sprzeda\u017c ich na zach\u00f3d i na sp\u0142at\u0119 zaci\u0105gni\u0119tych kredyt\u00f3w, jednak w warunkach gospodarki socjalistycznej spowodowa\u0142o to przeinwestowanie sektora przemys\u0142u ci\u0119\u017ckiego, wydobywczego i elektromaszynowego, kosztem nak\u0142ad\u00f3w na przemys\u0142 produkuj\u0105cy artyku\u0142y dla ludno\u015bci, np. w\u0142\u00f3kienniczego i spo\u017cywczego. gwa\u0142towny wzrost zapotrzebowania na energi\u0119 dla wybranych ga\u0142\u0119zi gospodarki, wzmocniony \u015bwiatowym kryzysem paliwowym z lat 70. xx wieku, zwi\u0105zan\u0105 z nim (wprowadzon\u0105 przez rwpg) podwy\u017ck\u0105 cen ropy naftowej oraz marnotrawstwo spowodowa\u0142y stopniowo pojawianie si\u0119 oznak kryzysu gospodarczego. r\u00f3wnolegle systematycznie ros\u0142y koszty obs\u0142ugi zad\u0142u\u017cenia zagranicznego, co spowodowa\u0142o nadmierne obci\u0105\u017cenie bud\u017cetu pa\u0144stwa i brak funduszy na import artyku\u0142\u00f3w niezb\u0119dnych do kontynuacji produkcji przemys\u0142owej w nowych zak\u0142adach, pasz dla rolnictwa i zb\u00f3\u017c \u2013 w efekcie nast\u0105pi\u0142o zak\u0142\u00f3cenie ci\u0105g\u0142o\u015bci cyklu produkcyjnego w kluczowych dla gospodarki sektorach oraz generuj\u0105cych wymierne straty finansowe przestoj\u00f3w w pracy fabryk, g\u0142\u00f3wnie z powodu braku surowc\u00f3w, niezb\u0119dnych podzespo\u0142\u00f3w i rosn\u0105cego deficytu energii. dodatkowym czynnikiem, kt\u00f3ry wp\u0142yn\u0105\u0142 negatywnie na wydajno\u015b\u0107 gospodarki, by\u0142a zima stulecia z 1978 na 1979 rok.\n\n\n==== polityka zagraniczna ====\nbiuro polityczne kc pzpr rozpocz\u0119\u0142o polityk\u0119 otwarcia na \u015bwiat i rozwin\u0119\u0142o rozleg\u0142e kontakty handlowe polski, tak\u017ce z pa\u0144stwami kapitalistycznymi, jednocze\u015bnie jednak rozpocz\u0119to dzia\u0142ania zmierzaj\u0105ce do g\u0142\u0119bszej wsp\u00f3\u0142pracy w sferze gospodarczej i politycznej ze zwi\u0105zkiem radzieckim.\n\nzwolennicy polityki edwarda gierka twierdz\u0105, i\u017c mimo \u017ce w sferze werbalnej polityka gierka wobec zsrr by\u0142a pe\u0142na znak\u00f3w wiernopodda\u0144czych (np. wpisanie do konstytucji \u201ewieczystej przyja\u017ani z zsrr\u201d w 1976, przyznanie leonidowi bre\u017cniewowi orderu virtuti militari), to w sferze fakt\u00f3w polska by\u0142a wtedy bardziej ni\u017c kiedykolwiek w czasach prl niezale\u017cna w stosunku do zwi\u0105zku radzieckiego. mimo oficjalnych deklaracji edwarda gierka (np. podczas swojej pierwszej wizyty w moskwie po obj\u0119ciu funkcji i sekretarza w dniu 5 stycznia 1971 na spotkaniu z leonidem bre\u017cniewem w moskwie zadeklarowa\u0142, i\u017c: (...) chcemy bardziej zacie\u015bni\u0107 wsp\u00f3\u0142prac\u0119 polski ze zwi\u0105zkiem radzieckim. chcemy oderwa\u0107 si\u0119 od niedobrych praktyk orientowania si\u0119 na zach\u00f3d.) to w dziedzinie rolnictwa postawiono na znaczne u\u0142atwienia w prowadzeniu dzia\u0142alno\u015bci gospodarczej przez rolnik\u00f3w indywidualnych, nast\u0105pi\u0142a zdecydowana poprawa relacji z ko\u015bcio\u0142em katolickim, modernizowano przemys\u0142 w oparciu o zachodnie technologie licencyjne, nast\u0105pi\u0142a intensyfikacja wsp\u00f3\u0142pracy naukowej z krajami zachodnimi i rozw\u00f3j z nimi stosunk\u00f3w dyplomatycznych. od po\u0142owy lat siedemdziesi\u0105tych krytycyzm zsrr wzgl\u0119dem ekipy gierka narasta\u0142. \u017c\u0105dania dotyczy\u0142y w szczeg\u00f3lno\u015bci zmiany polityki wzgl\u0119dem sektora rolniczego i opozycji politycznej. zwracano uwag\u0119 na nadmierne zad\u0142u\u017cenie na zachodzie, kt\u00f3re mo\u017ce zamieni\u0107 si\u0119 w uzale\u017cnienie polityczne.\n\nz kolei przeciwnicy zwracaj\u0105 uwag\u0119, i\u017c ich zdaniem by\u0142o odwrotnie, gdy\u017c polityka edwarda gierka w stosunku do zwi\u0105zku radzieckiego by\u0142a pe\u0142na uleg\u0142o\u015bci. m.in. w po\u0142owie dekady podj\u0119to inicjatyw\u0119 zmiany konstytucji prl z 1952, kt\u00f3rej jednym z element\u00f3w by\u0142o dodanie zapisu o \u201ewiecznej przyja\u017ani z zsrr\u201d (10 lutego 1976 sejm uchwali\u0142 zmiany). pod wp\u0142ywem \u017c\u0105da\u0144 radzieckich zaostrzono polityk\u0119 wobec rolnictwa, zezwolono pod naciskiem sowiet\u00f3w na wybudowanie w polsce szerokotorowej linii hutniczo-siarkowej i konsultowano nieomal ka\u017cd\u0105 decyzj\u0119 gospodarcz\u0105.\nedward gierek prowadzi\u0142 polityk\u0119 zagraniczn\u0105 bardziej otwart\u0105 na kraje zachodnie, ni\u017c jego poprzednicy. zwi\u0105zane by\u0142o to z panuj\u0105cym w\u00f3wczas okresem odpr\u0119\u017cenia w stosunkach mi\u0119dzynarodowych. wyrazem tego by\u0142y m.in. liczne spotkania z kolejnymi ameryka\u0144skimi prezydentami: richardem nixonem (1972), geraldem fordem (1975) i jimmym carterem (1977). intensywne stosunki utrzymywa\u0142 r\u00f3wnie\u017c z najwa\u017cniejszymi osobisto\u015bciami polityki zachodnioniemieckiej: niemieckim prezydentem walterem scheelem, kanclerzem willy brandtem oraz kanclerzem helmutem schmidtem (u tego go\u015bci\u0142 na kolacji w prywatnym mieszkaniu, a schmidt sp\u0119dza\u0142 wakacje w polsce przyp\u0142ywaj\u0105c tu swoim jachtem). pierwsz\u0105 wizyt\u0119 oficjaln\u0105 na zachodzie po obj\u0119ciu w\u0142adzy z\u0142o\u017cy\u0142 edward gierek na zaproszenie \u00f3wczesnego prezydenta georgesa pompidou w pary\u017cu. w stolicy francji bywa\u0142 z oficjalnymi wizytami, kilkakrotnie nawi\u0105zuj\u0105c przyjacielskie stosunki z \u00f3wczesnym prezydentem francji val\u00e9rym giscardem d\u2019estaingem (z kt\u00f3rym edward gierek m\u00f3g\u0142 swobodnie porozumiewa\u0107 si\u0119 w j\u0119zyku francuskim), kt\u00f3ry zreszt\u0105 bywa\u0142 nieoficjalnie z prywatnymi wizytami w bieszczadach, gdzie prowadzi\u0142 polowania.\nw 1972 zawarto umow\u0119 z nrd o bezwizowym ruchu granicznym mi\u0119dzy oboma krajami.\no pozycji polski czas\u00f3w gierka na arenie mi\u0119dzynarodowej \u015bwiadczy cho\u0107by fakt, i\u017c po inwazji zsrr na afganistan w 1979 prezydent pakistanu muhammad zia ul-haq sondowa\u0142, czy edward gierek nie zgodzi\u0142by si\u0119 na rol\u0119 mediatora w konflikcie. r\u00f3wnie\u017c gierek by\u0142 inicjatorem spotkania na szczycie francja-zsrr w warszawie w wilanowie w 1980, kt\u00f3re to spotkanie mia\u0142o zahamowa\u0107 powracaj\u0105c\u0105 zimn\u0105 wojn\u0119 mi\u0119dzy wschodem a zachodem.\npolska sta\u0142a si\u0119 krajem tranzytowym dla arabskich grup terrorystycznych, takich jak hezbollah czy ludowy front wyzwolenia palestyny, kt\u00f3re za po\u015brednictwem polski transferowa\u0142y bro\u0144 lub wykorzystywa\u0142y j\u0105 jako baz\u0119 dla swoich przyw\u00f3dc\u00f3w. w polsce w latach 80. przebywali ilich ram\u00edrez s\u00e1nchez, abu abbas oraz wsp\u00f3\u0142autorzy masakry w monachium sprzed o\u015bmiu lat \u2013 abu nidal (do 1987) i abu daoud (na kt\u00f3rego w 1981 dokonano w warszawie nieudanego zamachu).\n\n\n==== stosunki z ko\u015bcio\u0142em katolickim ====\nedward gierek i jego wsp\u00f3\u0142pracownicy d\u0105\u017cyli do normalizacji stosunk\u00f3w z watykanem i ko\u015bcio\u0142em katolickim w polsce.\nw 1974 ustanowiono sta\u0142e kontakty robocze mi\u0119dzy prl a watykanem. w 1976 premier piotr jaroszewicz (zapewne po uzgodnieniu z edwardem gierkiem) z\u0142o\u017cy\u0142 \u017cyczenia urodzinowe (75. rocznica) prymasowi stefanowi wyszy\u0144skiemu. edward gierek dwukrotnie spotyka\u0142 si\u0119 z prymasem wyszy\u0144skim (w 1977 i 1979). 1 grudnia 1977 edward gierek jako pierwszy przyw\u00f3dca komunistyczny spotka\u0142 si\u0119 z papie\u017cem, kt\u00f3rym by\u0142 w\u00f3wczas pawe\u0142 vi (na pro\u015bb\u0119 edwarda gierka papie\u017c przekaza\u0142 mu r\u00f3\u017caniec dla jego matki \u2013 osoby wierz\u0105cej). polska delegacja z przewodnicz\u0105cym rady pa\u0144stwa prof. henrykiem jab\u0142o\u0144skim wzi\u0119\u0142a udzia\u0142 w inauguracji pontyfikatu papie\u017ca jana paw\u0142a ii w 1978. po wyborze karola wojty\u0142y na papie\u017ca w\u0142adze postanowi\u0142y skierowa\u0107 do niego depesz\u0119 gratulacyjn\u0105 podpisan\u0105 nie tylko przez tytularn\u0105 g\u0142ow\u0119 pa\u0144stwa \u2013 przewodnicz\u0105cego rady pa\u0144stwa \u2013 co by\u0142o zgodne z protoko\u0142em dyplomatycznym, ale i przez i sekretarza kc pzpr. oficjalnie w\u0142adze wyra\u017ca\u0142y rado\u015b\u0107 z wyboru jana paw\u0142a ii, ale cz\u0142onkowie w\u0142adz partyjnych przyj\u0119li ten fakt z przygn\u0119bieniem. towarzysze, mamy problem \u2013 stwierdzi\u0142 gierek, otwieraj\u0105c pierwsze po wyborze papie\u017ca posiedzenie biura politycznego. wizyta jana paw\u0142a ii w ojczy\u017anie w 1979 by\u0142a pierwszym pobytem g\u0142owy ko\u015bcio\u0142a katolickiego w kraju tzw. bloku socjalistycznego. podczas tej pielgrzymki dosz\u0142o do spotkania polskiej delegacji z edwardem gierkiem na czele z papie\u017cem janem paw\u0142em ii.\njednocze\u015bnie znacznie rozbudowywano departament iv ministerstwa spraw wewn\u0119trznych, zajmuj\u0105cy si\u0119 infiltrowaniem ko\u015bcio\u0142a, nie zaprzestano tak\u017ce mniejszych lub wi\u0119kszych szykan wobec duchowie\u0144stwa, prowadzono polityk\u0119 ograniczania wp\u0142yw\u00f3w ko\u015bcio\u0142a.\n\n\n==== stosunek do opozycji politycznej ====\nzmiana podzia\u0142u administracyjnego kraju w 1975 (wprowadzaj\u0105ca 49 wojew\u00f3dztw) spowodowa\u0142a \u2013 opr\u00f3cz zamierzonego os\u0142abienia konkurencji dla edwarda gierka wewn\u0105trz pzpr \u2013 r\u00f3wnie\u017c os\u0142abienie jej struktur terenowych, zw\u0142aszcza gminnych organizacji partyjnych, zast\u0119puj\u0105cych organizacje powiatowe. otworzy\u0142o to w terenie pole dla dzia\u0142ania organizacji opozycyjnych i protest\u00f3w spo\u0142ecznych, kt\u00f3rym nie by\u0142y w stanie nale\u017cycie przeciwstawi\u0107 si\u0119 nieokrzep\u0142e w pe\u0142ni struktury gminne pzpr. 24 czerwca 1976, na skutek pogarszaj\u0105cej si\u0119 sytuacji gospodarczej kraju, komitet centralny pzpr wprowadzi\u0142 regulacje cen. podwy\u017cki obj\u0119\u0142y wi\u0119kszo\u015b\u0107 produkt\u00f3w \u017cywno\u015bciowych i wywo\u0142a\u0142y spo\u0142eczne niezadowolenie \u2013 dosz\u0142o do zamieszek. podczas ich trwania zatrzymano ponad 600 os\u00f3b, z kt\u00f3rych 72 skazano na kary wi\u0119zienia, dalszych 1000 wyrzucono z pracy, a brutalne represjonowanie uczestnik\u00f3w demonstracji (\u015bcie\u017cki zdrowia, wyrzucanie z pracy) spowodowa\u0142o powstanie opozycji demokratycznej: komitetu obrony robotnik\u00f3w, ruchu obrony praw cz\u0142owieka i obywatela, komitetu samoobrony spo\u0142ecznej \u201ekor\u201d i wolnych zwi\u0105zk\u00f3w zawodowych wybrze\u017ca.\n\n\n==== polityka kulturalna ====\ndekada lat 70. w polsce to r\u00f3wnie\u017c niekwestionowany rozw\u00f3j polskiej kultury, nauki i sportu, na kt\u00f3re pa\u0144stwo przeznacza\u0142o wysokie nak\u0142ady. o odbudowie zamku kr\u00f3lewskiego w warszawie zdecydowa\u0142o 19 stycznia 1971 nowe kierownictwo pzpr. nie bez znaczenia dla podj\u0119cia tej decyzji by\u0142y krwawe wydarzenia grudnia 1970 na wybrze\u017cu, kt\u00f3re wymusi\u0142y na rz\u0105dz\u0105cych spe\u0142nienie niekt\u00f3rych spo\u0142ecznych oczekiwa\u0144 tak\u017ce w sferze kultury. odbudowany zamek sta\u0107 si\u0119 mia\u0142 miejscem uroczysto\u015bci i akt\u00f3w o charakterze pa\u0144stwowym i narodowym oraz zebra\u0144 naukowych, kulturalnych i spo\u0142ecznych o szczeg\u00f3lnym znaczeniu. jako muzeum zamek kr\u00f3lewski mia\u0142 stworzy\u0107 mo\u017cliwo\u015b\u0107 ukazania spo\u0142ecze\u0144stwu wybitnych osi\u0105gni\u0119\u0107 polskiej kultury, nauki i historii oraz narodowych pami\u0105tek. prawn\u0105 legitymizacj\u0105 tych ustale\u0144 by\u0142a podj\u0119ta 5 wrze\u015bnia 1979 uchwa\u0142a rady ministr\u00f3w powo\u0142uj\u0105ca zamek kr\u00f3lewski w warszawie \u2013 pomnik historii i kultury narodowej.\n\n\n=== odsuni\u0119cie od rz\u0105d\u00f3w ===\nupadek edwarda gierka by\u0142 zwi\u0105zany z fal\u0105 strajk\u00f3w w lipcu/sierpniu 1980 i powstaniem niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d. jeszcze przed podpisaniem porozumie\u0144 sierpniowych oficjalne komunikaty prasowe podawa\u0142y, \u017ce edward gierek przekaza\u0142 tymczasowo w\u0142adz\u0119 stanis\u0142awowi kani ze wzgl\u0119du na chorob\u0119 serca i konieczno\u015b\u0107 hospitalizacji. 5 wrze\u015bnia trafi\u0142 do kliniki w aninie z objawami zawa\u0142u. 6 wrze\u015bnia 1980, na vi plenum pzpr, formalnie zdecydowano o odebraniu edwardowi gierkowi stanowiska i sekretarza kc pzpr i wybrano w jego miejsce stanis\u0142awa kani\u0119. na posiedzeniu kc pzpr obraduj\u0105cym w dniach 1\u20132 grudnia tego samego roku zosta\u0142 razem z piotrem jaroszewiczem usuni\u0119ty z komitetu centralnego. 19 grudnia zosta\u0142 usuni\u0119ty z rady pa\u0144stwa i zrzek\u0142 si\u0119 mandatu pos\u0142a. 18 maja 1981 stan\u0105\u0142 przed powo\u0142an\u0105 przez pzpr komisj\u0105 grabskiego (powo\u0142an\u0105 g\u0142\u00f3wnie do zbadania sprawy nadu\u017cy\u0107 wysokich funkcjonariuszy partyjnych pzpr, zwi\u0105zanych z nieprawid\u0142owym wykorzystaniem po\u017cyczek zagranicznych z lat 70.). raport komisji tadeusza grabskiego zosta\u0142 og\u0142oszony w lipcu 1981 na ix zje\u017adzie pzpr (upubliczni\u0142 go dopiero w 1985 emigracyjny instytut literacki w pary\u017cu). mimo \u017ce tw\u00f3rcy raportu nie wnioskowali o usuni\u0119cie edwarda gierka z pzpr, delegaci na zjazd podj\u0119li tak\u0105 uchwa\u0142\u0119, co by\u0142o ewenementem na skal\u0119 ca\u0142ego bloku wschodniego.\nw stanie wojennym na polecenie genera\u0142a wojciecha jaruzelskiego zosta\u0142 zatrzymany przez funkcjonariuszy biura ochrony rz\u0105du i milicjant\u00f3w w swoim domu w ustroniu. by\u0142 internowany w o\u015brodku w g\u0142\u0119bokiem ko\u0142o koszalina, gdzie zosta\u0142 przetransportowany \u015bmig\u0142owcem. 6 stycznia 1982 prokuratura generalna wyda\u0142a komunikat o prowadzeniu 218 post\u0119powa\u0144 karnych przeciwko by\u0142ym cz\u0142onkom kierownictwa pzpr. zosta\u0142 zwolniony z internowania w grudniu 1982 i zosta\u0142 otoczony sta\u0142\u0105 obserwacj\u0105. specjalna komisja partyjna pzpr oskar\u017cy\u0142a go o przyw\u0142aszczenie domu i dzia\u0142ki w katowicach przy ul. r\u00f3\u017cyckiego 16 o warto\u015bci 26,5 mln z\u0142. tocz\u0105ce si\u0119 do lutego 1984 post\u0119powanie karne w sprawie domu w katowicach i ustroniu ocenia\u0142 w prokuraturze generalnej specjalny zesp\u00f3\u0142, kt\u00f3ry stwierdzi\u0142, \u017ce albo brakuje dowod\u00f3w winy, albo brak jest przes\u0142anek do stwierdzenia przest\u0119pstwa, a zast\u0119pca prokuratora generalnego j\u00f3zef \u017cyta stwierdzi\u0142, \u017ce zasugeruje prokuratorowi generalnemu zastosowanie w tym przypadku amnestii.\n\n\n=== poza polityk\u0105, ostatnie lata \u017cycia i \u015bmier\u0107 ===\nlata osiemdziesi\u0105te sp\u0119dzi\u0142 w gronie rodzinnym. pogarsza\u0142 si\u0119 tak\u017ce jego stan zdrowia, ujawni\u0142a si\u0119 nabyta pylica p\u0142uc. utrzymywa\u0142 bliskie kontakty z by\u0142ym kanclerzem niemiec helmutem schmidtem, kt\u00f3ry odwiedzi\u0142 go prywatnie podczas pobytu w polsce w latach osiemdziesi\u0105tych. w listopadzie 1989 udzieli\u0142 januszowi rolickiemu wywiadu, na podstawie kt\u00f3rego powsta\u0142a pierwsza ksi\u0105\u017cka edward gierek. przerwana dekada. wywiad rzeka. w tym samym roku ukaza\u0142y si\u0119 edward gierek: replika oraz smak \u017cycia.\nedwardowi gierkowi odebrano polsk\u0105 emerytur\u0119, do ko\u0144ca \u017cycia pobiera\u0142 rent\u0119 z francji i emerytur\u0119 z belgii. ostatnie lata \u017cycia sp\u0119dzi\u0142 w swoim domu w ustroniu przy ul. zielonej, gdzie cz\u0119sto spotyka\u0142 si\u0119 z januszem rolickim \u2013 g\u0142\u00f3wnym obro\u0144c\u0105 jego postaci przed krytyk\u0105 ugrupowa\u0144 postsolidarno\u015bciowych.\nzmar\u0142 29 lipca 2001 w szpitalu \u015bl\u0105skim w cieszynie na pylic\u0119 p\u0142uc, wi\u0105zan\u0105 z jego prac\u0105 w g\u00f3rnictwie w m\u0142odo\u015bci. 3 sierpnia 2001 zosta\u0142 pochowany na katolickim cmentarzu w sosnowcu-zag\u00f3rzu. w pogrzebie edwarda gierka wzi\u0119\u0142o udzia\u0142 oko\u0142o 10 tysi\u0119cy os\u00f3b. zgodnie z jego \u017cyczeniem pogrzeb mia\u0142 charakter \u015bwiecki. w pogrzebie uczestniczyli trzej byli premierzy: edward babiuch, zbigniew messner oraz mieczys\u0142aw rakowski, g\u00f3rnicy, a tak\u017ce cz\u0142onkowie zwi\u0105zku komunist\u00f3w polskich \u201eproletariat\u201d oraz przewodnicz\u0105cy unii pracy marek pol. z powod\u00f3w politycznych na pogrzebie nie pojawili si\u0119 prezydent aleksander kwa\u015bniewski oraz premier jerzy buzek. zabrak\u0142o tak\u017ce lidera sojuszu lewicy demokratycznej, leszka millera. w kwietniu 2007, w tym samym grobie, zosta\u0142a pochowana \u017cona edwarda gierka, stanis\u0142awa.\n\n\n== \u017cycie prywatne ==\nnajstarszy syn edwarda gierka, adam (ur. 1938), by\u0142 od pa\u017adziernika 2001 do czerwca 2004 senatorem v kadencji, a nast\u0119pnie zosta\u0142 pos\u0142em do parlamentu europejskiego. podczas sprawowania mandatu senatora przyst\u0105pi\u0142 do unii pracy, kt\u00f3rej w latach 2010\u20132013 by\u0142 wiceprzewodnicz\u0105cym.\nedward i stanis\u0142awa gierkowie mieli jeszcze dw\u00f3ch syn\u00f3w: zygmunta (ur. 1940, zmar\u0142 w wieku niemowl\u0119cym) i jerzego (1942\u20132016).\nw 1997 wraz ze swoj\u0105 \u017con\u0105 otrzyma\u0142 medal za d\u0142ugoletnie po\u017cycie ma\u0142\u017ce\u0144skie.\n\n\n== ocena rz\u0105d\u00f3w edwarda gierka ==\nwed\u0142ug bada\u0144 centrum badania opinii spo\u0142ecznej z 2001 przeprowadzonych po \u015bmierci edwarda gierka 50% respondent\u00f3w oceni\u0142o pozytywnie jego dzia\u0142alno\u015b\u0107. natomiast wed\u0142ug sonda\u017cu przeprowadzonego na zlecenie \u201egazety wyborczej\u201d, radia zet i tvn w 2004, 46% respondent\u00f3w wskaza\u0142o edwarda gierka jako osob\u0119, kt\u00f3ra zrobi\u0142a najwi\u0119cej dla polski w\u015br\u00f3d przyw\u00f3dc\u00f3w powojennych.\nkrytycy podkre\u015blaj\u0105, i\u017c mimo niew\u0105tpliwych osi\u0105gni\u0119\u0107 ekipy edwarda gierka, polityka ratowania gospodarki przez zaci\u0105ganie kredyt\u00f3w na zachodzie mog\u0142a by\u0107 prowadzona za przyzwoleniem zwi\u0105zku radzieckiego. kredyty zosta\u0142y ostatecznie sp\u0142acone 29 pa\u017adziernika 2012 ostatni\u0105 rat\u0105 dla klubu londy\u0144skiego w wysoko\u015bci 297 milion\u00f3w dolar\u00f3w.\nzwolennicy edwarda gierka wskazuj\u0105 na znacz\u0105cy wzrost poziomu \u017cycia obywateli polskich w trakcie jego rz\u0105d\u00f3w oraz na dokonan\u0105 modernizacj\u0119 kraju.\n\n\n== upami\u0119tnienie ==\npo \u015bmierci edwarda gierka wzros\u0142a jego popularno\u015b\u0107. w 2002 w sosnowcu, dla upami\u0119tnienia jego osoby i dokona\u0144, powsta\u0142o spo\u0142eczne og\u00f3lnopolskie stowarzyszenie im. edwarda gierka. od 2004 dzia\u0142a tak\u017ce formacja ruch odrodzenia gospodarczego im. edwarda gierka (w latach 2005\u20132017 zarejestrowana jako partia polityczna), na kt\u00f3rej czele sta\u0142 (do \u015bmierci w 2021) by\u0142y szef doradc\u00f3w i sekretarza, pawe\u0142 bo\u017cyk. kilkana\u015bcie szk\u00f3\u0142 na terenie kraju zg\u0142osi\u0142o aspiracje do otrzymania jego imienia. podczas kampanii przed drug\u0105 tur\u0105 wybor\u00f3w prezydenckich w 2010 kandydat prawa i sprawiedliwo\u015bci jaros\u0142aw kaczy\u0144ski powiedzia\u0142, \u017ce edward gierek by\u0142 komunistycznym, ale jednak patriot\u0105. w tym samym roku powsta\u0142 r\u00f3wnie\u017c instytut im. edwarda gierka. w styczniu 2013 sojusz lewicy demokratycznej zaprezentowa\u0142 pomys\u0142 nazwania roku 2013 rokiem edwarda gierka.\nw uj\u015bciu noteckim przy g\u0142\u00f3wnej drodze krajowej nr 11 na terenie prywatnym w 2003 ustawiono pomnik edwarda gierka \u2013 z uwagi na brak zgody na budow\u0119, pomnik posadowiono na k\u00f3\u0142kach. pomnik zosta\u0142 schowany w 2005. budow\u0119 pomnika edwarda gierka planowano tak\u017ce we w\u0142oc\u0142awku w latach 2002\u20132010. w 2008 pomnik stan\u0105\u0142 w czumowie ko\u0142o hrubieszowa w 2008 na terenie prywatnym, lecz w tym samym roku zosta\u0142 przez w\u0142a\u015bciciela rozebrany. w 2004 planowano, by edward gierek zosta\u0142 patronem budynku urz\u0119du miasta w d\u0105browie g\u00f3rniczej.\nw 2004 we wsi waszkowskie otwarto sal\u0119 gimnastyczn\u0105 im. edwarda gierka.\nulice edwarda gierka znajdowa\u0142y si\u0119 w smardzowie (od 2002) oraz w strach\u00f3wku (od 2012). obie nazwy zosta\u0142y nadane na wniosek mieszka\u0144c\u00f3w, przy braku innych propozycji. zmieniono jednak ich nazwy w 2017, na mocy tzw. ustawy dekomunizacyjnej. podobnie w grudniu 2017 sta\u0142o si\u0119 z nosz\u0105cym jego imi\u0119 rondem w centrum sosnowca. nazwa obiektu zosta\u0142a zmieniona pomimo znacz\u0105cego sprzeciwu wi\u0119kszo\u015bci mieszka\u0144c\u00f3w i radnych miasta. rondo edwarda gierka znajdowa\u0142o si\u0119 tak\u017ce do 2006 w piotrkowie trybunalskim.\n13 lipca 2018 we francji odby\u0142a si\u0119 uroczysto\u015b\u0107 z okazji nadania nazwy ulicy im. edwarda gierka (fr. rue edward gierek) jednej z nowych ulic w mie\u015bcie auby, w wyniku jednog\u0142o\u015bnej decyzji rady miasta (uzasadnianej m.in. dzia\u0142aniami rz\u0105du polskiego, w ramach kt\u00f3rych zmieniono nazwy ulic w toku dekomunizacji). auby s\u0105siaduje z miastem leforest, gdzie edward gierek mieszka\u0142 jako g\u00f3rnik na emigracji zarobkowej. w uroczysto\u015bci uczestniczy\u0142y m.in. w\u0142adze miast auby, leforest, czeladzi (miasta partnerskiego auby) i sosnowca, a tak\u017ce eurodeputowany adam gierek i przedstawiciele francuskiej partii komunistycznej oraz komunistycznej partii polski.\n\n\n== edward gierek w filmie ==\nposta\u0107 edwarda gierka pojawia si\u0119 w radzieckim filmie wojennym jurija ozierowa \u017co\u0142nierze wolno\u015bci (1977), w kt\u00f3rym jego rol\u0119 zagra\u0142 edward linde-lubaszenko. w serialu komediowym \u015bwiat wed\u0142ug kiepskich w epizodach w rol\u0119 edwarda gierka wcieli\u0142 si\u0119 adam fr\u0105ckowiak.\nw styczniu 2022 premier\u0119 mia\u0142 film biograficzny gierek w re\u017cyserii micha\u0142a w\u0119grzyna, w kt\u00f3rym g\u0142\u00f3wn\u0105 rol\u0119 zagra\u0142 micha\u0142 koterski.\n\n\n== odznaczenia i wyr\u00f3\u017cnienia ==\norder budowniczych polski ludowej (1963)\nkrzy\u017c wielki orderu odrodzenia polski (1978, pozbawiony w 1981)\norder sztandaru pracy i klasy\nz\u0142oty krzy\u017c zas\u0142ugi (1946)\nkrzy\u017c partyzancki\nmedal 30-lecia polski ludowej (1974)\nodznaka tytu\u0142u honorowego \u201ezas\u0142u\u017cony g\u00f3rnik polskiej rzeczypospolitej ludowej\u201d (1976)\nmedal za d\u0142ugoletnie po\u017cycie ma\u0142\u017ce\u0144skie (1997)\nodznaka 1000-lecia pa\u0144stwa polskiego (1966)\nhonorowa odznaka 30-lecia ppr (1972)\nwielki krzy\u017c orderu rewolucji majowej (argentyna, 1974)\nwielka wst\u0119ga orderu leopolda z mieczami (belgia, 1977)\norder georgi dimitrowa (bu\u0142garia, 1972)\norder stara p\u0142anina ze wst\u0119g\u0105 (bu\u0142garia, 1979)\nmedal 90-lecia urodzin georgi dymitrowa (bu\u0142garia, 1972)\nmedal 50-lecia komunistycznej partii czechos\u0142owacji (czechos\u0142owacja, 1971)\nkrzy\u017c wielki orderu bia\u0142ej r\u00f3\u017cy finlandii (1974)\nkrzy\u017c wielki orderu legii honorowej (francja, 6 pa\u017adziernika 1972)\norder jos\u00e9 mart\u00ed (kuba, 1975)\norder gwiazdy jugos\u0142owia\u0144skiej i klasy (jugos\u0142awia, 1973)\nwielki \u0142a\u0144cuch orderu ksi\u0119cia henryka \u017ceglarza (portugalia, 16 marca 1976)\norder lenina (zwi\u0105zek radziecki, 6 stycznia 1973)\norder rewolucji pa\u017adziernikowej (zwi\u0105zek radziecki, 6 stycznia 1978)\nmedal jubileuszowy \u201ew upami\u0119tnieniu 100-lecia urodzin w\u0142adimira iljicza lenina\u201d (zwi\u0105zek radziecki, 1969)\nmedal jubileuszowy \u201etrzydziestolecia zwyci\u0119stwa w wielkiej wojnie ojczy\u017anianej 1941\u20131945\u201d (zsrr, 1975)\nodznaka honorowa radzieckiego komitetu weteran\u00f3w wojny (zwi\u0105zek radziecki, 1974)\norder z\u0142otej gwiazdy garibaldiego (1975, nadany przez komitet centralny w\u0142oskiej partii komunistycznej)\nz\u0142oty medal pokoju im. f. joliot-curie (1974, przyznany przez \u015bwiatow\u0105 rad\u0119 pokoju)\nmedal za zas\u0142ugi w krzewieniu pokoju i praw cz\u0142owieka mi\u0119dzynarodowego instytutu badania praw cz\u0142owieka w strasburgu (1980)\nmedal 25-lecia mi\u0119dzynarodowej federacji bojownik\u00f3w ruchu oporu (fir, 1976)\nodznaka honorowa \u201eza zas\u0142ugi dla warszawy\u201d (1965)\nodznaka honorowa \u201ezas\u0142u\u017cony dla warmii i mazur\u201d (1960)\nmedal im. boles\u0142awa rumi\u0144skiego (nadany przez rad\u0119 g\u0142\u00f3wn\u0105 naczelnej organizacji technicznej, 1977)\nhonorowa odznaka zrzeszenia student\u00f3w polskich (1964)\nz\u0142ota odznaka \u201ezas\u0142u\u017cony dzia\u0142acz zwi\u0105zku zawodowego hutnik\u00f3w\u201d (1966)\nmedal za zas\u0142ugi dla uniwersytetu im. adama mickiewicza w poznaniu (1977)\nmedal \u201ebudowniczy legnicko-g\u0142ogowskiego okr\u0119gu miedziowego\u201d (1973)\nz\u0142ota odznaka \u201ezas\u0142u\u017cony dzia\u0142acz zwi\u0105zku zawodowego g\u00f3rnik\u00f3w\u201d (1968)\nhonorowa odznaka \u201ezas\u0142u\u017conym \u2013 celma\u201d (od zak\u0142adu celma cieszyn, 1970)\nhonorowy tytu\u0142 budowniczego huty katowice (1976)\nhonorowy obywatel belgradu (1973)\nhonorowy obywatel miasta sosnowca (2002, po\u015bmiertnie)\n\n\n== zobacz te\u017c ==\nmanewr gospodarczy (1976\u20131980)\nzad\u0142u\u017cenie zagraniczne prl\n\n\n== przypisy ==\n\n\n== bibliografia ==\npomo\u017cemy. w: marek borucki: multimedialna historia polski od mieszka i do jana paw\u0142a ii tom 29 w drodze do solidarno\u015bci. bydgoszcz: gazeta pomorska, 2007, s. 27\u201328. isbn 978-83-60751-09-1.\npa\u017adziernik i \u201ema\u0142a stabilizacja\u201d. w: jerzy eisler: zarys dziej\u00f3w politycznych polski 1944\u20131989. warszawa: pow \u201ebgw\u201d, 1992, s. 61\u201362. isbn 83-7066-208-0.\npiotr gajdzi\u0144ski: gierek cz\u0142owiek z w\u0119gla. pozna\u0144: wydawnictwo pozna\u0144skie, 2013. isbn 978-83-7177-924-4.\njerzy eisler: siedmiu wspania\u0142ych. warszawa: wydawnictwo czerwone i czarne, 2014. isbn 978-83-7700-042-7.\nandrzej friszke: polska gierka. warszawa: wydawnictwa szkolne i pedagogiczne, 1995. isbn 83-02-05861-0.\njakub karpi\u0144ski: wykres gor\u0105czki. polska pod rz\u0105dami komunistycznymi. lublin: wydawnictwo uniwersytetu marii curie-sk\u0142odowskiej, 2001. isbn 83-227-1656-7.\nandrzej paczkowski: p\u00f3\u0142 wieku dziej\u00f3w polski. warszawa: wydawnictwo naukowe pwn, 2005. isbn 83-01-14487-4.\nmicha\u0142 paziewski: debata robotnik\u00f3w z gierkiem. warszawa: wi\u0119\u017a, 2010. isbn 978-83-62610-10-5.\njanusz rolicki: edward gierek. przerwana dekada (wywiad rzeka). warszawa: wydawnictwo fakt, 1990.\njanusz rolicki: edward gierek. replika (wywiad rzeka). warszawa: polska oficyna wydawnicza bgw, 1990. isbn 83-85167-05-6.\njanusz rolicki: edward gierek. \u017cycie i narodziny legendy. warszawa: iskry, 2002. isbn 83-207-1683-7.\nzdzis\u0142aw rurarz: by\u0142em doradc\u0105 gierka. chicago-toronto-warszawa: andy grafik ltd, 1991, s. 171.\nmarta stremecka: jerzy urban o swoim \u017cyciu. warszawa: czerwone i czarne, 2013, s. 231. isbn 978-83-7700-108-0.\njerzy waszczuk: biografia niezlustrowana \u2013 zapami\u0119tywanie czasu nieutraconego. wydawnictwo studio emka, 2007. isbn 978-83-88607-83-7.\n\n\n== linki zewn\u0119trzne ==\nrazem z klas\u0105 robotnicz\u0105 \u2013 wsp\u00f3lnym wysi\u0142kiem ca\u0142ego narodu rozwi\u0105\u017cemy problemy stoj\u0105ce przed krajem. pierwsze radiowo-telewizyjne przem\u00f3wienie edwarda gierka"