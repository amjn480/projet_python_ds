"la y o y (chiamata in italiano ipsilon, oppure i greca o i greco) \u00e8 la venticinquesima lettera dell'alfabeto latino moderno e la ventiduesima di quello latino antico. lo stesso segno (maiuscolo) rappresenta anche la lettera ipsilon dell'alfabeto greco e la lettera u di quello cirillico; inoltre, il simbolo [y] indica una vocale anteriore alta labializzata nell'alfabeto fonetico internazionale. l'y non fa parte dell'alfabeto italiano, ed \u00e8 presente solo in parole prese in prestito da altre lingue. nei grecismi dell'italiano, l'ipsilon originario \u00e8 rappresentato dalla vocale i.\n\n\n== storia ==\nla ypsilon deriva dalla lettera fenicia waw, che aveva valore fonetico vocalico [u] e semivocalico [w].\nla waw diede origine alla lettera latina v e alla lettera greca ypsilon, il latino conserv\u00f2 il fonema semivocalico [w] e vocalico [u] (a volte anche pronunciata [\u028a]) originario usando la v, senza distinzioni grafiche per i fonemi.\nnell'alfabeto greco antico la vocale ypsilon era pronunciata in origine [u]; la pronuncia pass\u00f2 nel periodo classico (nel dialetto ionico-attico) a [y] (oggi fonema presente in alcune lingue, come nel caso della \u00fc tedesca o lombarda, usata anche nella pronuncia restaurata del latino).\nancor pi\u00f9 tardi y perse l'arrontondamento e divenne [i], ossia la pronuncia del greco moderno e latino ecclesiastico.\ni romani, per via dei sempre pi\u00f9 frequenti grecismi, importarono la y greca come nuova vocale intorno al i secolo a.c. (cos\u00ec come venne reintrodotta la z, con pronuncia [d\u0361z]), solo in parole derivate dal greco, con la pronuncia [y] che ancora persisteva in greco, con il nome \"i gr\u00e6ca\" ossia \"i greca\".\nanche se la pronuncia corretta rimase solo nel ceto colto fluente in greco antico, mentre nella popolazione y spesso venne pronunciato erroneamente come il sonus medius /\u0289/ creando errori nella pronuncia, la pronuncia distinta di y rimase fino almeno al vi secolo.\nessi la utilizzarono inoltre, ma raramente, anche nel loro sistema di numerazione, per rappresentare il numero 150.\nla lettera y era originariamente una vocale, mentre ora in molte lingue indica il suono di una semiconsonante.\nper l'evoluzione del grafema, vedi la voce v e u.\n\n\n== grafie alternative ==\nin olandese, la lettera y non faceva originariamente parte dell'alfabeto. d'altra parte, essa \u00e8 stata usata (e \u00e8 ancora in uso, anche se in misura minore) come equivalente informale della sequenza di grafemi ij (minuscolo ij), che rappresenta il dittongo [\u025bi] (grosso modo, come nell'italiano lei [l\u025bi]).\nlo stesso dittongo \u00e8 anche scritto, occasionalmente, \u00ff (minuscola \u00ff): qui, la dieresi rappresenta i due punti dell'i e dell'j fusi insieme.\nla grafia ij / ij \u00e8 considerata pi\u00f9 accurata. formalmente, la lettera y \u00e8 usata in alcuni prestiti, come systeem (sistema), e nomi propri, come van dyck.\n\n\n== simbolo pitagorico ==\nla y era un simbolo risalente ad antiche tradizioni sapienziali, utilizzato in particolare dalla scuola pitagorica per indicare il bivio ideale tra gli opposti sentieri iniziatici del vizio e della virt\u00f9.la stessa simbologia, conosciuta anche dal poeta virgilio, sarebbe presente nell'eneide, dove secondo il commentatore servio mario onorato connotava le fattezze del ramo d'oro rinvenuto da enea, che gli avrebbe consentito la discesa nell'oltretomba averno. \nl'aspetto biforcuto del ramo, che mostrava la divaricazione tra la via di destra, diretta ai campi elisi, e quella di sinistra, rivolta invece al tartaro e alla perdizione, significava come il dualismo tra bene e male avesse in realt\u00e0 un'unica origine.la forma a y del ramo d'oro fu attribuita in epoca medioevale, per analogia, all'albero della conoscenza del bene e del male, giungendo anche, attraverso correnti ermetiche, cabbalistiche e neoplatoniche, fino a dante alighieri.\n\n\n== note ==\n\n\n== altri progetti ==\n\n wikiquote contiene citazioni di o su y\n wikizionario contiene il lemma di dizionario \u00aby\u00bb\n wikimedia commons contiene immagini o altri file su y"