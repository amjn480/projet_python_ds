"els jueus (en hebreu: \u05d9\u05b0\u05d4\u05d5\u05bc\u05d3\u05b4\u05d9\u05dd, y\u00ebh\u00fbdim; i en jiddisch: \u05d9\u05d9\u05b4\u05d3, yid), tamb\u00e9 coneguts com a poble jueu s\u00f3n una naci\u00f3 i un grup etnoreligi\u00f3s que es van originar en els israelites o hebreus de l'antic proper orient. l'etnicitat, nacionalitat i religi\u00f3 jueva est\u00e0 estretament interrelacionada, ja que el judaisme \u00e9s la confessi\u00f3 religiosa tradicional de la naci\u00f3 jueva. al llarg del temps s'ha assimilat als conversos a la fe judaica i que no pertanyien al poble o naci\u00f3 jueva i han passat a formar part d'aquest grup hum\u00e0.\nels membres del poble jueu s'anomenen ells mateixos am yisrael o poble d'israel.\nel nombre total de jueus \u00e9s controvertit en gran part per ra\u00f3 de la comptabilitzaci\u00f3 o no dels fills de matrimonis mixtos. hi ha uns 13 milions de jueus. 5.393.000 viuen a israel i 5.275.000 als estats units. altres estats amb pres\u00e8ncia important de jueus s\u00f3n fran\u00e7a (490.000), el canad\u00e0 (374.000), el regne unit (295.000), r\u00fassia (225.000), argentina (184.000), alemanya (120.000), austr\u00e0lia (104.000) i el brasil (96.000). a l'estat espanyol hi ha uns 12.000 jueus.el nom de jueu (\u05d9\u05d4\u05d5\u05d3\u05d9 - y\u00ebh\u00fbd\u00ed en hebreu) deriva del nom de la prov\u00edncia romana de judea hereva del regne de jud\u00e0 despr\u00e9s del retorn de l'exili de babil\u00f2nia. aquest nom al seu torn prov\u00e9 del patriarca b\u00edblic \"yehud\u00e0\" = jud\u00e0 fill de jacob que va donar lloc a la tribu de jud\u00e0 d'on sort\u00ed la dinastia real d'israel que establ\u00ed la capital a jerusalem.\nsegons la tradici\u00f3 jueva, els or\u00edgens jueus s\u00f3n tra\u00e7ats des dels patriarques b\u00edblics, abraham, isaac i jacob, al segon mil\u00b7lenni ac. actualment els jueus gaudeixen d'autonomia pol\u00edtica a l'estat d'israel, un estat localitzat en el lloc que ells consideren la seva llar d'origen, la terra d'israel. aquesta es defineix a si mateixa com un estat jueu en les seves fonamentals, i \u00e9s l'\u00fanic estat del m\u00f3n en qu\u00e8 els jueus constitueixen una majoria de la poblaci\u00f3. a m\u00e9s a m\u00e9s, els jueus tamb\u00e9 han gaudit d'autonomia pol\u00edtica dues vegades m\u00e9s durant la seva hist\u00f2ria antiga. la primera fou del 1350 al 586 ac, a l'\u00e8poca dels jutges, durant la monarquia unida i la monarquia dividida dels regnes d'israel i jud\u00e0, que es va acabar amb la destrucci\u00f3 del temple de salom\u00f3. la segona vegada fou el per\u00edode del regne d'asmoneus, entre el 140 i el 37 ac des de la destrucci\u00f3 del temple de salom\u00f3, la di\u00e0spora jueva ha estat la llar de la majoria dels jueus. excepte en l'estat modern d'israel, els jueus han estat una minoria en tots els pa\u00efsos en qu\u00e8 han viscut i tot sovint han patit persecucions al llarg de la hist\u00f2ria, cosa que ha provocat canvis en la seva poblaci\u00f3 segons les \u00e8poques.\npel que fa a la consideraci\u00f3 religiosa d'un jueu aquest \u00e9s qui viu sota els costums del regne de jud\u00e0 dictats per d\u00e9u (d\u00e9u \u00fanic, monoteisme) al profeta mois\u00e8s i consignades segons la radici\u00f3 religiosa a la tor\u00e0 i la llei oral recollida sobretot al talmud.\ndes de l'antiguitat la di\u00e0spora repart\u00ed els jueus en gran part del m\u00f3n molts d'ells adoptaren la llengua dels pa\u00efsos on es trobaven per\u00f2 no pas els costums ni la religi\u00f3.\n\n\n== etimologia ==\nel terme jueu (hebreu: \u05d9\u05d4\u05d5\u05d3\u05d9/yehud\u00ed) procedeix de jud\u00e0 (o yehud\u00e0, en hebreu, que era un dels fills del patriarca b\u00edblic jacob). jud\u00e0 (o la seva variant grega judea) designava tamb\u00e9 a una entitat pol\u00edtica que va existir a la regi\u00f3 oriental del mediterrani, almenys des de mil anys abans de l'era comuna i fins un segle despr\u00e9s. els habitants de judea eren els jueus, terme que despr\u00e9s es va anar ampliant tamb\u00e9 als que havien emigrat des de judea i als seus descendents. en catal\u00e0, el terme jueu procedeix del llat\u00ed judaeus, al seu torn derivat del grec ioudaios (\u1f30\u03bf\u03c5\u03b4\u03b1\u1fd6\u03bf\u03c2). existeix equival\u00e8ncia etimol\u00f2gica en altres lleng\u00fces, per exemple, jude en alemany, juif en franc\u00e8s, jud\u00edo en castell\u00e0, jew en angl\u00e8s, xudeu en gallec, chodigo en aragon\u00e8s, fot en dan\u00e8s, zsid\u00f3 en hongar\u00e8s, etc. la paraula jueu ('lloa l'etern') no apareix a la torah (els 5 llibres de mosh\u00e9h), sin\u00f3 que apareix en la resta dels llibres del tanakh, no vol dir que la paraula iehudi/jueu ('lloa l'etern') sigui pejorativa davant la paraula ivr\u00ed/hebreu.\n\n\n== jueus i judaisme ==\nfins al segle xviii, els vocables jueus i judaisme eren pr\u00e0cticament sin\u00f2nims. no obstant aix\u00f2, l'arribada de la haskal\u00e0 (il\u00b7lustraci\u00f3 jueva) va suposar un canvi radical en la mentalitat de molts jueus que es van veure a si mateixos com a membres d'un mateix poble, per\u00f2 separats de la tradicional adhesi\u00f3 a la fe judaica.\n\n\n== identitat jueva ==\ngeneralment, l'\u00fas del terme jueu s'utilitza per referir-se a tres grups: els que tenen or\u00edgens \u00e8tnics jueus, aquells que practiquen el judaisme i aquells que s'identifiquen com a tals per la seva identificaci\u00f3 cultural i hist\u00f2rica. l'halac\u00e0, la llei jueva, dona una altra definici\u00f3 de la identitat jueva. d'acord amb la legislaci\u00f3 jueva, jueu \u00e9s aquell que: a) \u00e9s fill de mare jueva (llei que deriva del passatge de deuteronomi 7:1-5) o b) la persona que es converteix formalment al judaisme sota la supervisi\u00f3 hal\u00e0jica d'un reconegut bet din (tall jueu) presidida per tres dayan im (jutges). aquest proc\u00e9s de conversi\u00f3 est\u00e0 desenvolupat en textos legals jueus, com ara el talmud, el xulhan arukh i les interpretacions de l'ortod\u00f2xia rab\u00ednica.\nper\u00f2 a m\u00e9s d'aquesta definici\u00f3 ortodoxa hi ha altres definicions, com les dels corrents reformistes, reconstruccionistes i liberals, que afirmen que \u00e9s jueu aquell que t\u00e9 un pare jueu (en el sentit gen\u00e8ric, \u00e9s a dir, un pare o una mare). l'humanisme jueu afirma que \u00e9s jueu \"qui se sent jueu\" sense importar si t\u00e9 ascend\u00e8ncia jueva o si fa una conversi\u00f3 religiosa.\n\n\n=== per conversi\u00f3 ===\nsi b\u00e9 el judaisme no fomenta la conversi\u00f3 i al llarg de la hist\u00f2ria no es coneixen casos on el poble jueu hagi sotm\u00e8s a un altre per convertir-lo, aquesta est\u00e0 prevista. per fer-ho cal tenir un estudi ampli sobre la tor\u00e0, capacitat per un mor\u00e9 (mestre). els filtres per a la conversi\u00f3 al judaisme, tot i que varien segons les diferents corrents, solen ser molt exigents, ja que es busca per part dels rabins que la conversi\u00f3 sigui sincera i sense motivacions ulteriors.\nen el passat hi va haver exemples de conversions en massa al judaisme, com \u00e9s el cas del poble de sam\u00e0ria, que sense ser descendents de jacob en un sentit f\u00edsic van abra\u00e7ar el judaisme encara que mai van perdre del tot les seves creences i costums, per la qual cosa els jueus de jerusalem mai els van veure amb total grat. un altre cas de conversi\u00f3 en massa \u00e9s la dels genets parts.\n\n\n=== p\u00e8rdua de la condici\u00f3 de jueu ===\nquant a la p\u00e8rdua del judaisme, d'acord amb la llei jueva (halac\u00e0), no hi ha manera de perdre el judaisme. qui neix jueu o es converteix, no perd la seva condici\u00f3 de jueu fins i tot despr\u00e9s de cometre un dels tres pitjors pecats: paganisme, assassinat o aberracions sexuals. malgrat aix\u00f2 la llei jueva va utilitzar una altra arma contra pecadors de major escala: expulsar de la comunitat (\"l'herem\" o \"el nidui\"). el poder de separar de la comunitat es remunta a les primeres \u00e8poques b\u00edbliques, per\u00f2 es va comen\u00e7ar a usar en forma sistem\u00e0tica durant l'\u00e8poca talm\u00fadica al segon temple de jerusalem, i es va continuar el seu \u00fas durant l'era moderna. baruch spinoza, uriel da costa s\u00f3n alguns dels jueus m\u00e9s importants que van ser depurats. marx i freud van viure una cosa semblant. cal citar que, d'acord amb la llei jueva, existeixen camins per ser acceptat novament en la comunitat, i aix\u00f2 marca el fet que, segons aquesta, no existeix p\u00e8rdua de la judeitat.\n\n\n== subdivisions actuals dels jueus ==\nel poble jueu no t\u00e9 aspectes morfol\u00f2gics espec\u00edfics. els jueus s\u00f3n un poble d'origen semita que no es distingeix anat\u00f2micament de la resta de pobles de l'orient mitj\u00e0 (libanesos, \u00e0rabs, etc.) ni dels mediterranis en general. en la di\u00e0spora els jueus van agafar alguns trets dels pobles on s'havien instal\u00b7lat per la qual cosa la diversitat gen\u00e8tica va augmentar.\n\n\n=== asquenazites ===\n\naixkenaz \u00e9s el nom donat a alemanya pels jueus i aixkenaz\u00ed (\u00abalemany\u00bb) \u00e9s el nom que rebien els jueus d'alemanya. es va usar despr\u00e9s per descriure als jueus provinents d'europa de manera general. el seu idioma \u00e9s el jiddisch, que \u00e9s un dialecte germ\u00e0nic amb influ\u00e8ncia hebrea i eslava. viuen principalment a alemanya, pol\u00f2nia, ucra\u00efna i r\u00fassia. no s\u00f3n jueus asquenazites els que tenen arrels en els seg\u00fcents pa\u00efsos d'europa: la pen\u00ednsula ib\u00e8rica i regions d'it\u00e0lia, gr\u00e8cia, turquia, els balcans, anglaterra, els pa\u00efsos baixos i fran\u00e7a.\nels jueus asquenazites van adoptar les interpretacions de les mitsvot de les escoles rab\u00edniques d'israel, i els jueus orientals, les de les escoles babil\u00f2niques.\n\n\n=== jueus sefardites ===\n\nsefarad \u00e9s el nom hebreu per a la pen\u00ednsula ib\u00e8rica (espanya i portugal). sefard\u00ed \u00e9s la paraula per designar els jueus d'espanya i portugal. van fer grans contribucions a la cultura ib\u00e8rica, per\u00f2 van ser expulsats per motius religiosos d'espanya el 1492, per ordre dels reis cat\u00f2lics. als descendents d'aquests jueus se'ls va seguir anomenant sefardites, sefaradites o sefardites, sense importar en quina part del m\u00f3n hagin nascut. el seu idioma \u00e9s el judeocastell\u00e0 o lad\u00ed, que \u00e9s un dialecte del castell\u00e0. molts d'aquests jueus expulsats van acabar acompanyant als conqueridors al nou m\u00f3n, instal\u00b7lant-se a m\u00e8xic, sud-am\u00e8rica i puerto rico.\nel 1924 el general primo de rivera va concedir la ciutadania espanyola als jueus sefardites per \"raons hist\u00f2riques\", la qual cosa va salvar moltes vides durant la segona guerra mundial. un cas molt clar va ser el del c\u00f2nsol \u00e1ngel sanz briz, que va salvar a milers de jueus de l'holocaust a hongria, dient que els jueus sefardites eren ciutadans espanyols i per tant tenien suport total del seu govern, encara que per salvar vides es va fer passar a molts no-sefardites per sefardites.\nel 1991 el museu de l'holocaust yad vashem d'israel va distingir la seva acci\u00f3 i va recon\u00e8ixer als seus hereus el t\u00edtol de \"just entre les nacions\", inscrivint el seu nom en el memorial de l'holocaust. el 1994 el govern hongar\u00e8s li va concedir a t\u00edtol p\u00f2stum la creu de l'orde del m\u00e8rit de la rep\u00fablica hongaresa. va ser el primer diplom\u00e0tic espanyol que va apar\u00e8ixer en un segell de correus d'espanya.\n\n\n=== jueus mizrahim ===\n\njueus mizrahim \u00e9s el nom donat a les comunitats jueves que van immigrar dels pa\u00efsos de l'orient mitj\u00e0, notablement del iemen, l'iraq i l'iran. molts els denominen err\u00f2niament sefaradim dins del mateix israel, encara que res tenen a veure amb la pen\u00ednsula ib\u00e8rica.\nel terme correcte per denominar-los en hebreu \u00e9s edot hamizraj (comunitats de l'orient). prenen la seva interpretaci\u00f3 dels preceptes de les escoles rab\u00edniques de babil\u00f2nia. s\u00f3n els jueus del m\u00f3n \u00e0rab i irani\u00e0.\n\nasquenazites: jueus provinents d'europa oriental, de llengua jiddisch.\nsefardites: provinents de la pen\u00ednsula ib\u00e8rica (sefarad), de llengua catalana, castellana, portuguesa, etc.\nmizrahim: orientals (de l'orient mitj\u00e0), de llengua judeo-\u00e0rab, persa, etc.\nqartveli ebraeli\njuhurim\nkrymtxaks\ncara\u00eftes o kara\u00efm\njueus d'arm\u00e8nia\njueus de kaifeng\nabayudaya\nbeta israel\ncasa d'israel\nlemba\njueus de rusape\nbene israel\njueus de cochin\nbene ephraim\ngrups actualment extints: chuts\ngrups conversos recentment: jueus de san nicandro, subbotniks, bnai moix\u00e9, jueus de veracruz.vegeu tamb\u00e9: jueus mallorquins, xuetes.\n\n\n== lleng\u00fces jueves ==\n\ntradicionalment, es coneix com a hebreu la llengua lit\u00fargica del judaisme (tamb\u00e9 conegut com a lashon ha-kodesh, 'llengua santa'), el llenguatge en qu\u00e8 el tanakh va ser escrit, la parla dels jueus durant segles i, juntament amb l'\u00e0rab, \u00e9s un dels dos idiomes oficials de l'estat d'israel.\ntal com el coneixem avui, l'hebreu (o hebreu modern) \u00e9s fruit de l'obra del ling\u00fcista eliezer ben yehuda que va arribar a palestina el 1881 i va reviure un llenguatge que \u00fanicament s'utilitzava en els serveis religiosos jueus, car durant m\u00e9s de setze segles va quedar en des\u00fas.d'altra banda, en la majoria dels casos, all\u00e0 on s'assentaven en la di\u00e0spora, els jueus desenvolupaven un llenguatge propi consistent en la barreja de vocables nadius i hebreus. aix\u00ed, el lad\u00ed dels jueus de la pen\u00ednsula ib\u00e8rica o el jiddisch dels jueus de l'europa central. altres idiomes menors s\u00f3n el judeo-arameu, judeo-persa o judeo-\u00e0rab.\n\n\n== poblaci\u00f3 ==\nabans de la segona guerra mundial la poblaci\u00f3 jueva del m\u00f3n era d'aproximadament 18 milions. l'holocaust va reduir aquest nombre en uns 6 milions. avui s'estima que hi ha un nombre aproximat de 15 milions de jueus que habiten 134 pa\u00efsos.\n\n\n=== zones amb poblaci\u00f3 considerable ===\nles xifres donades a continuaci\u00f3 representen estimacions m\u00ednimes de la poblaci\u00f3 jueva mundial, un 0,2 per cent de la poblaci\u00f3 mundial total. les zones urbanes que concentren la major poblaci\u00f3 jueva estan a israel i als estats units.\n\n\n=== israel ===\n\nisrael \u00e9s l'\u00fanic pa\u00eds del m\u00f3n on els jueus constitueixen la majoria de la poblaci\u00f3. israel es va independitzar del mandat brit\u00e0nic de palestina el 14 de maig de 1948. des de llavors, la poblaci\u00f3 jueva a israel ha augmentat en prop d'un mili\u00f3 de persones per d\u00e8cada, entre immigrants i nascuts israelians, en el que ha suposat un dels canvis poblacionals m\u00e9s importants del poble jueu durant 2.000 anys.\ndurant els seixanta anys d'exist\u00e8ncia d'israel, han emigrat jueus de diferents pa\u00efsos: supervivents de l'holocaust, jueus sefardites, jueus mizraj\u00eds, jueus perses, jueus del iemen, de l'\u00edndia, jueus et\u00edops, jueus de sud-\u00e0frica, etc. en la d\u00e8cada de 1990 prop d'un mili\u00f3 i mig de jueus van arribar a israel procedents de l'extinta uni\u00f3 sovi\u00e8tica.\n\n\n=== di\u00e0spora ===\n\nactualment la major comunitat jueva de la di\u00e0spora es troba als estats units, amb prop de 5,2 milions de jueus. en tota am\u00e8rica hi ha grans comunitats jueves, sent extenses les de l'argentina, el brasil, canad\u00e0, xile i m\u00e9s petites a col\u00f2mbia, costa rica, m\u00e8xic, panam\u00e0, el per\u00fa, uruguai, vene\u00e7uela i altres pa\u00efsos.\na l'europa occidental la major comunitat jueva es troba a fran\u00e7a amb uns 500.000 jueus aproximadament, la majoria d'ells o els seus descendents procedents de pa\u00efsos \u00e0rabs d'\u00e0frica del nord, com alg\u00e8ria, marroc o tun\u00edsia. al regne unit hi viuen prop de 265.000 jueus. a l'europa de l'est hi habiten al voltant de 400.000 jueus, a r\u00fassia (si b\u00e9 existeixen dades estimatives m\u00e9s altes) i desenes de milers en pa\u00efsos de l'antic bloc sovi\u00e8tic.\nels pa\u00efsos \u00e0rabs d'\u00e0frica del nord i de l'orient mitj\u00e0 tenien el 1945 una poblaci\u00f3 jueva de prop de 900.000 habitants. despr\u00e9s de la independ\u00e8ncia d'israel, la majoria dels jueus d'aquests pa\u00efsos, a conseq\u00fc\u00e8ncia de la persecuci\u00f3 a la qual es van veure sotmesos i a causa de factors econ\u00f2mics i culturals, van emigrar a israel, am\u00e8rica del nord i europa en la d\u00e8cada dels 1950. avui en dia, prop de 8.000 jueus segueixen vivint en aquests pa\u00efsos, la majoria al marroc i tun\u00edsia. cas especial \u00e9s el de l'iran, pa\u00eds no \u00e0rab per\u00f2 musulm\u00e0, que t\u00e9 una poblaci\u00f3 de poc m\u00e9s de 10.000 jueus enfront dels 100.000 que posse\u00efa abans de la revoluci\u00f3 isl\u00e0mica de 1979.\n\nfora d'europa, \u00e0sia i am\u00e8rica existeixen comunitats jueves considerables a austr\u00e0lia i sud-\u00e0frica.\n\n\n=== canvis poblacionals: assimilaci\u00f3 ===\nja a l'antiga gr\u00e8cia hi va haver jueus que es van assimilar amb la societat no jueva que els envoltava. aquesta assimilaci\u00f3, que podia ser per la for\u00e7a o per lliure elecci\u00f3, consistia, b\u00e0sicament, a deixar de practicar el judaisme i rebutjar la identitat jueva. algunes comunitats jueves (com la de kaifeng, xina, han desaparegut completament a causa de l'assimilaci\u00f3. no obstant aix\u00f2, a conseq\u00fc\u00e8ncia de les persecucions a les quals es van veure sotmesos els jueus durant la major part del mil\u00b7lenni passat en qu\u00e8 se'ls prohibia integrar-se amb la societat no jueva, l'assimilaci\u00f3 no era un fenomen alarmant dins del poble jueu. l'arribada de la haskal\u00e0 al segle xviii i la conseg\u00fcent emancipaci\u00f3 dels jueus a europa i am\u00e8rica al segle seg\u00fcent va canviar la situaci\u00f3, el que va permetre a nombrosos jueus participar i ser part de la societat secular.\naix\u00f2, juntament amb el naixement de corrents jueus allunyades de l'ortod\u00f2xia tradicional, com el reformisme, molt menys exigents quant a la interpretaci\u00f3 de la tor\u00e0, ha tingut com a resultat un augment considerable de l'assimilaci\u00f3, la principal caracter\u00edstica \u00e9s el matrimoni mixt, \u00e9s a dir, jueus que han contret matrimoni amb no jueus. als estats units, on resideix la comunitat jueva m\u00e9s nombrosa despr\u00e9s d'israel, hi ha prop d'un 50% de matrimonis mixtos. ja que, segons la llei jueva, per ser jueu s'ha de tenir mare jueva, la majoria dels fills d'aquests matrimonis deixen de ser jueus. a m\u00e9s, perden tant la idea de pertinen\u00e7a a un col\u00b7lectiu concret (jueu) com les tradicions religioses dels seus progenitors. aix\u00f2 provoca un descens considerable en la poblaci\u00f3 jueva. n'hi ha que denominen aquest fenomen com l'\"holocaust blanc\".\n\n\n=== canvis poblacionals: persecucions ===\nal llarg de la hist\u00f2ria, nombrosos conqueridors, imperis i nacions han oprimit als jueus o han intentat eliminar-los completament. els m\u00e8todes emprats han anat des de la mera expulsi\u00f3 fins al genocidi. els exemples m\u00e9s representatius: les persecucions de l'imperi rom\u00e0, les croades, les expulsions de jueus a espanya, portugal, anglaterra, fran\u00e7a, alemanya i altres pa\u00efsos, les massacres de jueus a ucra\u00efna pels cosacs de bohdan chmielnicki, els pogroms a r\u00fassia i, sobretot, l'holocaust, en qu\u00e8 van ser assassinats sis milions de jueus, entre ells un mili\u00f3 i mig de nens. d'acord amb james carroll, \"els jueus representaven el 10% de la poblaci\u00f3 total de l'imperi rom\u00e0 (\u2026) avui haurien de ser aproximadament 200 milions\".\n\n\n== hist\u00f2ria dels jueus ==\n\nel llibre b\u00edblic del g\u00e8nesi explica que el patriarca abraham sort\u00ed (d'ur?) per mantenir la pau dins del clan dels ivrim (apuru?)i es dirig\u00ed cap al nord. abraham \u00e9s l'origen del judaisme, per\u00f2 tamb\u00e9 de l'islam i del cristianisme.d'aqu\u00ed en endavant el poble jueu mantindr\u00e0, com a principal originalitat ideol\u00f2gica entre la resta de pobles, la cont\u00ednua intervenci\u00f3 divina en la hist\u00f2ria humana (hierofania) aix\u00f2 inclour\u00e0 des de la conquesta ass\u00edria de jerusalem, els exilis, les secessions pol\u00edtiques i fins i tot l'holocaust.\nla di\u00e0spora comport\u00e0 des dels seus inicis m\u00e9s llunyans (ja des dels antics egipcis) l'antisemitisme (terme que es va utilitzar des de la seva creaci\u00f3). per motius religiosos, era habitual que des de les esgl\u00e9sies es crid\u00e9s a atacar els calls, i socials (en molts pa\u00efsos per exemple, els jueus tenien prohibit el treballar en nombroses feines, permetent-se'ls nom\u00e9s treballar com prestadors) implicaven que els jueus despertessin grans animadversions entre la poblaci\u00f3 general que acabaven en successius pogroms o expulsions.\n\nla hist\u00f2ria jueva es remunta a les velles tradicions b\u00edbliques. quan l'arca de no\u00e8 va encallar al mont ararat, els fills de no\u00e8 (sem, cam i jafet) van donar origen, respectivament, als semites del pr\u00f2xim orient, als camites d'\u00e0frica i als jafetites de la resta del m\u00f3n.\nabraham, pare dels jueus, en rebre de jahv\u00e8 l'ordre d'assentar-se en la terra de canaan, es va posar en cam\u00ed immediatament, partint de la seva p\u00e0tria, ur, dels caldeus (mesopot\u00e0mia). abraham, el seu fill isaac i el seu net jacob van ser pastors n\u00f2mades.\nels seus descendents es van veure empesos per la fam a la terra de goixen, al delta del riu nil. per\u00f2 el fara\u00f3 d'egipte, veient que augmentaven incomparablement i es feien poderosos, els va reduir a l'esclavitud. amb mois\u00e8s ungit com a l\u00edder i legislador, el poble triat per d\u00e9u es va dirigir cap a canaan, la terra promesa.\nla dram\u00e0tica marxa des d'egipte a trav\u00e9s del mar roig i el pelegrinatge de 40 anys pel desert s\u00f3n fites importants en la hist\u00f2ria de la naci\u00f3 israelita. els jueus, un cop conquerida la ciutat de jeric\u00f3, es van establir a la zona agr\u00edcola de canaan, terra de la qual en la b\u00edblia es diu que \u00abrajava la llet i la mel\u00bb.\nun cop establerts a israel, la terra va ser dividida entre les dotze tribus: aser, neftal\u00ed, manass\u00e8s, zabul\u00f3, issacar, gad, efra\u00efm, dan, benjam\u00ed, rub\u00e9n, jud\u00e0 i sime\u00f3. amb el temps es va passar d'una teocr\u00e0cia a una forma de govern mon\u00e0rquica, sent els reis m\u00e9s famosos de l'\u00e8poca sa\u00fcl, david i el seu fill salom\u00f3 d'israel, amb la seva capital a jerusalem. despr\u00e9s del regnat de salom\u00f3, la naci\u00f3 es va dividir en dos regnes: el regne d'israel al nord i el regne de judea al sud. el regne d'israel va ser conquerit pel rei assiri sargon ii, al final del segle viii abans de crist. el regne de judea va poder continuar durant un segle i mig, fins que l'any 586 abans de crist va ser conquerit pels babilonis, comandats per nabucodonosor ii. en aquest any es va destruir el primer temple, lloc central de l'activitat religiosa jueva de l'\u00e8poca. molts dels jueus van ser bandejats d'israel i van ser portats com esclaus a babil\u00f2nia (actual iraq), la qual cosa constitueix la primera di\u00e0spora jueva. durant l'exili a babil\u00f2nia, els jueus escriuen el que es coneix com el \"talmud de babil\u00f2nia\" (talmud bavli), mentre que els jueus encara establerts a judea escriuen el \"talmud de jerusalem\". aquests dos manuscrits representen les primeres manifestacions de la tor\u00e0 en forma escrita, i el talmud de babil\u00f2nia \u00e9s l'utilitzat actualment per les comunitats jueves. la subseg\u00fcent conquesta de babil\u00f2nia a mans dels perses va permetre a molts jueus tornar a la seva terra natal despr\u00e9s de 70 anys a l'exili babil\u00f2nic. es va construir un nou segon temple i es van restablir les antigues pr\u00e0ctiques.\nla comunitat jueva d'israel va ser dominada per diversos antics imperis. els assiris van ser seguits pels babilonis i despr\u00e9s pels perses fins a la conquesta per part dels grecs. \u00e9s en aquesta \u00e8poca (cap al 170 ac) quan esclata una revoluci\u00f3 encap\u00e7alada per judes macabeu (\"martell\", hasmoneu) que aconsegueix col\u00b7locar a tot el territori l'antic israel novament sota domini jueu. el regne hasmoneu de jud\u00e0 va passar finalment a mans dels romans.\n\u00e9s l'any 70 despr\u00e9s de crist quan esclata una nova rebel\u00b7li\u00f3 i \u00e9s destru\u00eft el segon temple. molts habitants jueus s\u00f3n venuts com a esclaus i escampats pels confins de l'imperi rom\u00e0, proc\u00e9s que es coneix com la \"di\u00e0spora\". la hist\u00f2ria de masada demostra l'empenta dels soldats jueus de l'\u00e8poca. nombroses comunitats jueves van florir a l'imperi sass\u00e0nida i a l'imperi rom\u00e0.\na la primerenca edat mitjana el regne dels kh\u00e0zars (a l'estepa del volga) va adoptar el judaisme com la seva religi\u00f3 oficial, per\u00f2 encara es discuteix l'abast d'aquesta conversi\u00f3 entre els pobles subjectes al kan kh\u00e0zar.\nl'hegemonia del cristianisme a europa va significar nombroses persecucions contra el poble jueu, les quals van derivar en freq\u00fcents i reiterades expulsions. moltes comunitats van haver de viure en barris segregats anomenats guetos, per\u00f2 tamb\u00e9 \u00e9s cert que en altres per\u00edodes van gaudir de major toler\u00e0ncia, sense ser mai acceptats del tot.\ndurant l'edat mitjana, per m\u00e9s que es busquessin mercaders de professi\u00f3, no es trobava cap o m\u00e9s aviat es trobaven \u00fanicament jueus. nom\u00e9s ells, a partir de l'\u00e8poca carol\u00edngia, practicaven amb regularitat el comer\u00e7, a tal punt que, en l'idioma d'aquell temps, les paraules judaeus i mercator eren gaireb\u00e9 sin\u00f2nims. uns quants es van establir al sud de fran\u00e7a, per\u00f2 la majoria venia dels pa\u00efsos musulmans del mediterrani, des d'on es van traslladar, passant per espanya, a l'occident i al nord d'europa. tots ells eren radhanites, perpetus comerciants viatgers, gr\u00e0cies als quals es va mantenir el contacte superficial amb les religions orientals.\nel comer\u00e7 a qu\u00e8 es van dedicar va ser exclusivament d'esp\u00e8cies i teles precioses, que transportaven treballosament des de s\u00edria, egipte i l'imperi rom\u00e0 d'orient fins a l'imperi carolingi. els mercaders jueus es dirigien a una clientela molt redu\u00efda. les utilitats que van realitzar van haver de ser molt importants, per\u00f2 s'ha de considerar que el seu paper econ\u00f2mic no va arribar a ser transcendental.\nen el m\u00f3n musulm\u00e0, malgrat alguns episodis de persecuci\u00f3 i matances (sobretot en el primer segle d'expansi\u00f3 de l'islam), els jueus van ser tolerats per ser un dels \"pobles del llibre\", a canvi del pagament d'importants tributs i de nombroses restriccions, arribant a ocupar en alguns casos alts llocs en l'administraci\u00f3 califal tant a damasc com a bagdad i a c\u00f2rdova. no obstant aix\u00f2, que fossin tolerats no els va lliurar mai de la seva condici\u00f3 legal de dhimma, la qual cosa els condemnava a nombroses discriminacions i a una situaci\u00f3 de submissi\u00f3.\nels jueus espanyols, coneguts com a sefardites, van ser obligats a la conversi\u00f3 al cristianisme o van ser expulsats el 1492 del regne de castella i de la corona d'arag\u00f3 mitjan\u00e7ant l'edicte de granada. molts van trobar refugi a l'imperi otom\u00e0, fins i tot avui en dia viuen en ciutats com istanbul o esmirna jueus sefardites que conserven el judeocastell\u00e0 medieval com la seva llengua.\nno va existir un altre estat jueu a israel fins al 1948, quan va ser declarada finalment la seva independ\u00e8ncia.\n\n\n== jueus catalans ==\n\nels jueus catalans hist\u00f2rics s\u00f3n les poblacions de religi\u00f3 jueva que es varen desenvolupar a l'edat mitjana a catalunya.\nno s\u00e9 sap quan varen comen\u00e7ar a establir-se a catalunya ni en quina mesura ho varen fer per conversi\u00f3 o per emigraci\u00f3.\nla resta jueva m\u00e9s antiga de catalunya \u00e9s una pedra del segle iv amb un text triling\u00fce hebreu, llat\u00ed i grec on hi deia pau sobre israel i sobre nosaltres i els nostres fills, am\u00e9n on entre altres dibuixos hi havia un canelobre de set bra\u00e7os. per\u00f2 no \u00e9s fins als temps de carles el calb que es troba la primera refer\u00e8ncia directa a un habitant jueu anomenat \"jud\u00e0\" o \"judacot\" i que era emissari del rei a barcelona.\nla seva poblaci\u00f3 va augmentar en els segles posteriors i varen establir calls a girona, lleida (tamb\u00e9 anomenat la cu\u00efrassa), cervera, tortosa, manresa, tarragona, perpiny\u00e0, vilafranca del pened\u00e8s, l'arbo\u00e7. en algunes poblacions hi havia dos calls. a barcelona hi havia el call major o de la volta i el call de sana\u00fcja o de n'\u00e0ngela. a cervera el call antic, vell o sobir\u00e0 i el call nou o juss\u00e0. balaguer i besal\u00fa tamb\u00e9 tingu\u00e9 poblaci\u00f3 jueva.\nels jueus catalans eren considerats propietat directa del rei, de manera que aquests no havien d'estar subjectes als nobles i al sistema feudal que afectava els cristians. d'aquesta forma el rei se'n servia per a cobrar-los impostos especials i obligar-los a fer-li pr\u00e9stecs. la posici\u00f3 de la corona era la d'afavorir la seva exist\u00e8ncia per tal de tenir alg\u00fa capa\u00e7 de desenvolupar les tasques de metge i prestador que eren feines considerades impures pels cristians. tanmateix, despr\u00e9s dels avalots de 1391 calls sencers varen ser destru\u00efts i malgrat els intents mai es va poder recuperar la poblaci\u00f3 jueva de barcelona. va ser llavors que la major part de la poblaci\u00f3 jueva de catalunya va emigrar al regne d'arag\u00f3, fet que explicaria per qu\u00e8 havent-hi hagut una poblaci\u00f3 tan destacada al segle xiv despr\u00e9s de l'expulsi\u00f3 final for\u00e7ada de 1492 no s'ha pogut observar rastres del catal\u00e0 en la di\u00e0spora.\nels jueus de catalunya tenien l'obligaci\u00f3 de ser identificats amb una rodella distintiva a la roba.\n\n\n=== catal\u00e0nic ===\n\nels jueus catalans parlaven principalment catal\u00e0. l'hebreu nom\u00e9s el feien servir lit\u00fargicament i en escrits cultes per ser entesos per altres comunitats jueves (est\u00e0 documentada una consulta del segle ix dels jueus de la ciutat al mestre rab amram, de babil\u00f2nia, sobre temes religiosos i legals). no eren araboparlants, per\u00f2 el seu major coneixement va facilitar que fossin contractats com a funcionaris per l'administraci\u00f3 catalans tot i que les lleis m\u00e9s restrictives del 1283 en el recognoverunt proceres els va fer desapar\u00e8ixer d'aquesta \u00e0rea.\nels escrits que han deixat contenien tot sovint traduccions directes de l'hebreu aix\u00ed com tot d'altres paraules t\u00edpiques tamb\u00e9 dels altres parlars rom\u00e0nics dominats per jueus. aquest dialecte social \u00e9s anomenat judeocatal\u00e0.\n\n\n=== jueus catalans destacats ===\njacob ben david bonjorn\nsalom\u00f3 bonafed\nsalom\u00f3 de piera\nabraham bar hiyya\njud\u00e0 al-hariz\u00ed\nbonastruc \u00e7a porta\nsalom\u00f3 ben adret\nmassot avengen\u00e0\nmoss\u00e9 natan\njafud\u00e0 bonsenyor\n\n\n== jueus mallorquins ==\n\nla comunitat jueva de mallorca es remunta als temps romans; la historiografia mallorquina tradicional ha donat per fet, sense poder documentar-ho, que l'arribada de jueus a l'illa es va produir amb la di\u00e0spora posterior a la destrucci\u00f3 del segon temple de jerusalem, al segle i, i si b\u00e9 hi ha indicis d'aquesta pres\u00e8ncia, els primers vestigis segurs es remunten al segle v: l'ep\u00edstola del bisbe sever de menorca, l'any 418, en la que es parla dels vincles de la comunitat jueva menorquina amb mallorca, l'exist\u00e8ncia d'un bisbe mallorqu\u00ed amb el nom hebreu d'elies l'any 484, i les troballes arqueol\u00f2giques dels ploms funeraris de ses fontanelles (santa maria), amb inscripcions hebraiques, i d'una llantia amb la representaci\u00f3 d'una menor\u00e0 a palma constitueixen l'inventari material que acredita la seva pres\u00e8ncia en aquells moments. tot i aix\u00ed, de l'an\u00e0lisi de la descripci\u00f3 que fa sever de la comunitat jueva de menorca, molt nombrosa, ocupant altes dignitats municipals, capa\u00e7 d'oposar-se en\u00e8rgicament a l'esgl\u00e9sia cristiana\u2026 es dedueix que nom\u00e9s pot correspondre a una comunitat s\u00f2lidament assentada des de temps enrere, com tamb\u00e9 devia passar a mallorca.el 1391 una revolta pagesa, dirigida inicialment contra el poder pol\u00edtic i els excessos fiscals, per\u00f2 segurament influ\u00efda pels assalts generalitzats a les juderies castellanes i aragoneses del mateix any, acab\u00e0 amb l'assalt als calls de la ciutat de mallorca i d'inca. molts jueus foren assassinats i espoliats, i finalment una bona part s'exili\u00e0 o es convert\u00ed. despr\u00e9s d'un breu per\u00edode de decad\u00e8ncia el 1435, la resta de la comunitat jueva mallorquina va ser obligada a convertir-se al cristianisme, finalitzant en aquesta data l'exist\u00e8ncia oficial dels jueus a l'illa. per\u00f2, com en molts altres llocs, bona part dels jueus mallorquins varen practicar el criptojudaisme, \u00e9s a dir, continuaren practicant la seva religi\u00f3 sota aparen\u00e7a cristiana, i s'articularen baix l'organitzaci\u00f3 de la confraria de sant miquel o dels conversos, posteriorment de nostra senyora de gr\u00e0cia, com a instrument de cohesi\u00f3 interna, ajuda m\u00fatua i resoluci\u00f3 de conflictes. d'aquesta comunitat, al segle xvii se'n derivar\u00e0 la q\u00fcesti\u00f3 xueta, amb les condemnes sota acusaci\u00f3 de criptojudaisme i el conseg\u00fcent proc\u00e9s d'estigmatitzaci\u00f3 que va patir aquesta minoria des de llavors i fins a l'actualitat.\n\n\n=== els xuetes ===\n\nels xuetes [\u0283u'\u0259t\u0259s], tamb\u00e9 anomenats xuetons, s\u00f3n un grup social de l'illa de mallorca, descendents d'una part dels jueus mallorquins conversos al cristianisme i dels quals al llarg de la hist\u00f2ria s'ha conservat consci\u00e8ncia col\u00b7lectiva del seu origen per mor de ser portadors d'algun dels cognoms, de llinatge convers, afectat per les condemnes inquisitorials per criptojudaisme al darrer quart del segle xvii, o per estar-hi estretament emparentats. els xuetes han estat hist\u00f2ricament estigmatitzats i segregats, per la qual cosa, i fins a la primera meitat del segle xx, han practicat una estricta endog\u00e0mia. avui dia, entre 18.000 i 20.000 persones a l'illa s\u00f3n portadores d'algun d'aquests cognoms.\n\n\n== jueus d'espanya ==\n\nels jueus d'espanya, tamb\u00e9 coneguts com a sefardites (de l'hebreu \u05e1\u05e4\u05e8\u05d3\u05d9\u05dd sefaradim, \"espanyols\") fou una de les m\u00e9s importants comunitats de la di\u00e0spora jueva.\nels jueus van constituir en l'espanya medieval una de les comunitats m\u00e9s pr\u00f2speres de la seva hist\u00f2ria, tant sota el domini musulm\u00e0 com, posteriorment, en els regnes cristians, abans que en 1492 fossin expulsats pels reis cat\u00f2lics. en l'actualitat nom\u00e9s uns pocs milers de jueus viuen a espanya, per\u00f2 els descendents dels jueus espanyols, els sefardites, constitueixen aproximadament un cinqu\u00e8 de la poblaci\u00f3 jueva mundial.\n\n\n== jueus de m\u00e8xic ==\n\nels jueus de m\u00e8xic s\u00f3n una comunitat de jueus de m\u00e8xic. s\u00f3n gentils convertits al judaisme o descendents de jueus conversos tornats al judaisme. la majoria afirmen que descendeixen de jueus conversos. els primers jueus que van arribar a m\u00e8xic ho van fer d'espanya, amb hern\u00e1n cort\u00e9s, el 1519. dos d'ells, hernando alonzo i gonzalez de morales van ser acusats de \"juda\u00eftzants\" i cremats a la foguera, en un auto de fe, el 1528. \u00e9s de notar que la inquisici\u00f3 a m\u00e8xic encara no es fundava, fet que va passar el 4 de novembre de 1571. els cripto-jueus provinents del sud d'espanya, entre ells la fam\u00edlia carbajal, que en ser descoberts per les autoritats de la jerarquia cat\u00f2lica decideixen immigrar al nord de la nova espanya on van fundar la ciutat de monterrey.\n\n\n== jueus d'arm\u00e8nia ==\n\nels jueus d'arm\u00e8nia o jueus armenis, s\u00f3n un grup \u00e8tnic/religios jueu que viuen a arm\u00e8nia. el seu nombre \u00e9s de 700 persones aproximadament. molts jueus es van traslladar a la rep\u00fablica socialista sovi\u00e8tica d'arm\u00e8nia on trobaven m\u00e9s toler\u00e0ncia que a la zona de r\u00fassia o ucra\u00efna. despr\u00e9s de la segona guerra mundial, la poblaci\u00f3 jueva va augmentar aproximadament a uns 5.000. amb la dissoluci\u00f3 de la uni\u00f3 sovi\u00e8tica molts han fet ali\u00e0, a causa de la manca de serveis. en l'actualitat la poblaci\u00f3 jueva del pa\u00eds s'ha redu\u00eft a 700, i tot i que \u00e9s un nombre redu\u00eft, tenen una alta taxa de matrimonis. malgrat el seu relatiu a\u00efllament existeix una gran quantitat d'entusiasme per ajudar la comunitat per fer front a les seves necessitats. hi ha molts armenis en assenyalar ascend\u00e8ncia jueva incloent-hi el campi\u00f3 d'escacs garri kasp\u00e0rov, l'escriptor de contes dovlatov sergei, i l'activista de drets humans yelena bonner a l'ex uni\u00f3 sovi\u00e8tica. l'esposa de levon ter-petrossian, primer president d'arm\u00e8nia va confirmar la seva ascend\u00e8ncia jueva.\n\n\n== jueus de cochin ==\n\nels jueus de cochin, tamb\u00e9 anomenat jueus malabar (malabar yehuda) s\u00f3n els antics jueus i els seus descendents de l'antic regne de cochin, al sud de l'\u00edndia, incl\u00f2s l'actual port de la ciutat de kochi. es parla tradicionalment judeomalaialam, una forma de la llengua malaialam, origin\u00e0ria de l'estat de kerala, a l'\u00edndia. diverses rondes d'immigraci\u00f3 de la di\u00e0spora jueva a kerala ha donat lloc a una diversitat entre els jueus cochin (principalment amb els jueus paradesi).\n[modifica] hist\u00f2riaalgunes fonts diuen que els jueus cochin van ser els primers que s'assentaren a la costa malabar en temps del rei salom\u00f3 d'israel, i despr\u00e9s que el regne d'israel es va dividir en dos. hist\u00f2ricament, part de la disminuci\u00f3 de la poblaci\u00f3 jueva de kerala tamb\u00e9 es pot atribuir a la conversi\u00f3.\n\n\n== jueus de rusape ==\n\nels jueus de rusape, localitzats a zimb\u00e0bue s\u00f3n un grup de prop de 4.000 persones que practiquen un judaisme \u00fanic. aquestes persones creuen que s\u00f3n descendents de les tribus perdudes d'israel, exiliat de la p\u00e0tria jueva pels assiris el 722 ac. la seva observan\u00e7a del judaisme en general concorda amb la d'incorporar el judaisme practicat en altres pa\u00efsos amb l'excepci\u00f3 d'alguns aspectes clau. els rusape, encara que creuen que jes\u00fas no era el messies, el consideren un profeta. ells creuen que no va ascendir al cel com s'ensenya en el cristianisme, sin\u00f3 m\u00e9s aviat fos enterrat a israel com un home jueu. per tant, el seu reconeixement com a leg\u00edtim jueus s'ha vist obstaculitzat, ja que el judaisme no creu en jes\u00fas, en qualsevol context. els or\u00edgens de la comunitat s'atribueixen a un individu conegut com a william s. crowdy, que va arribar a la comunitat a finals del segle xix o principi de segle xx.\ncrowdy era un baptista diaca i era un antic esclau d'am\u00e8rica. es creu que crowdy experimentat una revelaci\u00f3 en la qual se li va dir que els africans i afroamericans s\u00f3n els descendents de les tribus perdudes d'israel i que havia d'iniciar el retorn dels pobles negres al judaisme. es van establir al sud d'\u00e0frica i va donar instruccions als seus seguidors en les lleis i els costums del judaisme.\nuna hist\u00f2ria m\u00e9s antiga de la comunitat rau en la creen\u00e7a que s\u00f3n descendents de tribus jueves de iemen, que van travessar \u00e0frica. cal assenyalar que els lemba, un grup que tamb\u00e9 creuen que s\u00f3n descendents dels antics jueus, creuen que els seus avantpassats tamb\u00e9 van arribar fins al sud d'\u00e0frica a trav\u00e9s de iemen. els rusapes creuen que tots els pobles bantu s\u00f3n descendents de les deu tribus perdudes d'israel.\n\n\n== refer\u00e8ncies ==\n\n\n== vegeu tamb\u00e9 ==\ncara\u00eftes\ndia europeu de cultura jueva\ntx\u00f3lent\ncongr\u00e9s mundial jueu\nonom\u00e0stica jueva\nsionisme\nterra d'israel\nterra santa\nterra promesa\n\n\n== enlla\u00e7os externs ==\nuniversitat hebrea internacional\nworld jewish congress\nasociaci\u00f3n tarbut sefarad\njueus famosos en el nou m\u00f3nviccionari"