"lautaro javier mart\u00ednez (bah\u00eda blanca, 22 agosto 1997) \u00e8 un calciatore argentino, attaccante dell'inter, di cui \u00e8 capitano, e della nazionale argentina, con cui \u00e8 diventato campione del mondo nel 2022 e campione del sud america nel 2021.\ndopo un breve periodo nel settore giovanile del liniers, nel 2014 \u00e8 passato al racing club, con cui ha esordito tra i professionisti e nel quale ha militato per tre anni, facendosi notare in ambito internazionale. dal 2018 milita nell'inter, con cui ha vinto un campionato italiano (2020-2021), due coppe italia (2021-2022 e 2022-2023) e due supercoppe italiane (2021 e 2022), oltre ad aver raggiunto una finale di uefa europa league (2019-2020) e una di uefa champions league (2022-2023).\ncon la nazionale argentina ha partecipato a due edizioni della copa am\u00e9rica (2019 e 2021), una del campionato mondiale (2022) e una della coppa dei campioni conmebol-uefa (2022), vincendo tre titoli.\n\n\n== biografia ==\nlautaro mart\u00ednez \u00e8 nato il 22 agosto 1997 a bah\u00eda blanca da mario mart\u00ednez, ex terzino sinistro militante nella seconda divisione argentina e karina vanesa guti\u00e9rrez, una governante; ha due fratelli: jano e alan.dal 2018 \u00e8 fidanzato con la modella argentina agustina gandolfo, dalla quale, il 1\u00ba febbraio 2021, ha avuto una figlia, nina. la coppia si \u00e8 sposata nel maggio del 2023, prima in comune a milano e poi con la festa a cernobbio. il 7 agosto 2023 \u00e8 nato il figlio theo.\n\n\n== caratteristiche tecniche ==\ndopo un'esperienza giovanile come difensore centrale, inizi\u00f2 a ricoprire in seguito la posizione offensiva, citando radamel falcao come uno dei suoi principali punti di riferimento. in possesso di un buon bagaglio tecnico \u2014 in particolare per quanto riguarda i dribbling \u2014 si distingue per il fiuto del gol e la capacit\u00e0 di fornire assist ai compagni di squadra. prolifico finalizzatore, denuncia la maggior carenza nella trasformazione dei calci di rigore. dinamico, veloce e agile, \u00e8 noto per il suo stile di gioco elegante e la capacit\u00e0 di finalizzare l'azione, oltre alla sorprendente forza fisica e l'abilit\u00e0 aerea nonostante la sua statura ridotta.in grado di agire sia come prima che come seconda punta, rende al meglio quando supporta un centravanti. viene soprannominato el toro per le doti agonistiche e il carisma in campo. l'ex attaccante della nazionale argentina e dell'inter, hern\u00e1n crespo, ha paragonato mart\u00ednez al connazionale sergio ag\u00fcero nel 2020, mentre il tecnico mauricio pochettino lo considera uno dei migliori attaccanti del mondo.\n\n\n== carriera ==\n\n\n=== club ===\n\n\n==== racing club ====\n\n\n==== gli esordi (2015-2018) ====\ndopo essersi messo in luce con il liniers, le sue performance a livello giovanile attraggono l'attenzione dell'allenatore ad interim del racing club, fabio radaelli, che successivamente tenta in tutti i modi di ingaggiarlo, cosa poi avvenuta nel gennaio 2014. subito dopo essere entrato a far parte del club, mart\u00ednez ha un senso di nostalgia della sua citt\u00e0 natale, volendo farci ritorno; convinto a rimanere dal compagno di squadra braian mansilla, durante la sua permanenza nella squadra di riserva segna 53 gol in 64 presenze.esordisce nel campionato argentino il 1\u00ba novembre 2015, sostituendo diego milito nella vittoria interna contro il crucero del norte (3-0). il 17 aprile seguente riceve la prima espulsione in carriera, dopo aver ricevuto due ammonizioni nell'arco di cinque minuti nel pareggio contro l'argentinos, mentre il 19 novembre 2016 realizza il primo gol, regalando alla sua squadra il pareggio contro l'hurac\u00e1n. contro lo stesso avversario, il 4 febbraio 2018, mette a segno una tripletta nel 4-0 finale.a causa di un infortunio dell'attaccante titolare lisandro l\u00f3pez, mart\u00ednez viene frequentemente schierato nell'undici iniziale per la stagione 2016-17, riuscendo a mettere a referto 9 reti in 23 presenze in campionato. dopo aver concluso le visite mediche con l'atletico madrid, il racing annuncia il rinnovo, il quale comporta l'aumento della clausola rescissoria. conclude la stagione in argentina, segnando una rete e fornendo un assist nella vittoria per 3-1 sul gimnasia. il 27 febbraio 2018 debutta in copa libertadores con una tripletta ai danni del cruzeiro. nello stesso mese, vari rumor annunciano il trasferimento di mart\u00ednez all'inter, speculazione poi confermata dal presidente del racing club victor blanco. con la squadra di avellaneda, il giocatore realizza 27 gol in 60 apparizioni totali.\n\n\n==== inter ====\n\n\n===== il primo anno in italia (2018-2019) =====\nil 4 luglio 2018 viene ufficializzato il suo trasferimento all\u2019inter per una cifra vicina ai 25 milioni di euro, con annessi bonus e una clausola rescissoria da 111 milioni di euro. il 19 agosto seguente, in occasione della sconfitta esterna inflitta dal sassuolo, esordisce contestualmente con i nerazzurri e in serie a. il 29 settembre apre le marcature nella vittoria casalinga sul cagliari, trovando dunque la sua prima rete in maglia interista. poco meno di un mese dopo, il 24 ottobre, compie il suo esordio in champions league, sostituendo borja valero nella ripresa della gara esterna contro il barcellona, impostosi 2-0. nella medesima competizione, la squadra milanese raccoglie due vittorie, due sconfitte e altrettanti pareggi, accontentandosi cos\u00ec di un posto in europa league. il 26 dicembre seguente decide, tramite una rete realizzata nei minuti finali, lo scontro diretto con il napoli.durante la stagione, nonostante abbia un ruolo da comprimario, riesce a ritagliarsi spazio, assurgendo di settimana in settimana tra i migliori del club meneghino, allora occupante le posizioni di vertice. il 13 gennaio, al debutto in coppa italia, realizza una doppietta, la prima con la maglia nerazzurra, nella gara contro il benevento, valida per gli ottavi di finale, mentre in seguito risulta decisivo nella sfida di europa league con il rapid vienna, trasformando un calcio di rigore nel successo di misura nell\u2019andata dei sedicesimi di finale; successivamente i meneghini vengono estromessi dal torneo per mano dell\u2019eintracht francoforte, poi giunto alle semifinali. divenuto titolare in seguito all\u2019accantonamento di mauro icardi deciso dal tecnico luciano spalletti, fornisce il proprio apporto \u2013 anche tramite una marcatura nel vittorioso derby di milano del 17 marzo 2019 \u2013 al raggiungimento del quarto posto in campionato e alla conseguente qualificazione alla successiva edizione della champions league. conclude quindi la prima stagione in italia con un discreto rendimento, collezionando nove reti e un assist.\n\n\n===== la finale di europa league e lo scudetto (2019-2021) =====\nl'inizio del campionato \u00e8 positivo per la squadra che vince sei partite consecutive. il 20 ottobre, in occasione del successo esterno per 4-3 contro il sassuolo, realizza la prima doppietta con i nerazzurri in campionato. in champions league, nel girone con barcellona, borussia dortmund e slavia praga, ottengono il terzo posto. martinez tuttavia va a segno per quattro partite consecutive eguagliando il primato per un calciatore interista. il 27 novembre seguente realizza la prima doppietta in campo internazionale, contribuendo al successo dell'inter in casa dello slavia praga. il 26 gennaio 2020, nella gara casalinga contro il cagliari, viene espulso per la prima volta da quando veste nerazzurro, viene quindi squalificato in occasione del derby di milano del 9 febbraio seguente. i nerazzurri chiudono il campionato al secondo posto, alle spalle della juventus campione con due turni di anticipo. nella finale di europa league di colonia del 21 agosto l'inter viene sconfitta per 3-2 contro il siviglia, terminando dunque la stagione. martinez nella stagione segner\u00e0 21 reti in 49 partite disputate.nella stagione seguente, il 3 novembre 2020, in occasione della sconfitta in champions league con il real madrid, segna la rete del momentaneo 2-1; tuttavia, nella competizione, la squadra non si qualifica al turno successivo. al ritorno dalla sosta di novembre, la squadra infila una striscia di sette vittorie consecutive che la porta al secondo posto in classifica dietro al milan. il 3 gennaio 2021, nella vittoria per 6-2 contro il crotone, mart\u00ednez realizza la prima tripletta in serie a. eliminati anche dalla coppa italia per mano della juventus, i nerazzurri alla 22\u00aa giornata operano il sorpasso al milan e si portano in testa alla classifica. il 21 febbraio seguente, l'argentino risulta determinante nel successo per 3-0 nello scontro diretto contro il milan, marcando una doppietta. l'inter vincer\u00e0 il campionato con quattro turni d'anticipo sulla fine del torneo: per lautaro si tratta dunque del primo trofeo con i nerazzurri, nonch\u00e9 il primo in assoluto da professionista. il 23 maggio, a san siro contro l'udinese, segna una rete nella centesima presenza in serie a, terminando l'annata con 17 reti in 38 gare giocate insieme a lukaku, risultano la seconda coppia di attaccanti pi\u00f9 prolifica nei principali campionati europei.\n\n\n===== i trionfi nazionali e la finale di champions league (2021-2023) =====\nla stagione seguente, contrassegnata dall'avvicendamento in panchina tra il tecnico salentino e simone inzaghi, comincia nel migliore dei modi per l'attaccante argentino, il quale va a segno in cinque occasioni nelle prime sei giornate di campionato, facendo registrare la miglior partenza dal suo approdo nel capoluogo lombardo. ad ottobre, con un accordo che gli garantisce anche l'omissione della clausola rescissoria, rinnova il proprio contratto con i nerazzurri.malgrado un inizio difficoltoso, dopo la sosta di novembre la squadra meneghina inanella una striscia di otto successi consecutivi \u2013 a cui mart\u00ednez contribuisce con sei marcature \u2013, portandosi in testa alla classifica e conseguendo il titolo di campioni d'inverno dopo dodici anni. il 12 gennaio l'argentino vince il suo secondo trofeo con l'inter, la supercoppa italiana, segnando la rete del momentaneo pareggio nella vittoria per 2-1 contro la juventus maturata ai tempi supplementari. tuttavia, nei mesi di febbraio e marzo la squadra di inzaghi subisce una flessione di risultati \u2013 conquistando sette punti in altrettante gare e cedendo la vetta della classifica a favore del milan \u2013, durante la quale lautaro \u00e8 vittima di un digiuno realizzativo di 624' tra campionato e coppe; dopo otto presenze senza trovare la via della rete, si sblocca il 4 marzo seguente, realizzando una tripletta nella gara casalinga contro la salernitana. nel prosieguo del campionato, malgrado alcuni successi degni di nota \u2013 tra cui figurano quelli contro la roma e la juventus in trasferta \u2013 i nerazzurri non riescono a riappropriarsi del primo posto, abdicando quali campioni d'italia dopo una sola stagione e permettendo ai cugini del milan di conquistare lo scudetto dopo undici anni.al contrario, il cammino nelle coppe \u00e8 pi\u00f9 soddisfacente; in champions league i meneghini centrano il passaggio del turno dopo undici anni; qui, malgrado una rete di lautaro che permette all'inter di vincere ad anfield, vengono estromessi dai futuri finalisti del liverpool. in coppa italia, in cui i nerazzurri si aggiudicano il titolo dopo undici anni, mart\u00ednez si rivela determinante decidendo, con una doppietta, la semifinale contro il milan e procurandosi il rigore nella finale, vinta battendo nuovamente la juventus in finale per 4-2 dopo i tempi supplementari. al termine della stagione, l'argentino conta un bottino di 25 reti complessive, di cui 21 in campionato, stabilendo un primato personale.l'8 ottobre seguente, nella vittoria esterna contro il sassuolo per 2\u20131, indossa per la prima volta la fascia da capitano dopo l'uscita dal campo di danilo d'ambrosio. il 1\u00ba novembre seguente gioca per la prima volta con la fascia al braccio in champions league, nella sconfitta contro il bayern monaco per 0-2. cinque giorni dopo tocca quota 200 partite con la maglia dell'inter in occasione della partita persa contro la juventus (2-0). il 18 gennaio 2023 segna una rete nella finale di supercoppa italiana, vinta dall'inter battendo il milan per 3-0. si ripete contro i rossoneri il 5 febbraio (1-0), segnando il gol decisivo nel suo primo derby giocato con la fascia di capitano: si tratta del settimo gol segnato nel derby meneghino, che gli consente di diventare il secondo miglior marcatore straniero per l'inter alle spalle di istv\u00e1n nyers (11). con le doppiette segnate contro la lazio il 30 aprile e contro il verona il 3 maggio scavalca mario corso (75) e atilio demar\u00eda (76) nella top ten dei marcatori nerazzurri in serie a, posizionandosi all'ottavo posto con 77 gol. il 16 maggio realizza il gol decisivo per la vittoria dei nerazzurri nella semifinale di ritorno di champions league contro il milan (1-0), diventando il secondo giocatore dell'inter dopo edin d\u017eeko a segnare nella stracittadina meneghina in tre competizioni diverse nella stessa stagione. il 24 maggio conquista la sua seconda coppa italia consecutiva, la nona della storia per il club nerazzurro, grazie alla vittoria per 2-1 in finale contro la fiorentina; nella stessa partita realizza una doppietta, che gli permette di raggiungere e superare quota 100 reti con l'inter in tutte le competizioni. il 10 giugno gioca da titolare nella finale di champions league, persa per 1-0 contro il manchester city. termina quindi la stagione con 28 gol in 57 partite in tutte le competizioni, stabilendo il suo primato personale di realizzazioni in una singola annata.\n\n\n===== le stagioni da capitano (dal 2023) =====\nall'inizio della stagione 2023-2024, in seguito all'addio di samir handanovi\u010d, mart\u00ednez viene nominato come nuovo capitano della squadra nerazzurra. il 19 agosto, al debutto in campionato contro il monza vinto per 2-0, realizza una doppietta. il 30 settembre realizza, per la prima volta in carriera, quattro reti nella partita esterna contro la salernitana (4-0), diventando il primo subentrato a farlo nella storia della serie a.\n\n\n=== nazionale ===\n\n\n==== nazionali giovanili ====\nnel 2017 si laurea capocannoniere del campionato sudamericano under-20 con 5 gol; viene poi convocato per il campionato del mondo under-20: l\u00ec l'argentina viene eliminata ai gironi, nei quali lautaro segna due reti.\n\n\n==== nazionale maggiore ====\nnel 2018, in occasione delle amichevoli con italia e spagna, \u00e8 convocato per la prima volta in nazionale maggiore; debutta il 27 marzo nel secondo dei due incontri. resta invece escluso dal campionato del mondo. segna la prima rete in nazionale nella prima presenza da titolare contro l'iraq, l'11 ottobre, mentre il 7 giugno 2019, nel successo per 5-1 sul nicaragua, realizza la prima doppietta.nel 2019 viene convocato per la copa am\u00e9rica in brasile. nel corso della competizione realizza due reti: la prima contro il qatar nella fase a gironi, la seconda contro il venezuela nei quarti di finale, gara in cui \u00e8 eletto uomo partita. il 10 settembre seguente segna una tripletta al messico, battuto 4-0 in amichevole.nel 2021 \u00e8 convocato di nuovo per la copa am\u00e9rica, che si tiene ancora in brasile. dopo due partite da titolare in cui non realizza reti, segna da subentrante alla bolivia nella fase a gironi, poi all'ecuador nei quarti e alla colombia in semifinale, realizzando anche l'ultimo dei tiri di rigore con cui l'argentina raggiunge la finale. conquista il titolo giocando da titolare nell'incontro vinto 1-0 contro il brasile.il 1\u00ba giugno 2022 segna la prima rete nel 3-0 sull'italia per la coppa dei campioni conmebol-uefa, che gli vale il secondo trofeo in nazionale maggiore.nel novembre del 2022 viene inserito dal ct lionel scaloni nella lista dei convocati per il campionato del mondo in qatar. esordisce nella rassegna iridata disputando da titolare la gara contro l'arabia saudita, a cui segue quella contro il messico, sempre partendo dal primo minuto. dalla terza partita, che vede gli argentini opposti alla polonia, complice la forma fisica non ottimale, perde il posto nella formazione iniziale in favore di juli\u00e1n \u00e1lvarez. nella fase a eliminazione diretta subentra contro l'australia agli ottavi di finale e contro i paesi bassi ai quarti; contro gli olandesi trasforma l'ultimo tiro di rigore, consentendo alla nazionale argentina di accedere alle semifinali. rimasto in panchina in semifinale contro la croazia, subentra nella finale contro la francia: grazie al successo ottenuto ai tiri di rigore, si laurea campione del mondo.\n\n\n== statistiche ==\ntra club, nazionale maggiore e nazionali giovanili, mart\u00ednez ha totalizzato globalmente 388 presenze segnando 174 gol, alla media di 0,45 reti a partita.\n\n\n=== presenze e reti nei club ===\nstatistiche aggiornate al 20 dicembre 2023.\n\n\n=== cronologia presenze e reti in nazionale ===\n\n\n== palmar\u00e8s ==\n\n\n=== club ===\n campionato italiano: 1inter: 2020-2021 supercoppa italiana: 2inter: 2021, 2022 coppa italia: 2inter: 2021-2022, 2022-2023\n\n\n=== nazionale ===\ncoppa america: 1brasile 2021coppa dei campioni conmebol-uefa: 1finalissima 2022 campionato mondiale: 1qatar 2022\n\n\n=== individuale ===\ncapocannoniere del sudamericano under-20: 1ecuador 2017 (5 gol, a pari merito con rodrigo amaral, bryan cabezas e marcelo torres)giocatore rivelazione della superliga argentina: 12017-2018squadra della stagione della uefa europa league: 12019-2020gazzetta sports awards: 1categoria performance dell'anno: 2023\n\n\n== note ==\n\n\n== bibliografia ==\n almanacco illustrato del calcio 2020, modena, panini editore, 2019, isbn 9771129338008.\n\n\n== altri progetti ==\n\n wikiquote contiene citazioni di o su lautaro mart\u00ednez\n wikimedia commons contiene immagini o altri file su lautaro mart\u00ednez\n\n\n== collegamenti esterni ==\n\n lautaro mart\u00ednez, su uefa.com, uefa. \n(en) lautaro mart\u00ednez, su national-football-teams.com, national football teams. \n(de, en, it) lautaro mart\u00ednez, su transfermarkt, transfermarkt gmbh & co. kg. \n lautaro mart\u00ednez, su it.soccerway.com, perform group. \n lautaro mart\u00ednez, su smr.worldfootball.net, heim:spiel medien gmbh. \n(en) lautaro mart\u00ednez, su soccerbase.com, racing post. \n(fr) lautaro mart\u00ednez, su lequipe.fr, l'\u00e9quipe 24/24. \n(en, es, ca) lautaro mart\u00ednez, su bdfutbol.com. \n(es) lautaro mart\u00ednez, su as.com. \n(en) lautaro mart\u00ednez, su imdb, imdb.com."