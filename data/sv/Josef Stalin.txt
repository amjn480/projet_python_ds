"josef stalin, egentligen iosif vissarionovitj dzjugasjvili\u2009, f\u00f6dd 18 december 1878 i gori i kejsard\u00f6met ryssland (nuvarande georgien), d\u00f6d 5 mars 1953 p\u00e5 kuntsevo utanf\u00f6r moskva, var en revolution\u00e4r, f\u00f6rfattare och sovjetisk politiker av georgisk b\u00f6rd.\nstalin blev 1922 den f\u00f6rste generalsekreteraren i sovjetunionens kommunistiska parti och \u00f6vertog i stora drag, efter vladimir lenins d\u00f6d 1924, makten \u00f6ver partiet, en position han bibeh\u00f6ll fram till sin d\u00f6d 1953. han var \u00e4ven formellt regeringschef fr\u00e5n 1941.stalin betraktas ofta som en av den moderna historiens mest inflytelserika m\u00e4n.genom utrensningar inom det styrande kommunistiska partiet gjorde han sig av med oppositionella krafter, \u00e4ven om partiet i formell mening f\u00f6rblev kollektivt styrt. stalin byggde upp en omfattande personkult kring sig sj\u00e4lv. statyer f\u00f6rest\u00e4llande stalin restes i praktiskt taget varenda stad. under stalins styre inf\u00f6rdes fem\u00e5rsplaner i ekonomin, vilket \u00f6kade industrialiseringen i sovjetunionen kraftigt och kollektiviseringen av jordbruket. utrikespolitiskt viktiga h\u00e4ndelser var dels beslutet 1939 om att ing\u00e5 en icke-angreppspakt med nazityskland - molotov-ribbentropp-pakten, dels sovjetunionens deltagande i andra v\u00e4rldskriget mot tyskland mellan 1941\u20131945. sovjetunionens insatser i kriget spelade en avg\u00f6rande roll f\u00f6r de allierades seger. under stalins tid vid makten organiserades massmord p\u00e5 politiska motst\u00e5ndare och miljontals dog i de koncentrationsl\u00e4ger (gulag) som organiserades som ett led i den h\u00e5rdnande politiska repressionen under hans styre. \nstalin har gett namn till en gren av kommunismen, stalinismen, och myntade namnet marxism-leninismen. som ett led i stalins vision om ett sovjetiskt, socialistiskt samh\u00e4lle beslagtogs privat egendom med tv\u00e5ng. motst\u00e5nd hos bondebefolkningen behandlade han h\u00e4nsynsl\u00f6st. namnet stalin, fr\u00e5n det ryska ordet f\u00f6r st\u00e5l, kan ha tagits f\u00f6r att det p\u00e5minner om lenin. dock valde n\u00e4ra nog alla sovjetiska yrkesrevolution\u00e4rer ett \"revolutionsnamn\" (nom de guerre). en annan uppgift \u00e4r att det skulle vara en kortform av stalinskij som var en rustaveli-\u00f6vers\u00e4ttare som han beundrade. f\u00f6rsta g\u00e5ngen han signerade en artikel med namnet stalin var maj 1912.\n\n\n== biografi ==\n\n\n=== uppv\u00e4xt och tidig karri\u00e4r ===\njosef stalin f\u00f6ddes \u00e5r 1878 i staden gori i guvernementet tiflis som ligger i dagens georgien. stalin var det enda \u00f6verlevande barnet till en alkoholiserad skomakare, besarion dzjughasjvili, och hans hustru ketevan geladze. fadern, som agade honom brutalt och ofta, dog \u00e5r 1909, d\u00e5 stalin var trettioett \u00e5r. efter att ha g\u00e5tt ut kyrkskolan i hemstaden med goda betyg b\u00f6rjade han studera till pr\u00e4st vid det ortodoxa pr\u00e4stseminariet i tbilisi. han gick som arton\u00e5ring med i en illegal socialdemokratisk sammanslutning, d\u00e4r han f\u00f6r f\u00f6rsta g\u00e5ngen kom i kontakt med karl marx tankar och id\u00e9er. han ansl\u00f6t sig till rysslands socialdemokratiska arbetarparti strax efter att det bildades. 1899 blev han avst\u00e4ngd fr\u00e5n sin skola, tbilisis ortodoxa seminarium. hans hem genoms\u00f6ktes \u00e5tskilliga g\u00e5nger i jakt p\u00e5 f\u00f6rbjudna socialistiska skrifter, dock utan framg\u00e5ng. i samma veva[n\u00e4r?] lade han sig \u00e4ven till med den revolution\u00e4ra pseudonymen \"koba\". 1901 valdes han in i tbilisis socialdemokratiska kommitt\u00e9. i och med splittringen av det socialdemokratiska partiet 1903 ansl\u00f6t sig stalin till den bolsjevikiska fraktionen.fr\u00e5n 1903 och fram till revolutionen 1917 organiserade stalin revolution\u00e4ra aktiviteter som att publicera olagligt material, att organisera partiet och arbetare. han deltog \u00e4ven i en rad kriminella aktiviteter f\u00f6r att f\u00e5 in pengar till partiverksamheten, bland annat r\u00e5nade han banker. 1905 tr\u00e4ffade han vladimir lenin f\u00f6r f\u00f6rsta g\u00e5ngen. som  agent f\u00f6r det socialdemokratiska partiet reste han \u00e4ven utomlands, bland annat till stockholm i april 1906 f\u00f6r att delta i en socialdemokratisk konferens d\u00e4r \u00e4ven lenin och hjalmar branting deltog. han reste \u00e4ven till london, krakow och wien.  stalin blev gripen och f\u00e4ngslad vid ett flertal tillf\u00e4llen. sammanlagt fyra g\u00e5nger (1902, 1909, 1912 och 1913) f\u00f6rvisades han till arbetsl\u00e4ger i sibirien, men lyckades fly tre av g\u00e5ngerna. efter varje v\u00e4nda till sibirien \u00e5terupptog han sin underjordiska verksamhet. 1912 blev han i sin fr\u00e5nvaro utsedd till ledamot i bolsjevikpartiets centralkommitt\u00e9, samt redakt\u00f6r f\u00f6r partiets tidning pravda. \u00e5ren 1913\u20131917 var han f\u00f6rvisad till det avl\u00e4gsna omr\u00e5det turuchansk i guvernementet jenisejsk.\n\n\n=== makt\u00f6vertagandet ===\ninf\u00f6r oktoberrevolutionen 1917 spelade stalin en viktig roll, dels inom partiets exekutivkommitt\u00e9, dels som medarbetare i tidningen pravda. detta var f\u00f6rsta steget p\u00e5 v\u00e4gen mot makten. n\u00e4sta steg togs n\u00e5gra veckor efter oktoberrevolutionen. i samband med revolutionen uts\u00e5gs stalin till folkkommissarie f\u00f6r nationalitetsfr\u00e5gor i den f\u00f6rsta sovjetregeringen. h\u00e4r b\u00f6rjade det som skulle bli stalinismens fr\u00e4msta grundpelare, den totalit\u00e4ra staten, ta form i stalins tankev\u00e4rld. de revolution\u00e4ra id\u00e9erna om folkets sj\u00e4lvbest\u00e4mmander\u00e4tt som stalin tidigare h\u00e5llit sig med b\u00f6rjade sakta men s\u00e4kert ge vika. det finns \u00e4ven \u00f6verraskande p\u00e5st\u00e5enden om att stalin inte spelade n\u00e5gon ledande roll i oktoberrevolutionen och att uppgifterna om hans deltagande tillkommit senare genom omskrivning av historien och f\u00f6rfalskning av lenins publikationer.tv\u00e5 \u00e5r senare blev han invald i partiets politbyr\u00e5, varifr\u00e5n han 1921, trots den sjukdomsdrabbade lenins varningar, tog spr\u00e5nget in p\u00e5 den d\u00e5 t\u00e4mligen administrativa posten som generalsekreterare. denna post blev sedermera den m\u00e4ktigaste posten inom partiet.\ni takt med att lenins h\u00e4lsa blev allt s\u00e4mre kunde stalin genom sin post som generalsekreterare i centralkommitt\u00e9n 1922 tillskansa sig makt och inflytande. lenins d\u00f6d 1924, efter vilken centralkommitt\u00e9ns ledam\u00f6ter var t\u00e4nkta att gemensamt styra landet, blev inledningen till den maktkamp som kom att utk\u00e4mpas de n\u00e4rmaste fem \u00e5ren. stalins huvudsakliga antagonist i denna kraftm\u00e4tning blev lev trotskij, som varit en av huvudpersonerna inom oktoberrevolutionen. trotskij och hans allierade tog fasta p\u00e5 visionen om en v\u00e4rldsrevolution och menade att en socialisering av det underutvecklade sovjetunionen endast var m\u00f6jlig sedan en v\u00e4rldsrevolution genomf\u00f6rts. de tog f\u00f6rvisso inte avst\u00e5nd fr\u00e5n tanken p\u00e5 hush\u00e5llning baserad p\u00e5 socialiserade produktionsmedel men tvivlade p\u00e5 lenins id\u00e9er om ett socialiserat sovjetunionen.\n\nstalin allierade sig med lev kamenev och grigorij zinovjev (en grupp som kallades triumviratet) och uppfattades som tillm\u00f6tesg\u00e5ende till en b\u00f6rjan n\u00e4r han erk\u00e4nde att \"det \u00e4r n\u00f6dv\u00e4ndigt med gemensamma anstr\u00e4ngningar fr\u00e5n prolet\u00e4rerna i flera l\u00e4nder\". senare h\u00e5rdnade stalins argument: \"men d\u00e5 nu seger inte f\u00f6religger i v\u00e4st, \u00e5terst\u00e5r bara f\u00f6ljande val f\u00f6r revolutionen i ryssland. att ruttna bort i halmen eller urarta till en borgerlig stat.\"\nargumenten fr\u00e5n trotskijoppositionen om sovjetunionens agrara karakt\u00e4r och att befolkningen till st\u00f6rsta delen bestod av b\u00f6nder, tolkade stalin som att oppositionen tvivlade p\u00e5 b\u00f6ndernas revolution\u00e4ra potential. trotskijs farh\u00e5gor om att det vid goda sk\u00f6rde\u00e5r skulle finnas faror f\u00f6r arbetarregeringens fortbest\u00e5nd, \u00e5kte stalin sn\u00e5lskjuts p\u00e5: \"vi har tre bundsf\u00f6rvanter. det internationella proletariatet [...] kolonierna [...] samt b\u00f6nderna [...] med dessa bundsf\u00f6rvanter, det vill s\u00e4ga bondeklassen, samarbetar vi. tillsammans med den bygger vi upp socialismen. det m\u00e5 nu g\u00e5 bra eller d\u00e5ligt, men vi bygger i alla fall upp den och vi m\u00e5ste just nu, s\u00e4rskilt nu, veta att s\u00e4tta v\u00e4rde p\u00e5 denna bundsf\u00f6rvant.\" h\u00e4r f\u00f6rsvarar stalin bondeklassen, ett f\u00f6rsvar som tiotalet \u00e5r senare skulle visa sig inte vara mycket v\u00e4rt, n\u00e4r han i och med sin kollektivisering av jordbruket skoningsl\u00f6st krossade denna klass.\nett genomg\u00e5ende tema i denna dispyt var lenin. lenin citerades av b\u00e5da parter, men d\u00e4r trotskij anv\u00e4nde sig av nyanser, generaliserade ist\u00e4llet stalin, vilket gick hem hos massorna. hans argument var l\u00e4tta att f\u00f6rst\u00e5 och att ta till sig. ett annat utm\u00e4rkande drag f\u00f6r stalins uttalanden \u00e4r den fullst\u00e4ndiga avsaknaden av en tanke som hos lenin hade stor betydelse, n\u00e4mligen \u00f6vertygelsen om att sovjetunionen inte l\u00e4ngre skulle komma att st\u00e5 i spetsen f\u00f6r de internationella revolution\u00e4ra krafterna n\u00e4r den socialistiska revolutionen skulle ha segrat i alla l\u00e4nder och v\u00e4rlden sm\u00e4lt samman till en enda stat.\nstalin f\u00f6rnekade dessutom varje anklagelse om att hans \"socialism i ett land\"-teori skulle komma endast fr\u00e5n honom sj\u00e4lv. han p\u00e5pekade ivrigt \"att stalin inte hade n\u00e5gonting alls med detta att skaffa, att det inte alls kunde vara fr\u00e5gan om stalins teori, att stalin aldrig gjort anspr\u00e5k p\u00e5 n\u00e5gonting nytt p\u00e5 teorins omr\u00e5de\" (stalin refererade ofta till sig sj\u00e4lv i tredje person).\nstalins fraktion, ursprungligen best\u00e5ende av ordf\u00f6randen f\u00f6r tredje internationalen, grigorij zinovjev, och den inom partiet h\u00f6gt uppsatte lev kamenev, lade beslag p\u00e5 statsapparaten, och 1924 utman\u00f6vrerades oppositionen i form av bolsjevikleninisterna med lev trotskij i spetsen. b\u00e5de zinovjev och kamenev ansl\u00f6t sig dock redan tv\u00e5 \u00e5r senare, 1926, till trotskij och v\u00e4nsteroppositionen. d\u00e5 hade emellertid stalin redan tillr\u00e4cklig makt f\u00f6r att inte beh\u00f6va vika sig, och kunde 1927 tillsammans med h\u00f6gerns nikolaj bucharin, michail tomskij och aleksej rykov utesluta trotskij, zinovjev och kamenev, vilka i centralkommitt\u00e9n ersattes av vjatjeslav molotov, kliment vorosjilov och michail kalinin, stalins trogna. trotskij tvingades i exil och flydde till mexiko. han blev 1940 m\u00f6rdad i sitt hem i mexiko med en ishacka av ram\u00f3n mercader, en yrkesm\u00f6rdare personligen anlitad av stalin. h\u00e4mnden och den inrikespolitiska segern var nu stalins. stalin v\u00e4nde sig d\u00e4refter mot sina tidigare allierade och utman\u00f6vrerade dessa.\n\n\n=== industrialiseringen av sovjetunionen ===\n1929 godk\u00e4nde stalin den f\u00f6rsta fem\u00e5rsplanen, det verktyg som han, efter att ha rensat ut trotskijoppositionen, inf\u00f6rt f\u00f6r att f\u00e5 fart p\u00e5 industrialiseringen. i dessa fem\u00e5rsplaner skulle sovjetunionens ekonomi planl\u00e4ggas f\u00f6r fem \u00e5r fram\u00e5t. den f\u00f6rsta planen hade en oerh\u00f6rd m\u00e5ls\u00e4ttning: under fem \u00e5r skulle industriproduktionen \u00f6ka med 180 procent, investeringarna med 220 procent och konsumtionen med 70 procent. h\u00e4rigenom \u00f6vergav stalin \u00e4ven lenins nya ekonomiska politik (nep), som han tidigare f\u00f6rsvarat mot trotskijs kritik. dessa h\u00e4ndelser 1929 kallades f\u00f6r \"den stora v\u00e4ndningen\" (\u0432\u0435\u043b\u0438\u043a\u0438\u0439 \u043f\u0435\u0440\u0435\u043b\u043e\u043c, engelska wikipedia) efter rubriken p\u00e5 en artikel i pravda av stalin \"den stora v\u00e4ndningens \u00e5r: till 12-\u00e5rsminnet av oktoberrevolutionen.\"i februari 1931 deklarerade stalin att sovjetunionen var \"50 till 100 \u00e5r efter de v\u00e4sterl\u00e4ndska l\u00e4nderna och att landet antingen skulle hinna ikapp inom loppet av 10 \u00e5r eller krossas\".\n\n\n=== kollektiviseringen av jordbruket ===\nen f\u00f6ruts\u00e4ttning f\u00f6r en industrialisering var ett h\u00f6gproducerande jordbruk, n\u00e5got som sovjetunionen vid denna tid inte hade. d\u00e5 stalin \u00f6vergivit den n\u00e5got mer marknadsorienterade nep kr\u00e4vdes en omdaning f\u00f6r att f\u00e5 upp den fart som kr\u00e4vdes f\u00f6r att fem\u00e5rsplanens vision skulle sl\u00e5 in. stalins metod var kollektiv. man b\u00f6rjade organisera in b\u00f6nderna i kollektivjordbruk, s\u00e5 kallade kolchoser.\nmotiven f\u00f6r detta sades vara ideologiska: om b\u00f6nderna skulle arbeta direkt f\u00f6r staten skulle de s\u00e5 sm\u00e5ningom bli socialister. de bakomliggande motiven f\u00f6r kollektiviseringen var dock att trygga statens livsmedelsf\u00f6rs\u00f6rjning genom att omvandla landsbygden till en enda stor livsmedelsindustri.\ni slutet av 1929 meddelade stalin att storb\u00f6nderna, kulakerna, skulle utrotas som samh\u00e4llsklass. i praktiken st\u00e4mplades alla b\u00f6nder som gjorde motst\u00e5nd eller inte samarbetade som kulaker, \u00e4ven om de inte var storb\u00f6nder. kulakerna \u00e5talades f\u00f6r allt fr\u00e5n br\u00e4nder till mord. de kulaker som gjorde motst\u00e5nd mot kollektiviseringen arresterades, blev anklagade f\u00f6r att vara kontrarevolution\u00e4rer och skickades iv\u00e4g till arbetsl\u00e4ger. partiaktivisterna och b\u00f6nderna som gjorde grovjobbet ans\u00e5g att kollektiviseringen var f\u00f6r b\u00f6ndernas b\u00e4sta och att de skulle f\u00e5 det b\u00e4ttre d\u00e5 kulakerna var f\u00f6rdrivna.\nrekvisitionspatruller skickades av s\u00e4kerhetstj\u00e4nsten gpu till bondg\u00e5rdarna och dessa konfiskerade all spannm\u00e5l man kunde hitta inklusive storb\u00f6ndernas reservspannm\u00e5l och n\u00e4sta \u00e5rs uts\u00e4de. kombinerat med missv\u00e4xten 1932 var en omfattande hungersn\u00f6d nu ett faktum. p\u00e5 n\u00e5got \u00e5r hade sv\u00e4lten spridit sig \u00f6ver hela ukrainska sovjetrepubliken och l\u00e4ngs floderna i n\u00e4rheten.\nstalin n\u00e5ddes av rapporter om sv\u00e4lt, lidande och d\u00f6d, men han ignorerade dem. i st\u00e4llet f\u00f6rs\u00f6kte han att prioritera industrin, s\u00e4rskilt genom m\u00e5nga tv\u00e5ngsarbetare i gulag och vid vita havet. f\u00f6r att f\u00e5 in pengar och maskiner till den hastiga industrialiseringen fortsatte han att omf\u00f6rdela de skrala sk\u00f6rdar spannm\u00e5l som fanns till st\u00e4derna.\nunder andra v\u00e4rldskriget skedde en stor produktionstillv\u00e4xt inom vapenindustrin. till exempel \u00f6kade produktionen av stridsvagnar fr\u00e5n 2 794 (1940) till 6 590 (1941) och 24 446 (1942).\n\n\n=== terrorn under stalins tid ===\nmissn\u00f6jet med stalins politik blev st\u00f6rre hos partiets h\u00f6gre medlemmar och man s\u00f6kte i hemlighet en eftertr\u00e4dare p\u00e5 generalsekreterarposten.\ntio m\u00e5nader efter partikongressen, den 1 december 1934, sk\u00f6ts kirov till d\u00f6ds i sitt arbetsrum av en ung arbetsl\u00f6s partimedlem, leonid nikolajev. det har spekulerats i att mordet skedde p\u00e5 uppdrag av stalin men n\u00e5gra s\u00e4kra bevis f\u00f6r detta fann polisen inte. m\u00f6rdaren d\u00f6mdes till d\u00f6den, och stalin tog tillf\u00e4llet i akt och proklamerade d\u00f6dsstraff utan m\u00f6jlighet till ben\u00e5dning f\u00f6r alla fiender till staten.\nvarken jordbruket eller industrin hade uppfyllt m\u00e5ls\u00e4ttningarna och man skyllde detta p\u00e5 sabotage utf\u00f6rt av folkets fiender. s\u00e4kerhetstj\u00e4nsten, nu omd\u00f6pt till nkvd, inledde massarresteringar. s\u00e5 gott som alla n\u00e4rvarande delegater vid den sjuttonde partikongressen likviderades, s\u00e5v\u00e4l som m\u00e5nga andra.\n\n\n==== den stora utrensningen ====\n\n\u00e5ren 1936\u20131938 p\u00e5gick den stora utrensningen (kallad jezjovsjtjina, efter nikolaj jezjov), med skenprocesser mot stalins f\u00f6rutvarande bundsf\u00f6rvanter lev kamenev och grigorij zinovjev, d\u00e4r de under tortyr avgav bek\u00e4nnelser om kontrarevolution\u00e4r verksamhet (se \u00e4ven moskvar\u00e4tteg\u00e5ngarna). terrorn mot folket trappades upp ytterligare i och med att stalins verklighetsuppfattning blev allt mer diffus. han propagerade allt mer h\u00e4tskt mot de fiender han s\u00e5g b\u00e5de inom och utom landet, och s\u00e4kerhetspolisen rensade troget upp bland de anklagade: vanliga medborgare, partimedlemmar, milit\u00e4rer och till och med nkvd-agenter. arresteringar och avr\u00e4ttningar skedde b\u00e5de p\u00e5 uppdrag av de sovjetiska toppledarna, och av de lokala regionerna i landet som tilldelades kvoter f\u00f6r eliminering, varefter de rapporterade \"framsteget\". de flesta d\u00f6dslistorna \u00e4r undertecknade av stalin, vjatjeslav molotov, lazar kaganovitj, vorosilov, andrej zjdanov och mikojan. till exempel den 12 november 1938 undertecknade stalin och molotov avr\u00e4ttningsdirektiv f\u00f6r 3167 personer. oftast avr\u00e4ttades eller i b\u00e4sta fall arresterades och/eller deporterades sl\u00e4kt och v\u00e4nner till offren.\neftersom fienden kunde finnas var som helst kunde den ocks\u00e5 vara vem som helst \u2013 ingen gick s\u00e4ker. stalin l\u00e4t till och med avr\u00e4tta eller f\u00e4ngsla m\u00e5nga av sina n\u00e4ra medarbetare och v\u00e4nner samt deras familjemedlemmar som medskyldiga i massmorden, som till exempel molotovs hustru polina. tsartidens system med inrikespass \u00e5terinf\u00f6rdes, tortyren godk\u00e4ndes av stalin som metod och alla brott skulle kunna ge d\u00f6dsstraff f\u00f6r alla \u00f6ver tolv \u00e5r.\nden stora utrensningen fick sin kulmen med skenr\u00e4tteg\u00e5ngen mot rykov och bucharin, d\u00e4r de under tortyr skrivit p\u00e5 bek\u00e4nnelser d\u00e4r de anklagade varandra. stalin ville utpl\u00e5na alla sp\u00e5r av historien d\u00e4r han sj\u00e4lv inte var hj\u00e4lte. sammanlagt under de tv\u00e5 \u00e5r tjistkan varade, arresterades c:a 7 miljoner sovjetiska medborgare, av vilka det stora flertalet skickades vidare till gulag.\ntrotskij m\u00f6rdades p\u00e5 stalins uppdrag och samtliga \u00f6vriga politbyr\u00e5medlemmar avr\u00e4ttades.\n\n\n==== gulag ====\n\nenorma arbetsl\u00e4ger byggdes upp f\u00f6r att inhysa de \"kulaker\" stalin velat undanr\u00f6ja, politiska motst\u00e5ndare, etniska eller religi\u00f6sa minoriteter, kriminella eller oskyldiga som r\u00e5kat ut f\u00f6r stalins utbredda angiverisystem och s\u00e4kerhetspolisens terror. dessa l\u00e4ger fungerade som integrerade delar i stalins ekonomiska system. suget efter arbetskraft[k\u00e4lla beh\u00f6vs] ledde till massarresteringar av oskyldiga, som alla sattes i arbete i l\u00e4gren.\ndet stora flertalet av alla som sattes i f\u00e5ngl\u00e4gren var outbildade b\u00f6nder som aldrig f\u00e5tt vare sig erfarenhet eller skolning i anv\u00e4ndandet av den utrustning man nyttjade. detta ledde till ideliga produktionsstopp och f\u00f6rseningar. i propagandan sades att sabotage var orsak till f\u00f6rseningarna, och skenr\u00e4tteg\u00e5ngar inleddes mot fabrikschefer och ingenj\u00f6rer. \u00e5terigen slog stalin undan benen f\u00f6r sig sj\u00e4lv i och med att de mest kompetenta och driftiga f\u00e4ngslades eller sk\u00f6ts, och produktionstakten s\u00e4nktes d\u00e4rmed \u00e4nnu mer.\n\u00e4ven h\u00e4r v\u00e4grade stalin se verkligheten och \u00f6kade p\u00e5frestningarna ytterligare genom att kr\u00e4va h\u00f6gre arbetstakt. de fabrikschefer som efterfr\u00e5gade mer realism i planeringen anklagades f\u00f6r sabotage och arkebuserades, och \u00e4nnu mer kunnigt folk, som s\u00e5 v\u00e4l beh\u00f6vdes i sovjetunionen, d\u00f6dades.\nslitet var enormt i gulag. s\u00e4kerhetstj\u00e4nsten gpu/nkvd s\u00e5v\u00e4l som stalin ans\u00e5g att maskiner s\u00e4llan var n\u00f6dv\u00e4ndiga i arbetsl\u00e4gren och f\u00e5ngarna fick ofta arbeta med h\u00e4nderna. man s\u00e5llade bort de svaga och sjuka genom att maten f\u00f6rdelades beroende p\u00e5 prestationen hos den enskilde arbetaren.\n\n\n==== den nya konstitutionen ====\n1936 inf\u00f6rdes en ny f\u00f6rfattning som p\u00e5 papperet var mer demokratisk \u00e4n tidigare, men den innebar bara ett \u00e4nnu h\u00e5rdare grepp om befolkningen samt hj\u00e4lpte till att skyla de omfattande utrensningarna som f\u00f6rsiggick.\nsamtidigt \u00f6kade personkulten runt stalins person. \u00f6verallt, i radio, i tidningar och p\u00e5 affischer, fick folket h\u00f6ra att stalin var gud, folkets beskyddare och landsfader. detta var en mots\u00e4gelse mot stalins egna ord till en partifunktion\u00e4r n\u00e5gra \u00e5r tidigare: \"var tillgiven arbetarklassen, ert parti, er stat. det \u00e4r n\u00f6dv\u00e4ndigt och bra. men f\u00f6rv\u00e4xla inte denna tillgivenhet med tillgivenhet mot personer, detta ih\u00e5liga och onyttiga intelligentiam\u00e4ssiga frasmakeri.\"\nmen folket hade trots allt f\u00e5tt det b\u00e4ttre. l\u00e4skunnigheten hade \u00f6kat, s\u00e4rskilt i st\u00e4derna, och tekniska finesser s\u00e5som tunnelbanan i moskva fick folk att tycka att de uppoffringar som b\u00e5de folket och landet tvingats g\u00f6ra inte hade gjorts f\u00f6rg\u00e4ves. man trodde ocks\u00e5, att stalin inte visste om den terror som p\u00e5gick, och att om han bara finge veta, skulle han genast s\u00e4tta stopp f\u00f6r den.\n\n\n==== terrorns offer ====\ni dag \u00e4r det fortfarande omtvistat hur m\u00e5nga som egentligen fallit offer f\u00f6r de avr\u00e4ttningar, deporteringar och hungersn\u00f6d som f\u00f6rekom under stalins tid i sovjetunionen under 1924-1953. efter sovjetunionens kollaps 1991 har hemliga arkiv gjorts tillg\u00e4ngliga.\ndet finns forskare som h\u00e4vdar att stalins repression ligger p\u00e5 runt 4 miljoner offer, andra menar ist\u00e4llet att siffrorna \u00e4r betydligt h\u00f6gre \u00e4n s\u00e5. till exempel den ryske f\u00f6rfattaren vadim erlikma har bland annat gjort f\u00f6ljande uppst\u00e4llning: avr\u00e4ttningar 1,5 miljoner, gulag fem miljoner, deporteringar 1,7 miljoner (av totalt 7,5 miljoner deporterade), och ytterligare en miljon tyska krigsf\u00e5ngar och civila, sammanlagt runt nio miljoner offer.en del v\u00e4sthistoriker, som r.j. rummel, har kommit fram till siffror mellan 60 och 70 miljoner d\u00f6da. men detta har av m\u00e5nga ansetts i \u00f6verkant och har heller inte kunnat bestyrkas med det arkivmaterial som finns. de tidigare hemliga arkiv som finns tillg\u00e4ngliga, och som fortfarande ofta har starkt begr\u00e4nsad \u00f6ppenhet, menar somliga inte \u00e4r tillf\u00f6rlitliga, eftersom hemlighetsmakeri, falsarier, brister i dokumentationen och f\u00f6rlust av dokument under andra v\u00e4rldskriget kan hindra alla som vill st\u00e4lla upp tillf\u00f6rlitliga siffror. den omstridde forskaren robert conquest har angett siffror p\u00e5 mellan 20 och 30 miljoner d\u00f6dsoffer, siffror som st\u00e4llts upp innan sovjetunionen uppl\u00f6stes, delvis innan solzjenitsyns gulag-arkipelagen publicerades.\n\n\n=== andra v\u00e4rldskriget ===\nstalin var v\u00e4l medveten om att adolf hitlers stortyska retorik och milit\u00e4ra upprustning var ett hot mot freden och i l\u00e4ngden kunde hota hans land, men ingen l\u00e4mplig allians mot hitler fanns att tillg\u00e5. sovjetunionen gjorde upprepade f\u00f6rs\u00f6k att tillsammans med storbritannien och frankrike bilda en f\u00f6renad front mot nazisterna. alla dessa f\u00f6rslag avslogs. den sovjetiska ambassad\u00f6ren till storbritannien - ivan maisky - v\u00e4nde sig flera g\u00e5nger till chamberlain regeringen med f\u00f6rslaget att bilda en allians. neville chamberlain svarade genom att ignorera honom eller f\u00f6rdr\u00f6ja samtalen.tv\u00e5 veckor innan kriget br\u00f6t ut gjorde sovjetunionen ett sista desperat f\u00f6rs\u00f6k att bilda milit\u00e4r allians med storbritannien och frankrike. f\u00f6rslaget var att stationera mer \u00e4n 1 miljon sovjetiska trupper l\u00e4ngs med gr\u00e4nsen till tyskland, f\u00f6r att p\u00e5 s\u00e5 vis hindra en invasion fr\u00e5n nazisterna. storbritannien och frankrike skulle - enligt det f\u00f6reslagna avtalet - ge underst\u00f6d genom att placera trupper l\u00e4ngs med den v\u00e4stra gr\u00e4nsen. f\u00f6rslaget avslogs av de franska och brittiska ambassad\u00f6rerna. regeringen i polen var heller inte villiga att sluta n\u00e5got s\u00e5dant avtal. stalin v\u00e4nde sig d\u00e5 till nazityskland. en vecka senare, den 23 augusti 1939, sl\u00f6ts molotov\u2013ribbentrop-pakten mellan sovjetunionen och nazityskland. detta var formellt endast ett icke-angreppsavtal mellan sovjetunionen och tyskland, men inneh\u00f6ll ett hemligt till\u00e4gg om en uppdelning av polen, de tre baltiska staterna samt finland som skulle agera som buffertzon mellan sovjet och tyskland.avtalet kom som en chock f\u00f6r storbritannien, frankrike och inte minst f\u00f6r polen. den 1 september 1939 gick tyskland till anfall mot polen. dessutom intogs den tysktalande fristaden danzig. detta ledde till att storbritannien och frankrike f\u00f6rklarade tyskland krig den 3 september.\ndet andra v\u00e4rldskriget hade brutit ut. som \u00f6verenskommet i molotov\u2013ribbentrop-pakten invaderade sovjetunionen 17 september \u00f6stra delen av polen, n\u00e4stan helt utan motst\u00e5nd fr\u00e5n den underutrustade polska arm\u00e9n, som redan hade malts s\u00f6nder av tyskarna.\nd\u00e4refter v\u00e4nde sig stalin mot de baltiska l\u00e4nderna som annekterades utan st\u00f6rre motst\u00e5nd. i november kr\u00e4vde sovjetunionen baser i finland vilket inte accepterades av den finska regeringen varf\u00f6r sovjetunionen anf\u00f6ll finland. vinterkriget gick inledningsvis mycket d\u00e5ligt f\u00f6r sovjetunionen, men f\u00f6rnyade milit\u00e4ra anstr\u00e4ngningar ledde till milit\u00e4ra framg\u00e5ngar som tvingade finland vid de efterf\u00f6ljande fredsf\u00f6rhandlingarna till att bland annat avtr\u00e4da karelen till sovjetunionen.\nn\u00e4r de tyska och sovjetiska f\u00f6rbanden m\u00f6ttes i polen d\u00e4refter var demarkationslinjen (gr\u00e4nsen) mellan de b\u00e5da ockuperande stormakterna inget problem, eftersom alla detaljer var uppgjorda redan vid molotov\u2013ribbentrop-paktens uppr\u00e4ttande. st\u00f6rre delen av denna demarkationslinje utg\u00f6r idag gr\u00e4nsen mellan polen, vitryssland och ukraina.\nv\u00e5ren 1941 kom underr\u00e4ttelsetj\u00e4nster med allt t\u00e4tare underr\u00e4ttelseuppgifter om att hitler planerade ut\u00f6ka tyskland \u00f6sterut och axelmakterna skulle d\u00e4rmed anfalla sovjetunionen.\noperation barbarossa b\u00f6rjade den 22 juni 1941. stalin tog en ledande roll i sovjetunionens milit\u00e4ra strategi. han uts\u00e5gs f\u00f6rsvarsminister och \u00f6verbef\u00e4lhavare.\n\nvid sovjetunionens massiva motanfall december 1941 hade tyskarna pressats tillbaka upp till 300 kilometer fr\u00e5n huvudstaden. det innebar att chansen att er\u00f6vra moskva var borta, och i praktiken hade hitler f\u00f6rlorat hela andra v\u00e4rldskriget.\naxelmakternas angrepp och behandlingen av de ockuperade omr\u00e5dena i ukraina hade, liksom i polen, karakt\u00e4ren av folkmord och kr\u00e4vde en total mobilisering av landets resurser, m\u00e4nskliga och ekonomiska, f\u00f6r att sl\u00e5s tillbaka. l\u00e4nge ber\u00e4knades att minst 12 700 000 civila sovjetmedborgare miste livet (exakta siffror saknas) f\u00f6r axelmakternas terror (massavr\u00e4ttningar, slavarbete, plundring, v\u00e5ldt\u00e4kter, massbombningar mot st\u00e4der och ren utrotning) samt sv\u00e4lt och sjukdomar.\ni och med det tyska anfallet p\u00e5 sovjetunionen s\u00e5 etablerade sovjet 1941 en allians med storbritannien och usa. de v\u00e4stliga allierade st\u00f6dde sovjetunionen genom mycket omfattande leveranser av livsmedel, transportfordon och vapen f\u00f6r att st\u00e4rka den sovjetiska offensiven, medan r\u00f6da arm\u00e9n i sin tur redan fr\u00e5n 1941 band mycket betydande tyska truppstyrkor. stalin kr\u00e4vde att en andra front skulle etableras i v\u00e4ster f\u00f6r att avlasta trycket p\u00e5 sovjetunionen, att storbritannien och usa skulle acceptera \u00e4ndrade gr\u00e4nser f\u00f6r polen (enligt curzonlinjen) och att de baltiska l\u00e4nderna skulle underst\u00e4llas kreml.\n\nstorbritanniens premi\u00e4rminister winston churchill och usa:s president franklin d. roosevelt d\u00e4mpade den vanliga ideologiska antikommunistiska kritiken mot stalin och p\u00e5 b\u00e5da sidor om atlanten kom propagandan att framst\u00e4lla stalin och sovjetunionen i mera f\u00f6rsonliga ordalag. stalin har som f\u00e5 andra blivit utn\u00e4mnd tv\u00e5 g\u00e5nger som \u00e5rets man i time, i januari 1940 som \"mannen som matchar adolf hitler som den mest hatade mannen i v\u00e4rlden\", och i januari 1943 starkt positivt f\u00f6rvandlad, som om han sj\u00e4lv svarade f\u00f6r ryssarnas heroiska motst\u00e5nd.efter slaget vid stalingrad vintern 1942\u20131943 och slaget vid kursk \u00e5r 1943 hade krigslyckan definitivt v\u00e4nt och tyskarna kunde aldrig s\u00e4tta ig\u00e5ng en offensiv p\u00e5 \u00f6stfronten igen, och initiativet gick \u00f6ver till sovjetunionen, som sedan befann sig p\u00e5 en oavbruten offensiv \u00e4nda fram tills berlin kapitulerade den 2 maj 1945.\nunder motoffensiven s\u00e5 hade sovjetunionen er\u00f6vrat \u00f6stra tyskland, polen, estland, lettland, litauen, tjeckoslovakien, ungern, rum\u00e4nien och bulgarien, vilket efter kriget gav upphov till det kommunistiska \u00f6stblocket.\nstalin anv\u00e4nde framg\u00e5ngarna f\u00f6r att hylla sig sj\u00e4lv som det \"segerrika geniet\". 1943 gavs stalin den h\u00f6gsta milit\u00e4ra graden: marskalk av sovjetunionen. vid teherankonferensen med churchill och roosevelt i november 1943 fick han l\u00f6ften om att en v\u00e4stfront skulle \u00f6ppnas i maj 1944 genom en invasion av frankrike. samtidigt skulle sovjetunionen p\u00e5 olika s\u00e4tt kompenseras efter kriget f\u00f6r alla de enorma uppoffringar som landet gjorde f\u00f6r att besegra nazityskland.\n\nvid jaltakonferensen februari 1945 var tyskland i princip besegrat. tyskland skulle tills vidare delas upp i fyra ockupationszoner och r\u00f6da arm\u00e9n fick kontroll \u00f6ver det omr\u00e5de som senare skulle bli \u00f6sttyskland, inklusive \u00f6stberlin (berlin ockuperades av sovjet, men delades upp i fyra ockupationszoner). vid jaltakonferensen f\u00f6rband sig ocks\u00e5 stalin att g\u00e5 i krig mot japan tre m\u00e5nader efter att tyskland kapitulerat. han h\u00f6ll avtalet och 8 augusti 1945 anf\u00f6ll man japan och hann p\u00e5 en vecka ockupera manchuriet och norra delen av koreahalv\u00f6n (enligt ett hastigt ing\u00e5tt avtal med usa delades halv\u00f6n i tv\u00e5 ockupationszoner l\u00e4ngs 38:e breddgraden). de av r\u00f6da arm\u00e9n ockuperade delarna av koreahalv\u00f6n blev 1948 nordkorea.\n\n\n=== efter andra v\u00e4rldskriget ===\nefter andra v\u00e4rldskriget var sovjetunionen en supermakt och stalin \u00e4ven utrikespolitiskt (m\u00f6jligen bortsett fr\u00e5n usa:s president) v\u00e4rldens m\u00e4ktigaste politiker. tiden fram till hans d\u00f6d 1953 pr\u00e4glades utrikespolitiskt av den allt skarpare konflikten med v\u00e4stmakterna, det kalla kriget. vid andra v\u00e4rldskrigets slut ockuperade sovjetunionen hela \u00f6steuropa och det under kriget av japanerna ockuperade manchuriet, vilket stalin utnyttjade till att 1946\u20131949 installera sovjetiska lydregimer i samtliga ockuperade stater och regioner. dessa var formellt sett sj\u00e4lvst\u00e4ndiga men i praktiken helt i h\u00e4nderna p\u00e5 stalin och hans eftertr\u00e4dare.\ninrikespolitiskt innebar inte segern \u00f6ver nazityskland n\u00e5gon l\u00e4ttnad av f\u00f6rtrycket. nya utrensningar iscensattes och gulagsystemet byggdes ut ytterligare. stalins sjukliga misst\u00e4nksamhet stegrades ytterligare. han gav ocks\u00e5 order om att sovjetunionen till varje pris var tvunget att skaffa sig k\u00e4rnvapen f\u00f6r att inte f\u00f6rlora makt till usa, som spr\u00e4ngt de f\u00f6rsta atombomberna \u00f6ver civila \u00f6ver de japanska st\u00e4derna hiroshima och nagasaki. detta lyckades landets k\u00e4rnfysiker med n\u00e4r sovjetunionens f\u00f6rsta atombomb provspr\u00e4ngdes i augusti 1949 - drygt fyra \u00e5r efter usa:s f\u00f6rsta atomspr\u00e4ngning.\nefter kriget fortsatte stalin sin vana att arbeta p\u00e5 n\u00e4tterna och sova p\u00e5 dagarna. en dag 1953 steg han aldrig upp d\u00e5 han befann sig p\u00e5 sin datja kuntsevo  utanf\u00f6r moskva. hans tj\u00e4nare \u2013 livr\u00e4dda f\u00f6r att p\u00e5 n\u00e5got s\u00e4tt st\u00f6ra honom i on\u00f6dan \u2013 ville inte v\u00e4cka honom. till slut v\u00e5gade sig en av tj\u00e4narna in i sovrummet och d\u00e4r fann man stalin liggande p\u00e5 golvet. han hade troligen drabbats av en hj\u00e4rnbl\u00f6dning och avled den 5 mars, efter att ha legat i koma i fem dagar. sedan 1970-talet har det funnits teorier om att stalin m\u00f6rdades och att det eventuellt var lavrentij berija som f\u00f6rgiftade honom.\nefter stalins d\u00f6d utbr\u00f6t en maktkamp om vem som skulle eftertr\u00e4da honom. nikita chrusjtjov avgick med segern och tog 1956 officiellt avst\u00e5nd fr\u00e5n stalins version av socialismen/kommunismen, till exempel den extrema personkult som utvecklades kring env\u00e5ldsh\u00e4rskaren. den fruktansv\u00e4rda terrorn under 1930-talet f\u00f6rd\u00f6mdes ocks\u00e5 men n\u00e5gon genomgripande demokratisering av samh\u00e4llet genomf\u00f6rdes inte. chrusjtjovs avst\u00e5ndstagande fr\u00e5n stalin ledde till en djup och l\u00e4nge best\u00e5ende splittring mellan sovjetunionen och det kommunistiska kina, d\u00e4r den nya sovjetiske ledaren st\u00e4mplades som revisionist av kinas diktator mao zedong.\n\n\n== privatliv ==\nstalin gifte sig f\u00f6r f\u00f6rsta g\u00e5ngen \u00e5r 1903 med jekaterina svanidze. de hann dock bara vara gifta i tre \u00e5r innan hon avled \u00e5r 1907 i tuberkulos. de fick sonen jakov dzjugasjvili (1907\u20131943). sonen tj\u00e4nstgjorde s\u00e5 sm\u00e5ningom i r\u00f6da arm\u00e9n och under andra v\u00e4rldskriget blev han tillf\u00e5ngatagen och hamnade i koncentrationsl\u00e4ger. sent 1943 v\u00e4grade han att lyda en l\u00e4gervakts order att g\u00e5 tillbaka till ett hus p\u00e5 omr\u00e5det utan gick ist\u00e4llet mot st\u00e4ngslet och uppmanade vakten att skjuta. s\u00e5 skedde.stalins andra barn fick han utom\u00e4ktenskapligt med maria kuzakova. han fick namnet konstantin kuzakov (1911\u20131996).\nstalins andra hustru blev nadezjda allilujeva-stalina. de gifte sig 1919, d\u00e5 hon endast var 18 \u00e5r (21 \u00e5r yngre \u00e4n sin man). tillsammans fick de tv\u00e5 barn, sonen vasilij stalin (1921\u20131962) och dottern svetlana stalina-allilujeva (1926\u20132011). till skillnad fr\u00e5n fadern tycks stalin inte ha agat sina barn i samma omfattning. \u00e4ktenskapet med \"nadja\" var emellertid stormigt och efter ett br\u00e5k med sin man begick hon sj\u00e4lvmord 1932. det finns \u00e4ven uppgifter om att det var stalin som sk\u00f6t henne. hustruns d\u00f6d tycks de f\u00f6rsta \u00e5ren haft en viss \u00e5terh\u00e5llande effekt p\u00e5 den terror som p\u00e5 stalins order inletts i slutet av 1920-talet i samband med kollektiviseringen av jordbruket och inf\u00f6randet av fem\u00e5rsplaner.\nstalins mor ketevan avled 1937. sonen hade ett d\u00e5ligt f\u00f6rh\u00e5llande till modern och deltog inte vid hennes begravning. sonen vassilij, som blev officer i flygvapnet, dog alkoholiserad 1962. svetlana flydde fr\u00e5n sovjetunionen 1967.\n\n\n== stalins efterm\u00e4le ==\nunder de f\u00f6rsta \u00e5ren efter stalins d\u00f6d fortsatte officiellt den stalinistiska tolkningen av marx och engels l\u00e4ra. men i samband med 20:e partikongressen i februari 1956 h\u00f6ll stalins eftertr\u00e4dare som kommunistpartiets generalsekreterare, nikita chrusjtjov, ett tal inf\u00f6r sukps (kommunistpartiet) medlemmar, ben\u00e4mnt om personkulten och dess konsekvenser, d\u00e4r han \u00f6ppet lade fram stalins brott mot m\u00e4nskligheten och sitt eget folk: terrorv\u00e4ldet, de milit\u00e4ra och milit\u00e4r-politiska misstagen (exempelvis molotov-ribbentrop-pakten med det nationalsocialistiska tyskland), som kostat m\u00e5nga sovjetmedborgare livet, den orimliga misst\u00e4nksamhet som pr\u00e4glade rannsakningar och f\u00f6rh\u00f6r med helt oskyldiga m\u00e4nniskor, och framf\u00f6r allt den personkult som stalin byggt upp. d\u00e4rtill avsl\u00f6jades en del av utrensningarna inom det egna partiet, till exempel genom de fabricerade \u00e5talspunkterna under moskvaprocesserna efter 1934 \u00e5rs partikongress, d\u00e4r vissa ledam\u00f6ter anonymt strukit stalins namn fr\u00e5n valet av centralkommitt\u00e9ns cirka 400 medlemmar. chrusjtjovs tal var politiskt effektfullt, men innebar knappast n\u00e5gon omedelbar ideologisk nyorientering; det handlade i h\u00f6g grad om att m\u00e5la upp stalin och dennes inrikesminister och f.d. chefen f\u00f6r nkvd, tillika hans georgiske landsman lavrentij berija som exempel p\u00e5 vad den nya regimen under chrusjtjov sj\u00e4lv inte skulle vara. ingen skuld skulle s\u00e5ledes falla \u00f6ver sj\u00e4lva kommunistpartiet, enbart hur delar av dess h\u00f6gsta ledning missbrukat sina st\u00e4llningar. \u00e4ven om sk\u00e5deprocesserna under 1930-talet togs upp som avskr\u00e4ckande exempel dr\u00f6jde det till 1980-talet innan de ledande \u00e5talade rehabiliterades.\nmed stalins d\u00f6d avskaffades de politiska avr\u00e4ttningarna, det sista k\u00e4nda politiska mordet i sovjetunionen drabbade ocks\u00e5 lavrentij berija kring jul 1953. trots en kamp om makten efter stalins l\u00e5nga period som generalsekreterare inom sukp blev berija dess enda blodsoffer.\nnikita chrusjtjovs kongresstal 1956, blev f\u00f6rst enbart k\u00e4nt inom sukp (kommunistpartiet), men kom snabbt till k\u00e4nnedom i v\u00e4st, och d\u00e4rmed ocks\u00e5 (till exempel via radio) i sovjetunionens \"satellitstater\" i \u00f6steuropa. under \u00e5ren som f\u00f6ljde blev talet alltmer allm\u00e4nt k\u00e4nt \u00e4ven inom sovjetunionen och i samband med 22:a partikongressen 1961 blev chrusjtjovs \"hemliga tal\" definitivt erk\u00e4nt inf\u00f6r det sovjetiska folket.\navstaliniseringen som s\u00e5 sakta inletts redan f\u00f6re 1956, men tillf\u00e4lligt avbrutits p\u00e5 grund av ungernrevolten h\u00f6sten detta \u00e5r, fick nu h\u00f6g prioritet. statyerna f\u00f6rst\u00f6rdes eller flyttades, portr\u00e4tten togs ner, skolb\u00f6cker skrevs om etc. och stalingrad (\"stalins stad\", f.d. \"tsarens stad\" tsaritsyn) fick sitt tredje och nuvarande namn volgograd. \u00e4ven miljonstaden donetsk i ukraina \u00e5terfick sitt ursprungliga namn efter att ha hetat stalino \u00e5ren 1924\u20131961. stalins mumifierade lik flyttades ut ur \"lenin-stalin-mausoleet\", och det \u00e5tergick till att bara vara leninmausoleet. det senare f\u00e5r ses som en symbol f\u00f6r sukp:s \u00f6nskan att f\u00f6rs\u00f6ka gl\u00f6mma stalintidens terror.i stalins f\u00f6delsestad, gori i georgien, finns josef stalin-museet. som en del av museet ing\u00e5r huset d\u00e4r stalin f\u00f6ddes samt hans d\u00f6dsmask.\n\n\n== bibliografi (svenska \u00f6vers\u00e4ttningar) ==\n lenin och leninismen. stockholm: fram. 1925. libris 1482344 \n agrarpolitiska fr\u00e5gor i sovjetunionen. stockholm: f\u00f6rlags-a.-b. arbetarkultur. 1930. libris 1334686 \n leninismens grundvalar. stockholm: arbetarkultur. 1934. libris 1368174 \n om lenin. stockholm: arbetarkultur. 1934. libris 1368173 \n stalins tal p\u00e5 sovjet-unionens kommunistiska partis 17. kongress. stockholm: arbetarkultur. 1934. libris 1368176 \n leninismens grundfr\u00e5gor. stockholm: arbetarkultur. 1935-1938. libris 8205627 \n del 1. 1935. libris 8205628 \n del 2. 1938. libris 8205629 \n m\u00e4nniskorna - det v\u00e4rdefullaste kapitalet. stockholm: arbetarkultur. 1935. libris 1368175 \n socialismen h\u00f6jer v\u00e4lst\u00e5ndet : stalins tal p\u00e5 stachanovarbetarnas f\u00f6rsta rikskonferens. stockholm: arbetarkultur. 1936. libris 1378624 \n stalin om : hj\u00e4lp \u00e5t den mongoliska folkrepubliken mot japan : fredens v\u00e4nner och fiender, japan och tyskland. ... stockholm: arbetarkultur. 1936. libris 1378627 \n kampen mot fascismens trotskistiska agenter och partiets uppgifter. stockholm: arbetarkultur. 1937. libris 1378621 \n oktoberrevolutionen och de ryska kommunisternas taktik : oktoberrevolutionens internationella karakt\u00e4r. stockholm. 1937. libris 3071992 \n stalin om f\u00f6rslaget till sovjetunionens f\u00f6rfattning : referat p\u00e5 extraordinarie 8 unionskongressen i moskva den 25 nov. 1936. stockholm: arbetarkultur. 1937. libris 1378626 \n sovjetunionens kommunistiska partis (bolsjevikernas) 18:de kongress : tal. stockholm: arbetarkultur. 1939. libris 1378509 \n sovjetunionen och de kapitalistiska l\u00e4nderna : verksamhetsber\u00e4ttelse p\u00e5 sovjetunionens kommunistiska partis (bolsjevikerna) 18 kongress om sukp(b):s centralkommitt\u00e9s arbete  : den 10 mars 1939. stockholm: arbetarkultur. 1939. libris 1378625 \n den dialektiska och historiska materialismen. stockholm: arbetarkultur. 1940. libris 1378619 \n j. w. stalin, revolution\u00e4ren, folkledaren, statsmannen : kort biografi. stockholm: arbetarkultur. 1940. libris 1378620 \n leninismens problem. stockholm. 1940. libris 3071982 \n marxismen och den nationella och koloniala fr\u00e5gan. stockholm: arbetarkultur. 1941. libris 1246036 \n tal av ... j.v.stalin p\u00e5 moskvas arbetardeputerades sovjets h\u00f6gtidssammantr\u00e4de med staden moskvas partiorganisationer och sociala institutioner den 6 nov. 1941. stockholm. 1941. libris 3072001 \n dagorder p\u00e5 r\u00f6da armens 24-\u00e5rsdag den 23 febr. 1942. stockholm. 1942. libris 2793866 \n dagorder av folkkommissarien f\u00f6r sovjetunionens f\u00f6rsvar j.v. stalin den 1 maj 1942. stockholm. 1942. libris 3071976 \n vi n\u00e4rmar oss segern : tal vid den ryska revolutionens 25-\u00e5rsdag. stockholm: v\u00e4stermalm. 1942. libris 1428333 \n dagorder av h\u00f6gste \u00f6verbef\u00e4lhavaren : moskva den 1 maj 1943, nr 195. stockholm. 1943. libris 3071977 \n dagorder av h\u00f6gste \u00f6verbef\u00e4lhavaren f\u00f6r sovjetunionens stridskrafter ... den 23 febr. 1943 : nr 95. stockholm: stockholms bokindustri ab. 1943. libris 1428327 \n v\u00e5r teori och praktik. stockholm: arbetarkultur. 1943. libris 1428334 \n den nationella fr\u00e5gan. stockholm: arbetarkultur. 1944. libris 887329 \n stalin talar under andra v\u00e4rldskriget. stockholm: natur och kultur. 1944. libris 915947 \n krigets facit : [stalins tal till v\u00e4ljarna den 9 februari 1946]. stockholm. 1946. libris 1428329 \n marxismen och den nationella fr\u00e5gan. moskva. 1950. libris 1246223 \n centralkommitt\u00e9ns politiska verksamhetsber\u00e4ttelse p\u00e5 sukp (b):s 14:e kongress 18 dec. 1925. moskva. 1951. libris 14572240 \n socialismens ekonomiska problem i ssru. moskva: f\u00f6rl. f\u00f6r litteratur p\u00e5 fr\u00e4mmande spr\u00e5k. 1952. libris 1448085 \n centralkommitt\u00e9ns politiska verksamhetsber\u00e4ttelse p\u00e5 sukp (b):s femtonde kongress den 3 december 1927. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1953. libris 1448078 \n tal p\u00e5 19 partikongressen 14 oktober 1952. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1953. libris 1448087 \n centralkommitt\u00e9ns politiska verksamhetsber\u00e4ttelse p\u00e5 sukp (b):s sextonde kongress : den 27 juni 1930. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1954. libris 3218842 \n kort om meningsskiljaktigheterna i partiet ; svar till \"social-demokraten\". moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1954. libris 1448079 \n marxismen och spr\u00e5kvetenskapens fr\u00e5gor. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1954. libris 614164 \n sovjetunionens stora fosterl\u00e4ndska krig. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1954. libris 1448086 \n anarkism eller socialism?. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1955. libris 1448077 \n om de ryska kommunisternas politiska strategi och taktik : utkast till en broschyr. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1955. libris 1448083 \n \u00e4n en g\u00e5ng om den socialdemokratiska avvikelsen i v\u00e5rt parti : referat och slutord vid kommunistiska internationalens exekutionskommitt\u00e9s sjunde, utvidgade plenum den 7 och 13 december 1926. moskva: f\u00f6rlaget f\u00f6r litteratur p\u00e5 fr\u00e4mmande spr\u00e5k. 1955. libris 1448088 \n teori och praktik. boc-serien, 99-0117341-8. staffanstorp: cavefors. 1967. libris 520796 \n mot vulgariseringen av parollen om sj\u00e4lvkritik. g\u00f6teborg: bokhandeln oktober. 1970. libris 12054663 \n om den dialektiska och historiska materialismen. stockholm: kommunistiska f\u00f6rbundet marxist-leninisterna. 1970. libris 1693913 \n om leninismens grunder. marxismens klassiker (oktoberf\u00f6rl.), 99-0139019-2. g\u00f6teborg: oktober. 1974. libris 7627303. isbn 91-7242-028-6 \n socialismens ekonomiska problem i ssru och andra artiklar. marxismens klassiker (prolet\u00e4rkultur), 99-0253823-1 ; 17. g\u00f6teborg: prolet\u00e4rkultur. 1983. libris 7639385. isbn 91-7384-031-9 \n korrespondensen mellan ordf\u00f6randen i sovjetunionens ministerr\u00e5d och ledarna i usa och storbritannien under andra v\u00e4rldskriget 1941-1945. g\u00f6teborg: fram. 1988. libris 756682 \n del 1, josef stalins korrespondens med winston churchill och clement attlee (juli 1941-november 1945). libris 756683. isbn 91-7510-983-2 \n del 2, josef stalins korrespondens med franklin d. roosevelt och harry truman (augusti 1941-december 1945). libris 756684. isbn 91-7510-985-9 \n\n\n== se \u00e4ven ==\nsovjetunionenstalinism\ntrofim lysenko\n\n\n== kommentarer ==\n\n\n== referenser ==\n\n\n=== noter ===\n\n\n=== k\u00e4llor ===\nhans w:son ahlman, sovjetunionen, 1964\nanne applebaum, gulag: de sovjetiska l\u00e4grens historia, 2003\nbo kage carlson, maktens profiler, 1985\nkommunismens svarta bok, st\u00e9phane courtois med flera,\nisaac deutscher, stalin: en politisk biografi, 1972\ngill, graeme (2004). james s. millar. red. encyclopedia of russian history. isbn 0-02-865907-4 \nlilla focus. stockholm : almqvist & wiksell f\u00f6rlag ab\nfranz marek, vad stalin verkligen sagt, 1972\nsimon sebag montefiore, stalin \u2013 den r\u00f6de tsaren och hans hov, 2003/2004\nrobert service, a history of modern russia, 2003\nrobert service, stalin, 2005\n\n\n== vidare l\u00e4sning ==\nsennerteg, niclas (2003). \u201dst\u00e5lmannen fr\u00e5n gori.\u201d. popul\u00e4r historia (nr. 2):  s. 31-37. arkiverad fr\u00e5n originalet den 11 april 2016. https://web.archive.org/web/20160411054823/http://www.popularhistoria.se/artiklar/stalmannen-fran-gori/. \nroberts, geoffrey (2022) (p\u00e5 engelska). stalin's library : a dictator and his books. yale university press= london. sid. 259. isbn 978-0-300-17904-0. l\u00e4st 3 augusti 2022 \n\n\n== externa l\u00e4nkar ==\n\n wikimedia commons har media som r\u00f6r josef stalin."