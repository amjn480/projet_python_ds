"w\u0119gry (w\u0119g. magyarorsz\u00e1g, [\u02c8m\u0252j\u0252rorsa\u02d0\u0261] ( ods\u0142uchaj)) \u2013 pa\u0144stwo \u015br\u00f3dl\u0105dowe w europie \u015brodkowej, od 1955 cz\u0142onek onz, od 1999 cz\u0142onek nato, od 2004 cz\u0142onek unii europejskiej. jest r\u00f3wnie\u017c cz\u0142onkiem grupy wyszehradzkiej. graniczy ze s\u0142owacj\u0105, s\u0142oweni\u0105, austri\u0105, chorwacj\u0105, serbi\u0105, rumuni\u0105 i ukrain\u0105.\ndo 1946 kr\u00f3lestwo w\u0119gier, z epizodem w\u0119gierskiej republiki ludowej (xi 1918\u2013iii 1919) i w\u0119gierskiej republiki rad (iii\u2013viii 1919), 1946\u20131949 republika w\u0119gierska. po przej\u0119ciu pe\u0142ni w\u0142adzy przez parti\u0119 komunistyczn\u0105 i stworzeniu pa\u0144stwa monopartyjnej dyktatury partii komunistycznej 1949\u20131989 w\u0119gierska republika ludowa. wrl, pa\u0144stwo satelickie zsrr, by\u0142a cz\u0142onkiem organizacji narod\u00f3w zjednoczonych, wi\u0119kszo\u015bci organizacji wyspecjalizowanych onz od 1955, a tak\u017ce uk\u0142adu warszawskiego i rwpg jako element bloku wschodniego. w latach 1956\u20131962 powstanie w\u0119gierskie 1956 (st\u0142umiona przez armi\u0119 radzieck\u0105 pr\u00f3ba uniezale\u017cnienia si\u0119 od zsrr) by\u0142o przedmiotem debaty w radzie bezpiecze\u0144stwa onz. w wyniku obrad tr\u00f3jk\u0105tnego sto\u0142u (czerwiec 1989) nast\u0105pi\u0142a transformacja ustrojowa i po przeprowadzonych 25 marca 1990 wolnych wyborach w\u0119gierska republika ludowa zosta\u0142a przekszta\u0142cona w demokracj\u0119 parlamentarn\u0105, republik\u0119 w\u0119giersk\u0105 (proklamowan\u0105 oficjalnie 23 pa\u017adziernika 1989). 1 stycznia 2012 nowa konstytucja w\u0119gier ustanowi\u0142a iv form\u0119 republika\u0144sk\u0105 pa\u0144stwa \u2013 w\u0119gry (magyarorsz\u00e1g). wska\u017anik wolno\u015bci prasy klasyfikuje w\u0119gry na 92. pozycji na \u015bwiecie w 2021 roku.\n\n\n== geografia ==\npowierzchnia w\u0119gier wynosi 93 030 km\u00b2. s\u0105 nieomal w ca\u0142o\u015bci po\u0142o\u017cone w nizinnej i r\u00f3wninnej kotlinie pano\u0144skiej.\nwyj\u0105tkami s\u0105 \u015bredniog\u00f3rze p\u00f3\u0142nocnow\u0119gierskie \u2013 makroregion nale\u017c\u0105cy do karpat (pasma g\u00f3rskie b\u00f6rzs\u00f6ny, g\u00f6d\u00f6ll\u0151, cserh\u00e1t, m\u00e1tra (z najwy\u017cszym szczytem w\u0119gier k\u00e9kes), g\u00f3ry bukowe, g\u00f3ry tokajsko-sla\u0144skie) na p\u00f3\u0142nocnym wschodzie kraju oraz nale\u017c\u0105ce do alp wzg\u00f3rza k\u0151szeg i g\u00f3ry sopro\u0144skie na p\u00f3\u0142nocnym zachodzie.\nnajwi\u0119ksze rzeki w\u0119gier to dunaj, cisa i drawa. na w\u0119grzech le\u017cy najwi\u0119ksze jezioro europy \u015brodkowej \u2013 balaton. w mie\u015bcie h\u00e9v\u00edz znajduje si\u0119 najwi\u0119ksze na \u015bwiecie jezioro termiczne \u2013 h\u00e9v\u00edz.\n\n\n== historia ==\nw epoce \u017celaza terytorium dzi\u015b zwane w\u0119grami zamieszkiwa\u0142 konglomerat r\u00f3\u017cnych lud\u00f3w. ze wzgl\u0119du na sw\u00f3j miejscami stepowy charakter terytorium zasiedlili nomadyczni scytowie, obszary pomi\u0119dzy g\u00f3rami bukowymi, a apuseni, jak i siedmiogr\u00f3d le\u017ca\u0142y w domenie lud\u00f3w dackich, zachodnie i po\u0142udniowe pobrze\u017ca w kierunku dzisiejszych styrii i slawonii zamieszkiwa\u0142y plemiona kt\u00f3re z grubsza znane s\u0105 jako ilirowie. szybki cywilizacyjny i populacyjny post\u0119p ludno\u015bci celtyckiej sprawi\u0142, \u017ce zacz\u0119li si\u0119 osiedla\u0107 daleko poza sw\u0105 kolebk\u0105 nad rzekami paar, isar, altm\u00fchl, od brytanii przez teren na p\u00f3\u0142noc od padu po w\u0119gry i nawet p\u00f3\u0142nocno-wschodnie stoki karpat.\nw i w. p.n.e. armia rzymska po paru dekadach walk, pocz\u0105wszy od podboju miasta segestika, pokona\u0142a miejscowe si\u0142y. imperium rzymskie, w zakolu dunaju, na podbitym terytorium utworzy\u0142o prowincj\u0119 o nazwie panonia i przeprowadza\u0142o procesy kolonizacji i romanizacji.\npo upadku rzymu tereny te zajmowane by\u0142y kolejno przez hun\u00f3w, wandal\u00f3w, gepid\u00f3w i awar\u00f3w, za\u015b w pocz\u0105tkach ix wieku powsta\u0142o tu s\u0142owia\u0144skie pa\u0144stwo wielkomorawskie, kt\u00f3remu kres po\u0142o\u017cy\u0142o pojawienie si\u0119 pod koniec ix wieku madziar\u00f3w pod wodz\u0105 arpada.\ndynastia arpad\u00f3w panowa\u0142a na w\u0119grzech do 1301 roku. za tw\u00f3rc\u0119 pa\u0144stwa uwa\u017cany jest, koronowany w 1001, pierwszy kr\u00f3l w\u0119gier, stefan i \u015bwi\u0119ty, kt\u00f3ry przeprowadzi\u0142 chrystianizacj\u0119 swojego pa\u0144stwa. w latach 1241\u20131242 w\u0119gry, jak wiele innych kraj\u00f3w wschodniej europy, zosta\u0142y zniszczone przez najazdy mongolskiej z\u0142otej ordy.\n\nszczyt pot\u0119gi pa\u0144stwo w\u0119gierskie osi\u0105gn\u0119\u0142o za panowania ludwika andegawe\u0144skiego (1342\u20131382), tak\u017ce kr\u00f3la polski, kiedy w\u0119gry si\u0119ga\u0142y od adriatyku po morze czarne i skutecznie przeciwstawia\u0142y si\u0119 ekspansji turcji w europie. ich powr\u00f3t do pot\u0119gi nast\u0105pi\u0142 za czas\u00f3w macieja korwina (1458\u20131490), kt\u00f3ry przy\u0142\u0105czy\u0142 do kr\u00f3lestwa \u015bl\u0105sk, \u0142u\u017cyce, morawy oraz doln\u0105 austri\u0119. pot\u0119ga w\u0119gier za\u0142ama\u0142a si\u0119 jednak zupe\u0142nie po 1526 w wyniku kl\u0119ski w bitwie z imperium osma\u0144skim pod mohaczem. po wojnie domowej pomi\u0119dzy pretenduj\u0105cym do tronu ferdynandem habsburgiem a janem zapoly\u0105 \u2013 wybranym przez szlacht\u0119 w\u0119giersk\u0105 kr\u00f3lem w\u0119gier, ca\u0142y teren dzisiejszych w\u0119gier zosta\u0142 opanowany przez turcj\u0119. cz\u0119\u015b\u0107 terytorium dotychczasowego kr\u00f3lestwa dosta\u0142a si\u0119 rodzinie habsburg\u00f3w jako dziedzina rodowa w konsekwencji postanowie\u0144 uk\u0142adu wiede\u0144skiego (1515) pomi\u0119dzy jagiellonami i habsburgami. z cz\u0119\u015bci utworzono ksi\u0119stwo siedmiogrodu, kt\u00f3rego pierwszym w\u0142adc\u0105 by\u0142 jan zygmunt zapolya, wnuk zygmunta starego, cz\u0119\u015bci\u0105 centraln\u0105 z bud\u0105 zarz\u0105dza\u0142 bezpo\u015brednio (jako prowincj\u0105 tureck\u0105) su\u0142tan sulejman wspania\u0142y. zosta\u0142o to ustalone postanowieniami pokoju z 1541 mi\u0119dzy imperium osma\u0144skim a imperium habsburg\u00f3w.\nca\u0142o\u015b\u0107 terytorium kr\u00f3lestwa w\u0119gier znalaz\u0142a si\u0119 pod w\u0142adz\u0105 habsburg\u00f3w po pokoju w kar\u0142owicach. turcja osma\u0144ska w\u00f3wczas wycofa\u0142a si\u0119 z europy \u015brodkowej, w wyniku nast\u0119pstw kl\u0119ski w bitwie pod wiedniem (podczas ostatniej osma\u0144skiej ofensywy w europie \u015brodkowej) i dalszych kl\u0119sk w wojnie toczonej do roku 1699 z lig\u0105 \u015bwi\u0119t\u0105 (pa\u0144stwo ko\u015bcielne, rzeczpospolita obojga narod\u00f3w, republika wenecka i imperium habsburg\u00f3w), do kt\u00f3rych w 1686 do\u0142\u0105czy\u0142o carstwo rosyjskie. w\u0119gry, kt\u00f3re stanowi\u0142y osobne kr\u00f3lestwo, w 1804 roku wesz\u0142y jako prowincja do nowo utworzonego cesarstwa austrii, na czele kt\u00f3rego stan\u0105\u0142 franciszek i. w wyniku s\u0142abo\u015bci wewn\u0119trznej i kl\u0119ski w wojnie z prusami (1866) austria zmuszona zosta\u0142a do nadania drugiemu pod wzgl\u0119dem znaczenia narodowi monarchii \u2013 w\u0119grom \u2013 statusu wsp\u00f3\u0142gospodarza i w 1867 powsta\u0142y austro-w\u0119gry. ca\u0142kowit\u0105 samodzielno\u015b\u0107 uzyskano dopiero po i wojnie \u015bwiatowej.\nw okresie rozpadu monarchii austro-w\u0119gierskiej, po rozpocz\u0119tej 31 pa\u017adziernika 1918 r. rewolucji w\u0119gry zosta\u0142y 16 listopada 1918 og\u0142oszone republik\u0105, kt\u00f3rej prezydentem zosta\u0142 mih\u00e1ly k\u00e1rolyi. w marcu 1919 w\u0142adz\u0119 przej\u0119li komuni\u015bci i socjaldemokraci, proklamuj\u0105c w\u0119giersk\u0105 republik\u0119 rad \u2013 dyktatur\u0119 pod przyw\u00f3dztwem b\u00e9li kuna. w\u0119gierska republika rad przetrwa\u0142a przez 133 dni i zosta\u0142a obalona w wyniku inwazji wojsk rumu\u0144skich i czechos\u0142owackich. w 1920 w\u0119gry utraci\u0142y, w wyniku traktatu w trianon dost\u0119p do morza oraz dwie trzecie swego terytorium (burgenland, s\u0142owacja, zakarpacie, siedmiogr\u00f3d, wojwodina, chorwacja i slawonia), z 325 tys. km\u00b2 pozosta\u0142o 93 tys. km\u00b2. w wyniku ustale\u0144 traktatu w\u0119gry utraci\u0142y r\u00f3wnie\u017c niemal dwie trzecie ludno\u015bci (pozosta\u0142o 8 z 21 milion\u00f3w). poza granicami w\u0119gier znalaz\u0142o si\u0119 3,5 miliona w\u0119gr\u00f3w (co stanowi\u0142o \u2153 tego narodu), g\u0142\u00f3wnie w po\u0142udniowej s\u0142owacji i siedmiogrodzkim seklerlandzie oraz cz\u0119\u015bci wojwodiny, w tym obszary o zwartym osadnictwie i wi\u0119kszo\u015bci w\u0119gierskiej. w\u0119gry, uznane za pozosta\u0142o\u015b\u0107 austro-w\u0119gier i stron\u0119 wojuj\u0105c\u0105 w i wojnie \u015bwiatowej, zosta\u0142y obarczone na kolejne 33 lata p\u0142atno\u015bci\u0105 reparacji wojennych. opr\u00f3cz tego zmniejszono liczebno\u015b\u0107 armii w\u0119gierskiej do 32 tysi\u0119cy i zakazano obowi\u0105zkowej s\u0142u\u017cby wojskowej. politycy francuscy (georges clemenceau) otwarcie przyrzekli w\u0119grom w chwili podpisania traktatu mo\u017cliwo\u015b\u0107 jego rewizji w oparciu o kryterium etnograficzne i statut ligi narod\u00f3w, obietnica ta nie zosta\u0142a dotrzymana. wobec postanowie\u0144 traktatu na w\u0119grzech w ca\u0142ym okresie mi\u0119dzywojennym dominowa\u0142a ch\u0119\u0107 rewizji jego postanowie\u0144, uznawanych za sprzeczne z zasad\u0105 samostanowienia narod\u00f3w. zdominowa\u0142o to polityk\u0119 zagraniczn\u0105 kr\u00f3lestwa w\u0119gier i jego stosunki z s\u0105siadami.\nformalnie w\u0119gry og\u0142oszono ponownie monarchi\u0105, jednak tron pozosta\u0142 nieobsadzony. dwukrotne pr\u00f3by odzyskania korony przez kr\u00f3la karola iv nie powiod\u0142y si\u0119, a na czele pa\u0144stwa jako regent stan\u0105\u0142 by\u0142y admira\u0142 austro-w\u0119gierskiej floty \u2013 mikl\u00f3s horthy.\n\nw wyniku kryzysu gospodarczego i rewizjonistycznej propagandy, nast\u0105pi\u0142y zbli\u017cenie z iii rzesz\u0105, przyst\u0105pienie do paktu trzech i od czerwca 1941 udzia\u0142 w ii wojnie \u015bwiatowej po stronie pa\u0144stw osi. w sierpniu 1943 rz\u0105d w\u0119gier i regent horthy zaproponowali aliantom traktat pokojowy, co w marcu 1944 spowodowa\u0142o zaj\u0119cie w\u0119gier przez wehrmacht. wobec konsekwentnych pr\u00f3b zawarcia zawieszenia broni podejmowanych, r\u00f3wnie\u017c po niemieckiej okupacji w\u0119gier, przez regenta i rz\u0105d w\u0119gierski, w pa\u017adzierniku 1944 (po wkroczeniu armii czerwonej na terytorium w\u0119gier) niemcy dokonali zamachu stanu na w\u0119grzech, uprowadzaj\u0105c i internuj\u0105c regenta miklosa horthy\u2019ego i wprowadzaj\u0105c rz\u0105d marionetkowy ferenza szalasiego i faszystowskiej partii strza\u0142okrzy\u017cowc\u00f3w. ju\u017c w pa\u017adzierniku 1944 cz\u0119\u015b\u0107 w\u0119gier zosta\u0142a zaj\u0119ta przez armi\u0119 czerwon\u0105 (wojska w\u0119gierskie walczy\u0142y wy\u0142\u0105cznie na wschodnim froncie), ostatnie walki zako\u0144czy\u0142y si\u0119 na terenie w\u0119gier 4 kwietnia 1945.\npo wojnie kraj nale\u017ca\u0142 do bloku wschodniego, b\u0119d\u0105cego pod kontrol\u0105 zsrr. pr\u00f3ba odzyskania niepodleg\u0142o\u015bci i demokratyzacji w 1956 (powstanie w\u0119gierskie) zako\u0144czy\u0142a si\u0119 krwaw\u0105 radzieck\u0105 interwencj\u0105 zbrojn\u0105.\nw roku 1989 w\u0119gry podwa\u017cy\u0142y \u017celazn\u0105 kurtyn\u0119 dziel\u0105c\u0105 bloki wschodni i zachodni, otwieraj\u0105c granic\u0119 z austri\u0105. w 1990 przeprowadzono demokratyczne wybory. w 1999 w\u0119gry przyst\u0105pi\u0142y do nato, a w 2004 do unii europejskiej.\n25 kwietnia 2011 roku prezydent pal schmitt podpisa\u0142 now\u0105 konstytucj\u0119 w\u0119gier, kt\u00f3ra wesz\u0142a w \u017cycie 1 stycznia 2012 roku. konstytucja m.in. zmieni\u0142a nazw\u0119 pa\u0144stwa z republika w\u0119gierska na w\u0119gry.\n\n\n== ustr\u00f3j polityczny ==\nkontury ustroju politycznego w\u0119gier zosta\u0142y zarysowane podczas obrad tzw. tr\u00f3jk\u0105tnego sto\u0142u (jesie\u0144 1989). obecny ustr\u00f3j w\u0119gier definiuje konstytucja w\u0119gier. w\u0119gry s\u0105 od tego czasu demokratyczn\u0105 republik\u0105 o charakterze parlamentarno-gabinetowym. jednoizbowy parlament orsz\u00e1ggy\u0171l\u00e9s (199 pos\u0142\u00f3w) wybierany co cztery lata w wyborach powszechnych i tajnych, cz\u0119\u015bciowo metod\u0105 proporcjonaln\u0105, po cz\u0119\u015bci w okr\u0119gach jednomandatowych. prezydenta wybiera orsz\u00e1ggy\u0171l\u00e9s na okres pi\u0119ciu lat (mo\u017ce kandydowa\u0107 na drug\u0105 kadencj\u0119). rz\u0105d tworzy przewodnicz\u0105cy zwyci\u0119skiego ugrupowania. na w\u0119grzech istniej\u0105 dwa g\u0142\u00f3wne stronnictwa: fidesz i pomniejsza, wywodz\u0105ca si\u0119 z czas\u00f3w wrl postkomunistyczna w\u0119gierska partia socjalistyczna. w\u0142adz\u0119 obecnie pe\u0142ni fidesz, z tego stronnictwa wywodzi si\u0119 tak\u017ce w\u0119gierski prezydent.\n\nprezydenci republiki (republika w\u0119gierska):\n\n\u00e1rp\u00e1d g\u00f6ncz (1990\u20132000)\nferenc m\u00e1dl (2000\u20132005)\nl\u00e1szl\u00f3 s\u00f3lyom (2005-2010)\np\u00e1l schmitt (2010-2012)prezydenci republiki (w\u0119gry):\n\np\u00e1l schmitt (2012)\nj\u00e1nos \u00e1der (od 2012 do 2022)\nkatalin nov\u00e1k (od 2022)premierzy (republika w\u0119gierska):\n\nj\u00f3zsef antall (1990\u20131993)\np\u00e9ter boross (1993\u20131994)\ngyula horn (1994\u20131998)\nviktor orb\u00e1n (1998\u20132002)\np\u00e9ter medgyessy (2002\u20132004)\nferenc gyurcs\u00e1ny (2004-2009)\ngordon bajnai (2009-2010)\nviktor orb\u00e1n (2010-2012)premier (w\u0119gry):\n\nviktor orb\u00e1n (od 2012)\n\n\n== podzia\u0142 administracyjny ==\npodzia\u0142 administracyjny w\u0119gier jest trzystopniowy. obszar pa\u0144stwa jest podzielony na komitaty (megye; obecnie 19), kt\u00f3re dziel\u0105 si\u0119 na powiaty (dawniej j\u00e1r\u00e1s, obecnie kist\u00e9rs\u00e9g \u2013 168), a te \u2013 na gminy (telep\u00fcl\u00e9sei \u2013 miejskie v\u00e1ros, obecnie 214, oraz wiejskie k\u00f6zs\u00e9g i nagyk\u00f6zs\u00e9g, obecnie 2898). rang\u0119 r\u00f3wn\u0105 powiatom maj\u0105 miasta na prawach komitatu (megyei jog\u00fa v\u00e1ros, obecnie 23). szczeg\u00f3lny status, r\u00f3wny komitatowi, ma sto\u0142eczny budapeszt (f\u0151v\u00e1ros), kt\u00f3ry dzieli si\u0119 na dzielnice (ker\u00fclet).\n\n\n== si\u0142y zbrojne ==\nw\u0119gry, z racji braku dost\u0119pu do morza, dysponuj\u0105 dwoma rodzajami si\u0142 zbrojnych: wojskami l\u0105dowymi oraz si\u0142ami powietrznymi. uzbrojenie si\u0142 l\u0105dowych w\u0119gier sk\u0142ada\u0142o si\u0119 w 2014 roku z: 155 czo\u0142g\u00f3w, 1508 opancerzonych pojazd\u00f3w bojowych, 30 zestaw\u00f3w artylerii holowanej oraz 65 wieloprowadnicowych wyrzutni rakietowych. w\u0119gierskie si\u0142y powietrzne z kolei posiada\u0142y w 2014 roku uzbrojenie w postaci m.in. 12 my\u015bliwc\u00f3w, 16 samolot\u00f3w transportowych, 2 samolot\u00f3w szkolno-bojowych oraz 12 \u015bmig\u0142owc\u00f3w.\nwojska w\u0119gierskie w 2014 roku liczy\u0142y 20 tys. \u017co\u0142nierzy zawodowych oraz 52 tys. rezerwist\u00f3w. wed\u0142ug rankingu global firepower (2014) w\u0119gierskie si\u0142y zbrojne stanowi\u0105 61. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 1 mld dolar\u00f3w (usd).\n\n\n== demografia ==\n\n\n=== struktura etniczna ===\nuwagi do tabeli:\n\nspis z 2011 roku zosta\u0142 przeprowadzony innymi metodami ni\u017c spis z 2001 roku (mo\u017cna by\u0142o poda\u0107 wi\u0119cej ni\u017c jedn\u0105 narodowo\u015b\u0107).\nw spisach przy wyliczaniu procentowym nie bierze si\u0119 pod uwag\u0119 os\u00f3b kt\u00f3re w czasie spisu nie poda\u0142y odpowiedzi.uwzgl\u0119dniaj\u0105c osoby, kt\u00f3re nie poda\u0142y swojej narodowo\u015bci, demografia w\u0119gier wygl\u0105da nast\u0119puj\u0105co:\n\nw\u0119grzy \u2013 8 314 029 (83,6%)\nodm\u00f3wili odpowiedzi, brak odpowiedzi \u2013 1 455 883 (14,6%)\nromowie \u2013 308 957 (3,1%)\nniemcy \u2013 131 951 (1,3%)\ns\u0142owacy \u2013 29 647 (0,29%)\nrumuni \u2013 26 345 (0,26%)\nchorwaci \u2013 23 561 (0,23%)\ninni \u2013 82 994 (0,8%)\nsuma \u2013 9 937 628 (100%)na w\u0119grzech \u017cyje tak\u017ce polonia, kt\u00f3rej najwi\u0119kszym skupiskiem jest budapeszt.\n\n\n=== wyznania religijne ===\n37,1% w\u0119gr\u00f3w przyznaje si\u0119 do przynale\u017cno\u015bci do ko\u015bcio\u0142a rzymskokatolickiego (dalsze 1,8% nale\u017cy do w\u0119gierskiego ko\u015bcio\u0142a greckokatolickiego), 15% stanowi\u0105 wierni wyzna\u0144 protestanckich, g\u0142\u00f3wnie kalwi\u0144skiego (11,6%) i lutera\u0144skiego (2,2%). opr\u00f3cz tego powszechni s\u0105 tak\u017ce wyznawcy innych religii. w czasie spisu narodowego 2011 16,7% w\u0119gr\u00f3w zadeklarowa\u0142o, \u017ce nie nale\u017cy do \u017cadnego zwi\u0105zku wyznaniowego, a 27,2% odm\u00f3wi\u0142o odpowiedzi na pytanie o swoim wyznaniu, 1,5% zadeklarowa\u0142o ateizm. regularnie w praktykach religijnych udzia\u0142 bierze mniej ni\u017c 10% spo\u0142ecze\u0144stwa, przy czym dysproporcje te s\u0105 r\u00f3\u017cne w zale\u017cno\u015bci od wyznania i regionu. w samym budapeszcie do ko\u015bcio\u0142\u00f3w na niedzielne nabo\u017ce\u0144stwa chodzi oko\u0142o 2\u20134% mieszka\u0144c\u00f3w, podczas gdy na niekt\u00f3rych terenach wiejskich nawet do 40%. jednak\u017ce rytm g\u0142\u00f3wnych \u015bwi\u0105t i uroczysto\u015bci wyznacza kalendarz \u015bwi\u0105t chrze\u015bcija\u0144skich. szczeg\u00f3lnie obchodzonym dniem na w\u0119grzech jest 25 kwietnia \u2013 dzie\u0144 \u015bw. marka buza szentelo. w tym dniu na wioskach tradycyjnie obchodzi si\u0119 i \u015bwi\u0119ci si\u0119 pola. z kolei \u015bwi\u0119tem zbior\u00f3w jest 20 sierpnia \u2013 dzie\u0144 \u015bw. stefana. w to \u015bwi\u0119to patrona w\u0119gier odbywa si\u0119 w ca\u0142ym kraju wiele zabaw i imprez kulturalnych.\n\npodzia\u0142 religijny wed\u0142ug spisu z 2011 roku:\n\nrzymscy katolicy \u2013 37,1%\nkalwini \u2013 11,6%\nluteranie \u2013 2,2%\nunici (grekokatolicy) \u2013 1,8%\ninna religia \u2013 1,8%\natei\u015bci \u2013 1,5%\nnie nale\u017cy do \u017cadnego zwi\u0105zku wyznaniowego \u2013 16,7%\nodm\u00f3wi\u0142o odpowiedzi na pytanie o swoje wyznanie \u2013 27,2%\n\n\n=== najwi\u0119ksze miasta ===\n\n\n== gospodarka ==\n\n\n=== przemys\u0142 ===\nna w\u0119grzech wyst\u0119puj\u0105 stosunkowo r\u00f3\u017cnorodne, cho\u0107 ma\u0142o zasobne z\u0142o\u017ca surowc\u00f3w mineralnych. eksploatuje si\u0119 tu g\u0142\u00f3wnie boksyty (systemem odkrywkowym), ponadto eksploatacja niewielkich z\u0142\u00f3\u017c rudy manganu, miedzi, cynku, o\u0142owiu, uranu, w\u0119gla brunatnego, w\u0119gla kamiennego, rudy \u017celaza, oraz niewielkie z\u0142o\u017ca ropy naftowej i gazu ziemnego. rozwini\u0119ty przemys\u0142 chemiczny (nawozy i tworzywa sztuczne), maszynowy (produkcja obrabiarek, maszyn rolniczych, sprz\u0119tu gospodarstwa domowego), elektrotechniczny i elektroniczny (silniki elektryczne, sprz\u0119t o\u015bwietleniowy, telekomunikacyjny i sprz\u0119t gospodarstwa domowego, udzia\u0142 m.in. siemensa, philipsa i general electric), metalurgiczny (hutnictwo aluminium), samochodowy i \u015brodk\u00f3w transportu (m.in. fabryki general motors, audi, ford, mercedes-benz, autobusy, samochody ci\u0119\u017carowe, lokomotywy spalinowe, wagony kolejowe oraz statki rzeczne), spo\u017cywczy (winiarski, olejarski, owocowo-warzywny, mi\u0119sny, tytoniowy), odzie\u017cowy i obuwniczy, cementowy, porcelanowo-fajansowy oraz przemys\u0142 poligraficzny.\n\n\n=== rolnictwo ===\nwysoko rozwini\u0119te rolnictwo, w\u0119gry posiadaj\u0105 najwy\u017cszy w europie odsetek grunt\u00f3w ornych wynosz\u0105cy prawie 50%, \u0142\u0105ki i pastwiska 12,5%, sady 2,5%. rolnictwo cechuje wysoki poziom mechanizacji i chemizacji. uprawia si\u0119 pszenic\u0119, kukurydz\u0119, j\u0119czmie\u0144, buraki cukrowe, s\u0142onecznik, ziemniaki, ro\u015bliny pastewne, konopie i tyto\u0144. rozwini\u0119te warzywnictwo (papryka, pomidory, cebula) i sadownictwo (morele, brzoskwinie, jab\u0142onie, \u015bliwy), uprawa winoro\u015bli zajmuje ponad 4% powierzchni grunt\u00f3w ornych. ponadto pszczelarstwo oraz hodowla byd\u0142a, trzody chlewnej, owiec i drobiu.\n\n\n=== turystyka ===\nrozwini\u0119ta turystyka, przynosz\u0105ca znaczne dochody. w 2016 roku kraj ten odwiedzi\u0142o 15,256 mln turyst\u00f3w (6,6% wi\u0119cej ni\u017c w roku poprzednim), generuj\u0105c dla niego przychody na poziomie 5,653 mld dolar\u00f3w. w\u0119gry posiadaj\u0105 du\u017c\u0105 i nowoczesn\u0105 baz\u0119 hotelow\u0105, znane k\u0105pieliska nad balatonem, liczne miejscowo\u015bci wypoczynkowe i uzdrowiska (np. eger, hajduszoboszlo, sopron, holl\u00f3k\u0151, pecz, jawaryn, szentendre, ostrzyhom).\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== kultura ==\nw\u0119grzy s\u0105 w europie narodem o tyle nietypowym, \u017ce przez d\u0142ugi czas nieznane by\u0142o ich pochodzenie; oni sami ch\u0119tnie widzieli swych przodk\u00f3w w hunach. w rzeczywisto\u015bci pra-w\u0119grzy, tak jak przodkowie fin\u00f3w, esto\u0144czyk\u00f3w oraz innych lud\u00f3w ugrofi\u0144skich, wywodz\u0105 si\u0119 z p\u00f3\u0142nocnej azji. mimo \u017ce po osiedleniu si\u0119 nad dunajem i cis\u0105 szybko przyj\u0119li wzorce zachodnioeuropejskiej kultury \u2013 byli wr\u0119cz okre\u015blani jako wschodni bastion europy \u2013 zachowali wiele ze swej odr\u0119bno\u015bci. turcy uwa\u017caj\u0105 w\u0119gr\u00f3w za swoich pobratymc\u00f3w, bardziej jednak po to, by podkre\u015bli\u0107 swoj\u0105 obecno\u015b\u0107 w europie.\nzupe\u0142n\u0105 odr\u0119bno\u015b\u0107 zachowa\u0142a wiejska muzyka ludowa. pie\u015bni typu lamentu, zwykle \u015bpiewane przez kobiety, zachowa\u0142y archaiczny rytm i brzmienie, niespotykane u innych narod\u00f3w europejskich. nier\u00f3wny rytm \u0142\u0105czy si\u0119 w nich z uderzeniem akcentem na pierwsz\u0105 sylab\u0119 jakie wyst\u0119puje w j\u0119zyku w\u0119gierskim. brzmienia powszechnie uwa\u017cane za ludow\u0105 muzyk\u0119 w\u0119giersk\u0105, jak rozs\u0142awiony na \u015bwiecie czardasz, w rzeczywisto\u015bci maj\u0105 pochodzenie cyga\u0144skie. tego rodzaju muzyka taneczna powsta\u0142a z po\u0142\u0105czenia ludowej muzyki rom\u00f3w i muzyki miast. ta grupa etniczna przybywa\u0142a na teren w\u0119gier od xv wieku i jak \u017cadna inna wp\u0142yn\u0119\u0142a na \u017cycie muzyczne kraju. dzi\u0119ki w\u0119grom i tutejszym kompozytorom muzyka cyga\u0144ska sta\u0142a si\u0119 s\u0142awna na ca\u0142ym \u015bwiecie. sami romowie, mimo wiek\u00f3w asymilacji, podobnie jak w wielu innych krajach pozostaj\u0105 jednak nadal na dnie piramidy spo\u0142ecznej.\n\nceniona i charakterystyczna jest kuchnia w\u0119gierska. w\u0119gierskie s\u0142owo guly\u00e1s \u2013 gulasz wesz\u0142o do s\u0142ownik\u00f3w wielu j\u0119zyk\u00f3w europejskich. tradycyjnie jada si\u0119 go na ostro z papryk\u0105. inn\u0105 tradycyjn\u0105 potraw\u0105 w\u0119giersk\u0105 jest hal\u00e1szl\u00e9, czyli zupa rybna. do posi\u0142k\u00f3w pija si\u0119 wino, kt\u00f3rego na w\u0119grzech jest szeroki wyb\u00f3r. tradycyjnie w polsce mianem w\u0119grzyna okre\u015blano bia\u0142e wino z tokaju. le\u017c\u0105cy najbli\u017cej granicy o\u015brodek winiarstwa przez wieki zaopatrywa\u0142 piwnice szlacheckie w ca\u0142ej rzeczypospolitej. jeden z gatunk\u00f3w nosi polsk\u0105 nazw\u0119: szamorodni, czyli samorodny, nadan\u0105 przez polskich odbiorc\u00f3w. s\u0142odkie, mocne, o intensywnym bukiecie aszu jest okre\u015blane jako wino kr\u00f3l\u00f3w \u2013 kr\u00f3l win. do innych tradycyjnych miejsc wyrobu win na w\u0119grzech nale\u017cy rejon egeru, sk\u0105d pochodzi czerwona wytrawna egri bikav\u00e9r, czyli bycza krew. tury\u015bci szczeg\u00f3lnie licznie odwiedzaj\u0105 winnice na p\u00f3\u0142nocnych brzegach balatonu, szczeg\u00f3lnie rejon badacsony. najwi\u0119cej jednak win w kraju produkuje si\u0119 na stokach g\u00f3r m\u00e1tra w gy\u00f6ngy\u00f6s. pochodzi st\u0105d z\u0142ocisto\u017c\u00f3\u0142ty gy\u00f6ngy\u00f6s \u2013 bor. to poprzez wino w czasie pokoju zacie\u015bnia\u0142a si\u0119 przyja\u017a\u0144 polsko-w\u0119gierska, kt\u00f3r\u0105 podkre\u015bla znane przys\u0142owie, wyst\u0119puj\u0105ce w wersjach polskiej i w\u0119gierskiej: polak, w\u0119gier, dwa bratanki, i do szabli, i do szklanki.\n\n\n== zobacz te\u017c ==\nstosunki polsko-w\u0119gierskie\nuniwersytety na w\u0119grzech\nw\u0142adcy w\u0119gier\n\n\n== przypisy =="