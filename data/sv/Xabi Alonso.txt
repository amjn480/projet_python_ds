"xabier \"xabi\" alonso olano, f\u00f6dd 25 november 1981 i tolosa, \u00e4r en spansk f\u00f6re detta fotbollsspelare som numera \u00e4r tr\u00e4nare f\u00f6r bayer leverkusen. hans naturliga position var central mittf\u00e4ltare, d\u00e4r han ofta spelade som en djupt liggande spelf\u00f6rdelare. han spelade i det spanska landslaget 2003-2014. alonso \u00e4r yngre bror till mikel alonso, \u00e4ven han en fotbollsspelare.\n\n\n== klubbkarri\u00e4r ==\n\n\n=== real sociedad ===\nefter att ha spelat i den baskiska klubben antiguoko k\u00f6ptes alonso av real sociedad och debuterade f\u00f6r a-laget i en copa del rey-match mot logro\u00f1es 1999. alonso kom att spela i ytterligare fjorton matcher innan han inf\u00f6r s\u00e4songen 2000\u20132001 l\u00e5nades ut till sd eibar. han \u00e5terv\u00e4nde till sociedad senare samma s\u00e4song, f\u00f6r att d\u00e4r vinna en ordinarie plats i laget. han gjorde tre m\u00e5l p\u00e5 33 matcher s\u00e4songen 2002\u20132003, n\u00e4r sociedad slutade p\u00e5 andra plats i den spanska f\u00f6rstadivisionen. n\u00e4r alonso gjorde m\u00e5l i sociedad var det en tradition att han fick en f\u00e4rsk fisk av sina v\u00e4nner.\n\n\n=== liverpool ===\ni augusti 2004 k\u00f6pte liverpools nya manager rafael benitez alonso. han gjorde sin debut f\u00f6r laget p\u00e5 bortaplan mot bolton wanderers, en match som liverpool f\u00f6rlorade med 1\u20130. alonsos f\u00f6rsta m\u00e5l f\u00f6r liverpool kom i en tr\u00e4ningsmatch mot notts county. hans f\u00f6rsta m\u00e5l i en t\u00e4vlingsmatch kom fr\u00e5n en frispark i en match mot fulham den 16 oktober 2004. liverpool l\u00e5g vid halvtid under med 2\u20130, men lyckades efter alonsos inbyte v\u00e4nda underl\u00e4get till en 4\u20132-seger. i en match mot chelsea p\u00e5 ny\u00e5rsdagen 2005 br\u00f6t alonso vristen efter en tackling av frank lampard och blev borta i tre m\u00e5nader. han gjorde comeback i andra m\u00f6tet av kvartsfinalen i champions league mot juventus. i finalen mot ac milan i maj samma \u00e5r gjorde alonso liverpools tredje m\u00e5l (p\u00e5 egen straffretur) d\u00e5 liverpool h\u00e4mtade upp ett 3\u20130-underl\u00e4ge och senare vann finalen p\u00e5 straffar.\nefterf\u00f6ljande s\u00e4song spelade alonso 35 av 36 ligamatcher och spelade fr\u00e5n start d\u00e5 liverpool besegrade west ham i fa-cupfinalen den 13 maj 2006. alonso spelade sin andra champions league-final den 23 maj 2007 d\u00e5 liverpool f\u00f6rlorade mot ac milan med 2\u20131.\nden 12 januari 2008 spelade alonso sin 100:e ligamatch f\u00f6r liverpool.\n\n\n=== real madrid ===\nden 4 augusti 2009 kom liverpool \u00f6verens med den spanska storklubben real madrid om en \u00f6verg\u00e5ngssumma f\u00f6r xabi alonso. dagen efter genomgick han en l\u00e4karunders\u00f6kning. sedan 2009 har alonso haft en betydande roll i real madrids centrala mittf\u00e4lt. han vann bland annat la liga, spanska cupen, spanska supercupen samt champions league.\n\n\n=== bayern m\u00fcnchen ===\ns\u00e4songen 2014/2015 skrev han p\u00e5 f\u00f6r tyska bayern m\u00fcnchen. den 9 mars 2017 avsl\u00f6jade xabi alonso genom instagram att s\u00e4songen 2016/2017 var hans sista s\u00e4song. hans sista match som central mittf\u00e4ltare f\u00f6r bayern m\u00fcnchen var den 20 maj 2017 n\u00e4r bayern m\u00fcnchen m\u00f6tte sc freiburg. \nefter s\u00e4songen 2016/2017 avslutade alonso sin fotbollskarri\u00e4r.\n\n\n== landslagskarri\u00e4r ==\nalonso debuterade f\u00f6r det spanska landslaget den 30 april 2003 i en v\u00e4nskapsmatch mot ecuador, vilket spanien vann 4\u20130. han har deltagit i tre em-turneringar (em 2004, em 2008) samt em 2012) och har vunnit em 2008 samt em 2012. han var \u00e4ven med i vm 2006, vm 2010 och vm 2014. han lyckades \u00e4ven plocka med sig hem en guldmedalj fr\u00e5n vm 2010.\nalonso gjorde sitt f\u00f6rsta landslagsm\u00e5l i spaniens gruppspelsmatch mot ukraina i vm 2006. alonso har vunnit em 2008 i \u00f6sterrike och schweiz, vm 2010 i sydafrika samt em 2012 i polen & ukraina. den 27 augusti 2014 meddelade alonso att han slutar fr\u00e5n det spanska landslaget.\nhan spelade \u00e4ven n\u00e5gra matcher f\u00f6r baskien.\n\n\n== meriter ==\n\n\n=== liverpool ===\nuefa champions league: 2004/2005\nfa-cupen: 2005/2006\nuefa super cup: 2005\n\n\n=== real madrid ===\nla liga: 2011/2012\nuefa champions league: 2013/2014\ncopa del rey: 2010/2011, 2013/2014\nsupercopa de espa\u00f1a: 2011/2012\nuefa super cup: 2014\n\n\n=== bayern m\u00fcnchen ===\nbundesliga: 2014/2015, 2015/2016, 2016/2017\ntyska cupen: 2015/2016\ntyska supercupen: 2016\n\n\n=== spanien ===\nem-guld 2008\nvm-guld 2010\nem-guld 2012\n\n\n== k\u00e4llor =="