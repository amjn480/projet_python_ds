"ekwador (republika ekwadoru; hiszp. ecuador, rep\u00fablica del ecuador) \u2013 pa\u0144stwo w ameryce po\u0142udniowej po\u0142o\u017cone nad oceanem spokojnym, jedno z czterech powsta\u0142ych w wyniku rozpadu wielkiej kolumbii w 1830 r. s\u0105siaduje od p\u00f3\u0142nocy z kolumbi\u0105, a od po\u0142udnia z peru. w sk\u0142ad ekwadoru wchodz\u0105 tak\u017ce po\u0142o\u017cone na oceanie spokojnym wyspy galapagos \u2013 s\u0105 jego najwi\u0119ksz\u0105 atrakcj\u0105 turystyczn\u0105. nazwa kraju pochodzi od hiszpa\u0144skiego s\u0142owa oznaczaj\u0105cego r\u00f3wnik.\n\n\n== geografia ==\n\n\n=== po\u0142o\u017cenie ===\npa\u0144stwo po\u0142o\u017cone w p\u00f3\u0142nocno-zachodniej ameryce po\u0142udniowej nad oceanem spokojnym. graniczy z kolumbi\u0105 od p\u00f3\u0142nocy i z peru od po\u0142udnia. do ekwadoru nale\u017c\u0105 r\u00f3wnie\u017c wyspy galapagos po\u0142o\u017cone na oceanie spokojnym ok. 1000 km na zach\u00f3d od cz\u0119\u015bci kontynentalnej.\n\nwsp\u00f3\u0142rz\u0119dne geograficzne:\nd\u0142ugo\u015b\u0107 geog. 77 30 w\nszeroko\u015b\u0107 geog. 2 0 n\npowierzchnia ca\u0142kowita: 283 560 km\u00b2 (wraz z wyspami galapagos)\nl\u0105d: 276 840 km\u00b2\nwody \u015br\u00f3dl\u0105dowe: 6720 km\u00b2\nd\u0142ugo\u015b\u0107 wybrze\u017ca: 2237 km\nca\u0142kowita d\u0142ugo\u015b\u0107 granic: 2010 km\nz kolumbi\u0105: 590 km\nz peru: 1420 km\n\n\n=== warunki naturalne ===\nobszar ekwadoru rozci\u0105ga si\u0119 od nizin na wybrze\u017cach oceanu spokojnego w zachodniej cz\u0119\u015bci kraju, poprzez \u0142a\u0144cuchy g\u00f3rskie and\u00f3w, po zachodnie kra\u0144ce niziny amazonki na wschodzie. linia brzegowa jest s\u0142abo rozwini\u0119ta, naprzeciw jedynej du\u017cej zatoki guayaquil le\u017cy wyspa pun\u00e1 o powierzchni ok. 900 km\u00b2.\nw ekwadorze mo\u017cna wyr\u00f3\u017cni\u0107 2 prowincje fizycznogeograficzne i 5 podprowincji:\n\narchipelag galapagos (81.6 numer wed\u0142ug oznaczenia region\u00f3w r\u00f3\u017cnej rangi taksonomicznej) \u2013 archipelag wysp po\u0142o\u017cony ok. 1000 kilometr\u00f3w na zach\u00f3d od cz\u0119\u015bci kontynentalnej pa\u0144stwa.\nandy ekwadorskie (81.4) \u2013 cz\u0119\u015b\u0107 centralna kraju (sierra) \u2013 pokryta g\u00f3rskimi pasmami and\u00f3w ekwadorskich (dwa g\u0142\u00f3wne \u0142a\u0144cuchy \u2013 kordyliera zachodnia i kordyliera \u015brodkowa \u2013 rozdzielone wielk\u0105 centraln\u0105 dolin\u0105), z kulminacj\u0105 na chimborazo (6267 m n.p.m.), jest obszarem aktywnym sejsmicznie. wyst\u0119puj\u0105 liczne wygas\u0142e i czynne wulkany jak cotopaxi (5896 m n.p.m.) czy sangay (5230 m n.p.m.). po\u0142o\u017cony w centralnej cz\u0119\u015bci kraju wulkan cotopaxi jest najaktywniejszym wulkanem na \u015bwiecie.\nkordyliera centralna and\u00f3w ekwadorskich (81.44);\nkordyliera nadbrze\u017cna and\u00f3w ekwadorskich (81.41);\nobni\u017cenie guayas-esmeraldas (81.42);\nkordyliera zachodnia and\u00f3w ekwadorskich (81.43).\nkordyliera wschodnia and\u00f3w ekwadorskich (81.45) \u2013 cz\u0119\u015b\u0107 wschodnia kraju (oriente) \u2013 zajmuje obszary wy\u017cynne, \u0142agodnie przechodz\u0105ce w nizin\u0119 amazonki.\n\n\n=== stosunki wodne ===\ndobrze rozwini\u0119t\u0105, g\u0119st\u0105 sie\u0107 rzeczn\u0105 tworz\u0105 m.in. nale\u017c\u0105ce do dorzecza amazonki rzeki: napo, pastaza, morona i putumayo oraz uchodz\u0105ce do oceanu spokojnego: esmeraldas, guayas, i daule. brak wi\u0119kszych jezior, w wid\u0142ach rzek guayas i daule bagna.\n\n\n=== klimat ===\nklimat r\u00f3wnikowy, w andach g\u00f3rski z pi\u0119trami klimatycznymi, w po\u0142udniowej cz\u0119\u015bci wybrze\u017ca suchy, pozostaj\u0105cy pod wp\u0142ywem zimnego pr\u0105du peruwia\u0144skiego. \u015brednia roczna suma opad\u00f3w od 200 mm w po\u0142udniowej cz\u0119\u015bci wybrze\u017ca i 400 mm w \u015br\u00f3dg\u00f3rskich kotlinach oraz w po\u0142udniowej cz\u0119\u015bci and\u00f3w, do 3000 mm w p\u00f3\u0142nocnej cz\u0119\u015bci wybrze\u017ca, na wschodnich stokach kordyliery \u015brodkowej i we wschodnim ekwadorze. \u015brednie temperatury utrzymuj\u0105 si\u0119 mniej wi\u0119cej na jednakowym poziomie przez ca\u0142y rok: w stolicy kraju quito wynosz\u0105 ok. 15 \u00b0c (od 7 \u00b0c do 23 \u00b0c), w najwi\u0119kszym mie\u015bcie kraju guayaquil ok. 26 \u00b0c (od 24 \u00b0c do 27 \u00b0c)\n\n\n=== fauna i flora ===\nnaturaln\u0105 szat\u0119 ro\u015blinn\u0105 stanowi\u0105 lasy, pokrywaj\u0105 ponad 50% powierzchni ekwadoru. we wschodnim ekwadorze w dorzeczu amazonki wilgotne lasy r\u00f3wnikowe (mahoniowiec, palisander, balsa, kauczukowiec), w andach wiecznie zielone lasy li\u015bciaste, na wybrze\u017cu lasy suche. \u015br\u00f3dg\u00f3rskie p\u0142askowy\u017ce porasta trawiasto-krzewiasta formacja zwana par\u00e1mo wraz z innymi formacjami trawiastymi.\n\n\n== historia ==\n\n\n=== okres przedhiszpa\u0144ski ===\npierwsze \u015blady osadnictwa na ziemiach nale\u017c\u0105cych do ekwadoru pochodz\u0105 z ok. 8000 p.n.e. tereny te, zamieszkane przez liczne rolnicze plemiona india\u0144skie, kr\u00f3l tupa inca yupanqui w\u0142\u0105czy\u0142 w granice pa\u0144stwa ink\u00f3w w drugiej po\u0142owie xv w.\n\n\n=== podb\u00f3j ekwadoru ===\nobszar ekwadoru zosta\u0142 odkryty i od 1526 roku penetrowany przez hiszpan\u00f3w (wyprawy francisco pizarra i diego de almagra). ostatecznie konkwistadorzy, dowodzeni przez podw\u0142adnego pizarra, sebasti\u00e1na de belalc\u00e1zara, opanowali te tereny w latach 1531\u20131535 i za\u0142o\u017cyli miasta quito oraz guayaquil. w 1536 roku ekwador w\u0142\u0105czono do wicekr\u00f3lestwa peru. w 1563 utworzono audiencje quito, wa\u017cn\u0105 gospodarczo bo bogat\u0105 w srebro i z\u0142oto, miasto quito by\u0142o tak\u017ce jej centrum kulturalno-naukowym. we wschodniej cz\u0119\u015bci audiencji istnia\u0142o w latach 1638\u20131773, posiadaj\u0105ce spor\u0105 autonomi\u0119 pa\u0144stwo maynas, administrowane przez jezuickich misjonarzy. nast\u0119pnie w 1739 tereny te w\u0142\u0105czono do wicekr\u00f3lestwa nowa granada.\n\n\n=== ruchy niepodleg\u0142o\u015bciowe, wielka kolumbia ===\nw xvii i xviii wieku niewolniczy przymus pracy na roli i w kopalniach powodowa\u0142 liczne powstania indian. od drugiej po\u0142owy xviii wieku pojawi\u0142y si\u0119 d\u0105\u017cenia niepodleg\u0142o\u015bciowe w\u015br\u00f3d kreoli, i w zwi\u0105zku z tym pr\u00f3by uniezale\u017cnienia quito od w\u0142adzy hiszpa\u0144skiej.\nw pocz\u0105tkach xix wieku rozpocz\u0119\u0142a si\u0119 walka miejscowej ludno\u015bci z kolonizatorami hiszpa\u0144skimi. w 1809 roku wybuch\u0142o powstanie, utworzono junt\u0119 rz\u0105dz\u0105c\u0105 i proklamowano niepodleg\u0142o\u015b\u0107, kt\u00f3rej nie uda\u0142o si\u0119 jednak utrzyma\u0107 na skutek st\u0142umienia rewolty. kolejne powstanie z 1812 r\u00f3wnie\u017c zosta\u0142o st\u0142umione. od 1819 wybuchaj\u0105 dalsze walki pod dow\u00f3dztwem gen. antonio jos\u00e9 de sucre. dzi\u0119ki decyduj\u0105cemu zwyci\u0119stwu genera\u0142a de sucre pod pichincha (24 maja 1822) umo\u017cliwia wojskom simona bolivara wyzwolenie miasta quito (16 czerwca 1822). dzia\u0142ania wojskowe zostaj\u0105 zako\u0144czone w 1822 r. ostatecznym zwyci\u0119stwem. w nast\u0119pnych latach ekwador wst\u0119puje, jako prowincja quito, do stworzonej przez simona bolivara federacyjnej republiki wielkiej kolumbii (powsta\u0142ej w 1819).\n\n\n=== niepodleg\u0142o\u015b\u0107 ===\nw 1824 prowincja przyjmuje dzisiejsz\u0105 nazw\u0119 ekwador. po rozpadzie wielkiej kolumbii w maju 1830, ekwador og\u0142asza si\u0119 niezale\u017cnym pa\u0144stwem. pierwszym prezydentem zostaje genera\u0142 juan jos\u00e9 flores. przez ca\u0142y okres niepodleg\u0142ego bytu wewn\u0119trzna sytuacja polityczna kraju by\u0142a bardzo skomplikowana i pe\u0142na napi\u0119\u0107. w\u0142adz\u0119 sprawowano w spos\u00f3b niezgodny z zasadami demokracji, zmiany kolejnych ekip rz\u0105dz\u0105cych dokonywa\u0142y si\u0119 cz\u0119sto na drodze przewrot\u00f3w wojskowych i zamach\u00f3w stanu. mimo niepewnej sytuacji politycznej w niepodleg\u0142ym ekwadorze uda\u0142o si\u0119 przeprowadzi\u0107 szereg post\u0119powych reform spo\u0142ecznych i gospodarczych. starano si\u0119 rozwija\u0107 infrastruktur\u0119 komunikacyjn\u0105 kraju, buduj\u0105c wiele kilometr\u00f3w linii kolejowych i dr\u00f3g.\nxix-wieczn\u0105 histori\u0119 ekwadoru zdominowa\u0142a rywalizacja dw\u00f3ch region\u00f3w gospodarczo-polityczno-kulturalnych: sierry z o\u015brodkiem w quito i costy z o\u015brodkiem w guayaquil. nowo odkryte tereny amazonii, nieznane i niezagospodarowane, pozostawa\u0142y poza kontrol\u0105 pa\u0144stwa i stanowi\u0142y obszar sporny mi\u0119dzy ekwadorem, peru i kolumbi\u0105. rz\u0105dy konserwatyst\u00f3w z sierry \u2013 reprezentuj\u0105cych wielkich w\u0142a\u015bcicieli ziemskich i armi\u0119, eksponuj\u0105cych rol\u0119 ko\u015bcio\u0142a katolickiego (nale\u017celi do nich prezydenci juan jose flores i g. garc\u00eda moreno) \u2013 przeplata\u0142y si\u0119 z rz\u0105dami libera\u0142\u00f3w z costy \u2013 przedstawicieli bur\u017cuazji handlowo-przemys\u0142owej. walkom o w\u0142adz\u0119 towarzyszy\u0142y konflikty zbrojne z peru i kolumbi\u0105. od 1852 roku rz\u0105dy obj\u0119li libera\u0142owie, nast\u0105pi\u0142o zniesienie niewolnictwa i wygnanie jezuit\u00f3w, wprowadzono bezp\u0142atne szkolnictwo. w 1861 do w\u0142adzy doszli konserwaty\u015bci, w 1869 roku ustanowili konstytucj\u0119 przyznaj\u0105c\u0105 prawa polityczne wy\u0142\u0105cznie katolikom. zaostrzaj\u0105ca si\u0119 rywalizacja mi\u0119dzy konserwatystami a libera\u0142ami doprowadzi\u0142a do wojny domowej, trwaj\u0105cej w latach 1895\u20131896. po zwyci\u0119stwie libera\u0142\u00f3w, przej\u0119li oni w\u0142adz\u0119 w ekwadorze i sprawowali j\u0105 prawie nieprzerwanie do 1944. dominuj\u0105c\u0105 wtedy rol\u0119 w gospodarce i polityce zacz\u0119\u0142a odgrywa\u0107 costa, zw\u0142aszcza prowincja guayaquil. po otwarciu kana\u0142u panamskiego intensywnie zacz\u0105\u0142 rozwija\u0107 si\u0119 handel zagraniczny, ekwador sta\u0142 si\u0119 jednym z najwi\u0119kszych na \u015bwiecie eksporter\u00f3w kakao.\n\n\n=== xx wiek ===\nw latach 20. xx wieku utworzona zosta\u0142a junta wojskowa. w tym czasie zacz\u0119\u0142y do ekwadoru nap\u0142ywa\u0107 obce kapita\u0142y (zw\u0142aszcza brytyjski i ameryka\u0144ski) inwestowane w przemys\u0142 naftowy. ros\u0142o uzale\u017cnienie ekwadoru od usa. rz\u0105dz\u0105cy od 1929 do 1931 roku isidro ayora pr\u00f3bowa\u0142 dokona\u0107 reformy pa\u0144stwa, co nie uda\u0142o si\u0119 ze wzgl\u0119du na problemy ekonomiczne. lata 30. to okres kryzysu gospodarczego (znaczne pogorszenie sytuacji ekonomicznej m.in. pod wp\u0142ywem wielkiego kryzysu \u015bwiatowego) oraz destabilizacji politycznej wywo\u0142anej licznymi zamachami stanu. w latach 1931\u20131940 w\u0142adz\u0119 sprawowa\u0142o a\u017c 18 prezydent\u00f3w i \u017caden z nich nie dotrwa\u0142 do ko\u0144ca kadencji. w 1941 wybuch\u0142a wojna z peru o amazoni\u0119, gdzie odkryto bogate zasoby ropy naftowej. wojn\u0119 zako\u0144czy\u0142o porozumienie zawarte 1942 w rio de janeiro pod presj\u0105 pa\u0144stw obu ameryk (gwarantowane przez argentyn\u0119, brazyli\u0119, chile i usa), niekorzystne dla ekwadoru, kt\u00f3ry utraci\u0142 ok. 40% swojego terytorium. w po\u0142owie ii wojny \u015bwiatowej ekwador opowiedzia\u0142 si\u0119 po stronie aliant\u00f3w i w 1942 roku wypowiedzia\u0142 wojn\u0119 niemcom oraz w\u0142ochom. dzi\u0119ki temu otrzyma\u0142 znaczn\u0105 pomoc gospodarcz\u0105 od usa, kt\u00f3re zbudowa\u0142y na wa\u017cnych pod wzgl\u0119dem strategicznym wyspach gal\u00e1pagos baz\u0119 wojskow\u0105, dla ochrony kana\u0142u panamskiego.\nekwador zostaje w 1945 cz\u0142onkiem onz. w okresie powojennym armia przej\u0119\u0142a inicjatyw\u0119 w \u017cyciu politycznym pa\u0144stwa i podj\u0119\u0142a pr\u00f3by jego unowocze\u015bnienia. w 1944 roku, w wyniku zamachu stanu wojskowych, w\u0142adz\u0119 przej\u0105\u0142 jos\u00e9 mar\u00eda velasco ibarra, kt\u00f3ry przez ok. 30 lat wywiera\u0142 wp\u0142yw na \u017cycie ekwadoru, by\u0142 prezydentem w latach 1944\u20131947, 1952\u20131956, 1960\u20131961 i 1968\u20131972. jego plany reform, zmierzaj\u0105cych do modernizacji zacofanego gospodarczo, rolniczego ekwadoru, nie zosta\u0142y zrealizowane. prowadzi\u0142 niezale\u017cn\u0105 polityk\u0119 zagraniczn\u0105 w stosunkach z usa i kwestionowa\u0142, lecz bez rezultatu, uk\u0142ad graniczny z peru zawarty po wojnie w 1942.\nwojskowi sprawuj\u0105cy (z przerwami) w\u0142adz\u0119 w latach 1961\u20131979 deklarowali potrzeb\u0119 reform strukturalnych, polityki rozwojowej i wzmocnienia kontroli pa\u0144stwa nad gospodark\u0105. pr\u00f3bowali tak\u017ce nacjonalizowa\u0107 niekt\u00f3re jej dziedziny. w 1964 zadekretowali ograniczon\u0105 reform\u0119 agrarn\u0105, kt\u00f3r\u0105 realizowano jeszcze w po\u0142owie lat 70., lecz nie wywar\u0142a ona wi\u0119kszego wp\u0142ywu na zmian\u0119 struktury rolniczej kraju, w ramach reformy uda\u0142o znie\u015b\u0107 si\u0119 huasipungo, czyli quasi-pa\u0144szczy\u017aniany system panuj\u0105cy w regionie sierra. od lat 70. wa\u017cnym elementem gospodarki ekwadoru sta\u0142a si\u0119 ropa naftowa, kt\u00f3rej bogate z\u0142o\u017ca odkryto w 1967. w 1974 znacjonalizowano cz\u0119\u015b\u0107 mienia ameryka\u0144skiego koncernu texaco-gulf i zmniejszono tereny koncesyjne, w 1973 roku, po odkryciu dalszych bogatych z\u0142\u00f3\u017c ropy, ekwador przyst\u0105pi\u0142 do opec. eksport ropy poprawi\u0142 sytuacj\u0119 gospodarcz\u0105 ekwadoru, dochody z niego nie s\u0142u\u017cy\u0142y jednak tworzeniu trwa\u0142ych podstaw do rozwoju kraju.\nna pocz\u0105tku lat 80., po spadku cen ropy naftowej na rynkach \u015bwiatowych, sytuacja gospodarcza ekwadoru ponownie si\u0119 pogorszy\u0142a, jednocze\u015bnie od\u017cy\u0142y konflikty graniczne z peru i kolumbi\u0105. kolejne rz\u0105dz\u0105ce koalicje (1981\u20131988 i od 1992 centroprawicowe, 1988\u20131992 centrolewicowa) pr\u00f3bowa\u0142y realizowa\u0107 ca\u0142kowicie odmienne rozwi\u0105zania gospodarcze \u2013 neoliberalne i socjaldemokratyczne, co nie przynios\u0142o pozytywnych i trwa\u0142ych zmian w sytuacji spo\u0142eczno-gospodarczej kraju. przyby\u0142y te\u017c nowe problemy: wzrost roszcze\u0144 (m.in. spo\u0142eczno-politycznych) ludno\u015bci tubylczej (india\u0144sko-metyskiej) stanowi\u0105cej wi\u0119kszo\u015b\u0107 mieszka\u0144c\u00f3w ekwadoru, m.in. \u017c\u0105dania zwrotu ziemi nadanej reformami z 1964 i 1973 i odebranej w 1994 (marsze na stolic\u0119, blokady dr\u00f3g itd.). wed\u0142ug raport\u00f3w usa ekwador ma coraz bardziej rosn\u0105cy udzia\u0142 w nielegalnym tranzycie narkotyk\u00f3w.\nw 1993 nowo wybrany prezydent sixto dur\u00e1n ball\u00e9n podj\u0105\u0142 decyzj\u0119 o wyst\u0105pieniu ekwadoru z opec. krok ten by\u0142 konsekwencj\u0105 polityki sanacji, dotycz\u0105cej gospodarki prowadzonej przez now\u0105 ekip\u0119 rz\u0105dz\u0105c\u0105. decyzj\u0119 o wyst\u0105pieniu podj\u0119to w zwi\u0105zku z nieprzyznaniem \u017c\u0105danych, wy\u017cszych limit\u00f3w na wydobycie ropy. wprowadzone posuni\u0119cia oszcz\u0119dno\u015bciowe, podwy\u017cki cen, dewaluacja krajowej waluty spotka\u0142y si\u0119 z protestami zwi\u0105zk\u00f3w zawodowych i ludno\u015bci. w 1994 roku na fali niezadowolenia powsta\u0142a organizacja rebeliancka grupa ludowych kombatant\u00f3w, kt\u00f3ra przyj\u0119\u0142a lewicow\u0105 ideologi\u0119.\nw 1998 prezydentem zostaje chrze\u015bcija\u0144ski-demokrata jamil mahuad, doprowadza do nowelizacji konstytucji, poprzedzonej referendum, w kwestii mo\u017cliwo\u015bci reelekcji g\u0142owy pa\u0144stwa i prawa dwukrotnego wyboru deputowanych do parlamentu. w 1999 na skutek du\u017cego spadku cen ropy na rynkach \u015bwiatowych kraj popada w du\u017cy kryzys ekonomiczny, inflacja osi\u0105ga poziom 60%, fala strajk\u00f3w i demonstracji (okupacja parlamentu przez 10 tys. indian) zmusza prezydenta do og\u0142oszenia stanu wyj\u0105tkowego. jednak ju\u017c na pocz\u0105tku 2000 nasilaj\u0105 si\u0119 nowe demonstracje, wspomagane cz\u0119\u015bciowo przez wojsko (nieudany wojskowy zamach stanu p\u0142k. lucio gutierreza), prowadz\u0105 do obalenia prezydenta jamila mahuada (21 stycznia 2000). zostaje on zast\u0105piony przez \u00f3wczesnego wiceprezydenta gustavo noboa berejano. 10 wrze\u015bnia 2000 zast\u0105piono narodow\u0105 walut\u0119 sucre dolarem ameryka\u0144skim, z czego wynik\u0142a drastyczna podwy\u017cka cen, kt\u00f3ra ostatecznie pog\u0142\u0119bi\u0142a napi\u0119cie i trudn\u0105 sytuacj\u0119 w kraju. prezydent gustavo noboa berejano wprowadza stan wyj\u0105tkowy w ca\u0142ym kraju.\n\n\n=== xxi wiek ===\nw 2002 r. maj\u0105 miejsce kolejne wybory prezydenckie, zwyci\u0119\u017ca lucio gutierrez, kt\u00f3ry sta\u0142 na czele puczu z 2000. u progu xxi wieku rozwija si\u0119 dzia\u0142alno\u015b\u0107 rebeliant\u00f3w z grupy ludowych kombatant\u00f3w, kt\u00f3ra dokona\u0142a kilku zamach\u00f3w, a wed\u0142ug doniesie\u0144 otrzyma\u0142a szkolenie militarne ze strony kolumbijskiej partyzantki. dzia\u0142ania te jednak mia\u0142y znikomy wp\u0142yw. w marcu 2005 w wyniku demonstracji ulicznych parlament odsuwa od w\u0142adzy prezydenta (prezydent otrzymuje azyl polityczny w brazylii). urz\u0105d prezydencki obejmuje dotychczasowy wiceprezydent alfredo palacio. w marcu tego roku maj\u0105 miejsce protesty ludno\u015bci india\u0144skiej wobec planowanej umowy o wolnym handlu z usa.\nw 2006 roku wybory prezydenckie wygra\u0142 ekonomista rafael correa. correa obieca\u0142 przed wyborami reform\u0119 przemys\u0142u naftowego, maj\u0105c\u0105 zapewni\u0107 wi\u0119ksze dochody skarbowi pa\u0144stwa. protestowa\u0142 przeciw dominacji i zaanga\u017cowaniu stan\u00f3w zjednoczonych w sprawy latynoameryka\u0144skie. sprzeciwia\u0142 si\u0119 podpisaniu porozumienia handlowego z usa i wprowadzeniu dolara ameryka\u0144skiego jako oficjalnej jednostki monetarnej w ekwadorze. obiecywa\u0142 likwidacj\u0119 ameryka\u0144skiej bazy wojskowej w mancie, licz\u0105cej 400 \u017co\u0142nierzy. 5 stycznia 2007 zosta\u0142 zaprzysi\u0119\u017cony na stanowisku prezydenta.\nrafael correa w swoim przem\u00f3wieniu inauguracyjnym 15 stycznia 2007 stwierdzi\u0142, \u017ce cz\u0119\u015b\u0107 d\u0142ugu zagranicznego ekwadoru jest \u201ebezprawna\u201d, poniewa\u017c zosta\u0142a zaci\u0105gni\u0119ta przez re\u017cim wojskowy. w kolejnych dniach minister finans\u00f3w og\u0142osi\u0142, \u017ce ekwador by\u0142by sk\u0142onny do sp\u0142acenia tylko 40% swego zad\u0142u\u017cenia, wynosz\u0105cego w sumie 11 mld usd. prezydent correa opowiedzia\u0142 si\u0119 za renegocjacj\u0105 warunk\u00f3w sp\u0142aty d\u0142ugu oraz odrzuci\u0142 zasady konsensusu waszyngto\u0144skiego. prezydent zagrozi\u0142 r\u00f3wnie\u017c zerwaniem wsp\u00f3\u0142pracy z bankiem \u015bwiatowym oraz mi\u0119dzynarodowym funduszem walutowym, a w kwietniu 2007 wydali\u0142 z ekwadoru przedstawiciela banku \u015bwiatowego. 12 grudnia 2008 prezydent correa og\u0142osi\u0142 zawieszenie sp\u0142acania przez ekwador zad\u0142u\u017cenia zagranicznego, kt\u00f3re raz jeszcze nazwa\u0142 \u201ebezprawnym\u201d. w marcu 2008 w ameryce po\u0142udniowej dosz\u0142o do wybuchu kryzysu dyplomatycznego mi\u0119dzy ekwadorem a kolumbi\u0105, spowodowanego wej\u015bciem kolumbijskich wojsk na terytorium ekwadoru w po\u015bcigu za partyzantami farc. kolumbia oskar\u017cy\u0142a prezydenta corre\u0119 o powi\u0105zania z partyzantami oraz udzielanie im wsparcia politycznego i militarnego. w lutym 2009 dosz\u0142o do napi\u0119\u0107 w stosunkach ekwadoru ze stanami zjednoczonymi. prezydent correa wydali\u0142 z ekwadoru dw\u00f3ch dyplomat\u00f3w. administracj\u0119 ameryka\u0144sk\u0105 oskar\u017cy\u0142 o mieszanie w sprawy wewn\u0119trzne kraju i wp\u0142ywanie na decyzj\u0119 o mianowaniu nowego szefa antynarkotykowej jednostki policji.\n\n\n== demografia ==\nekwador liczy 17,08 mln mieszka\u0144c\u00f3w (2018). \u015brednia g\u0119sto\u015b\u0107 zaludnienia wynosi 49 os\u00f3b/km\u00b2. w miastach zamieszkuje oko\u0142o 62% ludno\u015bci. 7% ludno\u015bci to analfabeci. przeci\u0119tna d\u0142ugo\u015b\u0107 \u017cycia m\u0119\u017cczyzn to 75 lat, kobiet \u2013 80 lat.\n\n\n=== struktura etniczna ===\nspo\u0142ecze\u0144stwo ekwadoru to w wi\u0119kszo\u015bci ludno\u015b\u0107 mieszana pochodzenia india\u0144sko-europejskiego. 71.9% stanowi\u0105 metysi (potomkowie bia\u0142ych i indian), montubios (potomkowie czarnych i metys\u00f3w) 7,4%, afro-ekwadorczycy 7,2%, indianie (g\u0142\u00f3wnie keczua) 7%, biali 6,1%, pozosta\u0142e grupy etniczne zajmuj\u0105 0,4% populacji.\n\n\n=== religia ===\nwed\u0142ug badania pew research center z 2014 roku, 79% populacji stanowili katolicy (95% w 1970 r.), 13% protestanci, 5% niestowarzyszeni i 3% wyznawa\u0142o inne religie. \n76% og\u00f3\u0142u spo\u0142ecze\u0144stwa (w tym 79% katolik\u00f3w i 82% protestant\u00f3w) twierdzi, \u017ce religia jest bardzo wa\u017cna w ich \u017cyciu. 38% og\u00f3\u0142u spo\u0142ecze\u0144stwa (34% katolik\u00f3w i 67% protestant\u00f3w) uczestniczy w nabo\u017ce\u0144stwach przynajmniej raz w tygodniu. \n55% ekwadorskich protestant\u00f3w to zielono\u015bwi\u0105tkowcy, podczas gdy 40% katolik\u00f3w przyzna\u0142o, \u017ce s\u0105 zwi\u0105zani z ruchem charyzmatycznym.\nobok ewangelikalnych protestant\u00f3w sukces w ekwadorze odnie\u015bli tak\u017ce mormoni, adwenty\u015bci dnia si\u00f3dmego i \u015bwiadkowie jehowy, podczas gdy ich spo\u0142eczno\u015bci pozostaj\u0105 stosunkowo niewielkie.\n\n\n=== j\u0119zyki ===\nj\u0119zykiem urz\u0119dowym jest hiszpa\u0144ski, w u\u017cyciu w\u015br\u00f3d miejscowej populacji indian jest tak\u017ce j\u0119zyk keczua, chibcha i inne.\nanalfabetyzm, dane szacunkowe na rok 2003:\n\nog\u00f3lnie: 7,5%\nm\u0119\u017cczy\u017ani: 6%\nkobiety: 9%\n\n\n=== najwi\u0119ksze miasta ===\ntabela poni\u017csza przedstawia miasta w ekwadorze maj\u0105ce powy\u017cej 50 tys. mieszka\u0144c\u00f3w.\n\n\n== polityka ==\n\n\n=== ustr\u00f3j polityczny ===\nobecna konstytucja, przyj\u0119ta w referendum w 2008 r., jest 20. konstytucj\u0105 ekwadoru. g\u0142ow\u0105 pa\u0144stwa, a jednocze\u015bnie szefem rz\u0105du jest prezydent. prezydent wraz z wiceprezydentem s\u0105 wybierani z tej samej listy w powszechnych i bezpo\u015brednich wyborach na czteroletni\u0105 kadencj\u0119 (z mo\u017cliwo\u015bci\u0105 jednokrotnej reelekcji). cz\u0142onkowie rz\u0105du s\u0105 mianowani przez prezydenta.\nw\u0142adza ustawodawcza nale\u017cy do zgromadzenia narodowego, kt\u00f3re na mocy nowej konstytucji zast\u0105pi\u0142o kongres narodowy, rozwi\u0105zany w 2007 przez zgromadzenie konstytucyjne z powodu zarzut\u00f3w korupcyjnych wobec wielu jego cz\u0142onk\u00f3w. zgromadzenie narodowe liczy 124 cz\u0142onk\u00f3w wybieranych w prowincjach w bezpo\u015brednich wyborach. pierwsze wybory odby\u0142y si\u0119 26 kwietnia 2009. wygra\u0142a je alianza pais.\n\n\n=== partie polityczne ===\nw ekwadorze istnieje system wielopartyjny, cechuje go du\u017ca niestabilno\u015b\u0107 i rozdrobnienie.\ng\u0142\u00f3wne partie:\n\nalianza pais \u2013 dumna i suwerenna ojczyzna \u2013 lewicowo-chrze\u015bcija\u0144ska, za\u0142o\u017cona w 2006\ncreo \u2013 tworzenie mo\u017cliwo\u015bci \u2013 centroprawicowa, za\u0142o\u017cona w 2013\npsc \u2013 partia chrze\u015bcija\u0144sko-spo\u0142eczna \u2013 centroprawicowa, za\u0142o\u017cona w 1951\npsp \u2013 patriotyczna partia spo\u0142eczna \u2013 centrowa i populistyczna, za\u0142o\u017cona w 2000\nmnpp \u2013 ruch na rzecz nowego pa\u0144stwa-pachakutik \u2013 reprezentuj\u0105ca interesy indian i lewicowa\npre \u2013 ekwadorska partia roldosist\u00f3w \u2013 prawicowa i populistyczna, za\u0142o\u017cona w 1982w przesz\u0142o\u015bci wi\u0119ksz\u0105 rol\u0119 mia\u0142y r\u00f3wnie\u017c:\n\ndp \u2013 demokracja ludowa\npartia jedno\u015bci republik \u2013 konserwatywna, za\u0142o\u017cona w 1991\nid \u2013 lewica demokratyczna \u2013 za\u0142o\u017cona w 1977\npce \u2013 partia konserwatywna \u2013 za\u0142o\u017cona w 1855\nmpd \u2013 ruch ludowo-demokratyczny\ncfp \u2013 zgrupowanie si\u0142 ludowych\n\n\n=== sytuacja mi\u0119dzynarodowa ===\nekwador jest cz\u0142onkiem onz od 1945 r. jest tak\u017ce cz\u0142onkiem wielu regionalnych organizacji jak aladi, can czy sela.\n\n\n== podzia\u0142 administracyjny ==\nekwador jest podzielony na 24 prowincje (provincias) \u2013 jednostki administracyjne pierwszego rz\u0119du. prowincje dziel\u0105 si\u0119 na 217 kanton\u00f3w (cantones), a te z kolei na 1024 parafii (parroquias) dla odr\u00f3\u017cnienia od parafii ko\u015bcielnych zwanymi tak\u017ce parafiami cywilnymi (parroquias civiles).\n\npoza tym istniej\u0105 trzy obszary, kt\u00f3re nie zosta\u0142y zaliczone do \u017cadnej z prowincji i w ostatnim spisie ludno\u015bci z 2010 roku zosta\u0142y opisane jako \u201estrefy o nieokre\u015blonej przynale\u017cno\u015bci\u201d. s\u0105 to:\n\n\n== si\u0142y zbrojne ==\nekwador dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych ekwadoru sk\u0142ada\u0142o si\u0119 w 2014 roku z: 202 czo\u0142g\u00f3w, 262 opancerzonych pojazd\u00f3w bojowych, 12 dzia\u0142 samobie\u017cnych, 102 zestaw\u00f3w artylerii holowanej oraz 18 wieloprowadnicowych wyrzutni rakietowych. marynarka wojenna ekwadoru dysponowa\u0142a w 2014 roku trzema okr\u0119tami obrony przybrze\u017ca, czterema fregatami, sze\u015bcioma korwetami oraz dwoma okr\u0119tami podwodnymi. ekwadorskie si\u0142y powietrzne z kolei posiada\u0142y w 2014 roku uzbrojenie w postaci m.in. 20 my\u015bliwc\u00f3w, 59 samolot\u00f3w transportowych, 49 samolot\u00f3w szkolno-bojowych oraz 44 \u015bmig\u0142owc\u00f3w.\nwojska ekwadorskie w 2014 roku liczy\u0142y 37,5 tys. \u017co\u0142nierzy zawodowych oraz 118,5 tys. rezerwist\u00f3w. wed\u0142ug rankingu global firepower (2014) ekwadorskie si\u0142y zbrojne stanowi\u0105 75. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 2,4 mld dolar\u00f3w (usd).\n\n\n== gospodarka ==\ngospodarka opiera si\u0119 na rolnictwie i wydobyciu ropy naftowej (drugie na kontynencie zasoby, z eksportu ropy pochodzi 42% wp\u0142yw\u00f3w dewizowych). po do\u015b\u0107 szybkim rozwoju przemys\u0142u przetw\u00f3rczego w latach 1970\u20131980 naros\u0142o zad\u0142u\u017cenie zagraniczne (do 12 mld dolar\u00f3w usa w 1991) oraz spad\u0142o \u015brednie roczne tempo wzrostu produktu krajowego brutto, z 8,7% w 1965\u20131980 do 1,5% w 1980\u20131987. programy stabilizacyjne wprowadzane pod kontrol\u0105 mi\u0119dzynarodowego funduszu walutowego nie przynios\u0142y oczekiwanych rezultat\u00f3w.\nod 10 wrze\u015bnia 2000 r. obowi\u0105zuj\u0105c\u0105 walut\u0105 jest dolar ameryka\u0144ski, kt\u00f3ry dzieli si\u0119 na 100 cent\u00f3w. dawniej jednostk\u0105 monetarn\u0105 by\u0142o sucre = 100 centavos.\nstruktura zatrudnienia: rolnictwo 8%, przemys\u0142 24%, us\u0142ugi i handel 68%. doch\u00f3d narodowy w 2004 wynosi\u0142 3700 usd na 1 mieszka\u0144ca. inflacja w 2004 wynios\u0142a 2%. zad\u0142u\u017cenie zagraniczne przekracza 16 mld usd (2004).\n\n\n=== podatki ===\npodatek dochodowy: progresywny, z dziewi\u0119cioma progami zgodnie z poni\u017csz\u0105 tabelk\u0105:podatek od sprzeda\u017cy: obowi\u0105zuje podatek od warto\u015bci dodanej (vat).podstawowa stawka vat to 12% dla wi\u0119kszo\u015bci produkt\u00f3w i us\u0142ug.\nwyst\u0119puje 0% stawka vat na produkty \u017cywno\u015bciowe, sprz\u0119t rolniczy, leki, ksi\u0105\u017cki oraz prasa i produkty eksportowe. dodatkowo us\u0142ugi obj\u0119te zerow\u0105 stawk\u0105 vat to: transport osobowy oraz towarowy, us\u0142ugi medyczne, elektryczno\u015b\u0107, woda, wyw\u00f3z \u015bmieci, \u015bcieki, edukacja, domy spokojnej staro\u015bci, domy opieki spo\u0142ecznej, us\u0142ugi religijne i pogrzebowe, druk ksi\u0105\u017cek, inne us\u0142ugi poni\u017cej 400$.\n\npodatek obrotowy: 1%\npodatku od nieruchomo\u015bci nie p\u0142aci si\u0119, gdy budowa nie zosta\u0142a uko\u0144czona. w zwi\u0105zku z tym spora cz\u0119\u015b\u0107 dom\u00f3w w ekwadorze jest niedoko\u0144czona.\n\n\n=== rolnictwo ===\npodstaw\u0119 utrzymania 1/3 ludno\u015bci stanowi rolnictwo rozwijaj\u0105ce si\u0119 dzi\u0119ki du\u017cym, wielkoobszarowym prywatnym maj\u0105tkom ziemskim (du\u017cy udzia\u0142 w og\u00f3lnej powierzchni u\u017cytk\u00f3w rolnych). ekwador jest jednym z najwi\u0119kszych w \u015bwiecie producent\u00f3w i eksporter\u00f3w banan\u00f3w. z przeznaczeniem g\u0142\u00f3wnie na wyw\u00f3z uprawia si\u0119 tak\u017ce kaw\u0119 i kakao. na potrzeby wewn\u0119trzne uprawia si\u0119: trzcin\u0119 cukrow\u0105, ry\u017c, kukurydz\u0119, pszenic\u0119, j\u0119czmie\u0144, ziemniaki, maniok jadalny, soj\u0119, drzewa cytrusowe (g\u0142\u00f3wnie pomara\u0144cze) palm\u0119 oleist\u0105 oraz bawe\u0142n\u0119. prowadzi si\u0119 tu tak\u017ce hodowl\u0119 byd\u0142a, trzody chlewnej, owiec, koni i k\u00f3z. area\u0142 ziem uprawnych zosta\u0142 znacznie powi\u0119kszony w po\u0142owie lat 50. dzi\u0119ki zakrojonemu na szerok\u0105 skal\u0119 karczowaniu las\u00f3w. \u015brednia wydajno\u015b\u0107 pracy w rolnictwie jest czterokrotnie ni\u017csza ni\u017c w przemy\u015ble. istotnym elementem sektora rolno-spo\u017cywczego jest do\u015b\u0107 dobrze rozwini\u0119te rybo\u0142\u00f3wstwo zw\u0142aszcza po\u0142\u00f3w krewetek i tu\u0144czyk\u00f3w. wa\u017cn\u0105 rol\u0119 odgrywa le\u015bnictwo, eksploatuj\u0105ce cenne gatunki drzew wyst\u0119puj\u0105ce w wilgotnych lasach tropikalnych, we wschodniej cz\u0119\u015bci kraju (drzewo balsa, chinowiec, kauczukowiec i mahoniowiec).\n\n\n=== przemys\u0142 ===\nprzemys\u0142 ekwadoru jest s\u0142abo rozwini\u0119ty. podstawow\u0105 ga\u0142\u0119zi\u0105 przemys\u0142u przetw\u00f3rczego jest rafinacja ropy naftowej i przetw\u00f3rstwo gazu ziemnego oraz zwi\u0105zany z rop\u0105 przemys\u0142 chemiczny (produkcja opon i nawoz\u00f3w sztucznych). du\u017ce zak\u0142ady petrochemiczne funkcjonuj\u0105 w guayaquil. pieni\u0105dze pochodz\u0105ce z sektora naftowego rz\u0105d stara si\u0119 lokowa\u0107 w rozw\u00f3j nowych ga\u0142\u0119zi przemys\u0142u, m.in. samochodowego i metalurgicznego. ponadto w kraju dzia\u0142aj\u0105 zak\u0142ady bran\u017c tradycyjnych: przetw\u00f3rstwa spo\u017cywczego, w\u0142\u00f3kienniczej, cementowej i materia\u0142\u00f3w budowlanych. istotn\u0105 rol\u0119 w dalszym ci\u0105gu odgrywa r\u0119czne rzemios\u0142o (wyr\u00f3b makaty, kilimy, poncz).\n\n\n=== handel zagraniczny ===\npodstawowym towarem przeznaczonym na eksport jest ropa naftowa (47% warto\u015bci eksportu). drug\u0105 wa\u017cn\u0105 grup\u0105 towarow\u0105 s\u0105 produkty bran\u017cy rolno-spo\u017cywczej, g\u0142\u00f3wnie banany i krewetki oraz ziarna kakao i kawy. do kraju sprowadza si\u0119 przede wszystkim surowce, dobra inwestycyjne oraz artyku\u0142y konsumpcyjne.\ng\u0142\u00f3wnymi partnerami handlowymi s\u0105: stany zjednoczone, kolumbia i wenezuela.\nobroty w handlu z zagranic\u0105 w 2004 wynios\u0142y:\n\neksport: 7,56 mld usd\nimport: 7,65 mld usdobroty w handlu z zagranic\u0105 w 2005 wynios\u0142y:\n\neksport: 9,22 mld usd\nimport: 8,44 mld usd\n\n\n== kultura ==\n\n\n=== \u015bwi\u0119ta ===\n\n\n== nauka ==\nw ekwadorze dzia\u0142a ekwadorska akademia literatury, za\u0142o\u017cona w 1875, powi\u0105zana z hiszpa\u0144sk\u0105 akademi\u0105 kr\u00f3lewsk\u0105 w madrycie. istnieje 10 uniwersytet\u00f3w z kt\u00f3rych najstarszy i najwi\u0119kszy centralny uniwersytet ekwadoru w quito zosta\u0142 za\u0142o\u017cony w 1769. poza tym politechnika narodowa w quito, za\u0142o\u017cona w 1869.\n\n\n== uwagi ==\n\n\n== przypisy ==\n\n\n== linki zewn\u0119trzne ==\npresidencia de la rep\u00fablica (hiszp.) \u2013 oficjalna strona rz\u0105dowa\nekwador. magiaswiata.eu. [zarchiwizowane z tego adresu (2018-10-06)].. (pol.) magiaswiata.eu\nwww.ecuadors.org (ang.) \u2013 informacje\nwww.inec.gob.ec (ang.) \u2013 urz\u0105d statystyczny\nwww.ecuaworld.com (ang.) \u2013 mapa ekwadoru\nworld gazetteer \u2013 ecuador"