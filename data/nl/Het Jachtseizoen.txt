Het Jachtseizoen is een Nederlands programma van StukTV, waarin (voornamelijk) bekende Nederlanders als boef op de vlucht slaan voor Giel de Winter, Thomas van der Vlugt en Stefan Jurriens. Aan StukTV is het de taak om de voortvluchtige(n) binnen de speeltijd te pakken te krijgen. De startlocatie is dikwijls een voormalige penitentiaire inrichting, fort of andere versterking. Het idee voor deze serie ontstond na woensdagopdracht 169, waarbij Giel als boef moest ontsnappen aan Thomas en Stefan.
Sinds 2016 wordt er ieder jaar in het najaar een nieuw seizoen gemaakt en geüpload op YouTube; elke week komt er dan op zaterdag om 17.00 uur een nieuwe aflevering online. Sinds 2021 worden er ook speciale afleveringen voor de televisiezender SBS6 gemaakt. Het Jachtseizoen werd de eerste drie seizoenen geproduceerd in samenwerking met RTL. Het eerste seizoen verscheen daardoor ook op de video-on-demand-dienst RTL XL. Seizoen 3 en 4 zijn in respectievelijk 2019 en 2020 herhaald op televisiezender Veronica.


== Algemene spelregels ==
Het klassieke spel duurt maximaal vier uur. Vanaf 2023 kan er tevens worden gekozen voor een hardcore-versie, die maximaal twee uur duurt.
De voortvluchtige...

...draagt gedurende het spel een oranje gevangenis overall en een gps-tracker.
...gaat op pad met een selfiestick en een eigen cameraman om de vlucht goed vast te kunnen leggen.
...krijgt bij de start twintig minuten voorsprong op StukTV (hardcore: tien minuten).
...mag zelf geen hulpmiddelen meenemen, bijvoorbeeld een telefoon of geld.
...mag, afhankelijk van het seizoen, één of twee liften van te voren regelen (bijvoorbeeld een auto, motor, boot en/of helikopter).
...mag niet langer de twintig minuten (hardcore: tien minuten) in hetzelfde voertuig zitten.
...mag geen gebouwen betreden (met uitzondering van openbare gebouwen, zoals een treinstation, metrostation of parkeergarage).
...krijgt sinds seizoen 2 elk uur (hardcore: elke dertig minuten) de afstand tot StukTV te zien.
...heeft sinds seizoen 3 de beschikking over een OFFLINE-button, waarmee de apparatuur van StukTV eenmalig voor tien minuten (hardcore: vijf minuten) wordt vergrendeld.StukTV...

...krijgt vanaf de start elke tien minuten (hardcore: elke vijf minuten) de exacte locatie van de voortvluchtige te zien; vanaf seizoen 2 krijgt StukTV in het laatste uur elke vijf minuten de locatie door.
...heeft de beschikking over smartphones en tabletcomputers, waarop reisinformatie en locatiegegevens worden gedeeld. Ook bellen ze regelmatig met een tankstation of een vliegveld, of ze daar iemand in een oranje pak hebben gezien.
...heeft de beschikking over een minibus (de "Stukbus").
...had van seizoen 1 t/m 6 de beschikking over een drone om van bovenaf de straten te doorzoeken.
...wordt gedurende de vlucht gevolgd door een camerateam, die steeds met een volgauto achter de "Stukbus" aan rijden.StukTV wint als deze de voortvluchtige (of één van de voortvluchtigen als er meerdere deelnemers zijn in een aflevering) binnen vier uur (hardcore: twee uur) weet aan te tikken. Lukt dit niet, dan heeft de voortvluchtige gewonnen. In de televisieserie moet de verliezende partij een tegenprestatie leveren die van tevoren wordt bedacht; in de YouTube-serie wordt simpelweg gezegd dat in geval van verlies de gevangene wordt teruggebracht naar de 'cel' (de ruimte waar degene daadwerkelijk uit ontsnapt). 
Kleine overtredingen van de spelregels worden vaak door de vingers gezien. Bij te veel overtredingen kan de deelnemer op verzoek van de kijkers worden gediskwalificeerd, zoals op 14 november 2020 gebeurde bij Lil' Kleine.


== Seizoenen (YouTube-serie) ==


=== Seizoen 1 (2016–2017) ===
Het eerste seizoen werd uitgezonden van 17 december 2016 tot en met februari 2017 en telde acht afleveringen.In aflevering 5 zette Rapper Sjors een slechte tijd neer. Hij vluchtte samen met zijn vader naar Heerlen en bleef vervolgens in het winkelcentrum hangen, terwijl hij wachtte op zijn vader die een andere auto aan het halen was.
In aflevering 8 deden de moeder van Giel, de vader van Thomas en de moeder van Stefan gezamenlijk een poging om te vluchten.


=== Seizoen 2 (2017) ===
Het tweede seizoen begon op 16 september 2017 en liep tot en met 25 november 2017. Nieuw dit seizoen was dat als extra moeilijkheid in het laatste uur niet elke tien maar elke vijf minuten de coördinaten van de voortvluchtige worden doorgestuurd naar StukTV. Ook nieuw is dat de voortvluchtige tijdens zijn vlucht op de hele uren een bericht krijgt hoeveel kilometer StukTV van hem vandaan is. Verder wordt volgens dezelfde regels gespeeld.
Er is voor dit seizoen ook een smartphoneapplicatie uitgebracht.
Het tweede seizoen telt elf afleveringen, waarvan tien met bekende Nederlanders of youtubers, en de laatste met de winnaar van het spel op de Jachtseizoen-app tijdens het seizoen.


=== Seizoen 3 (2018) ===
Op 21 oktober 2018 begon het derde seizoen van Het Jachtseizoen.Sinds dit seizoen is er een nieuwe optie voor de boef: hij/zij is tijdens het spel voorzien van een OFFLINE-knop. Als deze wordt geactiveerd, wordt de apparatuur van StukTV tien minuten vergrendeld, zodat deze niet kan worden gebruikt. Deze mogelijkheid kan eenmalig worden ingezet. Dit seizoen sloot af met een speciale aflevering: kijkers mochten in de Jachtseizoen-app stemmen over welke deelnemer uit seizoen 1 of 2 een herkansing mocht doen. Uiteindelijk kreeg Boef een tweede kans.


=== Seizoen 4 (2019) ===
Op 20 oktober 2019 begon het vierde seizoen van Het Jachtseizoen.Met ingang van aflevering 5 mocht de voortvluchtige van tevoren maximaal twee helpers regelen.


=== Het Jachtseizoen Curaçao (2019) ===
Op Eerste Kerstdag 2019 kwam een bonusaflevering (woensdagopdracht 376) online, waarin Churandy Martina op Curaçao uit handen moest blijven van StukTV. Deze keer was Stefan er niet bij, duurde het spel twee uur in plaats van vier uur, kreeg hij 10 in plaats van 20 minuten voorsprong en was er geen offline button.


=== Seizoen 5 (2020–2021) ===
Seizoen 5 begon op 31 oktober 2020.De eerste aflevering werd binnen een dag meer dan 1 miljoen keer bekeken.In aflevering 3 bleef Lil' Kleine uit handen van StukTV. Echter overtrad hij tijdens zijn vluchtpoging meerdere spelregels; van tevoren waren er al meer dan twee helpers geregeld en hij maakte opnieuw gebruik van een voertuig waar hij al 20 minuten in had gezeten. Daarnaast maakten hij en zijn helpers meerdere verkeersovertredingen. Ook werden er in de aflevering drugs gebruikt. Na kritiek van de kijkers besloten de makers, een paar uur na publicatie van de aflevering, Lil' Kleine te diskwalificeren.In de laatste aflevering reed Jamal Ben Saddik met nog korte tijd te spelen met de StukTV bus weg vanaf een parkeerplaats, nadat hij deze van hen ontvreemdde toen StukTV naar hem op zoek was in de bosjes. Hij ontsnapte zodoende van hen en zijn afstand werd vermeld als technische knock-out.


=== Seizoen 6 (2021–2022) ===
De eerste aflevering van dit seizoen was de 50e aflevering van de serie.In aflevering 3 speelde Kraantje Pappie het spel zonder van tevoren iets te regelen. Ook gebruikte hij de offline-button niet.
In aflevering 4 gebruikte Frank Lammers de 'offline-button' al na 20 minuten. Ook was er kritiek op deze aflevering, omdat Lammers het Korps Mariniers van tevoren van alles liet regelen. 
In aflevering 8 "vluchtte" Dennis Schouten alleen de eerste 40 minuten met de vooraf geregelde liften en bedreigde daarna Giel, Thomas en Stefan in de bosjes met twee kickboksers en identificatiespray. Vooral Giel was hier niet van gediend en vertelde dat je het spel zo niet hoort te spelen.
In de laatste aflevering van dit seizoen moesten Giel, Thomas en Stefan achter drie boeven aan, namelijk Koen van Heest, Raoul de Graaf, Matthyas het Lam van de Bankzitters.


=== Seizoen 7 (2022) ===
Seizoen 7 begon op zaterdag 5 november 2022. Nieuw is dat de deelnemer bij de start in een arrestatiebus met chauffeur Fred wordt geplaatst en dan mag kiezen in welke windrichting deze 20 minuten moet rijden om zo de nodige voorsprong te realiseren op StukTV. Daarna moet de kandidaat op eigen kracht vluchten en komt StukTV in actie. Daarnaast mag er nog één vluchtvoertuig van tevoren geregeld worden, maar daar mag dus niet meteen bij de start gebruik van gemaakt worden. Daarnaast is het nieuw dat de volgende aflevering al een week van tevoren te zien is in de StukTV-app. Aflevering 5 kwam 's ochtends al online in verband met de WK-wedstrijd Nederland-Verenigde Staten.
Op 24 december kwam er een speciale hardcore-aflevering online met een oud-winnaar. Hierbij gaan een aantal regels door de helft: het spel duurde twee uur, de voortvluchtige kreeg tien minuten voorsprong, de GPS-locatie werd elke vijf minuten doorgestuurd, de afstand tot team-Stuk werd elke 30 minuten doorgestuurd, de offline-button duurde maar vijf minuten en de voortvluchtige mocht slechts 10 minuten in hetzelfde voertuig zitten.


=== Seizoen 8 (2023) ===
Nieuw in dit seizoen is dat er gekozen kan worden tussen de spelmodus classic en hardcore, die respectievelijk vier en twee uur duren. De hardcore-versie werd vorig seizoen al uitgeprobeerd met Dylan Haegens. De arrestatiebus als startvoertuig voor de voortvluchtige(n) keerde dit seizoen niet terug.
In aflevering 1 stonden Robbie en Milo op de uitkijktoren De Kaap op de Utrechtse Heuvelrug met de YouTube Gold Play Button van StukTV. Deze award was in de serie Clickbait in handen gekomen van Bram Krikke, die hem vervolgens had verkocht aan de Bankzitters. Ze dreigden deze naar beneden te gooien als Giel, Thomas en Stefan naar boven kwamen. Ondanks het risico dat de Play Button kapot zou kunnen vallen besloten Giel en Stefan toch naar boven te gaan, waarna Robbie en Milo de Play Button daadwerkelijk over de reling gooiden. De award bleef echter heel, omdat een boom de val brak.


=== Documentaire ===
Een week na de laatste aflevering van het 5e seizoen was er een video te zien waarin ze lieten zien hoe het maken van een aflevering nou eigenlijk in z'n werk gaat. Daarnaast beantwoordden Giel, Thomas en Stefan vragen van de kijkers en waren beelden te zien van mensen die Het Jachtseizoen speelden met de app.


== Seizoenen (televisieserie, SBS6) ==

In de televisieafleveringen slaan twee BN'ers als team op de vlucht. Dit zijn BN'ers die ook bij een wat oudere doelgroep bekend zijn. Aan het eind van de aflevering is er een straf voor de verliezers. De serie is een extra seizoen naast de bestaande serie op het YouTube kanaal van StukTV. De afleveringen op televisie duren zonder reclames rond de 40 minuten, wat 10 minuten tot een kwartier langer is dan de reguliere afleveringen op YouTube. De afleveringen zijn tot een week na uitzending terug te zien via KIJK.nl, de video on demand dienst van SBS6, en via Prime Video van Amazon.


=== Seizoen 1 (2021) ===
Op 11 september 2021 om 20:30 uur begon de eerste reeks van Het Jachtseizoen op SBS6. Het eerste seizoen bestaat uit acht afleveringen verspreid over negen uitzendweken; op 16 oktober 2021 werd een week overgeslagen vanwege De Dansmarathon. De televisieserie zou aanvankelijk al begin 2021 worden opgenomen en worden uitgezonden in het voorjaar, maar dit werd uitgesteld vanwege aangescherpte maatregelen door de coronapandemie. Uiteindelijk werden na versoepeling van de maatregelen in juni de opnames alsnog gemaakt en in het najaar uitgezonden.


=== Seizoen 2 (2022) ===
Het tweede seizoen begon op zaterdag 4 juni 2022. Het uitzendtijdstip werd vervroegd naar 20:00 uur.


=== Seizoen 3 (2023) ===
Het derde seizoen begon op zaterdag 29 april. Het uitzendtijdstip werd weer verzet naar 20:30 uur. Op zaterdag 13 mei werd een herhaling uitgezonden vanwege het Eurovisiesongfestival dat op die datum werd uitgezonden op NPO 1. In de eerste aflevering reden Yolanthe en Monica korte tijd in de bus van Team Stuk. Dit gebeurde al eerder in de YouTube-aflevering met Jamal Ben Saddik. 


== App ==
Vanaf seizoen 2 werd ook een Jachtseizoen-app beschikbaar gesteld, te downloaden in de App Store of de Play Store.
Daarmee werden kijkers in staat gesteld mee te spelen, door een team te maken en een 'spelmodus' te kiezen. Wanneer het spel gestart is, wordt er elke aantal minuten, variërend van spelmodus een gps-signaal verstuurd naar 'Team Stuk'. Wanneer een boef gepakt wordt, moet 'Team Stuk' de code invoeren die de boef krijgt wanneer hij of zij de strijd opgeeft.


=== Spelmodi ===
Er zijn verschillende spelmodi voor de app:

EASY (15 minuten speeltijd, 2 minuten voorsprong voor de boef, GPS-locatie iedere 2 minuten)
NORMAL (1 uur speeltijd, 5 minuten voorsprong voor de boef, GPS-locatie iedere 5 minuten)
HARD (2 uur speeltijd, 10 minuten voorsprong voor de boef, GPS-locatie iedere 10 minuten)
STUKTV-modus (4 uur speeltijd, 20 minuten voorsprong voor de boef, GPS-locatie iedere 10 minuten)


== Prijzen ==


== Buitenland ==
In 2022 werd bekend dat het format van Het Jachtseizoen verkocht is aan diverse landen, waaronder Polen, België en Litouwen. Het Jachtseizoen (Vlaanderen) ging in september 2022 van start en deze afleveringen worden uitgezonden op VTM en via VTM GO. Het tweede seizoen startte in september 2023. Hierin slaan twee BV'ers op de vlucht en wordt er gejaagd door drie jagers. In deze versie is er in tegenstelling tot de Nederlandse versie geen Offline-button.


== Trivia ==
StukTV gebruikte van seizoen 1 t/m 3 een zwarte Mercedes-Benz V-klasse. Van seizoen 4 t/m 8 is dit een grijze Opel Vivaro (in de Zafira Life uitvoering) met gele strepen.
De Koepelgevangenis in Arnhem (dit was het startpunt voor de afleveringen met Jebroer, Bram Krikke en Gaby Blaaser) werd ook gebruikt voor seizoen 1 van de StukTV-serie De Kluis.
In 2021 bezochten Giel, Thomas en Stefan Fort 1881 (dit was het startpunt voor de aflevering met Wolter Kroes en Romee Strijd) en Kasteel Hoensbroek (het startpunt voor Rapper Sjors) voor het tweede seizoen van de StukTV-serie De Drop.
Er zijn geen regels tegen het kruisen van de rijksgrens van Nederland (in tegenstelling tot de vergelijkbare serie Hunted). Dit zorgde ervoor dat rapper Boef tijdens zijn herkansing voor korte tijd de Duitse grens over kon steken.
Hardwell (YouTube-serie), Ellie Lust & Nick Schilder (televisieserie) en Edsilia Rombley & Kees Tol (televisieserie) kregen tijdens hun vlucht een lift van de politie. Laatstgenoemde ook van de ambulance.
In 2019 werd er een bordspel geïntroduceerd gebaseerd op Het Jachtseizoen.


== Referenties ==