"romelu menama lukaku bolingoli (anversa, 13 maggio 1993) \u00e8 un calciatore belga, attaccante della roma, in prestito dal chelsea, e della nazionale belga.\nnel 2009, all'et\u00e0 di 16 anni, esordisce tra i professionisti con l'anderlecht, con cui vince il campionato belga (2009-2010). nel 2011 viene acquistato dal chelsea dove, complice la giovane et\u00e0, trova poco spazio; per tale motivo, nella stagione 2012-2013 gioca in prestito al west bromwich, disputando una buona annata. nel 2013 si trasferisce all'everton, dove resta per quattro anni e si afferma come uno degli attaccanti pi\u00f9 prolifici del campionato inglese. nel 2017 viene acquistato dal manchester united per una cifra che lo ha reso, in quel momento, il giocatore belga pi\u00f9 costoso di sempre. dopo due stagioni si trasferisce all'inter, risultando l'acquisto pi\u00f9 oneroso nella storia del club milanese e con cui vince un campionato italiano (2020-2021). nel 2021 fa ritorno al chelsea, diventando l'acquisto pi\u00f9 costoso nella storia del club londinese nonch\u00e9 la cessione pi\u00f9 remunerativa di sempre per un club italiano; con i blues vince una coppa del mondo per club fifa (2021). nel 2022 fa ritorno in prestito all'inter, vincendo una supercoppa italiana (2022) e una coppa italia (2022-2023).\nentrato nel giro della nazionale belga a partire dal 2010, ha partecipato a tre edizioni del campionato mondiale (2014, 2018 e 2022) e a due del campionato europeo (2016 e 2020). con 83 gol realizzati, \u00e8 il miglior marcatore nella storia della selezione belga.a livello individuale \u00e8 stato capocannoniere della pro league (2009-2010) e della uefa europa league (2014-2015), e ha vinto la scarpa di bronzo del campionato mondiale (2018). \u00e8 stato anche inserito nella squadra dell'anno della pfa (2016-2017), nella squadra della stagione della uefa europa league (2019-2020) e nella squadra dell'anno aic (2020-2021), oltre ad essere stato nominato miglior giocatore della uefa europa league (2019-2020), miglior giocatore della serie a (2020-2021) e miglior calciatore aic (2020-2021).\n\n\n== biografia ==\nnato ad anversa, citt\u00e0 nel nord del belgio, lukaku proviene da una famiglia di calciatori: suo padre roger \u00e8 stato un calciatore della nazionale dello zaire, mentre sia suo fratello minore jordan sia il cugino boli bolingoli-mbombo hanno intrapreso la stessa carriera.\u00e8 stato il primo giocatore della premier league a legarsi all'agenzia di jay-z, la roc nation sports. nel giugno 2018 ha firmato un accordo record con la puma, il pi\u00f9 oneroso nella storia dell'azienda.lukaku \u00e8 poliglotta. nato in una famiglia che parla lingala e francese ed entrato a contatto fin da subito con l'olandese (essendo nato nelle fiandre), \u00e8 inoltre in grado di parlare inglese, tedesco, portoghese, spagnolo ed italiano.\ndurante la carriera ha invitato gli organi di governo del calcio, squadre e calciatori ad assumere iniziative di contrasto alla discriminazione negli stadi. lukaku stesso \u00e8 stato vittima di ingiurie razziste durante la partita cagliari-inter giocata alla sardegna arena il 1\u00ba settembre 2019 e nel corso della semifinale della coppa italia 2022-2023 juventus-inter allo juventus stadium il 4 aprile 2023; in quest'ultima occasione ha reagito agli insulti con un'esultanza polemica dopo il gol segnato nel finale, ricevendo la seconda ammonizione e venendo quindi espulso dall'arbitro. tuttavia, nei giorni successivi \u00e8 stato graziato dal presidente della figc gabriele gravina.\n\n\n== caratteristiche tecniche ==\n\u00e8 un centravanti molto fisico, che predilige l'uso del piede sinistro e che \u00e8 abile anche nel gioco aereo. nonostante la stazza imponente, \u00e8 dotato di buona tecnica e di buona progressione palla al piede in campo aperto. inoltre, \u00e8 un ottimo tiratore di calci di rigore: su 35 rigori tirati in carriera, ne ha realizzati 30.\u00e8 stato paragonato a didier drogba, suo ex compagno di squadra al chelsea, al quale lo stesso lukaku dice di essersi ispirato.\n\n\n== carriera ==\n\n\n=== club ===\n\n\n==== esordi e anderlecht ====\nnato in belgio da una famiglia congolese, nelle divisioni giovanili ha segnato 116 reti in 70 partite con il lierse e poi 41 gol in 98 incontri con la maglia dell'anderlecht.appena compiuti 16 anni, nel maggio 2009, firma il suo primo contratto da professionista con l'anderlecht fino al 2012. il 24 maggio 2009, a 16 anni e 11 giorni, debutta nella massima divisione belga sostituendo v\u00edctor bern\u00e1rdez al 65' del match di ritorno dello spareggio-scudetto contro lo standard liegi, perso dall'anderlecht per 1-0.\ntre mesi dopo, il 22 agosto 2009, alla terza giornata della stagione 2009-2010, a 16 anni e 101 giorni, segna la sua prima rete tra i professionisti contro lo zulte waregem, divenendo il pi\u00f9 giovane marcatore di sempre della pro league. in questa stagione entra stabilmente nella prima squadra dell'anderlecht, dove scende in campo nei preliminari di uefa champions league persi contro l'olympique lione. debutta in uefa europa league il 17 settembre 2009 contro la dinamo zagabria, fornendo l'assist del definitivo 2-0. il 17 dicembre 2009 realizza 2 gol nella sfida di europa league contro l'ajax. il 29 gennaio 2010 segna la sua prima doppietta in campionato durante la trasferta vinta per 5-0 contro il germinal beerschot. il 25 febbraio successivo apre le marcature nella vittoria per 4-0 contro l'athletic bilbao, che consente ai belgi di accedere agli ottavi di finale di europa league. al termine della stagione vince la jupiler league e la classifica dei marcatori del torneo con 15 reti segnate.\nnel ritorno del primo turno dei preliminari di uefa champions league, giocato il 3 agosto 2010 contro il the new saints, realizza i suoi due primi gol nella massima competizione continentale. chiude l'annata con 20 reti in 50 presenze tra tutte le competizioni.\n\n\n==== chelsea e prestito al west bromwich ====\nnell'agosto 2011 passa al chelsea per 12 milioni di euro pi\u00f9 bonus, firmando un contratto di cinque anni e scegliendo di indossare la maglia numero 18. fa il suo esordio nella vittoria casalinga per 3-1 ai danni del norwich city, sostituendo fernando torres verso la fine del secondo tempo. per il poco spazio in squadra, viene poi aggregato alla squadra delle riserve con cui segna 7 gol in 9 partite. il 13 maggio 2012 disputa la sua prima partita da titolare contro il blackburn, venendo eletto man of the match e realizzando un assist per il gol di john terry. durante la stagione disputa in totale 12 partite ufficiali e vince la fa cup, l\u2019unico titolo che conquista nella sua prima esperienza complessiva con la maglia dei blues.\nl'11 agosto 2012, a 19 anni, viene ceduto in prestito annuale al west bromwich, per giocare con continuit\u00e0. sigla il primo gol con la nuova maglia nella vittoria per 3-0 contro il liverpool alla prima di campionato. il 12 gennaio 2013 realizza la sua prima doppietta in campionato, nella partita persa 2-3 contro il reading. il 19 maggio 2013 realizza una tripletta contro il manchester utd (peraltro giocando solo il secondo tempo), diventando il terzo giocatore di sempre a riuscirci; i suoi gol contribuiscono al 5-5 finale. termina la stagione con 17 gol in campionato, che contribuiscono all'ottimo 8\u00ba posto raggiunto dalla squadra.\nnell'estate del 2013 fa un breve rientro al chelsea, con il quale il 30 agosto viene impiegato nella supercoppa uefa giocata a praga contro il bayern monaco, subentrando a fernando torres nei tempi supplementari e facendosi parare il penalty decisivo da manuel neuer nella serie dei tiri di rigore che decide la partita a favore del bayern.\n\n\n==== everton ====\nil 2 settembre 2013 viene ceduto all'everton con la formula del prestito annuale. esordisce il 21 settembre 2013 andando a segno nella vittoria esterna per 3-2 contro il west ham utd. nove giorni pi\u00f9 tardi realizza una doppietta nel debutto casalingo contro il newcastle utd, partita vinta per 3-2. segna due gol anche nel suo primo derby contro il liverpool, pareggiato per 3-3. nel gennaio 2014 subisce un infortunio alla caviglia che lo tiene fuori fino al marzo successivo. conclude la stagione con 15 gol in 31 presenze di premier league, che contribuiscono al raggiungimento della quota record per l'everton di 72 punti.\nil 30 luglio 2014 viene ufficializzato il suo trasferimento a titolo definitivo all'everton per 28 milioni di sterline, che fanno di lui l'acquisto pi\u00f9 costoso della storia del club. il giocatore firma un contratto quinquennale, scegliendo di indossare la maglia numero 10. il 13 settembre 2014 segna il primo gol della nuova stagione contro la sua ex squadra, il west bromwich. il 19 febbraio 2015 realizza la prima tripletta con la maglia dell'everton in occasione della vittoria per 4-1 contro lo young boys ai sedicesimi di uefa europa league. chiude il torneo con 8 reti, laureandosi capocannoniere a pari merito con alan.\nil 15 agosto 2015, nella seconda gara di premier league, segna le prime due reti stagionali nella vittoria esterna per 3-0 contro il southampton. il 21 novembre, grazie alla doppietta nella vittoria per 4-0 sull'aston villa, diventa il quinto giocatore sotto i 23 anni a segnare 50 gol in premier league, dopo robbie fowler, michael owen, wayne rooney e cristiano ronaldo. il 12 dicembre, andando a segno nell'1-1 con il norwich city, diventa il primo giocatore dell'everton a segnare per sei gare consecutive di premier league e il primo a farlo per sette gare in tutte le competizioni dopo bob latchford. nella gara successiva, la sconfitta per 2-3 contro il leicester city, va a segno per l'ottava gara consecutiva. il 1\u00ba marzo 2016, realizzando un gol nella vittoria per 3-1 in trasferta contro l'aston villa, stabilisce il nuovo primato di reti (17) per un giocatore dei toffees in premier league.\nil 12 settembre 2016 realizza una tripletta nel 3-0 contro il sunderland in 11 minuti e 37 secondi, la dodicesima pi\u00f9 veloce nella storia della premier league. il 4 febbraio 2017, nella vittoria per 6-3 contro il bournemouth, mette a segno quattro gol, il primo dei quali diventa il gol pi\u00f9 veloce dell'everton in premier league. il 5 marzo, andando a segno nella sconfitta per 2-3 contro il tottenham, supera duncan ferguson in testa alla classifica dei migliori marcatori dell'everton in premier league. il 15 aprile, nella vittoria per 3-1 contro il burnley, eguaglia dixie dean riuscendo ad andare in gol per nove partite interne consecutive. a fine stagione, viene incluso nella squadra dell'anno della pfa per la prima volta e totalizza 25 reti in campionato: l'ultimo giocatore dell'everton a raggiungere tale soglia era stato gary lineker, autore di 30 gol nella first division 1985-1986. nel corso della stessa annata diventa anche il primo straniero a segnare 80 gol in premier league prima dei 24 anni.\n\n\n==== manchester united ====\nl'8 luglio 2017 il manchester united comunica di aver raggiunto un accordo per il suo trasferimento, che viene formalizzato due giorni dopo; il giocatore belga firma un contratto quinquennale con opzione per un ulteriore anno. l'accordo tra i due club viene raggiunto sulla base di un corrispettivo fisso di 75 milioni di sterline (pari a circa 85 milioni di euro) pi\u00f9 altri bonus legati al rendimento del calciatore e quantificabili in 15 milioni di sterline.esordisce nella squadra guidata da jos\u00e9 mourinho l'8 agosto 2017, giocando titolare nella supercoppa uefa persa 2-1 contro il real madrid a skopje, nella quale realizza tuttavia il suo primo gol con la nuova maglia. il 13 agosto debutta in premier league, realizzando una doppietta nella vittoria casalinga per 4-0 contro il west ham utd. il 27 settembre realizza due gol nel successo per 4-1 contro il cska mosca in uefa champions league, diventando il primo giocatore del manchester united a segnare 10 gol nelle sue prime 9 presenze ufficiali (record in precedenza appartenente a bobby charlton, con 9 gol nelle prime 9 partite). il 31 marzo 2018 diventa il pi\u00f9 giovane a raggiungere il traguardo delle 100 reti segnate in premier league nel successo per 2-0 sullo swansea city. termina la stagione subentrando dalla panchina nella finale di fa cup, persa 1-0 contro il chelsea a wembley.inizia la stagione 2018-2019 segnando 4 gol nelle prime 5 presenze. con l'arrivo in panchina di ole gunnar solskj\u00e6r a dicembre, in sostituzione dell'esonerato mourinho, gli viene spesso preferito marcus rashford nella formazione iniziale della squadra. il 6 marzo 2019, nella gara di ritorno dei quarti di finale di uefa champions league contro il paris saint-germain al parco dei principi, segna una doppietta nel 3-1 finale che consente al manchester united di superare il turno dopo lo 0-2 subito all'andata ad old trafford.\n\n\n==== inter ====\nl'8 agosto 2019 viene acquistato dall'inter, con cui firma un contratto quinquennale, per 65 milioni di euro pi\u00f9 10 milioni di bonus, che lo rendono il giocatore pi\u00f9 costoso nella storia del club nerazzurro. sceglie di indossare la maglia numero 9, appartenuta in precedenza a mauro icardi. esordisce in serie a il 26 agosto successivo nella vittoria per 4-0 sul lecce, realizzando il terzo gol dei nerazzurri. il debutto in champions league avviene il 17 settembre contro lo slavia praga (1-1). quattro giorni pi\u00f9 tardi segna la sua prima rete nel derby di milano, realizzando il gol del definitivo 2-0 dei nerazzurri. nelle prime 13 giornate di campionato va a segno per 10 volte, eguagliando il miglior risultato per un debuttante dell'inter in serie a stabilito da istv\u00e1n nyers nella stagione 1948-1949. il 27 novembre realizza il suo primo gol in champions league con i meneghini, nella vittoria per 3-1 in casa dello slavia praga. il 14 gennaio 2020 debutta nella coppa italia segnando una doppietta al cagliari nella sfida degli ottavi di finale, vinta dai meneghini per 4-1. il 20 febbraio realizza una rete all'esordio in europa league nell'andata dei sedicesimi di finale contro il ludogorec, vinta per 2-0 in trasferta.chiude la prima stagione in campionato con 23 reti, che contribuiscono al secondo posto finale dell'inter: meglio di lui, alla stagione d'esordio con l'inter, avevano fatto solo nyers con 26 reti nel torneo 1948-1949 e ronaldo con 25 in quello 1997-1998. in europa league segna in tutte le gare della fase ad eliminazione diretta, trascinando l'inter alla finale della manifestazione, a ventidue anni di distanza dall'ultima volta. nella finale contro il siviglia del 21 agosto \u00e8 autore del gol del vantaggio interista ma anche dell'autogol che determina la sconfitta dei nerazzurri per 2-3. la rete realizzata contro gli spagnoli gli consente di arrivare a 11 partite di fila a segno in europa league tra everton e inter, un record assoluto per la competizione. conclude la prima annata con l'inter con 34 reti in 51 partite tra tutte le competizioni, eguagliando lo score realizzativo stabilito da ronaldo nella stagione 1997-1998. nell'ottobre 2020 viene nominato miglior giocatore della uefa europa league 2019-2020.nella stagione successiva va a segno al debutto in campionato il 26 settembre 2020 contro la fiorentina (4-3), oltre ad andare in gol per il terzo derby consecutivo il 17 ottobre (1-2). il 22 ottobre, all'esordio stagionale in champions league, realizza una doppietta contro il borussia m'gladbach nel pareggio per 2-2, allungando la striscia record per un giocatore dell'inter di partite europee consecutive a segno. segna una doppietta anche al ritorno contro i tedeschi (3-2), totalizzando 4 gol in 5 apparizioni in champions league. a livello internazionale, il belga conclude il 2020 laureandosi come l'attaccante pi\u00f9 prolifico dell'anno nelle competizioni uefa, con sedici reti tra champions league, europa league e nations league. il 3 gennaio 2021, andando a segno contro il crotone in campionato (6-2), realizza il 50\u00ba gol in 70 presenze tra tutte le competizioni con la maglia nerazzurra, diventando il quarto pi\u00f9 veloce a raggiungere tale traguardo nella storia del club.il 13 gennaio successivo, al debutto in coppa italia, segna il gol decisivo che consente all'inter di battere la fiorentina negli ottavi di finale (2-1) e qualificarsi ai quarti contro il milan. va a segno contro i rossoneri sia il 26 gennaio nella coppa nazionale (2-1) che il 21 febbraio in campionato (3-0), diventando l'unico giocatore nella storia della stracittadina milanese ad andare in gol per 5 partite consecutive in tutte le competizioni. con 24 gol in 36 presenze in serie a, il suo apporto si rivela fondamentale per la vittoria dello scudetto da parte dell\u2019inter, a undici anni di distanza dalla precedente affermazione dei nerazzurri. a fine stagione viene nominato miglior giocatore della serie a.\n\n\n==== ritorno al chelsea ====\nil 12 agosto 2021 fa ritorno al chelsea dopo otto anni per 115 milioni di euro, che ne fanno l'acquisto pi\u00f9 oneroso nella storia dei londinesi nonch\u00e9 la cessione pi\u00f9 remunerativa di sempre per l'inter e in assoluto per un club della serie a. debutta in stagione dieci giorni dopo nella vittoria esterna per 2-0 in campionato contro l'arsenal, in cui realizza anche la sua prima rete con la maglia dei blues. il 12 settembre seguente segna una doppietta contro l'aston villa; mentre due giorni dopo ripete l'exploit segnando il primo gol in competizione europee per il chelsea, contro lo zenit san pietroburgo.alla fine di dicembre 2021, in seguito ad un'intervista a sky sport, in cui diceva di non essere contento della sua situazione al chelsea (dopo che l'allenatore thomas tuchel aveva cambiato il sistema di gioco) e di avere il desiderio di tornare all'inter nel prosieguo della carriera, viene messo fuori squadra per la gara contro il liverpool, poi conclusasi con un pareggio per 2-2. pochi giorni dopo viene reintegrato, dopo essersi scusato con la societ\u00e0 e tuchel, e gioca da titolare la semifinale della carabao cup contro il tottenham.il 9 febbraio 2022 segna l'unica rete della gara contro l'al-hilal, valida per le semifinali della coppa del mondo per club, permettendo al chelsea di accedere in finale. tre giorni dopo va in rete anche nell'atto conclusivo del torneo contro il palmeiras, contribuendo al successo per 2-1 degli inglesi dopo i tempi supplementari: per lukaku si tratta del primo titolo con la maglia del chelsea dal suo ritorno nonch\u00e9 del primo titolo internazionale.\n\n\n==== ritorno all'inter ====\nil 29 giugno 2022 viene annunciato il suo ritorno all'inter con la formula del prestito oneroso; il giocatore sceglie di vestire la maglia numero 90 (essendo il 9 gi\u00e0 occupato da edin d\u017eeko). il 13 agosto, nella prima gara di campionato contro il lecce vinta per 2-1, segna il primo gol dal ritorno in nerazzurro; curiosamente, la squadra salentina era la stessa contro la quale il belga aveva segnato la prima rete in assoluto in italia nell'agosto 2019.infortunatosi una prima volta a fine agosto e poi ancora a fine ottobre dopo un breve ritorno in campo, torna da titolare solo il 4 gennaio 2023 nella vittoria contro il napoli per 1-0. il 18 gennaio seguente, pur senza scendere in campo perch\u00e9 alla prese con il recupero da un altro infortunio, vince il suo secondo trofeo con l'inter, la supercoppa italiana, con i nerazzurri che battono il milan per 3-0. il 22 febbraio, invece, torna a segno in uefa champions league, realizzando il gol-vittoria nella sfida degli ottavi di finale contro il porto (1-0). il 24 maggio conquista la sua prima coppa italia, la nona della storia per il club nerazzurro, grazie alla vittoria per 2-1 in finale contro la fiorentina. il 10 giugno gioca da subentrato nella finale di champions league, persa per 1-0 contro il manchester city.\n\n\n==== prestito alla roma ====\nil 30 agosto 2023 viene ufficializzato il suo trasferimento alla roma, in prestito secco fino al termine della stagione, per 5,8 milioni di euro. il 17 settembre, nel match contro l'empoli, realizza la prima rete in giallorosso andando a realizzare il sesto gol del match.quattro giorni, all'esordio in uefa europa league con i giallorossi, segna anche il gol della vittoria (2-1) in casa dello sheriff tiraspol. \n\n\n=== nazionale ===\nha fatto parte della nazionale under-21 belga, con la quale ha segnato la sua prima rete l'8 settembre 2009 contro i pari et\u00e0 della slovenia.\nil 24 febbraio 2010, a 16 anni e 287 giorni, viene convocato dalla nazionale maggiore di dick advocaat per giocare l'amichevole contro la croazia, gara in cui esordisce da titolare il successivo 3 marzo (venendo sostituito al 77'). il 17 novembre 2010, a 17 anni, segna i suoi primi due gol con la maglia dei diavoli rossi nell'amichevole giocata e vinta per 2-0 contro la russia. \n\nconvocato per il campionato del mondo 2014 in brasile, lukaku va a segno per la prima volta nell'ottavo di finale contro gli stati uniti, vinto per 2-1 grazie al suo gol decisivo nel corso dei tempi supplementari. la squadra viene eliminata al turno successivo dall'argentina.\nchiamato per il campionato d'europa 2016 in francia, mette a segno due gol, entrambi nella partita giocata il 18 giugno 2016 e vinta per 3-0 contro l'irlanda. il cammino del belgio nella rassegna continentale si interrompe ai quarti di finale, dopo la sconfitta per 1-3 contro il galles.\ndopo l'europeo il ct marc wilmots viene sostituito da roberto mart\u00ednez, gi\u00e0 allenatore di lukaku all'everton per tre anni.\nil 31 agosto 2017 realizza la sua prima tripletta in nazionale nella vittoria per 9-0 contro gibilterra. il 14 novembre dello stesso anno, segnando il gol decisivo nella vittoria contro il giappone per 1-0, supera bernard voorhoof e paul van himst diventando il miglior marcatore nella storia della nazionale belga con 31 reti.\nconvocato per il campionato del mondo 2018, il 18 giugno 2018 realizza una doppietta nella partita contro panama, ripetendosi cinque giorni pi\u00f9 tardi contro la tunisia: lukaku diventa il primo giocatore, dopo diego maradona nel 1986, a segnare due o pi\u00f9 gol in due partite consecutive del mondiale. inoltre, con cinque gol realizzati, raggiunge wilmots nella classifica dei giocatori belgi con pi\u00f9 gol nei mondiali. al termine della competizione, che vede il belgio arrivare terzo, ottiene la scarpa di bronzo.\nnell'autunno seguente partecipa alla uefa nations league 2018-2019 al termine della quale risulta il terzo miglior marcatore con 4 reti a pari merito con il kosovaro arb\u00ebr zeneli, il georgiano giorgi chakvetadze e l'ungherese \u00e1d\u00e1m szalai.\nconvocato per il campionato d'europa 2020, realizza una doppietta nella partita inaugurale contro la russia giocata il 12 giugno 2021 (3-0), diventando con quattro reti il miglior marcatore della nazionale belga nella fase finale dell'europeo. nove giorni dopo va nuovamente a segno nel successo per 2-0 contro la finlandia. l'ultimo gol nel torneo lo realizza contro l'italia il 2 luglio 2021, nella sconfitta per 1-2 che sancisce l'eliminazione del belgio nei quarti di finale. a fine torneo viene inserito nella top 11 della competizione.il 5 settembre 2021, in occasione del successo per 3-0 contro la rep. ceca, raggiunge quota 100 presenze in nazionale maggiore; nell'occasione realizza anche il suo 67\u00ba gol con il belgio.nel novembre del 2022, viene incluso nella rosa belga partecipante al campionato mondiale in qatar, giocando solo due spezzoni di gara nei gironi, in cui comunque \u00e8 stato protagonista in negativo nel pareggio contro la croazia (0-0) che ha sancito l'eliminazione dei belgi dalla competizione.il 19 novembre 2023 realizza una quaterna nella sfida vinta per 5-0 contro l'azerbaigian, valevole per le qualificazioni a euro 2024, in cui lui \u00e8 stato autore di 14 gol, risultandone il capocannoniere e diventandone il recordman di reti segnate.\n\n\n== statistiche ==\ntra club, nazionale maggiore e nazionali giovanili, lukaku ha collezionato globalmente 732 partite segnando 378 reti con una media di 0.52 a partita. \n\n\n=== presenze e reti nei club ===\nstatistiche aggiornate al 23 dicembre 2023.\n\n\n=== cronologia presenze e reti in nazionale ===\n\n\n=== record ===\n\n\n==== in assoluto ====\ngiocatore a segno per pi\u00f9 partite consecutive nella storia della coppa uefa/europa league (14).\ngiocatore a segno per pi\u00f9 partite consecutive nella storia del derby di milano in tutte le competizioni (5).\ngiocatore ad avere realizzato il maggior numero di gol nelle qualificazioni ai campionati europei (14).\n\n\n==== everton ====\nmiglior marcatore nelle competizioni uefa per club (8 gol).\nmiglior marcatore in premier league (68 reti).\nmiglior marcatore in una singola stagione di premier league (25 gol, 2016-2017).\n\n\n==== inter ====\ngiocatore a segno per pi\u00f9 partite consecutive nelle competizioni uefa per club (9).\n\n\n==== belgio ====\nmiglior marcatore della nazionale belga (83 gol).\nmiglior marcatore della nazionale belga al mondiale (5 reti, a pari merito con marc wilmots).\nmiglior marcatore della nazionale belga all'europeo (6 reti).\nmiglior marcatore della nazionale belga nella uefa nations league (10).\n\n\n== palmar\u00e8s ==\n\n\n=== club ===\n\n\n==== competizioni nazionali ====\ncampionato belga: 1anderlecht: 2009-2010 coppa d'inghilterra: 1chelsea: 2011-2012 campionato italiano: 1inter: 2020-2021 supercoppa italiana: 1inter: 2022 coppa italia: 1inter: 2022-2023\n\n\n==== competizioni internazionali ====\n coppa del mondo per club: 1chelsea: 2021\n\n\n=== individuale ===\ncapocannoniere del campionato belga: 12009-2010 (15 gol)scarpa d'ebano: 12011capocannoniere della uefa europa league: 12014-2015 (8 gol, a pari merito con alan)squadra dell'anno della pfa: 12016-2017scarpa di bronzo del campionato mondiale: 1russia 2018premio astori2019squadra della stagione della uefa europa league: 12019-2020calciatore della stagione della uefa europa league: 12019-2020premio internazionale giacinto facchetti: 12020miglior marcatore internazionale dell'anno iffhs: 12020 (16 gol)miglior calciatore belga all'estero: 12020premi lega serie a: 1miglior giocatore: 2020-2021squadra del torneo del campionato europeo: 1europa 2020capocannoniere della uefa nations league: 12020-2021 (6 gol, a pari merito con torres e h\u00e5land)capocannoniere della coppa del mondo per club fifa: 12021 (2 gol, a pari merito con diaby, ibrahim e veiga)gran gal\u00e0 del calcio aic: 2migliore calciatore assoluto: 2021\nsquadra dell'anno: 2021\n\n\n== note ==\n\n\n== altri progetti ==\n\n wikiquote contiene citazioni di o su romelu lukaku\n wikimedia commons contiene immagini o altri file su romelu lukaku\n\n\n== collegamenti esterni ==\n\n romelu lukaku, su uefa.com, uefa. \n romelu lukaku, su legaseriea.it, lega nazionale professionisti serie a. \n(en) romelu lukaku, su national-football-teams.com, national football teams. \n(de, en, it) romelu lukaku, su transfermarkt, transfermarkt gmbh & co. kg. \n romelu lukaku, su it.soccerway.com, perform group. \n romelu lukaku, su smr.worldfootball.net, heim:spiel medien gmbh. \n(en) romelu lukaku, su soccerbase.com, racing post. \n(en) romelu lukaku, su belgianfootball.be, federazione calcistica del belgio. \n(fr) romelu lukaku, su lequipe.fr, l'\u00e9quipe 24/24. \n(en, es, ca) romelu lukaku, su bdfutbol.com. \n(en, ru) romelu lukaku, su eu-football.info. \n(es) romelu lukaku, su as.com. \n(en) romelu lukaku, su imdb, imdb.com. \n(en) romelu lukaku, su rotten tomatoes, fandango media, llc."