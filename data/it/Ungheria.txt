"l'ungheria (magyarorsz\u00e1g in ungherese; afi: /\u02c8m\u0252\u025f\u0252\u02ccrorsa\u02d0\u0261/, ) \u00e8 uno stato membro dell'unione europea, costituito come repubblica e situato nell'europa centro-orientale, nella pianura pannonica. la lingua ufficiale \u00e8 l'ungherese.\nconfina a nord con la slovacchia, a est con l'ucraina e la romania, a sud con la serbia e la croazia e a ovest con l'austria e la slovenia; si tratta di uno stato senza sbocco al mare. la capitale e citt\u00e0 principale \u00e8 budapest.\nl'ungheria \u00e8 una repubblica parlamentare. l'attuale presidente \u00e8 katalin nov\u00e1k, mentre il primo ministro \u00e8 viktor orb\u00e1n. l'ungheria \u00e8 membro della nato, dell'ocse, del gruppo di visegr\u00e1d e dell'unione europea, nella quale \u00e8 entrata il 1\u00ba maggio 2004; ha inoltre firmato gli accordi di schengen.\n\n\n== storia ==\n\n\n=== antichit\u00e0 ===\nfra il 35 e il 9 a.c. le legioni romane conquistarono la parte a occidente del danubio dell'attuale ungheria, la quale divenne la provincia romana della pannonia, e rimase romana fino alla fine del iv secolo. il danubio fu fortificato come uno dei punti importanti della difesa, e numerosi imperatori arrivarono o morirono nella provincia. san martino di tours nasce a sabaria (attuale szombathely). in seguito alle invasioni barbariche, nel vi secolo il territorio venne occupato da vari popoli eurasiatici, tra cui gli unni, gli ostrogoti, i longobardi e i gepidi; pi\u00f9 tardi il regno degli avari, popolazione di origine turcica cristianizzata dall'viii secolo. il regno degli avari fu distrutto da carlo magno nel 796.\nguidati dal loro capo \u00e1rp\u00e1d, nell'896 gli ungari, un popolo delle steppe formato da varie trib\u00f9, riconducibili al ceppo linguistico ugrico (la cui lingua principale era quella dei magiari), provenendo dagli urali (con una migrazione che dur\u00f2 molti secoli), attraverso la khazaria, si insediarono nelle pianure del medio danubio, che dopo la distruzione del regno degli avari da parte di carlo magno e la successiva morte dello stesso carlo magno, era stata occupata parzialmente dal regno teutonico, dal primo impero bulgaro e da varie trib\u00f9 slave della grande moravia di svatopluk. gli avari, comunque, formavano ancora una parte significativa della popolazione della pianura pannonica alla fine del ix secolo: sia le fonti contemporanee sia un crescente numero di prove archeologiche suggeriscono che dei gruppi di avari sopravvissero alla disintegrazione del loro impero.\nsecondo lo storico gyula l\u00e1szl\u00f3, \u00abla classe dominante e la cavalleria armata del popolo di \u00e1rp\u00e1d era turca\u00bb.poich\u00e9 i nomi degli insediamenti degli ungheresi di \u00e1rp\u00e1d hanno sicura etimologia ungherese, lo storico gyula l\u00e1szl\u00f3 ha ipotizzato che all'arrivo nell'896 di \u00e1rp\u00e1d il bacino dei carpazi fosse gi\u00e0 abitato, mischiati con avari, da gruppi etnici ungari, giunti nell'attuale ungheria intorno al 670 e conosciuti col nome turco on-ugor (\"dieci trib\u00f9\"; da cui deriverebbe il nome ungheresi). questa teoria, detta della \"doppia conquista della patria\", dopo una certa fama durante i primi decenni del novecento (in relazione alla diffusione di panturchismo e turanismo) e anche durante il regime socialista, \u00e8 stata notevolmente ridimensionata dagli studi pi\u00f9 recenti, bench\u00e9 anche in passato non fosse stata accettata da tutti.\n\n\n=== regno d'ungheria ===\n\nnel dicembre dell'anno 1000 venne incoronato il primo re d'ungheria, stefano i (1000-1038) che convert\u00ec il popolo magiaro al cristianesimo. durante il suo regno riusc\u00ec a stabilire uno stato feudale e costruire un paese potente nell'europa centrale, denominato variamente hungaria, turchia (soprattutto nelle fonti bizantine), ungverjaland (nelle fonti scandinave). dopo la sua morte stefano venne canonizzato nel 1083 e da allora \u00e8 venerato come santo stefano d'ungheria, fondatore dello stato ungherese.\ndopo il breve e tormentato regno del veneziano pietro orseolo (erede legittimo di stefano), i discendenti del primo re d'ungheria dettero vita alla dinastia degli arpadi (\u00e1rp\u00e1d in ungherese), che regn\u00f2 fino al 1301.\ntra i secoli della storia ungherese, il xiii \u00e8 sicuramente uno dei pi\u00f9 complessi. a quest'epoca risale l'intervento legislativo della crisobolla (bolla d'oro) super reformatione regni di andrea ii (morto nel 1235), con la quale il sovrano riorganizz\u00f2 e defin\u00ec la struttura feudale del regno, attribuendo ai feudatari determinate prerogative che non si sarebbero potute comprimere (nel corso del xiii secolo, inoltre, una serie di nuovi interventi contribuirono a limitare ulteriormente il potere del re a favore di quello del consiglio dei nobili).\nin seguito alla devastante invasione mongola del 1241 il regno dovette essere per\u00f2 riorganizzato di nuovo. il re ladislao iv il cumano cerc\u00f2 nuovamente di riorganizzare l'esercito e lo stato appoggiandosi ai cumani, da poco giunti nel regno (e quindi ancora pagani), ma fu fermato dall'intervento del papa niccol\u00f2 iii che gett\u00f2 il paese nella guerra civile e port\u00f2 il sovrano alla morte.\nnel 1301 la dinastia degli arpadi si estinse. il trono venne di volta in volta attribuito a dinastie straniere: prima gli angi\u00f2 dal 1307; dal 1378 i lussemburgo; dal 1437 gli asburgo; al re ladislao v jagellone in unione con polonia e lituania tra il 1440 e il 1444. durante il regno di mattia i corvino detto il giusto (dal 1458 al 1490), venne varata una riforma che riorganizza la pubblica amministrazione. inoltre, nel xvi secolo fu realizzata una raccolta di leggi, l'opus tripartitum di istv\u00e1n werb\u0151czy.\ntra il xv e il xvi l'ungheria, che in questo periodo assunse il nome di ungheria reale, visse uno stato di guerra continua contro l'impero ottomano, con risultati alterni ora di vittoria (battaglia di belgrado, 1456), ora di sconfitta (battaglia di moh\u00e1cs, 1526).\nil regno sub\u00ec, a partire dal xvi secolo, la dominazione dell'impero ottomano finch\u00e9, nel corso del seicento, venne progressivamente assorbito dall'impero d'austria: l'unione fu sancita nel 1697 e confermata nel trattato di carlowitz nel 1699.\nfino all'epoca napoleonica e romantica il regno d'ungheria era essenzialmente il \"regno della sacra angelica, et apostolica regni hungariae corona\", con il latino lingua ufficiale fino al 1846. a tal proposito sono esemplari le parole che vengono attribuite allo stesso stefano i d'ungheria nella versione originale dei consigli al figlio amerigo:\n\ndurante i moti rivoluzionari del 1848 l'ungheria dichiar\u00f2 la propria indipendenza dall'impero austriaco con l'intento di creare una repubblica. la rivolta fall\u00ec (a causa di un massiccio intervento russo e per le divisioni intestine presenti nel movimento antiaustriaco, divisioni che frammentarono le posizioni ungheresi - vedi scontri tra istv\u00e1n sz\u00e9chenyi, lajos kossuth e mikl\u00f3s wessel\u00e9nyi - e allontanarono gli stessi ungheresi dai rumeni).\ncon il crescere dei nazionalismi l'ungheria perse il carattere sovra-etnico per diventare uno stato multi-etnico del quale alla fine tutti i movimenti nazionalisti a base etnica cercarono di liberarsi. nel 1867 l'impero austriaco concesse un'ampia autonomia agli ungheresi, creando un compromesso: l'unione personale dell'impero austro-ungarico.\n\n\n=== xx secolo ===\n\nnel 1918, con la dissoluzione dell'impero (in seguito alla sconfitta nella prima guerra mondiale), in ungheria viene proclamata la repubblica. nel 1919 i comunisti instaurano la repubblica dei consigli d'ungheria, con a capo b\u00e9la kun. dopo la repressione della medesima, il 31 luglio dello stesso anno viene proclamata la monarchia che d\u00e0 vita a un sistema politico parlamentare, fondato sul pluralismo dei partiti, ma limitato dal ruolo straordinario del \"reggente\", il capo dello stato.\nil 4 giugno 1920, l'ungheria perde pi\u00f9 di due terzi del suo territorio mediante il trattato di pace firmato nel grand palais de trianon. 231448 km quadrati vengono annessi ai paesi circostanti, soprattutto alla romania, alla slovacchia e alla jugoslavia. milioni di persone di identit\u00e0 ungherese restano all'interno degli stati eredi in qualit\u00e0 di minoranza.\nil 21 giugno 1941 entra in guerra a fianco della germania e dell'italia. alla fine della guerra il regime filo-nazista viene rovesciato e il paese \u00e8 invaso dall'armata rossa, entrando cos\u00ec nell'area d'influenza dell'unione sovietica.\n\n\n==== la repubblica popolare d'ungheria ====\nla repubblica popolare d'ungheria (magyar n\u00e9pk\u00f6zt\u00e1rsas\u00e1g), fu il nome ufficiale dello stato ungherese durante il periodo comunista. fu ufficialmente proclamata, dopo un breve periodo democratico, nel 1949. il 23 ottobre 1956 ha inizio la rivoluzione ungherese. quindi, il 1\u00ba novembre, l'ungheria esce dal patto di varsavia e tre giorni dopo l'armata rossa invade il paese e i moti rivoluzionari vengono repressi. con oltre 3.000 vittime (circa 2.800 ungheresi di entrambe le parti e 700 sovietici, 225 giustiziati). il paese rester\u00e0 nel patto di varsavia fino al 1989.\nil 23 agosto del 1989 l'ungheria incomincia a smantellare la cortina di ferro, causando l'esodo di migliaia di tedeschi della ddr (incominciato l'11 settembre dello stesso anno). con la caduta della cortina di ferro e il conseguente scioglimento del patto di varsavia, la dissoluzione dell'unione sovietica e il rovesciamento del sistema comunista, il paese si orienta verso modelli economici e politici dell'europa occidentale. la repubblica popolare cess\u00f2 di esistere nel 1989 a seguito delle proteste di piazza che portarono all'apertura al liberalismo da parte di tutti i paesi appartenenti al blocco orientale.\n\n\n=== l'entrata nell'unione europea ===\n\nnel vertice dell'ue di copenaghen svoltosi il 13 dicembre 2002, fu deciso che dal 1\u00ba maggio 2004 l'ungheria (assieme ad altri 9 stati) entrasse a far parte dell'unione europea, decisione che venne confermata il 12 aprile 2003 con un referendum al quale partecip\u00f2 il 45% degli aventi diritto al voto e nel quale l'84% dei votanti vot\u00f2 a favore dell'ue.\n\n\n=== percorso di adesione all'unione europea ===\n31 marzo 1994: presentata la domanda di adesione.\n31 marzo 1998-13 dicembre 2002: negoziati di adesione.\n14 aprile 2003: un referendum approva la ratifica del trattato di adesione.\n14 aprile 2003: il consiglio europeo approva l'adesione dell'ungheria che il 16 aprile ad atene firma il trattato di adesione in vigore dal 1\u00ba maggio 2004.oltre che nell'ue, dal 23 dicembre 2007 l'ungheria \u00e8 nell'area schengen ma non ha adottato l'euro come moneta corrente, bens\u00ec continua a utilizzare come moneta il fiorino ungherese.\n\n\n== geografia ==\n\nl'ungheria si trova al centro dell'europa continentale ed \u00e8 priva di sbocchi al mare. il suo territorio occupa per larga parte la zona settentrionale della pianura pannonica, ed \u00e8 quasi esclusivamente pianeggiante. il territorio \u00e8 attraversato dal danubio che lo divide in due regioni: il transdanubio, a ovest, e l'alf\u00f6ld (o grande pianura ungherese), a est.\n\n\n=== morfologia ===\nnella zona settentrionale del paese vi \u00e8 una zona montuosa, composta da rilievi non molto alti che superano di poco i mille metri, che si snoda da sud-ovest a nord-est per circa 400 km. la prima parte di questa catena prende il nome di montagne del transdanubio, ed \u00e8 costituita dalla selva baconia (o catena dei bakony), che comincia a nord del lago balaton, seguita dai rilievi di v\u00e9rtes, di gerecse e di pilis che giungono sino all'ansa del danubio in prossimit\u00e0 della citt\u00e0 di visegr\u00e1d. la seconda parte prende il nome di rilievi precarpatici settentrionali, ed \u00e8 costituita dal massiccio del b\u00f6rzs\u00f6ny, seguito dai monti m\u00e1tra, dove si erge la massima elevazione del paese, il k\u00e9kes (1014 m), e infine il massiccio del b\u00fckk (959 m).\n\n\n=== idrografia ===\ni fiumi principali dell'ungheria sono innanzitutto il danubio, che segna in parte il confine con la slovacchia e attraversa tutto il territorio da nord a sud per circa 420 km, il tibisco che attraversa l'alf\u00f6ld da nord a sud per circa 600 km e la drava lungo il confine con la croazia.\nil lago balaton (592 km\u00b2), il pi\u00f9 grande lago dell'europa centrale, si trova nella parte occidentale del paese ai piedi della selva baconia. a pochi chilometri a est del balaton si trova il lago di velence, che con i suoi 26 km\u00b2 \u00e8 il terzo lago del paese per superficie. altro lago \u00e8 il lago fert\u0151 (o lago di neusiedl) nella zona nord-occidentale al confine con l'austria. infine nell'ungheria settentrionale si trova il lago del tibisco (in ungherese tisza-t\u00f3), un bacino artificiale formatosi a seguito della costruzione nel 1980 dell'invaso kisk\u00f6re, realizzato per il controllo delle piene del tibisco, con una superficie di 127 km\u00b2, \u00e8 il secondo lago del paese.\n\n\n=== clima ===\nl'ungheria ha un clima continentale: gli inverni sono freddi e nevosi, le estati calde e afose; le piogge si concentrano soprattutto nei mesi primaverili e autunnali. si possono verificare intensi temporali da calore in estate, mentre in inverno imperversano neve e ghiaccio. le massime estive possono raggiungere i 35 \u00b0c, mentre d'inverno la temperatura pu\u00f2 rimanere sotto lo zero anche di giorno.\n\n\n== popolazione, demografia e tenore di vita ==\nin ungheria la densit\u00e0 di popolazione \u00e8 di 109 abitanti per km\u00b2. nel 2012, nello stato risiedevano 9 983 645 abitanti.\nil tasso di natalit\u00e0 \u00e8 del 9 per mille circa, mentre il tasso di mortalit\u00e0 \u00e8 del 13 per mille, il che comporta che la popolazione \u00e8 in diminuzione. oltre a questo tasso di mortalit\u00e0 piuttosto alto, al declino demografico contribuisce anche l'emigrazione, fenomeno che interessa ancora il paese.\nl'aspettativa di vita, nel 2018, era di 71 anni per gli uomini e di 78 per le donne.\nil tasso di mortalit\u00e0 infantile dell'8\u2030 per i bambini sotto i 5 anni di et\u00e0. \nil tasso di disoccupazione, all'inizio del 2016, si attestava al 6,5% circa.\n\n\n=== magiari in ungheria e nei paesi confinanti ===\ni magiari rappresentano il 94,4% della popolazione dell'ungheria, costituiscono anche il 10,7% in slovacchia, il 6,6% in romania, il 3,9% in serbia, meno dell'1% in croazia, lo 0,3% in ucraina, lo 0,2% in austria. oltre che nell'ungheria stessa vi sono minoranze magiare nei paesi confinanti:\n\nslovacchia nella fascia meridionale che confina con l'ungheria.\nucraina, nella rutenia soprattutto al confine con l'ungheria dove sono il 12% della popolazione.\nromania soprattutto in transilvania dove rappresentano il 19,6% della popolazione e addirittura l'84,9% nel distretto di harghita e il 73,81% in quello di covasna.\nserbia, nel nord del paese soprattutto in voivodina (ba\u010dka e nel banato, pochi villaggi in sirmia)\ncroazia, in alcuni paesi vicino al confine con l'ungheria (baranja, pochi villaggi in slavonia occidentale), oltre a una piccola comunit\u00e0 a fiume, unico sbocco al mare del regno d'ungheria.\nslovenia, in alcuni paesi al confine con l'ungheria (oltremura).\naustria, soprattutto nel burgenland dove sono oltre il 7% della popolazione.\n\n\n=== identit\u00e0 ===\ngeneralmente gli ungheresi sono fieri della propria \"diversit\u00e0\", rispetto agli altri popoli d'europa che sono di lingua indoeuropea.\n\n\n=== etnie ===\nl'ungheria ha una popolazione composta prevalentemente da magiari. esistono poi gruppi etnici che costituiscono minoranze, la pi\u00f9 numerosa \u00e8 quella rom. seguono meno consistenti etnie: i tedeschi, un tempo molto numerosi e influenti, gli slovacchi, i croati, i rumeni e ancora serbi, sloveni, ucraini, ruteni, ebrei e altri.\n\nseguono le percentuali dei dati del censimento del 2001:\n\nmagiari 93,2%,\nrom 2,0%,\ntedeschi 0,6%,\nslovacchi 0,2%,\ncroati 0,1%,\nrumeni 0,1%,\naltri (serbi, ruteni, sloveni, ucraini e altri) 3,8%.\n\n\n=== religione ===\n\ncristiani 74,4% di cui:\ncattolici 54,5%\nprotestanti 19,5% di cui:\ncalvinisti 15,9%\nluterani 3%\naltri protestanti 0,6%\nortodossi 0,2%\naltri cristiani 0,2%\nebrei 0,1%\nnon religiosi 14,5%\naltri e non dichiarati 11,1%\n\n\n=== lingue ===\n\nla lingua ufficiale dell'ungheria \u00e8 l'ungherese. gi\u00e0 nelle scuole elementari viene studiata una lingua straniera come l'inglese o il tedesco.\n\n\n=== diritti civili ===\n\n\n== ordinamento dello stato ==\nsecondo la precedente costituzione del 1947 (fortemente emendata nel 1990), il paese era una repubblica parlamentare. l'assemblea nazionale (orsz\u00e1ggy\u0171l\u00e9s), parlamento nazionale unicamerale dell'ungheria, era composta, fino al 2011, da 386 membri, eletti ogni 4 anni. per poter accedere al parlamento, i partiti dovevano superare la soglia del 5% dei voti popolari.\ndal 1\u00ba gennaio 2012, con l'entrata in vigore della nuova costituzione (magyarorsz\u00e1g alapt\u00f6rv\u00e9nye), il nome completo dello stato \u00e8 semplicemente \"ungheria\" e la parola \"repubblica\", che prima caratterizzava il nome completo dello stato, non compare pi\u00f9 nel nuovo testo costituzionale. inoltre, i deputati dell'assemblea nazionale furono ridotti a 199 membri.\n\n\n=== suddivisioni amministrative ===\n\nfino al 2023 l'ungheria era suddivisa in 19 contee (in ungherese al singolare megye, plurale megy\u00e9k), considerando budapest \u00e8 un distretto a s\u00e9 stante, come segue. \n\ndal 2023 le contee dell'ungheria vengono sostituite da suddivisioni denominate comitati.(v\u00e1rmegy\u00e9k, sing. v\u00e1rmegye)\n\n\n=== citt\u00e0 principali ===\n\nle principali citt\u00e0, oltre alla capitale budapest, sono: debrecen, miskolc, seghedino, p\u00e9cs (cinquechiese), gy\u0151r, ny\u00edregyh\u00e1za, kecskem\u00e9t, sz\u00e9kesfeh\u00e9rv\u00e1r (albareale), eger, esztergom (strigonio).\n\n\n=== politica ===\n\nil 19 settembre 2006, la diffusione di una registrazione effettuata nel maggio precedente, durante una riunione riservata del partito socialista al governo (gi\u00e0 partito socialista operaio ungherese, al potere durante il regime comunista), durante la quale il primo ministro ferenc gyurcs\u00e1ny diceva d'aver mentito e deliberatamente nascosto agli elettori la grave situazione del paese al fine di vincere le elezioni e di non aver fatto nulla, come governo, per rimediarvi, scatena una serie di manifestazioni contro il governo.\ndurante le manifestazioni, che chiedono le dimissioni del primo ministro, per il momento non concesse, alcune frange di manifestanti (numericamente esigui, ma molto violenti), secondo la polizia legati agli ultras delle squadre di calcio, hanno compiuto numerosi atti vandalici per tre notti consecutive, assaltando anche la sede della televisione nazionale. il 22 settembre il presidente del parlamento dichiara che i manifestanti non hanno formalizzato le proprie richieste e che pertanto non si \u00e8 ancora posto il problema delle dimissioni del governo o dell'autoscioglimento del parlamento. il 24 settembre i manifestanti decidono di continuare la protesta nelle piazze. il fidesz, principale partito di opposizione, annuncia di incominciare la battaglia politica in parlamento, chiedendo formalmente le dimissioni del governo e nuove elezioni politiche, la richiesta viene fatta il 25 settembre.\ndopo le elezioni amministrative (comunali e provinciali), svoltesi il 1\u00ba ottobre 2006, in cui il partito socialista di governo subisce una dura sconfitta, l'opposizione fissa al governo un ultimatum di 72 ore per dimettersi. il 6 ottobre il primo ministro chiede e ottiene la fiducia del parlamento in cui gode di ampia maggioranza.\nil 23 ottobre 2006, in coincidenza con la celebrazione del cinquantesimo anniversario dell'insurrezione di budapest con la presenza di rappresentanti di quasi tutti i paesi del mondo, sono riprese, in diverse zone della capitale, le manifestazioni contro il governo. quando la polizia comincia, nelle prime ore del mattino, a evacuare piazza kossuth (la piazza antistante il parlamento, occupata da diverse settimane dai manifestanti antigovernativi) per permettere lo svolgimento della solenne commemorazione ufficiale del 23 ottobre, riprendono gli scontri in varie zone della capitale. nel pomeriggio, avevano avuto luogo in tutta la citt\u00e0 dimostrazioni da parte di gruppi di opposizione. in una piazza del centro, alcuni manifestanti si impossessano di un carro armato storico utilizzato per le cerimonie del 23 ottobre e con questo si dirigono verso le linee della polizia, ma vengono rapidamente bloccati e disarmati. in una zona non molto distante, alcune centinaia di migliaia di cittadini si erano radunate per la commemorazione del 23 ottobre organizzata dal fidesz, questa si svolge in maniera pacifica.\nil 24 ottobre, su richiesta dei partiti di opposizione (che accusano la polizia di aver volutamente provocato gli scontri), i gruppi parlamentari decidono che sar\u00e0 aperto un dibattito in parlamento sulle responsabilit\u00e0 degli ultimi scontri, che hanno provocato 160 feriti e 131 persone arrestate. un dibattito vero e proprio finora non ha avuto luogo, ma dopo una serie di polemiche il prefetto di budapest \u00e8 stato confermato al suo posto dal premier e onorato con una decorazione dal sindaco della capitale. il fidesz intanto ha dato vita a un centro di documentazione per le persone che si considerano vittime o testimoni di abusi che la polizia avrebbe commesso il 23 ottobre, a tale centro si sarebbero rivolte finora centinaia di persone, tra le quali anche diversi stranieri, che sarebbero stati maltrattati dalla polizia ungherese, in occasione della festa nazionale.\n\n\n=== relazioni con l'unione europea ===\n\nqueste le tappe gi\u00e0 percorse del processo di integrazione:\n\n\n== istituzioni ==\n\n\n=== universit\u00e0 ===\nnel 1367 \u00e8 stata fondata dal re luigi i d'ungheria l'universit\u00e0 di p\u00e9cs, la prima nel paese e la quarta pi\u00f9 antica del sacro romano impero.\n\n\n== economia ==\n\nl'agricoltura e l'allevamento insieme contano il 4% di addetti. si coltivano legumi, cereali, frutta, ortaggi, uva, tabacco, lino, canapa e peperoni rossi, da cui si ricava la paprica, inoltre si allevano cavalli, bovini e ovini.\nl'ungheria \u00e8 il secondo pi\u00f9 grande produttore di fegato d'oca al mondo, dopo la francia, e il pi\u00f9 grande esportatore.\nl'ungheria \u00e8 un paese industriale (con il 32% di addetti), soprattutto nell'area di budapest. le principali industrie sono quelle meccaniche, chimiche e farmaceutiche. abbastanza rilevante \u00e8 il settore automobilistico, in particolare con lo stabilimento del marchio tedesco audi nelle vicinanze di gy\u0151r. inoltre si estraggono la bauxite, la lignite, il carbon fossile e il gas naturale.\nil settore terziario (64% di addetti) si basa sui trasporti e sul turismo.\nla rete dei trasporti \u00e8 ben sviluppata; le autostrade e le linee ferroviarie si diramano a raggiera a partire dalla capitale.\nbudapest \u00e8 certamente la pi\u00f9 importante delle due citt\u00e0 ungheresi dotate di aeroporto internazionale, con i tre terminal di ferihegy 1, 2a e 2b. l'altra \u00e8 debrecen. la compagnia di bandiera era la mal\u00e9v, fallita all'inizio del 2012; recentemente hanno aperto collegamenti con budapest diverse compagnie low-cost (fra cui l'ungherese-polacca wizz air). dal 1\u00ba gennaio 2012 l'iva ungherese (\u00e1fa - \u00e1ltal\u00e1nos forgalmi ad\u00f3) \u00e8 con il 27% la pi\u00f9 alta del mondo.\n\n\n== cultura ==\n\n\n=== letteratura ===\n\nuna importante collezione di manoscritti medievali \u00e8 costituita dal codice pray.\nla letteratura ungherese si afferma gi\u00e0 nel xv secolo sotto re mattia corvino. nel xvi secolo prevale la forma religiosa con b\u00e1lint balassi. nel xvi secolo, inoltre, avviene la prima traduzione ungherese completa della bibbia, la bibbia di vizsoly, da parte del pastore calvinista g\u00e1sp\u00e1r k\u00e1rolyi (~1529-1592)..\nma \u00e8 solo nel xix secolo che si afferma la produzione magiara con il maggior poeta ungherese s\u00e1ndor pet\u0151fi, il poeta del romanticismo ungherese, autore del poema nemzeti dal (canto nazionale) (1848).\nnel xx secolo si afferma la poesia con endre ady, il romanzo con ferenc moln\u00e1r, s\u00e1ndor m\u00e1rai, e soprattutto con imre kert\u00e9sz, premio nobel per la letteratura nel 2002.\ntra le scrittrici ungheresi del novecento che si sono affermate maggiormente ricordiamo magda szab\u00f3, vincitrice di numerosi premi e di cui diverse sue opere sono state tradotte in molte lingue.\n\n\n=== filosofia e politica ===\ndurante il primo periodo dell'illuminismo si afferma la figura di gy\u00f6rgy bessenyei. tra i filosofi ungheresi che si sono distinti nel novecento ricordiamo gy\u00f6rgy luk\u00e1cs, tra i principali esponenti del marxismo del xx secolo. tra il xx e il xxi secolo spicca la figura di \u00e1gnes heller, esponente della cosiddetta scuola di budapest, una corrente filosofica del marxismo.\nnel xix spicca, in ambito politico, spicca la figura di theodor herzl, ungherese, ma naturalizzato austriaco, padre del sionismo e autore del saggio lo stato ebraico (1896).\n\n\n=== mitologia ===\n\nla mitologia ungherese riguarda anche miti, leggende e racconti fantastici del popolo ungherese.\n\n\n=== musica ===\nuno dei generi musicali popolari caratteristici ungheresi \u00e8 rappresentato dalla cs\u00e1rd\u00e1s.\nun tipico strumento musicale a corde battute, diffuso in ungheria, \u00e8 costituito dal cimbalom.\nnel xix secolo, tra i grandi compositori ungheresi, ricordiamo franz liszt, noto esponente della musica romantica, e ferenc erkel, compositore e pianista, padre della grand op\u00e9ra ungherese.\nnel xx secolo si distinsero b\u00e9la bart\u00f3k e zolt\u00e1n kod\u00e1ly, tra i pi\u00f9 importanti esponenti della etnomusicologia; per il genere dell'operetta spiccano franz leh\u00e1r e emmerich k\u00e1lm\u00e1n, e, tra il xx e il xxi secolo, nell'ambito della musica contemporanea, ricordiamo gy\u00f6rgy ligeti.\ntra i cantanti ungheresi spicca, tra gli altri, p\u00e1l kalm\u00e1r, famoso interprete della canzone szomor\u00fa vas\u00e1rnap (1933).\nper la musica pop ricordiamo zsuzsa koncz e le girl group delle baby sisters.\n\n\n=== arte ===\ntra il xvii e il xviii secolo si distinse la figura di jakob bogdani. nel xix secolo spicca la figura dell'architetto mih\u00e1ly pollack, importante esponente dell'architettura neoclassica ungherese. nel xix secolo ricordiamo anche il pittore mih\u00e1ly munk\u00e1csy..nel xx secolo un importante esponente del bauhaus fu l\u00e1szl\u00f3 moholy-nagy,\n\n\n=== patrimoni dell'umanit\u00e0 ===\n\nalcuni siti dell'ungheria sono stati iscritti nella lista dei patrimoni dell'umanit\u00e0 dell'unesco.\n\n\n=== cinema ===\n\nanche in campo cinematografico l'ungheria si \u00e8 distinta, nel corso del xx secolo, con importanti personalit\u00e0, tra le quali l'attrice zsa zsa g\u00e1bor e i registi mikl\u00f3s jancs\u00f3 e b\u00e9la tarr.\n\n\n=== scienza e tecnologia ===\n\n\n==== medicina ====\nnel xix secolo si distinse la figura di ign\u00e1c semmelweis, noto per i suoi studi sulle trasmissioni batteriche da contatto e la prevenzione della febbre puerperale; fu colui, inoltre, che nel 1847 scopr\u00ec che, nelle cliniche ostetriche, l'alta incidenza di febbre puerperale poteva essere ridotta mediante la disinfezione delle mani.\nnel xx secolo ricordiamo la figura di albert szent-gy\u00f6rgyi, noto come scopritore dell'acido ascorbico (o vitamina c) e premio nobel per la medicina e fisiologia nel 1937.\n\n\n==== matematica e fisica ====\nalcuni celebri matematici e fisici ungheresi sono stati: john von neumann, eugene wigner, edward teller, paul erd\u0151s, le\u00f3 szil\u00e1rd, frigyes riesz, marcel riesz, eugene lukacs, istv\u00e1n hatvani. \u00e8 da ricordare inoltre la figura di philipp von lenard, premio nobel per la fisica, nel 1905 per le sue ricerche sul raggio catodico.\n\n\n==== invenzioni celebri ====\n1938: l'invenzione della penna a sfera (o penna biro), da parte di l\u00e1szl\u00f3 b\u00edr\u00f3\n\n\n==== ungheria nello spazio ====\n26 maggio 1980: bertalan farkas \u00e8 il primo ungherese ad andare nello spazio\n13 febbraio 2012: viene lanciato masat-1, il primo satellite ungherese\n\n\n=== giochi ===\nnel 1974 venne creato il noto cubo di rubik, inventato dal designer ungherese ern\u0151 rubik\n\n\n== tradizioni ==\n\n\n=== gastronomia ===\n\nuno dei piatti tipici dell'antica cucina magiara \u00e8 il gulasch, in ungherese guly\u00e1s, una zuppa che i guly\u00e1sok (i mandriani, da gulya che significa mandria) cucinavano dentro un grande paiolo messo su di un fuoco di legna all'aperto. questo piatto consiste in una sostanziosa minestra a base di carne, lardo, soffritto di cipolla e carote, patate e paprica.\ninizialmente cucinata solo dai mandriani, verso la fine del xviii secolo arriv\u00f2 a essere conosciuta dalle famiglie borghesi, per poi apparire sulla tavola del popolo insieme con altri stufati di carne, di solito bovina, come i paprik\u00e1s aggiustati con la farina, la paprica e la panna acida (tejf\u00f6l), o il p\u00f6rk\u00f6lt, chiamata anche la rosolata della puszta.\nl'ingrediente principale del guly\u00e0s, gi\u00e0 citato sopra, \u00e8 la paprica, che si ottiene dal peperone fatto seccare e macinato, ed \u00e8 una delle spezie comunemente usate nella preparazione dei cibi. il peperone arrivato a seguito della scoperta delle americhe venne accolto in ungheria con molto entusiasmo, cambiando cos\u00ec la cucina ungherese.\nuna leggenda dice che una giovane contadina ungherese che era stata costretta con la forza a vivere nell'harem del pasci\u00e0 turco di buda, avesse spiato a lungo i giardini del palazzo mentre coltivavano i peperoni e che, una volta liberata, avesse insegnato ai contadini del suo villaggio a coltivare la paprica.\nil momento del raccolto viene vissuto come un rito gioioso. l'8 settembre le donne, vestite con costumi sgargianti, raccolgono i peperoni nei campi e dopo averli infilzati con ago e filo fanno delle lunghe ghirlande che appendono a speciali sostegni di legno o ai muri delle case.\nun dolce tipico di budapest \u00e8 la torta dobos, creata in onore di francesco giuseppe e la moglie sissi all'esibizione nazionale generale di budapest del 1885. un'altra pietanza piuttosto diffusa \u00e8 la palacinta, una sorta di cr\u00eape dolce o salata.\naltri prodotti enogastronomici sono il l\u00e1ngos, il sajtos rol\u00f3, i vini tokaji ed egri bikav\u00e9r e la p\u00e1linka (specie di grappa locale). di recente ha avuto diffusione il t\u00far\u00f3 rudi, una glassa di cioccolato fondente con all'interno un ripieno a base di ricotta.\n\n\n== sport ==\n\n\n=== pallanuoto ===\nla nazionale di pallanuoto maschile dell'ungheria \u00e8 tra le pi\u00f9 titolate al mondo: ha vinto fra l'altro 4 titoli mondiali, 9 ori olimpici e 12 europei.\n\n\n=== calcio ===\nla nazionale di calcio dell'ungheria pu\u00f2 vantare due secondi posti nel campionato del mondo (1938, 1954) e il titolo di campione nella coppa internazionale (1948, 1953).\ntra i calciatori ungheresi spicca, tra gli altri, ferenc pusk\u00e1s, inserito nella lista fifa 100 e alla posizione numero 6 nella lista miglior calciatore del xx secolo iffhs: figurano in questa lista anche l\u00e1szl\u00f3 kubala e s\u00e1ndor kocsis.\n\n\n=== giochi olimpici ===\n\nla prima medaglia d'oro olimpica per l'ungheria venne dal nuoto e fu conquistata da alfr\u00e9d haj\u00f3s (primo campione olimpico dell'era moderna), ai giochi olimpici di atene 1896.\nma la prima medaglia olimpica per l'ungheria fu vinta da alajos szokoly, medaglia di bronzo nei 100 metri piani, ai giochi olimpici di atene 1896.\nl'atleta ungherese pi\u00f9 titolato ai giochi olimpici \u00e8 alad\u00e1r gerevich, nella scherma, con 7 ori, 1 argento e 2 bronzi.\n\n\n=== sport motoristici ===\nin ungheria, a mogyor\u00f3d, \u00e8 presente l'hungaroring, sede del gran premio d'ungheria di formula 1 dal 1986. zsolt baumgartner, prendendo parte a due gare della stagione 2003 con una jordan, \u00e8 stato il primo pilota ungherese in formula 1. nel 2004 disputa l'intero campionato con la scuderia minardi e, in occasione del gran premio degli stati uniti, grazie all'ottavo posto finale conquista un punto diventando cos\u00ec il primo pilota dell'europa dell'est a raggiungere questo risultato. diversi piloti ungheresi hanno preso parte alle varie discipline agonistiche del motociclismo. tra di essi g\u00e1bor talm\u00e1csi \u00e8 stato campione del mondo della classe 125 nel 2007 con un'aprilia; imre t\u00f3th dopo il ritiro dalle corse, ha gestito l'omonimo team nelle varie categorie sia per prototipi che per motociclette derivate dalla serie.\n\n\n=== alpinismo ===\nlo scalatore zsolt er\u0151ss \u00e8 stato il primo ungherese a raggiungere la vetta del monte everest, il 25 maggio 2002.\n\n\n== festivit\u00e0 ==\n\n\n=== altre ricorrenze ===\n7 novembre: giorno dell'opera ungherese, in onore alla data di nascita del compositore ferenc erkel (1810-1893)\n\n\n== note ==\n\n\n== bibliografia ==\n(fr) edouard sayous, histoire g\u00e9n\u00e9ral des hongrois, budapest-parigi, alcan, 1990. url consultato il 12 giugno 2015.\n\n\n== voci correlate ==\n\n\n== altri progetti ==\n\n wikiquote contiene citazioni sull'ungheria\n wikibooks contiene testi o manuali riguardanti l'ungheria\n wikizionario contiene il lemma di dizionario \u00abungheria\u00bb\n wikinotizie contiene notizie di attualit\u00e0 su ungheria\n wikimedia commons contiene immagini o altri file su ungheria\n wikivoyage contiene informazioni turistiche su ungheria\n\n\n== collegamenti esterni ==\n\n sito ufficiale, su kormany.hu. \n ungheria, su treccani.it \u2013 enciclopedie on line, istituto dell'enciclopedia italiana. \n ungheria, in dizionario di storia, istituto dell'enciclopedia italiana, 2010. \n ungher\u00eca, su sapere.it, de agostini. \n(it, de, fr) ungheria, su hls-dhs-dss.ch, dizionario storico della svizzera. \n(en) hungary / hungary (altra versione), su enciclopedia britannica, encyclop\u00e6dia britannica, inc. \n(en) opere riguardanti ungheria / ungheria (altra versione), su open library, internet archive. \n(en) ungheria, in catholic encyclopedia, robert appleton company. \ntrattato di pace fra potenze alleate e l'ungheria siglato a parigi il 10 febbraio 1947 (solo parte che riguarda la definizione dei confini).\n ungheria, su viaggiaresicuri.it."