"klemens wenzel (o clemens wenceslaus) nepomuk lothar, comte (des del 1813), pr\u00edncep de metternich-winneburg a beilstein (coblen\u00e7a, 15 de maig del 1773-viena, 11 de juny del 1859), comte de k\u00f6nigswart, i des de 1818 duc de portella. va ser un pol\u00edtic d'\u00e0ustria. va ser l'impulsador del sistema que duia el seu nom, pel qual es volia garantir l'equilibri i l'ordre absolutista a europa, i va tenir un paper molt important al congr\u00e9s de viena despr\u00e9s de les guerres napole\u00f2niques.\n\n\n== estudis ==\nestudi\u00e0 dret a la universitat d'estrasburg de 1788 a 1790 amb professors propers al protestantisme, i entre 1790 i 1792 a la universitat de mainz amb una educaci\u00f3 m\u00e9s conservadora. quan fran\u00e7a va declarar la guerra a \u00e0ustria, metternich no va poder seguir a mainz i va ser enviat a una missi\u00f3 especial al front dirigint l'interrogatori del ministre de guerra franc\u00e8s, el marqu\u00e8s de beurnonville, i de diversos comissaris de la convenci\u00f3 nacional que l'acompanyaven. al front, metternich va observar el setge i la caiguda de valenciennes.\n\n\n== estada a anglaterra ==\na principis de 1794 va ser enviat a anglaterra, aparentment per negocis oficials, ajudant el vescomte desandrouin, pel tresorer general dels pa\u00efsos baixos austr\u00edacs, a negociar un pr\u00e9stec. a anglaterra, va con\u00e8ixer el rei en diverses ocasions i va sopar amb diversos influents pol\u00edtics brit\u00e0nics, inclosos william pitt, charles james fox i edmund burke. metternich va ser nomenat nou ministre plenipotenciari als pa\u00efsos baixos austr\u00edacs, que \u00e0ustria va recuperar despr\u00e9s de aixafar la revoluci\u00f3 braban\u00e7ona en 1790 i va deixar anglaterra el setembre de 1794.\n\n\n== diplom\u00e0tic ==\nen arribar als pa\u00efsos baixos austr\u00edacs el govern s'havia exiliat i l'ex\u00e8rcit es retirava davant de l'avan\u00e7 franc\u00e8s durant les guerres de la revoluci\u00f3 francesa. a l'octubre, un ex\u00e8rcit franc\u00e8s es va endinsar a alemanya i va annexionar totes les terres de metternich, excepte k\u00f6nigswart, i es va reunir als seus pares a viena al novembre. el 27 de setembre de 1795 es va casar amb la comtessa eleonore von kaunitz-rietberg, n\u00e9ta de qui havia estat canceller austr\u00edac wenzel anton, que el va introduir a la societat vienesa. el pare de la n\u00favia, el pr\u00edncep kaunitz a condici\u00f3 que la encara jove eleonore havia de continuar vivint a casa, i a metternich se li va prohibir servir de diplom\u00e0tic mentre el pr\u00edncep encara estigu\u00e9s viu. la seva filla maria va n\u00e9ixer el gener de 1797. despr\u00e9s d'estudiar a viena, la mort del pr\u00edncep el setembre de 1797 va permetre a metternich participar al segon congr\u00e9s de rastatt en el qu\u00e8 el seu pare, que dirigia la delegaci\u00f3 imperial, el va prendre com a secretari fins al 1799, quan finalment es va acabar el congr\u00e9s.\n\n\n== ambaixador ==\n\n\n=== dresden i berlin ===\nla derrota imperial a la guerra de la segona coalici\u00f3 va sacsejar els cercles diplom\u00e0tics, i a metternich se li va oferir escollir entre tres posicions ministerials: a la dieta imperial de ratisbona; al regne de dinamarca a copenhaguen; o l'electorat de sax\u00f2nia a dresden. va triar dresden a finals de gener de 1801 i va assumir el seu nou c\u00e0rrec el 4 de novembre, i all\u00e0 va prendre una amant, la princesa katharina bagration-mukhranska, que li va donar una filla, marie-clementine. el gener de 1803, metternich i la seva dona van tenir un fill que van anomenar viktor. a dresden, metternich tamb\u00e9 va establir diversos contactes importants, incloent friedrich gentz, un publicista que serviria a metternich com a confident i cr\u00edtic durant els seg\u00fcents trenta anys. tamb\u00e9 va establir vincles amb importants personatges pol\u00edtics polonesos i francesos.per compensar la p\u00e8rdua de les terres dels metternich a la vall del mosel\u00b7la quan la rep\u00fablica francesa va annexionar-se la riba oest del rin, el reichsdeputationshauptschluss de 1803 va atrorgar-l'hi noves possessions a ochsenhausen, el t\u00edtol de pr\u00edncep i un seient a la dieta imperial. en la posterior remodelaci\u00f3 diplom\u00e0tica, metternich va ser nomenat ambaixador al regne de pr\u00fassia, que va ocupar el novembre de 1803, un moment cr\u00edtic de la diplom\u00e0cia europea, preocupat per les ambicions territorials de napole\u00f3 bonaparte, nou l\u00edder de fran\u00e7a. aquesta por va ser compartida per alexandre i de r\u00fassia, que va mantenir metternich informat de la pol\u00edtica russa. a la tardor de 1804 viena va decidir la seva participaci\u00f3 en la tercera coalici\u00f3 i es va encomanar a metternich la tasca gaireb\u00e9 impossible de conv\u00e8ncer pr\u00fassia d'unir-se a la coalici\u00f3 contra bonaparte. el seu eventual acord no es va deure a metternich, i despr\u00e9s de la derrota de la coalici\u00f3 a la batalla d'austerlitz, pr\u00fassia va ignorar l'acord i va signar la pau de sch\u00f6nbrunn amb els francesos.\n\n\n=== paris ===\nquan johann philipp von stadion es va convertir en el ministre d'afers exteriors de l'imperi austr\u00edac, metternich va assumir el c\u00e0rrec d'ambaixador a l'imperi rus per\u00f2 abans d'anar a moscou va quedar disponible l'ambaixada a paris el juny de 1806 i es va establir a l'agost de 1806 assistit pel bar\u00f3 von vincent i engelbert von floret, qui seria el seu assessor les seg\u00fcents dues d\u00e8cades. el 5 d'agost es va reunir amb el ministre franc\u00e8s d'afers exteriors, el pr\u00edncep charles maurice de talleyrand-p\u00e9rigord, i el mateix napole\u00f3 cinc dies despr\u00e9s a saint-cloud; aviat, la guerra de la quarta coalici\u00f3 va dur a talleyrand i a napole\u00f3 cap a l'est. l'esposa i els fills de metternich es van unir a ell a l'octubre, i va entrar a la societat fent servir el seu encant per guanyar-hi una gran emin\u00e8ncia. despr\u00e9s del tractat de tilsit del juliol de 1807, metternich va veure que la posici\u00f3 d'\u00e0ustria a europa era m\u00e9s vulnerable i creia que l'acord entre r\u00fassia i fran\u00e7a no duraria. mentrestant, va trobar-se amb el nou ministre franc\u00e8s d'afers exteriors, jean-baptiste champagny per negociar un acord satisfactori sobre el futur de diversos forts francesos al riu inn. durant els mesos seg\u00fcents, l'abast de la pol\u00edtica austr\u00edaca i la pr\u00f2pia reputaci\u00f3 de metternich van augmentar, i va impulsar una alian\u00e7a rus-austr\u00edaca, tot i que el tsar alexandre estava massa preocupat per les altres tres guerres en qu\u00e8 estava comprom\u00e8s. amb el pas del temps, metternich va arribar a veure inevitable una eventual guerra amb fran\u00e7a.\na finals de 1808 metternich va ser cridat a viena per debatre la possibilitat que \u00e0ustria enva\u00eds el primer imperi franc\u00e8s mentre napole\u00f3 feia campanya a espanya. el seu informe deia que era improbable que r\u00fassia volgu\u00e9s lluitar contra \u00e0ustria i que fran\u00e7a tenia poques tropes disponibles per lluitar al centre d'europa. de tornada a par\u00eds, quan \u00e0ustria va declarar la guerra a fran\u00e7a, metternich va ser arrestat en repres\u00e0lia per la detenci\u00f3 de dos diplom\u00e0tics francesos a viena, per\u00f2 els seus efectes van ser m\u00ednims. se li va permetre deixar fran\u00e7a sota escorta cap a \u00e0ustria a finals de maig de 1809. despr\u00e9s de la presa de viena per napole\u00f3, metternich va ser condu\u00eft a la capital austr\u00edaca i sent canviat per diplom\u00e0tics francesos.\n\n\n== ministre d'exteriors ==\n\n\n=== relaxaci\u00f3 amb fran\u00e7a ===\nde tornada a \u00e0ustria, metternich va ser testimoni de primera m\u00e0 de la derrota de l'ex\u00e8rcit austr\u00edac a la batalla de wagram el 1809, i quan johann philipp von stadion va presentar la seva ren\u00fancia com a ministre d'afers exteriors, l'emperador va oferir immediatament el lloc a metternich, i preocupat que napole\u00f3 se n'aprofit\u00e9s per exigir unes condicions de pau m\u00e9s dures, va nomenar-lo ministre d'estat per dirigir les negociacions amb els francesos, entenent que substituiria m\u00e9s tard stadion com a ministre d'afers exteriors. durant les converses de pau a altenburg, metternich va presentar propostes pro-franceses per salvar la monarquia austr\u00edaca. a napole\u00f3 bonaparte no li va agradar la seva posici\u00f3 sobre el futur de pol\u00f2nia, i metternich va ser gradualment despla\u00e7at de les converses pel pr\u00edncep de liechtenstein. aviat va recuperar la influ\u00e8ncia com a ministre d'afers exteriors i ministre de la casa imperial, nomenat el 8 d'octubre. a principis de 1810 la relaci\u00f3 anterior de metternich amb laure junot es va fer p\u00fablica, per\u00f2, a causa de la comprensi\u00f3 d'eleonore, l'esc\u00e0ndol fou m\u00ednim.una de les primeres tasques de metternich va ser impulsar el matrimoni de napole\u00f3 amb l'arxiduquessa maria llu\u00efsa d'\u00e0ustria per davant de m\u00e9s que amb anna de r\u00fassia la germana menor d'alexandre i de r\u00fassia, i el 7 de febrer napole\u00f3 va acceptar i la parella es va casar per representaci\u00f3 l'11 de mar\u00e7. posteriorment, metternich intentaria distanciar-se del matrimoni afirmant que havia estat idea de napole\u00f3. maria llu\u00efsa va marxar a fran\u00e7a poc despr\u00e9s i metternich va seguir extraoficialment una ruta diferent per dur la seva fam\u00edlia a casa, atrapada a fran\u00e7a per l'esclat de la guerra, i per informar a l'emperador austr\u00edac de les activitats de maria llu\u00efsa. metternich va romandre sis mesos, confiant el despatx de viena al seu pare, usant el matrimoni i l'adulaci\u00f3 per renegociar els termes establerts a la pau de sch\u00f6nbrunn. les concessions que va obtenir van ser trivials, per\u00f2: alguns drets comercials, retard en el pagament de la indemnitzaci\u00f3 de guerra, restituci\u00f3 d'algunes terres pertanyents a alemanys al servei austr\u00edac, inclosa la de la fam\u00edlia metternich, i l'eliminaci\u00f3 d'un l\u00edmit de 150.000 homes a l'ex\u00e8rcit austr\u00edac. l'\u00faltim va ser particularment ben rebut com a signe d'una major independ\u00e8ncia austr\u00edaca, tot i que \u00e0ustria ja no es podia permetre un ex\u00e8rcit major.\n\n\n=== aliat de fran\u00e7a ===\nquan metternich va tornar a viena l'octubre de 1810, la seva influ\u00e8ncia es va limitar als afers exteriors, i els seus intents de reintroduir un consell d'estat complet havien fracassat. conven\u00e7ut que \u00e0ustria, molt debilitada havia d'evitar una altra invasi\u00f3 del primer imperi franc\u00e8s, va rebutjar els intents d'alexandre i de r\u00fassia i va concloure una alian\u00e7a amb napole\u00f3 bonaparte el 14 de mar\u00e7 de 1812. tamb\u00e9 va donar suport a un per\u00edode de censura moderada, dirigit a evitar la provocaci\u00f3 dels francesos. el tractat exigia nom\u00e9s 30.000 tropes austr\u00edaques per lluitar al costat dels francesos, m\u00e9s gener\u00f3s que el que pr\u00fassia havia signat un mes abans; aix\u00f2 va permetre a metternich donar garanties tant a gran bretanya com a r\u00fassia que \u00e0ustria seguia compromesa a frenar les ambicions napole\u00f2niques. va acompanyar el seu sobir\u00e0 per a una reuni\u00f3 final amb napole\u00f3 a dresden el maig de 1812 abans que napole\u00f3 s'embarqu\u00e9s en la invasi\u00f3 francesa de r\u00fassia. la reuni\u00f3 de dresden va revelar que la influ\u00e8ncia d'\u00e0ustria a europa havia arribat al seu punt m\u00e9s baix, i metternich estava ara decidit a restablir-la mitjan\u00e7ant el que considerava forts lla\u00e7os amb totes les parts de la guerra, proposant converses generals de pau encap\u00e7alades per \u00e0ustria. durant els seg\u00fcents tres mesos, aniria distanciant lentament \u00e0ustria de la causa francesa, tot evitant aliances amb pr\u00fassia o r\u00fassia, i quedant obert a qualsevol proposta que assegur\u00e9s un lloc per a la combinaci\u00f3 de la dinastia bonaparte-habsburg per evitar que si napole\u00f3 fos derrotat, r\u00fassia i pr\u00fassia guanyarien massa. napole\u00f3 era intransigent, i despr\u00e9s del desastre de la grande arm\u00e9e a r\u00fassia, les pot\u00e8ncies continentals que havien estat constantment humiliades per napole\u00f3 en diverses guerres al llarg de tota una d\u00e8cada, van veure finalment una oportunitat de derrotar, i es van unir a la sisena coalici\u00f3. l'alian\u00e7a d'\u00e0ustria amb fran\u00e7a va acabar el febrer de 1813, i \u00e0ustria va passar a una posici\u00f3 de neutralitat armada.\n\n\n=== neutralitat ===\nmetternich tenia molt menys ganes de revenjar-se del primer imperi franc\u00e8s que molts dels seus contemporanis i va afavorir els seus propis plans per a un acord general. al juny, metternich va deixar viena per dirigir personalment les negociacions a gitschin, boh\u00e8mia, on va gaudir de l'hospitalitat de la princesa wilhelmine de sagan, amb qui va viure una aventura que va durar diversos mesos. cap altra amant no va aconseguir mai cap influ\u00e8ncia sobre metternich com ella, i ell li continuaria escrivint despr\u00e9s de la seva separaci\u00f3. com que gran bretanya no va poder ser coaccionada, va enviar propostes nom\u00e9s a fran\u00e7a i r\u00fassia que van ser rebutjades, per\u00f2, despr\u00e9s de les batalles de l\u00fctzen i bautzen els francesos van demanar una treva iniciada per francesos i l'abril, metternich va comen\u00e7ar a preparar lentament i a contracor \u00e0ustria per a la guerra amb fran\u00e7a. l'armistici va proporcionar a \u00e0ustria temps per a una mobilitzaci\u00f3 m\u00e9s completa. mentrestant, el ministre franc\u00e8s d'afers exteriors, hugues-bernard maret, va romandre esquiu tot i que metternich va aconseguir discutir l'estat de les coses amb alexandre i de r\u00fassia en 18 i 19 de juny a opotschna, converses que despr\u00e9s es ratificarien com a conveni de reichenbach, en qu\u00e8 es van acordar les demandes generals de pau i s'establia el proc\u00e9s pel qual \u00e0ustria podia entrar en la guerra al b\u00e0ndol de la coalici\u00f3. poc despr\u00e9s, metternich va ser convidat a unir-se a napole\u00f3 a dresden per exposar-li els termes directament. tot i que no existeix cap registre fiable de la seva reuni\u00f3 del 26 de juny de 1813, sembla que va ser una reuni\u00f3 tensa per\u00f2 efica\u00e7, acordant que les negociacions de pau comen\u00e7arien a praga al juliol, ignorant la convenci\u00f3 de reichenbach, cosa que va enfadar els aliats de la coalici\u00f3 austr\u00edaca. la confer\u00e8ncia de praga no es reuniria mai de manera efectiva, doncs napole\u00f3 bonaparte no va donar als seus representants armand caulaincourt i el comte de narbona suficients poders per negociar. en les discussions informals que es van mantenir en lloc de la confer\u00e8ncia, caulaincourt va donar a entendre que napole\u00f3 no negociaria fins que un ex\u00e8rcit aliat no amenac\u00e9s la mateixa fran\u00e7a, i aix\u00f2 va conv\u00e8ncer metternich. despr\u00e9s d'un ultim\u00e0tum ignorat que metternich va enviar a fran\u00e7a, \u00e0ustria va declarar la guerra el 12 d'agost.\n\n\n=== sisena coalici\u00f3 ===\n\nels aliats de l'imperi d'austria van veure la declaraci\u00f3 de guerra com el frac\u00e0s de les ambicions diplom\u00e0tiques d'\u00e0ustria, per\u00f2 metternich la va veure com un moviment en una campanya molt m\u00e9s llarga. durant la resta de la guerra, es va esfor\u00e7ar per mantenir la coalici\u00f3 unida i frenar l'impuls rus a europa, aconseguint que un general austr\u00edac, el pr\u00edncep de schwarzenberg, fos nomenat comandant suprem de les forces de la coalici\u00f3 en lloc d'alexandre i de r\u00fassia i va aconseguir que els tres monarques aliats anessin amb els seus ex\u00e8rcits en campanya. amb els tractats de teplitz, metternich va permetre que \u00e0ustria continu\u00e9s sense comprometre's sobre el futur de fran\u00e7a, it\u00e0lia i pol\u00f2nia. per\u00f2 estava pressionat pels brit\u00e0nics, que finan\u00e7aven pr\u00fassia i r\u00fassia, i al setembre metternich va sol\u00b7licitar subvencions tamb\u00e9 per a \u00e0ustria. mentrestant, les forces de la coalici\u00f3 van prendre l'ofensiva. el 18 d'octubre de 1813 metternich va ser testimoni de l'\u00e8xit de la batalla de leipzig i, dos dies despr\u00e9s, va ser recompensat per la seva \"s\u00e0via direcci\u00f3\" amb el rang de pr\u00edncep. metternich va quedar encantat quan frankfurt es va recuperar a principis de novembre i, en particular, per la defer\u00e8ncia que el tsar va mostrar a francesc i d'\u00e0ustria en una cerim\u00f2nia organitzada all\u00e0 per metternich.\namb la guerra a punt d'acabar, metternich estava romandre decidit a impedir la creaci\u00f3 d'un estat alemany fort i unificat, i el novembre de metternich 1813 va oferir a napole\u00f3 les propostes de frankfurt, que permetrien a napole\u00f3 seguir sent emperador, per\u00f2 reduint fran\u00e7a a les seves \"fronteres naturals\", revertint el control de les zones ocupades d'it\u00e0lia i alemanya. el 2 de desembre napole\u00f3 va acceptar parlar, tot i que aquestes converses es van endarrerir per la necessitat de la participaci\u00f3 d'un diplom\u00e0tic brit\u00e0nic d'alt nivell. abans de comen\u00e7ar les converses, els ex\u00e8rcits de la coalici\u00f3 van creuar el rin el 22 de desembre. metternich es va retirar de frankfurt a breisgau per celebrar el nadal amb la fam\u00edlia de la seva dona abans de viatjar a la nova seu de la coalici\u00f3 a basilea el gener de 1814. a principis de 1814, quan assetjaven par\u00eds, napole\u00f3 va acceptar les propostes de frankfurt, per\u00f2 la gran bretanya no estava disposada a renunciar a una supremacia militar que havia trigat durant vint anys per establir i es van proposar termes m\u00e9s estrictes. metternich estava preocupat per que la retirada de napole\u00f3 comport\u00e9s un desordre que perjudiqu\u00e9s els habsburg i creia que s'havia de concloure una pau. el tsar va exigir una empenta cap al centre de fran\u00e7a per\u00f2 estava massa preocupat per oposar-se a les altres idees de metternich, com una confer\u00e8ncia de pau final a viena. metternich no va assistir a converses amb els francesos a chatillon, ja que volia quedar-se amb alexandre. les converses es van estancar i, despr\u00e9s d'un breu avan\u00e7, les forces de la coalici\u00f3 van haver de retirar-se despr\u00e9s de montmirail i montereau. aix\u00f2 va alleujar els temors de metternich que un alexandre massa confiat pogu\u00e9s actuar unilateralment. el tractat de chaumont de febrer de 1814 demanava a napole\u00f3 que deix\u00e9s totes les seves conquestes, revertint aix\u00ed a fran\u00e7a a les seves fronteres pre-revoluci\u00f3, a canvi d'un alto el foc. si napole\u00f3 refusava el tractat, els aliats prometien continuar la guerra. l'endem\u00e0 napole\u00f3 va refusar el tractat, acabant la seva \u00faltima possibilitat d'un final negociat.metternich va continuar les negociacions amb armand-augustin-louis de caulaincourt fins a mitjans de mar\u00e7 de 1814, quan la vict\u00f2ria a laon va tornar a posar la coalici\u00f3 a l'ofensiva. en abs\u00e8ncia de prussians i russos, la coalici\u00f3 va acordar la restauraci\u00f3 de la dinastia borb\u00f2nica. francesc va rebutjar una petici\u00f3 final de napole\u00f3 que abdicaria a favor del seu fill amb marie louise com a regent, i par\u00eds va caure el 30 de mar\u00e7. les maniobres militars havien fet anar metternich cap a dijon el 24 de mar\u00e7 i va marxar a paris el 7 d'abril. el 10 d'abril va trobar una ciutat en pau i en gran manera sota el control del tsar alexandre. als austr\u00edacs no els agradaven els termes del tractat de fontainebleau que r\u00fassia havia imposat a napole\u00f3 en la seva abs\u00e8ncia, per\u00f2 metternich es va mostrar reticent a oposar-s'hi i l'11 d'abril va signar el tractat i es va centrar a salvaguardar els interessos austr\u00edacs en la pau, afirmant la influ\u00e8ncia d'\u00e0ustria a alemanya per sobre la de pr\u00fassia, i desfer la russa, i es va assegurar que les prov\u00edncies italianes de llombardia i ven\u00e8cia, que van passar al regne napole\u00f2nic d'it\u00e0lia, un estat client franc\u00e8s, el 1805 pel tractat de pressburg, fossin degudament recuperades per \u00e0ustria.quant a pol\u00f2nia i alemanya, ocupades pels francesos, la q\u00fcesti\u00f3 es va ajornar fins que es va signar un tractat de pau. metternich, com molts dels seus hom\u00f2legs, estava ansi\u00f3s de proporcionar a la renovada monarquia francesa els recursos per suprimir la nova revoluci\u00f3, i es va signar el gener\u00f3s tractat de par\u00eds el 30 de maig. metternich i wilhelmina van acompanyar el tsar alexandre a anglaterra, i all\u00e0 metternich va restablir la seva reputaci\u00f3 i la d'\u00e0ustria i va ser guardonat amb un t\u00edtol en dret honorari per la universitat d'oxford. es va produir poca diplom\u00e0cia i tot el que es va acordar fermament va ser que es duran a terme debats adequats a viena, amb una data provisionalment fixada per al 15 d'agost. quan el tsar va intentar posposar-lo a l'octubre, metternich va acceptar aplicant condicions que impedien a alexandre exercir cap avantatge pel seu control de facto de pol\u00f2nia. metternich es va reunir finalment amb la seva fam\u00edlia a \u00e0ustria a mitjan juliol de 1814, despr\u00e9s d'haver-se aturat una setmana a fran\u00e7a per calmar els temors de la dona de napole\u00f3 marie louise, ara la duquessa de parma. el seu retorn a viena va ser celebrat per una cantata ocasional que inclo\u00efa la l\u00ednia \"la hist\u00f2ria et mant\u00e9 fins a la posteritat com a model entre grans homes\".\n\n\n=== el congr\u00e9s de viena ===\n\na la tardor de 1814, els caps de les cinc dinasties regnants i els representants de 216 fam\u00edlies nobles van comen\u00e7ar a reunir-se a viena. metternich va nomenar el seu ajudant friedrich gentz com a secretari de les negociacions. els sis grans (gran bretanya, l'imperi austr\u00edac, pr\u00fassia, l'imperi rus, els quatre grans m\u00e9s espanya i fran\u00e7a) es van convertir en el comit\u00e8 preliminar dels vuit (afegint su\u00e8cia i portugal), i la primera decisi\u00f3 del qual va ser que el mateix congr\u00e9s fos ajornat a l'1 de novembre, i es tornaria a ajornar, amb nom\u00e9s una petita comissi\u00f3 comen\u00e7ant a treballar al novembre. mentrestant, metternich va organitzar una \u00e0mplia varietat d'entreteniments per als delegats, incl\u00f2s ell mateix.deixant castlereagh per negociar en nom del tsar alexandre, metternich va dirigir breument la seva atenci\u00f3 a sufocar el sentiment anti-habsburg a it\u00e0lia, i va contrariar el tsar alexandre durant les negociacions sobre el gran ducat de vars\u00f2via en donar a entendre que \u00e0ustria podria igualar militarment a r\u00fassia. francesc i d'\u00e0ustria es va negar a destituir-lo, i la crisi pol\u00edtica va sacsejar viena culminant amb una declaraci\u00f3 del tsar per la que r\u00fassia no es comprometria en la seva reclamaci\u00f3 sobre pol\u00f2nia com a regne sat\u00e8l\u00b7lit, i la coalici\u00f3 ho va rebutjar totalment, per\u00f2 finalment va acceptar la partici\u00f3 de pol\u00f2nia, va suavitzar la seva posici\u00f3 respecte al regne de sax\u00f2nia i per primera vegada va permetre a talleyrand participar en totes les discussions dels quatre grans (ara cinc grans).les principals q\u00fcestions relacionades amb pol\u00f2nia i alemanya es van resoldre la segona setmana de febrer de 1815. \u00e0ustria va guanyar terres en la partici\u00f3 de pol\u00f2nia i va impedir l'annexi\u00f3 prussiana de sax\u00f2nia, per\u00f2 es va veure obligada a acceptar el domini rus a pol\u00f2nia i augmentar la influ\u00e8ncia prussiana a alemanya, i metternich es va centrar en aconseguir que els diferents estats alemanys cedissin drets hist\u00f2rics a una nova dieta federal que pogu\u00e9s enfrontar-se a pr\u00fassia. tamb\u00e9 va ajudar el comit\u00e8 su\u00eds. el 7 de mar\u00e7, metternich va con\u00e8ixer la not\u00edcia que napole\u00f3 s'havia escapat d'elba i en una hora s'havia trobat tant amb alexandre el gran com amb frederic guillem iii de pr\u00fassia. metternich no volia cap canvi de rumb precipitat, i al principi, hi va haver poc impacte al congr\u00e9s. finalment, el 13 de mar\u00e7 els cinc grans van declarar napole\u00f3 fora de la llei i els aliats van comen\u00e7ar els preparatius per a una nova guerra i el 25 de mar\u00e7 van signar un tractat que comprometia cadascun a enviar 150.000 homes. despr\u00e9s que els comandants militars van marxar es va establir un treball de fixar els l\u00edmits d'uns pa\u00efsos baixos independents, formalitzant propostes per a una confederaci\u00f3 laxa de cantons su\u00efssos i ratificant acords anteriors sobre pol\u00f2nia. a finals d'abril nom\u00e9s quedaven dues q\u00fcestions importants, l'organitzaci\u00f3 d'una nova federaci\u00f3 alemanya i el problema d'it\u00e0lia.it\u00e0lia va comen\u00e7ar a arribar a un punt important, \u00e0ustria havia consolidat el seu control sobre la llombardia i el v\u00e8net, establint el regne llombardov\u00e8net i va estendre la seva protecci\u00f3 a prov\u00edncies controlades nominalment per maria llu\u00efsa d'\u00e0ustria. el 18 d'abril, metternich va anunciar que \u00e0ustria estava formalment en guerra amb el regne de n\u00e0pols de joaquim murat. \u00e0ustria va guanyar la batalla de tolentino el 3 de maig i va capturar n\u00e0pols menys de tres setmanes despr\u00e9s, i metternich va poder apla\u00e7ar una decisi\u00f3 sobre el futur del pa\u00eds fins despr\u00e9s de viena. les discussions sobre alemanya s'allargarien fins a principis de juny, quan es va ratificar una proposta conjunta austr\u00edac-prussiana. va deixar la majoria de les q\u00fcestions constitucionals a la nova dieta, que presidiria l'emperador francesc. malgrat les cr\u00edtiques des d'\u00e0ustria, metternich estava satisfet amb el resultat i el grau de control que atorgava als habsburg i, a trav\u00e9s d'ells, ell mateix. metternich va ser capa\u00e7 d'utilitzar la dieta per als seus propis fins en nombroses ocasions. l'acord va ser igualment popular entre la majoria de representants alemanys. el 19 de juny es va signar un tractat sumatori (els russos van signar una setmana m\u00e9s tard), que va posar fi oficialment al congr\u00e9s de viena. el mateix metternich havia marxat el 13 de juny cap al front, preparat per a una llarga guerra contra napole\u00f3. napole\u00f3, per\u00f2, va ser derrotat decisivament a la batalla de waterloo el 18 de juny.\n\n\n=== par\u00eds i it\u00e0lia ===\nmetternich va tornar aviat amb els aliats de la coalici\u00f3 a par\u00eds, una vegada m\u00e9s discutint els termes de pau. despr\u00e9s d'unes negociacions m\u00e9s llargues que el govern dels cent dies, el 20 de novembre es va concloure el segon tractat de par\u00eds. metternich, que creia que fran\u00e7a no hauria de ser trossejada, estava content amb el resultat: fran\u00e7a nom\u00e9s va perdre una petita terra al llarg de les seves fronteres orientals, set-cents milions de francs francesos, i les obres d'art que havia saquejat. tamb\u00e9 va acceptar un ex\u00e8rcit d'ocupaci\u00f3 de 150.000 persones. mentrestant, el 26 de setembre s'havia signat un tractat separat, proposat per alexandre i redactat de nou per metternich. aix\u00f2 va crear una nova santa alian\u00e7a centrada en l'imperi rus, pr\u00fassia i l'imperi d'\u00e0ustria; va ser un document que metternich no pretenia ni desitjava, donats els seus sentiments vagament liberals. finalment van signar representants de la majoria dels estats europeus, amb l'excepci\u00f3 dels estats pontificis, el regne unit i l'imperi otom\u00e0. poc despr\u00e9s, un tractat separat va reafirmar la qu\u00e0druple alian\u00e7a i va establir a trav\u00e9s del seu article sis\u00e8 el sistema del congressos de reunions diplom\u00e0tiques peri\u00f2diques, alhora que inaugurava un per\u00edode reaccionari que en historiografia es coneix com a vorm\u00e4rz. amb europa en pau, \u00e0ustria havia guanyat m\u00e9s d'un 50% m\u00e9s de territori que quan metternich havia esdevingut ministre d'afers exteriors.\nmetternich va tornar a la q\u00fcesti\u00f3 d'it\u00e0lia, fent la seva primera visita al pa\u00eds a principis de desembre de 1815. despr\u00e9s de visitar ven\u00e8cia, va instar francesc i d'\u00e0ustria a donar una certa autonomia a la regi\u00f3. metternich va passar quatre mesos a it\u00e0lia, intentant controlar la pol\u00edtica exterior austr\u00edaca des de mil\u00e0 i quan hi va haver un greu desacord entre l'imperi i el regne de baviera, va ser molt criticat per la seva abs\u00e8ncia per\u00f2 els seus enemics no ho van poder aprofitar doncs johann philipp von stadion estava ocupat pel seu treball com a ministre de finances i l'emperadriu maria llu\u00efsa d'\u00e0ustria-este, una ferotge cr\u00edtica de les pol\u00edtiques de metternich, va morir a l'abril. metternich va tornar a viena el 28 de maig de 1816 despr\u00e9s de gaireb\u00e9 un any d'abs\u00e8ncia, per dedicar-se a la pol\u00edtica fiscal i el seguiment de l'expansi\u00f3 del liberalisme a alemanya i del nacionalisme a it\u00e0lia, i en juliol va rebre noves finques al llarg del rin a johannisberg, a nom\u00e9s 40 km del seu lloc de naixement a coblen\u00e7a.el juny de 1817, metternich va haver d'escortar maria leopoldina, la filla recentment casada de l'emperador, a un vaixell a livorno. hi va haver retard a la seva arribada, i metternich va passar el temps viatjant per it\u00e0lia de nou; va visitar ven\u00e8cia, p\u00e0dua, ferrara, pisa, flor\u00e8ncia i lucca. encara que alarmat perque moltes de les concessions de francesc encara no estaven en pr\u00e0ctica, va ser optimista i va fer una altra petici\u00f3 per la descentralitzaci\u00f3 el 29 d'agost. despr\u00e9s que aix\u00f2 fracass\u00e9s, va esfor\u00e7ar-se en fer una reforma administrativa general per evitar l'aparen\u00e7a d'afavorir els italians sobre la resta de l'imperi. mentre hi treballava va tornar a viena el 12 de setembre de 1817, quedant immediatament implicat en l'organitzaci\u00f3 del matrimoni de la seva filla maria amb el comte joseph esterh\u00e1zy nom\u00e9s tres dies despr\u00e9s. va resultar massa, i metternich es va posar malalt. despr\u00e9s d'un retard per a la recuperaci\u00f3, metternich va condensar les seves propostes per a it\u00e0lia en tres documents que va presentar a francesc, tots amb data del 27 d'octubre de 1817. l'administraci\u00f3 romandria antidemocr\u00e0tica, per\u00f2 hi hauria un nou ministeri de just\u00edcia i quatre nous cancellers, cadascun amb compet\u00e8ncies locals, incl\u00f2s un per \"it\u00e0lia\". les divisions serien regionals, no nacionals. al final, francesc va acceptar les propostes revisades, encara que amb diverses alteracions i restriccions.\n\n\n=== aquisgr\u00e0, teplice, karlsbad, troppau i ljubljana ===\nl'enfocament de metternich era preservar la unitat entre les grans pot\u00e8ncies d'europa i el seu propi poder com a mediador, i estava preocupat per la creixent influ\u00e8ncia del liberal ioannis kapod\u00edstrias sobre alexandre i i l'amena\u00e7a que r\u00fassia s'annexion\u00e9s grans \u00e0rees d'un imperi otom\u00e0 en declivi. en abril de 1818 gran bretanya va proposar, i metternich va tirar endavant, un congr\u00e9s a aquisgr\u00e0 sis mesos despr\u00e9s. mentrestant, a metternich se li va aconsellar que an\u00e9s a la ciutat balneari de karlsbad per tractar la tensi\u00f3 reum\u00e0tica de l'esquena, on va rebre la not\u00edcia de la mort del seu pare als 72 anys. va visitar la finca familiar a k\u00f6nigswart i despr\u00e9s a frankfurt a finals d'agost per animar els estats membres de la confederaci\u00f3 alemanya a posar-se d'acord en q\u00fcestions de procediment. ara tamb\u00e9 podria visitar koblenz per primera vegada en 25 anys i la seva nova finca a johannisberg. viatjant amb l'emperador francesc, va ser ben rebut per les ciutats cat\u00f2liques al llarg del rin mentre avan\u00e7ava cap a aquisgr\u00e0. havia concertat per endavant que els diaris cobrissin el primer congr\u00e9s d'aquest tipus en temps de pau. en el congr\u00e9s, metternich va impulsar la retirada de les tropes aliades de fran\u00e7a, que es va acordar gaireb\u00e9 immediatament, i els mitjans per preservar la unitat de les pot\u00e8ncies europees, que nom\u00e9s es va estendre al manteniment de la qu\u00e0druple alian\u00e7a. metternich va rebutjar els plans idealistes del tsar per (entre altres coses) un ex\u00e8rcit europeu \u00fanic. les seves pr\u00f2pies recomanacions als prussians per a un major control de la llibertat d'expressi\u00f3 van ser igualment dif\u00edcils de donar suport obertament a altres pot\u00e8ncies com la gran bretanya.metternich va viatjar amb la princesa dorothea von lieven a brussel\u00b7les poc despr\u00e9s del final del congr\u00e9s, i encara que no va poder romandre m\u00e9s d'uns quants dies, la parella va intercanviar cartes durant els vuit anys seg\u00fcents. va arribar a viena l'11 de desembre i va passar un temps considerable amb els seus fills. va entretenir el tsar durant el nadal i va passar dotze setmanes vigilant it\u00e0lia i alemanya abans de marxar amb l'emperador en el tercer viatge a it\u00e0lia, que es va veure truncat per l'assassinat d'august von kotzebue, pel que va decidir que si els governs alemanys no actuaven, \u00e0ustria els hauria d'obligar. va convocar una confer\u00e8ncia informal a karlsbad i va manifestar el suport prussi\u00e0 havent-se reunit a teplice al juliol amb frederic guillem iii de pr\u00fassia. utilitzant un recent atemptat contra la vida del ministre en cap de nassau, karl von ibell, va for\u00e7ar un acord per al programa conservador que ara es coneix com a convenci\u00f3 de teplitz. la confer\u00e8ncia de karlsbad es va obrir el 6 d'agost i va durar la resta del mes. metternich va superar qualsevol oposici\u00f3 a la seva proposta de \"grup de mesures antirevolucion\u00e0ries, correctes i preventives\", encara que foren condemnades per forasters. malgrat la censura, metternich estava molt satisfet amb el resultat, conegut com els decrets de karlsbad.a la confer\u00e8ncia de viena m\u00e9s tard l'any, metternich es va veure obligat pels reis de w\u00fcrttemberg i baviera a abandonar els seus plans per reformar la confederaci\u00f3 germ\u00e0nica, penedint-se d'haver for\u00e7at tan r\u00e0pidament la seva constituci\u00f3 cinc anys enrere. no obstant aix\u00f2, es va mantenir en altres q\u00fcestions i l'acta final de la confer\u00e8ncia va ser molt reaccionari, tal com havia previst metternich, que va romandre a viena fins al final el maig de 1820. el 6 de maig va saber de la mort de la seva filla klementine per tuberculosi, i anant a praga, va saber que maria, la seva filla gran, tamb\u00e9 havia contret la malaltia, i estava al seu llit a baden bei wien quan va morir el 20 de juliol. va fer que eleonore i els fills restants a marxessin cap a l'aire m\u00e9s net de fran\u00e7a.\nen 1820 es van produir revoltes liberals a les quals s'esperava que metternich respongu\u00e9s, i va triar la inactivitat a espanya amb el pronunciament de riego per\u00f2, per a la seva consternaci\u00f3 i sorpresa, guglielmo pepe va liderar una revolta al regne de n\u00e0pols a principis de juliol i va obligar a ferran i a acceptar una nova constituci\u00f3 liberal. metternich va acceptar de mala gana assistir al congr\u00e9s de troppau, iniciat per r\u00fassia, a l'octubre per discutir aquests esdeveniments, en el qu\u00e8 el tsar va acceptar una proposta de comprom\u00eds d'intervencionisme moderat. encara preocupat per la influ\u00e8ncia de kapodistrias sobre el tsar, va establir els seus principis conservadors en un llarg memor\u00e0ndum, incloent un atac a la premsa lliure i la iniciativa de les classes mitjanes. el congr\u00e9s es va dissoldre la tercera setmana de desembre, i el seg\u00fcent pas seria un congr\u00e9s a laibach (ara ljubljana) per discutir la intervenci\u00f3 a austr\u00edaca a n\u00e0pols.\nmetternich va dominar el congr\u00e9s de laibach m\u00e9s que cap altre congr\u00e9s, supervisant el rebuig de ferran a la constituci\u00f3 liberal que havia acceptat uns mesos abans. els ex\u00e8rcits austr\u00edacs van dirigir-se a n\u00e0pols al febrer, entrant a la ciutat al mar\u00e7. el congr\u00e9s es va ajornar per\u00f2 metternich va voler mantenir a prop els representants dels poders fins que la revolta fos sufocada. quan a mitjans de mar\u00e7 van esclatar revoltes semblants al piemont, metternich tenia a m\u00e0 el tsar, que va acceptar enviar 90.000 homes a la frontera en mostra de solidaritat. a viena va cr\u00e9ixer la preocupaci\u00f3 sobre la massa cara pol\u00edtica de metternich, que tamb\u00e9 estava clarament preocupat pel futur d'it\u00e0lia i es va alleujar quan va poder crear un canceller de la cort i un canceller d'estat el 25 de maig, vacants des de la mort de kaunitz el 1794, i per la renovada (encara que fr\u00e0gil) proximitat entre \u00e0ustria, pr\u00fassia i r\u00fassia a costa de l'entesa angloaustr\u00edaca.\n\n\n== canceller de l'imperi austr\u00edac ==\n\n\n=== hanover, verona, i txernivts\u00ed ===\nen 1821 fou nomenat canceller de l'imperi austr\u00edac. mentre metternich encara es trobava en 1821 a ljubljana amb el tsar alexandre, la revolta del pr\u00edncep al\u00e9xandros ypsilantis amena\u00e7ava amb portar l'imperi otom\u00e0 a la vora del col\u00b7lapse. metternich es va oposar a totes les formes de nacionalisme grec per mantenir un imperi otom\u00e0 fort que contrapeses r\u00fassia. abans del retorn del tsar a r\u00fassia, metternich va acordar que alexandre no actu\u00e9s unilateralment, i per obtenir suport addicional, es va reunir a l'octubre amb el vescomte castlereagh i jordi iv del regne unit a hannover amb la promesa de saldar en part els deutes financers d'\u00e0ustria amb gran bretanya, i restaurant l'entente anglo-austr\u00edaca va acordar el seu suport a la posici\u00f3 austr\u00edaca als balcans. metternich se'n va anar feli\u00e7, sobretot perqu\u00e8 havia tornat a trobar-se amb dorothea lieven.\ndurant el nadal, el tsar va vacil\u00b7lar m\u00e9s del que metternich havia esperat, i el febrer de 1822 va enviar dmitry tatishchev a viena per dur a terme converses amb metternich, que aviat va conv\u00e8ncer al rus perqu\u00e8 el deix\u00e9s dictar els esdeveniments. a canvi \u00e0ustria va prometre donar suport a r\u00fassia en l'aplicaci\u00f3 dels seus tractats amb els otomans si els altres membres de l'alian\u00e7a feien el mateix; metternich era conscient que aix\u00f2 era pol\u00edticament impossible per als brit\u00e0nics. ioannis kapod\u00edstrias es va retirar del servei a la cort russa, que a finals d'abril estava decidida a intervenir a espanya per fer caure la constituci\u00f3 liberal, i metternich va conv\u00e8ncer el seu aliat castlereagh perqu\u00e8 an\u00e9s a viena per a conversar abans d'un congr\u00e9s programat a verona, per\u00f2 castlereagh es va su\u00efcidar el 12 d'agost. amb castlereagh mort i les relacions amb els brit\u00e0nics afeblides, metternich havia perdut un aliat \u00fatil. el congr\u00e9s de verona va ser un bon esdeveniment social per\u00f2 diplom\u00e0ticament menys reeixit. previst per debatre sobre it\u00e0lia, el congr\u00e9s es va haver de centrar sobre espanya. \u00e0ustria va instar la no intervenci\u00f3, per\u00f2 van ser els francesos els que van portar el dia amb la seva proposta d'una for\u00e7a d'invasi\u00f3 conjunta. pr\u00fassia va comprometre homes, i el tsar va prometre 150.000 homes. metternich es preocupava per les dificultats de transportar aquest nombre a espanya i per les ambicions franceses, per\u00f2 tot i aix\u00ed va prometre suport moral a la for\u00e7a conjunta.va estar a verona fins al 18 de desembre, despr\u00e9s va passar uns dies a ven\u00e8cia amb el tsar i despr\u00e9s sol a m\u00fanic. va tornar a viena a principis de gener de 1823 i va romandre fins al setembre; despr\u00e9s de verona, va viatjar molt menys que abans, en part a causa del seu nou c\u00e0rrec com a canceller i en part a causa de la seva salut deteriorada. es va animar amb l'arribada de la seva fam\u00edlia de par\u00eds al maig. pol\u00edticament, l'any va ser de decepcions: els francesos van creuar els pirineus el 7 d'abril de 1823 de manera unilateral amb els cent mil fills de sant llu\u00eds, desfent la \"solidaritat moral\" establerta al congr\u00e9s de verona, el nou papa lle\u00f3 xii era massa pro-franc\u00e8s, i hi va haver problemes entre \u00e0ustria i diversos estats alemanys qu\u00e8 no havien estat inclosos a verona. a m\u00e9s, metternich, en desacreditar el diplom\u00e0tic rus carlo andrea pozzo di borgo, va renovar l'antiga sospita del tsar sobre ell. a finals de setembre: mentre acompanyava l'emperador a una reuni\u00f3 amb alexandre a txernivts\u00ed, metternich va emmalaltir amb febre, i no va poder continuar i va haver de conformar-se amb breus converses amb el ministre d'exteriors rus, el comte karl nesselrode. a les converses de txernivts\u00ed, en abs\u00e8ncia de metternich, un tsar impacient va demanar un congr\u00e9s a sant petersburg, l'aleshores capital russa, per discutir la q\u00fcesti\u00f3 d'orient.la doble proposta del tsar per a les reunions de sant petersburg: un acord de la q\u00fcesti\u00f3 d'orient favorable a r\u00fassia i una autonomia limitada per a tres principats grecs, no fou acceptada per les altres pot\u00e8ncies europees, i els assistents potencials com el secretari d'afers exteriors brit\u00e0nic, george canning, es van allunyar lentament a desgrat d'alexandre. metternich creia que havia guanyat un nivell \u00fanic d'influ\u00e8ncia sobre el tsar i va renovar el programa conservador que havia esbossat al congr\u00e9s de karlsbad cinc anys abans i va intentar augmentar encara m\u00e9s la influ\u00e8ncia austr\u00edaca sobre la dieta federal alemanya. tamb\u00e9 va informar a la premsa que ja no podien donar a con\u00e8ixer les actes de les reunions de la dieta, nom\u00e9s les seves resolucions. el gener de 1825 a salut de la seva dona eleonore va empitjorar i va visitar-la a par\u00eds poc abans de la seva mort el 19 de mar\u00e7. va sortir de par\u00eds el 21 d'abril i es va reunir amb l'emperador a mil\u00e0 despr\u00e9s d'arribar el 7 de maig. va rebutjar la invitaci\u00f3 del papa per convertir-se en cardenal de l'esgl\u00e9sia. tamb\u00e9 hi va haver un petit viatge a g\u00e8nova. a principis de juliol, la cort es va dispersar i metternich va visitar les seves filles leontine i hermine a bad ischl. malgrat l'a\u00efllament, va rebre informes constants de la revolta grega, que estava sent aixafada r\u00e0pidament per ibrahim paix\u00e0 d'egipte. tamb\u00e9 va haver de fer front a les conseq\u00fc\u00e8ncies de sant petersburg on el tsar, tot i que no va poder convocar un congr\u00e9s, havia conversat amb tots els principals ambaixadors. a mitjans de maig estava clar que els aliats no podien decidir sobre un curs d'acci\u00f3 i, com a tal, la santa alian\u00e7a ja no era una entitat pol\u00edtica viable.\n\n\n=== dietes hongareses, mort d'alexandre i i problemes a it\u00e0lia ===\na principis de la d\u00e8cada de 1820, metternich aconsell\u00e0 a francesc i d'\u00e0ustria que convocar la dieta hongaresa ajudaria a obtenir l'aprovaci\u00f3 de la reforma financera. de fet, la dieta de 1825 a 1827 va veure 300 sessions plenes de cr\u00edtiques sobre com l'imperi havia erosionat els drets hist\u00f2rics de la noblesa del regne d'hongria. estava alarmat pel creixement del sentiment nacional hongar\u00e8s i desconfiat de la creixent influ\u00e8ncia del nacionalista istv\u00e1n sz\u00e9chenyi, a qui havia vist dues vegades el 1825. de tornada a viena, a mitjans de desembre, va saber de la mort del tsar alexandre amb sentiments contradictoris. amb 53 anys, metternich va optar per enviar l'arxiduc ferran per establir el primer contacte amb nicolau, i el duc de wellington, amic de metternich fou l'enviat brit\u00e0nic. els primers 18 mesos del regnat de nicolau no van anar b\u00e9 per a metternich: els brit\u00e0nics van ser escollits per davant dels austr\u00edacs per supervisar les converses rus-otomanes i metternich no va poder exercir cap influ\u00e8ncia sobre la resultant convenci\u00f3 d'akkerman en la qual s'acceptaven les demandes russes sobre els principats de s\u00e8rbia, mold\u00e0via i val\u00e0quia. fran\u00e7a tamb\u00e9 va comen\u00e7ar a allunyar-se de la posici\u00f3 no intervencionista de metternich. l'agost de 1826, karl nesselrode, el ministre d'afers exteriors rus, va rebutjar una proposta de metternich de convocar un congr\u00e9s per discutir els esdeveniments que finalment van provocar l'esclat de la guerra civil portuguesa. el ministre d'afers exteriors austr\u00edac ho va acceptar amb una \"sorprenent resili\u00e8ncia\". el 29 de mar\u00e7 de 1827 metternich va parlar i va assistir al funeral de beethoven.\nel 5 de novembre de 1827 la baronessa antoinette von leykam, de nom\u00e9s vint anys i filla del diplom\u00e0tic christoph ambros baron von leykam i donna antonia caputo dei marchesi della petrella es va convertir en la segona esposa de metternich. de la baixa noblesa, la gr\u00e0cia i l'encant d'antoinette aviat van conquistar la societat vienesa. el mateix dia les forces brit\u00e0niques, russes i franceses van destruir la flota otomana a la batalla de navarino. metternich estava preocupat per qu\u00e8 la intervenci\u00f3 aliada enderroqu\u00e9s l'imperi otom\u00e0, alterant l'equilibri creat amb tanta cura el 1815. per al seu alleujament, el nou primer ministre brit\u00e0nic wellington i el seu gabinet tamb\u00e9 temien donar a r\u00fassia el avantatge als balcans. despr\u00e9s que una altra ronda de les seves propostes de congressos fos rebutjada, metternich es va apartar de la q\u00fcesti\u00f3 d'orient i es signava el tractat d'adrianopolis el setembre de 1829. tot i que el va criticar p\u00fablicament per ser massa dur amb turquia, en privat es va mostrar satisfet amb la seva clem\u00e8ncia i l'autonomia grega, que la convertia en un amortidor contra l'expansi\u00f3 russa en lloc d'un estat sat\u00e8l\u00b7lit rus.el novembre de 1828 va morir la seva mare, i el gener de 1829 va morir antoinette, cinc dies despr\u00e9s de donar a llum el seu fill, richard von metternich. despr\u00e9s de lluitar contra la tuberculosi durant molts mesos, el fill de metternich, viktor, aleshores diplom\u00e0tic, va morir el 30 de novembre de 1829, i va passar el nadal sol i deprimit, preocupat pels m\u00e8todes draconians d'alguns dels seus companys conservadors i per la marxa renovada del liberalisme. al maig, metternich es va prendre unes vacances a la seva finca de johannisberg i va tornar a viena un mes despr\u00e9s, encara preocupat pel \"caos a londres i par\u00eds\" i la seva capacitat decreixent per evitar-lo. en sentir que nesselrode havia de prendre les aig\u00fces a karlsbad, el va trobar all\u00e0 a finals de juliol i van organitzar una segona reuni\u00f3 a l'agost. metternich va saber de la revoluci\u00f3 francesa de juliol, que el va sorprendre profundament i va plantejar un congr\u00e9s de la quadruple alian\u00e7a per\u00f2 els russos van rebutjar el seu pla per restaurar l'antiga alian\u00e7a, per\u00f2 van acordar el chiffon de karlsbad pel que els aliats es van comprometre a mantenir els principis de 1815 advertint al nou govern franc\u00e8s que no mostr\u00e9s ambicions territorials a europa. l'estat d'\u00e0nim de metternich es va agreujar per les not\u00edcies dels revoluci\u00f3 belga que va conduir a la independ\u00e8ncia de b\u00e8lgica, la dimissi\u00f3 de wellington a londres i les crides de constitucionalitat a alemanya, creient que era el \"inici de la fi\" de la vella europa. la dieta hongaresa de 1830 va tenir m\u00e9s \u00e8xit que les anteriors, coronant l'arxiduc ferran com a rei d'hongria amb poca dissid\u00e8ncia. a m\u00e9s, al novembre es va acordar el seu comprom\u00eds amb la comtessa melanie zichy-ferraris, de 25 anys, que procedia d'una fam\u00edlia magiar que els metternich coneixien des de feia temps. l'anunci va causar molta menys consternaci\u00f3 a viena que l'anterior n\u00favia de metternich, i es van casar el 30 de gener de 1831.el febrer de 1831 els rebels van prendre parma, m\u00f2dena i bolonya i van demanar ajuda a fran\u00e7a mentre els seus antics senyors van demanar ajuda a \u00e0ustria, per\u00f2 metternich no volia envia tropes austr\u00edaques als estats pontificis sense l'autoritzaci\u00f3 del nou papa gregori xvi. va ocupar parma i m\u00f2dena i finalment va creuar al territori papal. com a resultat, it\u00e0lia es va pacificar a finals de mar\u00e7. va autoritzar la retirada de les tropes dels estats pontificis al juliol, per\u00f2 pel gener de 1832 van tornar a sufocar una segona rebel\u00b7li\u00f3. metternich estava envellint notablement: tenia els cabells grisos i la cara estirada i enfonsada, tot i que la seva dona encara gaudia de la seva companyia. el febrer de 1832 va n\u00e9ixer la seva filla i el 1833 el seu fill klemens, encara que va morir als dos mesos d'edat; l'octubre de 1834 un segon fill, paul; i el 1837 el seu tercer amb melanie, lothar. pol\u00edticament, metternich tenia un nou adversari, lord palmerston, que havia pres el relleu al ministeri d'afers exteriors brit\u00e0nic el 1830. a finals de 1832, s'havien enfrontat pr\u00e0cticament a tots els temes. \"en resum\", va escriure metternich, \"palmerston s'equivoca en tot\". sobretot, metternich estava molest per la seva insist\u00e8ncia que, segons els acords de 1815, gran bretanya tenia el dret d'oposar-se a l'enduriment dels controls universitaris d'\u00e0ustria a alemanya, com metternich havia tornat a fer el 1832, i la seva pr\u00f2pia influ\u00e8ncia es reduiria significativament.\n\n\n=== la q\u00fcesti\u00f3 oriental revisada i la pau a europa ===\nel 1831 egipte va envair l'imperi otom\u00e0. amb l'enfonsament total de l'imperi \u00e0ustria podia guanyar poc, i metternich va proposar un suport multilateral als otomans i un congr\u00e9s a viena per resoldre els detalls, per\u00f2 els francesos es van mostrar evasius i els brit\u00e0nics es van negar a donar suport a cap congr\u00e9s celebrat a viena. a l'estiu de 1833 les relacions anglo-austr\u00edaques havien arribat a un nou m\u00ednim. r\u00fassia va donar suport als otomans a canvi del tractat de h\u00fcnk\u00e2r i\u0307skelesi, amb la garantia que els otomans tancarien l'estret de dardanels a qualsevol vaixell de guerra estranger si els russos sol\u00b7licitaven aquesta acci\u00f3, i de cedir el domini de muh\u00e0mmad al\u00ed paix\u00e0 sobre s\u00edria i egipte. metternich es va reunir amb el rei de pr\u00fassia a teplitz i va acompanyar francesc i d'\u00e0ustria a trobar-se amb el tsar nicolau a m\u00fcnchengr\u00e4tz el setembre de 1833 on, es van arribar a tres acords de m\u00fcnchengr\u00e4tz que van donar forma a una nova lliga conservadora per mantenir l'ordre existent a turquia, pol\u00f2nia i altres llocs. gaireb\u00e9 immediatament, va saber parlar de la creaci\u00f3 de la qu\u00e0druple alian\u00e7a de 1834 de valors liberals entre gran bretanya, fran\u00e7a, espanya i portugal. metternich va intrigar per la destituci\u00f3 del ministre d'afers exteriors brit\u00e0nic i va intentar construir acords de blocs entre poders. lord palmerston va deixar el c\u00e0rrec al novembre, per\u00f2 nom\u00e9s temporalment i no per cap dels intents de metternich. la guerra a gran escala, per\u00f2, s'havia evitat i la quadruple alian\u00e7a comen\u00e7ava a desintegrar-se.el 2 de mar\u00e7 de 1835 va morir l'emperador francesc, succe\u00eft pel seu fill epil\u00e8ptic ferran i. malgrat l'opini\u00f3 generalitzada que ferran era un \"fantasma d'un monarca\", metternich valorava molt la legitimitat i va treballar per mantenir el govern en marxa. aviat va acompanyar ferran en la seva primera reuni\u00f3 amb el tsar nicolau i el rei de pr\u00fassia, de nou a teplitz. ferran es va veure desbordat, sobretot quan les delegacions van desfilar a praga. en general, per\u00f2, va ser una reuni\u00f3 sense problemes. els anys seg\u00fcents van passar de manera relativament pac\u00edfica per a metternich: els incidents diplom\u00e0tics es van limitar a l'intercanvi ocasional d'ira amb palmerston i el frac\u00e0s de metternich per ser un mediador entre els brit\u00e0nics i els russos sobre la seva disputa sobre el mar negre. tamb\u00e9 es va esfor\u00e7ar per portar noves tecnologies com els ferrocarrils a \u00e0ustria. el tema m\u00e9s urgent va ser hongria, on metternich es va mantenir reticent a donar suport al centralista per\u00f2 nacionalista istv\u00e1n sz\u00e9chenyi. a la cort, metternich va perdre cada cop m\u00e9s poder davant l'estrella en ascens franz anton von kolowrat-liebsteinsky, especialment en les seves propostes per augmentar els pressupostos militars. despr\u00e9s del seu intent fallit el 1836 de for\u00e7ar la reforma constitucional, que li hauria perm\u00e8s una major influ\u00e8ncia, en gran part frustrada per l'arxiduc joan, de mentalitat m\u00e9s liberal, metternich es va veure obligat a compartir m\u00e9s poder amb kolowrat i l'arxiduc llu\u00eds i va deixar la presa de decisions. entretenir i mantenir les seves finques a johannisberg, k\u00f6nigswart i plasy (juntament amb mari\u00e1nsk\u00e1 t\u00fdnice) estaven consumint gran part dels seus recursos en un moment en qu\u00e8 tenia quatre fills petits per mantenir, causant-li m\u00e9s estr\u00e8s.metternich havia predit durant molt de temps una nova crisi a l'est, i quan va esclatar la segona guerra egipcio-otomana el 1839 estava ansi\u00f3s per restablir les credencials diplom\u00e0tiques d'\u00e0ustria. r\u00e0pidament va reunir representants a viena, d'on el 27 de juliol van emetre un comunicat prometent suport a constantinoble, per\u00f2, el tsar va desafiar la reivindicaci\u00f3 de la centralitat diplom\u00e0tica de viena, els austr\u00edacs van perdre la iniciativa i el tractat que va acabar amb la guerra entre l'imperi otom\u00e0 i egipte es va signar a londres, que va esdevenir el nou centre de negociacions sobre la q\u00fcesti\u00f3 oriental. nom\u00e9s tres setmanes despr\u00e9s de la creaci\u00f3 de la lliga europea de grans pot\u00e8ncies de metternich com a resposta diplom\u00e0tica als moviments agressius del primer ministre franc\u00e8s adolphe thiers, s'havia convertit en una simple curiositat, no es va atendre la seva proposta de fer un congr\u00e9s a alemanya, i es va rebutjar l'intent de refor\u00e7ar la influ\u00e8ncia dels ambaixadors a viena, marcant el to per a la resta de la cancelleria de metternich, el treball de metternich durant els primers anys de la d\u00e8cada de 1840 va tornar a estar dominat per hongria i, de manera m\u00e9s general, per les q\u00fcestions d'identitat nacional dins del divers imperi austr\u00edac. les seves propostes sobre hongria van arribar massa tard, doncs lajos kossuth ja liderava l'ascens d'un fort nacionalisme hongar\u00e8s. el suport de metternich a altres nacionalitats era irregular, ja que nom\u00e9s es va oposar a aquelles que amena\u00e7aven la unitat de l'imperi.a la confer\u00e8ncia d'estat, metternich va perdre el seu principal aliat el comte karl clam-martinic el 1840, fet que va afavorir la creixent par\u00e0lisi al cor del govern austr\u00edac. metternich va lluitar ara per fer complir fins i tot el nivell de censura que desitjava. no hi havia grans reptes per al r\u00e8gim des de l'exterior. it\u00e0lia estava en silenci, i ni l'intent de metternich de donar una confer\u00e8ncia al nou rei prussi\u00e0 frederic guillem iv ni l'avorriment de la nova reina vict\u00f2ria brit\u00e0nica a la seva primera reuni\u00f3 van plantejar problemes immediats. molt m\u00e9s preocupant era el tsar nicolau, que estimava poc als habsburg i \u00e0ustria. despr\u00e9s d'una gira improvisada per it\u00e0lia el 1845, el tsar es va aturar inesperadament a viena i entre cr\u00edtiques a \u00e0ustria va assegurar a metternich que r\u00fassia no estava a punt d'envair l'imperi otom\u00e0 de nou. dos mesos m\u00e9s tard, els seus pa\u00efsos van haver de treballar junts per la matan\u00e7a de gal\u00edtsia i la independ\u00e8ncia de la ciutat lliure de crac\u00f2via. metternich va autoritzar l'ocupaci\u00f3 de la ciutat i l'\u00fas de tropes per restablir l'ordre a les zones circumdants, amb la intenci\u00f3 de desfer la pseudo-independ\u00e8ncia que s'havia concedit a crac\u00f2via al congr\u00e9s de viena de 1815. despr\u00e9s de mesos de negociacions amb pr\u00fassia i r\u00fassia, \u00e0ustria es va annexionar la ciutat el novembre de 1846. metternich ho considerava com una vict\u00f2ria personal, per\u00f2 era un acte de dubtosa utilitat: no nom\u00e9s els dissidents polonesos ara formaven part oficialment d'\u00e0ustria, sin\u00f3 que el moviment dissident polon\u00e8s a tot europa treballava activament contra el \"sistema metternich\" que havia anul\u00b7lat el drets consagrats el 1815. gran bretanya i fran\u00e7a tamb\u00e9 semblaven indignades, tot i que les crides a la dimissi\u00f3 de metternich van ser ignorades. durant els dos anys seg\u00fcents, ferran no va poder abdicar a favor del seu nebot sense reg\u00e8ncia; metternich creia que \u00e0ustria el necessitaria durant l'interim per mantenir el govern unit.\n\n\n== la revoluci\u00f3 de 1848 ==\n\ntot i que metternich estava cansat, des de la seva cancelleria van continuar sortint memor\u00e0ndums per\u00f2 no va preveure la crisi que s'estava formant. el nou papa pius ix s'estava guanyant fama com a nacionalista liberal, contraposat a metternich i \u00e0ustria, i al mateix temps, l'imperi va experimentar l'atur i l'augment de preus com a conseq\u00fc\u00e8ncia de males collites. metternich va quedar desconcertat davant el clam dels italians, el papa i lord palmerston quan va ordenar l'ocupaci\u00f3 de ferrara, controlada pes estats pontificis a l'estiu de 1847. tot i aconseguir un acord franc\u00e8s per primera vegada en anys de fran\u00e7ois guizot sobre la guerra civil su\u00efssa donant suport als cantons separatistes i proposar una confer\u00e8ncia, per\u00f2 el govern va aixafar abans la revolta resultant un gran cop per al prestigi de metternich, i els seus oponents a viena ho van qualificar d'evid\u00e8ncia de la seva incompet\u00e8ncia. al gener de 1848, metternich va preveure problemes a it\u00e0lia i hi va enviar un enviat, karl ludwig von ficquelmont i concertant diversos plans de conting\u00e8ncia amb els francesos. a finals de febrer, el mariscal de camp austr\u00edac joseph radetsky va posar l'it\u00e0lia austr\u00edaca sota la llei marcial a mesura que es van estendre els disturbis. malgrat aix\u00f2 i escoltar parlar d'una revoluci\u00f3 renovada a fran\u00e7a, metternich va ser cautel\u00f3s, encara pensant que la revoluci\u00f3 dom\u00e8stica era poc probable.el 3 de mar\u00e7 lajos kossuth va pronunciar un discurs ardent a la dieta hongaresa, demanant una constituci\u00f3. no va ser fins al 10 de mar\u00e7 que metternich va semblar preocupat pels esdeveniments a viena, on es van organitzar peticions que demanen m\u00e9s llibertat, transpar\u00e8ncia i representaci\u00f3. els estudiants van participar en diverses manifestacions, que van culminar el 13 de mar\u00e7 quan van aplaudir la fam\u00edlia imperial per\u00f2 van expressar la ira contra metternich. metternich va ser cridat per reunir-se amb l'arxiduc llu\u00eds i va enviar tropes al carrer i va anunciar una concessi\u00f3 m\u00ednima i concertada, per\u00f2 a la tarda, la multitud es va tornar hostil i les tropes van obrir foc sobre ella, matant cinc manifestants. la multitud estava ara realment incitada, ja que als liberals s'hi van unir els pobres, que es disposaven a causar estralls. els estudiants es van oferir a formar una legi\u00f3 acad\u00e8mica progovernamental si es complien les seves demandes. l'arxiduc llu\u00eds va acceptar i va demanar a metternich la dimissi\u00f3, que va acceptar de mala gana. despr\u00e9s de dormir a la cancelleria, se li va aconsellar que retir\u00e9s la seva ren\u00fancia o que abandon\u00e9s la ciutat. despr\u00e9s que l'arxiduc llu\u00eds li envi\u00e9s un missatge dient que el govern no podia garantir la seva seguretat, metternich va marxar a la casa del comte taaffe i despr\u00e9s, amb l'ajuda dels amics charles von h\u00fcgel i johann rechberg, va arribar a la seu familiar del pr\u00edncep de liechtenstein a quaranta milles de dist\u00e0ncia. a feldsberg. la filla de metternich, leontine, es va unir a ells el 21 de mar\u00e7 i va suggerir londres com a refugi, on van marxar metternich, melanie i richard, de 19 anys, deixant els nens m\u00e9s petits amb leontine. la ren\u00fancia de metternich s'havia rebut amb aplaudiments a viena, i fins i tot els plebeus vienesos van donar la benvinguda al final de l'era del conservadorisme social de metternich.\n\n\n== exili, retorn i mort ==\ndespr\u00e9s de nou dies metternich, la seva dona i el seu fill richard van arribar a arnhem, on es van quedar fins que metternich va recuperar forces, despr\u00e9s van arribar a amsterdam i la haia. el 20 d'abril van arribar a londres, allotjant-se a l'hotel brunswick de hanover square durant quinze dies fins que van trobar una resid\u00e8ncia permanent a 44 eaton square, on els m\u00e9s petits s'hi van unir a l'estiu. va seguir els esdeveniments a \u00e0ustria des de lluny, i a viena, una premsa postcensura hostil va continuar atacant-lo acusant-lo de malversaci\u00f3 i acceptaci\u00f3 de suborns, fet que va motivar una investigaci\u00f3 de la que va sortir indemne. com se li va negar una pensi\u00f3, metternich va viure de pr\u00e9stecs.a mitjans de setembre, la fam\u00edlia es va traslladar al 42 de brunswick terrace, brighton, on la tranquil\u00b7litat de la vida contrastava molt amb l'europa revolucion\u00e0ria deixada enrere. l'excanciller estava deprimit per la manca de comunicaci\u00f3 del nou emperador francesc josep i d'\u00e0ustria i del seu govern. leontine va escriure a viena intentant fomentar aquest contacte, i a l'agost metternich va rebre una c\u00e0lida carta de francesc josep. a partir de mitjans d'agost, melanie va comen\u00e7ar a pressionar perqu\u00e8 es trasllad\u00e9s a brussel\u00b7les, una ciutat m\u00e9s barata i m\u00e9s propera als afers continentals, on van arribar a l'octubre. amb l'apaivagament de la revoluci\u00f3, metternich tenia l'esperan\u00e7a de tornar a viena. de fet, la seva estada va durar m\u00e9s de 18 mesos mentre metternich esperava una oportunitat per tornar a entrar en la pol\u00edtica austr\u00edaca. el mar\u00e7 de 1851, melanie el va induir a escriure al nou primer ministre felix zu schwarsenberg, per preguntar-li si podia tornar si prometia no interferir en els afers p\u00fablics. a l'abril va rebre una resposta afirmativa, autoritzada per franz joseph.el maig de 1851 va marxar cap a la seva finca de johannisberg, que havia visitat per \u00faltima vegada el 1845. aquell estiu, metternich va gaudir ser visitat pel representant prussi\u00e0 otto von bismarck i de frederic guillem iii de pr\u00fassia com una eina contra schwarzenberg. al setembre va tornar a viena on francesc josep i va demanar el seu consell sobre nombroses q\u00fcestions i les dues faccions emergents a viena van cortejar-lo; fins i tot el tsar nicolau el va visitar durant una visita d'estat. a metternich no li interessava el nou ministre d'afers exteriors, karl ferdinand von buol, per\u00f2 el considerava prou incompetent com per ser impressionable. ara sord, metternich escrivia sense parar, especialment per a un agra\u00eft franz josef. volia la neutralitat austr\u00edaca a la guerra de crimea, encara que buol no. la salut de metternich anava deteriorant lentament, la seva dona melanie va morir el gener de 1854 i a principis de 1856 es va ocupar en els arranjaments per al matrimoni entre el seu fill richard i la seva n\u00e9ta pauline (filla de la germanastra de richard) i va emprendre m\u00e9s viatges. el rei dels belgues va venir de visita, igual que bismarck, i el 16 d'agost de 1857 va acollir el futur eduard vii del regne unit.\nbuol estava cada cop m\u00e9s ressentit pels consells de metternich, especialment sobre it\u00e0lia. l'abril de 1859 francesc josep va demanar-li consell sobre qu\u00e8 s'havia de fer a it\u00e0lia. segons pauline, metternich li va suplicar que no envi\u00e9s un ultim\u00e0tum a it\u00e0lia, i francesc josep va explicar que aquest ultim\u00e0tum ja havia estat enviat. \u00e0ustria va iniciar la guerra a it\u00e0lia contra les forces combinades del regne de sardenya-piemont i el seu aliat fran\u00e7a. tot i que metternich va poder aconseguir el reempla\u00e7ament de buol pe johann bernhard von rechberg, que l'havia ajudat en 1848, la implicaci\u00f3 a la guerra mateixa estava ara m\u00e9s enll\u00e0 de la seva capacitat.metternich va morir a viena l'11 de juny de 1859, als 86 anys, i l'\u00faltim gran personatge de la seva generaci\u00f3. gaireb\u00e9 tots els destacats a viena van venir a retre homenatge, en canvi a la premsa estrangera, la seva mort va passar pr\u00e0cticament desapercebuda.\n\n\n== refer\u00e8ncies ==\n\n\n== bibliografia ==\ncecil, algernon. metternich (en angl\u00e8s). 3a ed..  londres: eyre and spottiswoode, 1947. \nford, franklin l. europe, 1780\u20131830 (en angl\u00e8s).  hong kong: longman, 1971. isbn 978-0-582-48346-0. \npalmer, alan. metternich: councillor of europe (en angl\u00e8s). 1997 reprint.  londres: orion, 1972. isbn 978-1-85799-868-9. \nschwarzschild, l\u00e9opold. the red prussian: the life and legend of karl marx (en angl\u00e8s).  nova york: c. scribner's sons, 1947."