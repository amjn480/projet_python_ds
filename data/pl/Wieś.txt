Wieś – jednostka osadnicza o zwartej, skupionej, lub rozproszonej zabudowie i istniejących funkcjach rolniczych, lub związanych z nimi usługowych lub turystycznych, nieposiadająca praw miejskich lub statusu miasta (art. 2 ustawy z 29 sierpnia 2003 o urzędowych nazwach miejscowości i obiektów fizjograficznych).
Zgodnie ze schematem aplikacyjnym załączonym do rozporządzenia z dnia 21 lipca 2021 r. w sprawie ewidencji miejscowości, ulic i adresów, jest zaliczana do rodzaju miejscowości.


== Definicje wsi ==
Definicja Marii Kiełczewskiej-Zaleskiej – wieś to osada, w której ludność zajmuje się uprawą roślin i chowem zwierząt.
Definicja Józefa Szymańskiego – zbiorowisko ludzi albo osiedla z należącymi doń gruntami.
Definicja Jana Turowskiego – wieś to społeczność lokalna, której funkcję produkcyjną uzupełnia funkcja rodziny i czyni to w sposób jednolity z zachowaniem kontroli społecznej.
Definicja Jana Tkocza – wieś to twór terytorialny mający granicę, rozłóg ziemi, siedlisko (zagrodę) stanowiące całość przestrzenną o określonych więzach społecznych oraz uprawnieniach prawnych.


== Gospodarstwa domowe ==
Gospodarstwa domowe na wsi są zdecydowanie liczebniejsze niż w miastach. W 2008 r. w miastach zaledwie 6% stanowiły gospodarstwa o liczbie osób 5 lub więcej, tymczasem na wsiach było to około 19,6%. Na skutek zmian demograficznych również ta struktura ulegnie zmianom i tak w 2035 roku wielkości te będą wynosić odpowiednio: 5,6% oraz 14,0%.


== Rodzaje układów przestrzennych ==
łańcuchówka (wieś leśno-łanowa)
okolnica (wieś placowa)
rzędówka
szeregówka
ulicówka
wielodrożnica
widlica


== Rodzaje wsi ==
wieś letniskowa
wieś samotnicza
wieś służebna
wieś czynszowa
wieś folwarczna
wieś ziemiańska
wieś szlachecka
wieś rozproszona
wieś fryderycjańska, wieś józefińska
wieś pruska
wola, wólka
wieś przygraniczna
wieś sołecka


== Wsie w Polsce ==
Liczba miejscowości wiejskich w Polsce (stan 06.03.2013), a w nim
podstawowych ogółem 52 543, w tym wsi 43 058, inny rodz. 9485
części integralnych ogółem 43 015, w tym części wsi, kolonii, osady 36 530, przysiółków 4731, o innym rodzaju 1754.Według stanu w dniu 31 grudnia 2011 w Polsce było 40 540 sołectw.


== Najludniejsze wsie w Polsce ==
Wsie liczące powyżej 7000 mieszkańców na podstawie danych z Narodowego Spisu Powszechnego Ludności i Mieszkań przeprowadzonego w 2021
Józefosław (województwo mazowieckie) – 14 806 mieszkańców
Plewiska (województwo wielkopolskie) – 14 160 mieszkańców
Kozy (województwo śląskie) – 13 098 mieszkańców
Koziegłowy (województwo wielkopolskie) – 11 598 mieszkańców
Komorniki (województwo wielkopolskie) – 10 996 mieszkańców
Jabłonna (województwo mazowieckie) – 10 981 mieszkańców
Straszyn (województwo pomorskie) – 10 816 mieszkańców
Kiełczów (województwo dolnośląskie) – 10 569 mieszkańców
Banino (województwo pomorskie) – 9 806 mieszkańców
Bolszewo (województwo pomorskie) – 9 780 mieszkańców
Mierzyn (województwo zachodniopomorskie) – 9 766 mieszkańców
Skórzewo (województwo wielkopolskie) – 9 559 mieszkańców
Rokietnica (województwo wielkopolskie) – 9 369 mieszkańców
Pawłowice (województwo śląskie) – 9 098 mieszkańców
Zalasewo (województwo wielkopolskie) – 8 344 mieszkańców
Świerklany (województwo śląskie) – 8 318 mieszkańców
Zielonki (województwo małopolskie) – 8 240 mieszkańców
Sierakowice (województwo pomorskie) – 8 184 mieszkańców
Suchy Las (województwo wielkopolskie) – 8 145 mieszkańców
Luzino (województwo pomorskie) – 8 014 mieszkańców
Pogórze (województwo pomorskie) – 7 796 mieszkańców
Wola (województwo śląskie) – 7 738 mieszkańców
Bojszowy (województwo śląskie) – 7 690 mieszkańców
Łodygowice (województwo śląskie) – 7 683 mieszkańców
Smolec (województwo dolnośląskie) – 7 476 mieszkańców
Jaworze (województwo śląskie) – 7 325 mieszkańców
Raszyn (województwo mazowieckie) – 7 183 mieszkańców


== Źródła dochodów ludności wiejskiej ==
W przeszłości o dochodach ludności wiejskiej stanowiło rolnictwo. Jeszcze w połowie lat 90. XX w. ponad połowa pracujących na terenach wiejskich pracowała w rolnictwie lub leśnictwie. W 2016 roku było to już 24%, a w 2018 roku 22%, przy czym odsetki te dotyczyły zarówno tych, dla których praca w rolnictwie była głównym, jak i tych, dla których była jedynie dodatkowym źródłem utrzymania. W wyniku dezagraryzacji, i tym samym spadku liczby indywidualnych gospodarstw, dochody z działalności rolniczej stanowią coraz mniejszy procent dochodów ludności na obszarach wiejskich z 12,9% do 9,6% (w latach 2010–2020) na rzecz dochodów ze źródeł pozarolniczych.. Odnotowuje się natomiast wzrost odsetka dochodów z ubezpieczeń społecznych z 29,3% do 32,3% (w latach 2010–2020), co odpowiada tendencji zmian w strukturze wiekowej ludności wsi: coraz większa liczba osób w wieku emerytalnym. Zmiana kierunku migracji od 2001 z miasta na wieś wpłynęła na wzrost udziału dochodów z pracy najemnej w strukturze dochodów ludności wiejskiej, który w 2020 roku wynosił 55,1%. Udział dochodów z pracy na własny rachunek to 9,9%.


== Zobacz też ==
geografia osadnictwa
ruralizm
gmina, sołectwo, sołtys
rolnictwo, chłopi, zagroda, zasadźca
Państwowe gospodarstwo rolne, Rolnicza Spółdzielnia Produkcyjna
wioska olimpijska
wioska tematyczna


== Przypisy ==


== Bibliografia ==
Wilkin, J., Hałasiewicz, A., Baer-Nawrocka, A. (2022). Polska wieś 2022 : raport o stanie wsi. Warszawa: Fundacja na rzecz Rozwoju Polskiego Rolnictwa, Wydawnictwo Naukowe Scholar, 2022. ISBN 978-83-66849-54-9, OCLC:1334036880.