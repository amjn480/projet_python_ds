"h\u00e5kan georg hellstr\u00f6m, f\u00f6dd 2 april 1974 i \u00e4lvsborgs f\u00f6rsamling i g\u00f6teborg, \u00e4r en svensk s\u00e5ngare och l\u00e5tskrivare. han inledde sin musikkarri\u00e4r i grupperna broder daniel och honey is cool innan han debuterade som soloartist \u00e5r 2000 med albumet k\u00e4nn ingen sorg f\u00f6r mig g\u00f6teborg. hellstr\u00f6m har sedan dess etablerat sig som en av sveriges mest popul\u00e4ra och kritikerrosade artister. hellstr\u00f6ms texter behandlar \u00e4mnen som k\u00e4rlek, vemod och utanf\u00f6rskap, och l\u00e5tarna utspelar sig ofta i g\u00f6teborgsomr\u00e5det d\u00e4r ocks\u00e5 flera av hans musikvideor \u00e4r inspelade.\nhellstr\u00f6m \u00e4r, tillsammans med sitt liveband (simon ljungman, oscar wallblom, lars-erik \u201dlabbe\u201d grimelund, finn bj\u00f6rnulfsson, mattias hellberg, nils berg och stefan spors\u00e9n), ber\u00f6md f\u00f6r sina energifyllda och ofta hyllade liveframtr\u00e4danden. hellstr\u00f6m \u00e4r h\u00e4ngiven gaissupporter och en av hans l\u00e5tar, \"g\u00e5rdakvarnar och skit\", spelas som inmarschl\u00e5t vid gais hemmamatcher. han spelade v\u00e4nsterback i gais mellan 12 och 16 \u00e5rs \u00e5lder.sedan solokarri\u00e4rens b\u00f6rjan har hellstr\u00f6m haft sju albumettor i sverige, och i oktober 2010 uppgav expressen att cirka 400 000 skivor s\u00e5lts. han fick \u00e4ven en singeletta med \"en midsommarnattsdr\u00f6m\" fr\u00e5n 2005. ut\u00f6ver det har han vunnit flera svenska priser, bland annat olika kategorier av grammis och rockbj\u00f6rnen, samt blivit \u00e5rets g\u00f6teborgare och f\u00e5tt lisebergsappl\u00e5den.\n\n\n== biografi ==\n\n\n=== uppv\u00e4xt ===\nh\u00e5kan hellstr\u00f6m \u00e4r son till bj\u00f6rn och christina hellstr\u00f6m och v\u00e4xte upp p\u00e5 nitaregatan i ekeb\u00e4ck i v\u00e4stra fr\u00f6lunda i g\u00f6teborg tillsammans med sin \u00e4ldre bror tomas. hellstr\u00f6m gick p\u00e5 dalaskolan i ekeb\u00e4ck fram till \u00e5rskurs 6, och b\u00f6rjade d\u00e4refter p\u00e5 g\u00f6teborgs h\u00f6gre samskola. hellstr\u00f6m blev befriad fr\u00e5n v\u00e4rnplikt p\u00e5 grund av skolios.\n\n\n=== broder daniel och andra tidiga projekt (1989\u20131999) ===\n\nhellstr\u00f6m var med och bildade bandet broder daniel under skol\u00e5ren, d\u00e5 han, henrik berggren med flera gick p\u00e5 g\u00f6teborgs h\u00f6gre samskola. han spelade d\u00e5 trummor i bandet men fick sparken 1995. tv\u00e5 veckor senare fick broder daniel skivkontrakt med emi.\nhellstr\u00f6m spelade i st\u00e4llet trummor i ett annat g\u00f6teborgsband, honey is cool, med vilket han spelade in tv\u00e5 skivor, focky focky no pay och crazy love. han sj\u00f6ng ocks\u00e5 vid den h\u00e4r tiden i bandet p\u00e5vels. n\u00e4r broder daniels gitarrist johan neckvall hoppade av[n\u00e4r?] och basisten theodor jensen tog \u00f6ver gitarren passade hellstr\u00f6m p\u00e5 att ta \u00f6ver basen.\n1998 sl\u00e4ppte broder daniel albumet broder daniel forever. albumet blev en succ\u00e9 med draghj\u00e4lp fr\u00e5n filmen fucking \u00e5m\u00e5l, vars soundtrack inneh\u00e5ller l\u00e5tarna \"whirlwind\" fr\u00e5n albumet broder daniel forever och \"underground\" fr\u00e5n f\u00f6reg\u00e5ngaren broder daniel. sedan h\u00f6rdes inte mycket fr\u00e5n n\u00e5gon av medlemmarna p\u00e5 ett tag och h\u00e5kan hellstr\u00f6m b\u00f6rjade jobba med lite solomaterial. under sommaren 2000 spelade hellstr\u00f6m p\u00e5 g\u00f6teborgskalaset och emmabodafestivalen, och sveriges radio p3 b\u00f6rjade spela hans f\u00f6rsta singlar.\nhellstr\u00f6m premi\u00e4rspelade med eget band p\u00e5 restaurang tr\u00e4dg\u00e5rn den 26 maj 2000 som f\u00f6rband till caesar's palace.\n\n\n=== k\u00e4nn ingen sorg f\u00f6r mig g\u00f6teborg (2000\u20132001) ===\nhellstr\u00f6m blev k\u00e4nd f\u00f6r en st\u00f6rre publik h\u00f6sten 2000 n\u00e4r han slog igenom med l\u00e5ten \"k\u00e4nn ingen sorg f\u00f6r mig g\u00f6teborg\". hans f\u00f6rsta album med samma namn utgavs i oktober och kom att bli en succ\u00e9, b\u00e5de f\u00f6rs\u00e4ljnings- och kritikerm\u00e4ssigt. f\u00f6rutom debutsingeln inneh\u00f6ll den ytterligare tre singlar, \"ramlar\", \"en v\u00e4n med en bil\" och \"nu kan du f\u00e5 mig s\u00e5 l\u00e4tt\" som alla betraktas som klassiker. skivans sound har influenser fr\u00e5n flera h\u00e5ll: the smiths, the jam, morrissey, eldkvarn, the stone roses, bruce springsteen och remmy ongala tillh\u00f6r de fr\u00e4msta inspirat\u00f6rerna.\n2001 fick hellstr\u00f6m utm\u00e4rkelsen \u00e5rets g\u00f6teborgare med motiveringen:\n\nsamma \u00e5r gjorde hellstr\u00f6m ett bejublat framtr\u00e4dande p\u00e5 alls\u00e5ng p\u00e5 skansen, vilket introducerade honom f\u00f6r en \u00e4nnu bredare publik. han har varit med i alls\u00e5ng p\u00e5 skansen ytterligare sex g\u00e5nger, 2003, 2005, 2006, 2008, 2011 och 2013. direkt efter alls\u00e5ng p\u00e5 skansen 2013 fick hellstr\u00f6m en direkts\u00e4nd timme vid sollidens scen. bes\u00f6ksantalet r\u00e4knades till drygt 26 000 vilket var den st\u00f6rsta publiksiffran p\u00e5 alls\u00e5ngen sedan 2006.\n\n\n=== luften bor i mina steg och det \u00e4r s\u00e5 jag s\u00e4ger det (2002\u20132004) ===\ni b\u00f6rjan av 2002 sl\u00e4ppte han ep:n luften bor i mina steg d\u00e4r han tolkade fyra visor; \"trubbel\", \"\u00e4ntligen p\u00e5 v\u00e4g\" fr\u00e5n albumet \u00e4ntligen p\u00e5 v\u00e4g, \"visa vid vindens \u00e4ngar\" och \"jag ger dig min morgon\".\nh\u00e5kan hellstr\u00f6m \u00e5kte till rio de janeiro 2001 f\u00f6r att spela in ett resereportage om sin upplevelse av sambamusik f\u00f6r tv4:s n\u00e4r & fj\u00e4rran som producerades av thomas eriksson p\u00e5 meter film & television. som guide i rio de janeiro hyrde redaktionen in natalie davet som senare blev hans sambo. inf\u00f6r n\u00e4sta album reste han tillbaka till rio de janeiro med sitt band. d\u00e4r tillbringade de m\u00e5nga n\u00e4tter p\u00e5 stadens sambaskolor. albumet det \u00e4r s\u00e5 jag s\u00e4ger det sl\u00e4pptes i oktober 2002 och mottogs bra hos kritiker och publik. skivan hade en tydlig pr\u00e4gel fr\u00e5n brasilien. singlarna \"kom igen lena!\", \"den fulaste flickan i v\u00e4rlden\" och \"mitt gullbergs kaj paradis\" blev alla stora hits p\u00e5 trackslistan.\n\n\n=== ett kolikbarns bek\u00e4nnelser och n\u00e5t gammalt, n\u00e5t nytt, n\u00e5t l\u00e5nat, n\u00e5t bl\u00e5tt (2005\u20132006) ===\nefter den andra skivan dr\u00f6jde det \u00e4nda till i februari 2005 innan det tredje albumet, ett kolikbarns bek\u00e4nnelser, sl\u00e4pptes. en skiva som delvis g\u00e5r ifr\u00e5n h\u00e5kans tidigare sound, men \u00e4nd\u00e5 har tydlig h\u00e5kan-pr\u00e4gel. i slutet av 2005 kom n\u00e5t gammalt, n\u00e5t nytt, n\u00e5t l\u00e5nat, n\u00e5t bl\u00e5tt som hellstr\u00f6m kallar uppsamlingsalbum. albumet till\u00e4gnades det uppm\u00e4rksammade fallet med den tretton\u00e5riga pojken m\u00e5ns jenninger som begick sj\u00e4lvmord efter att ha varit utsatt f\u00f6r mobbning i flera \u00e5r.i december 2005 fick hellstr\u00f6m och sambon nathalie davet en son. h\u00e5kan hellstr\u00f6m fick en grammis 2006 f\u00f6r b\u00e4sta manliga artist. 2007 tilldelades han \u00e5rets taubestipendium.\nsven-bertil taube - som hellstr\u00f6m jobbat tillsammans med - s\u00e4ger om hans viskonst: \"...; vissa h\u00e4vdar att han sjunger falskt, men han vet precis vad han g\u00f6r. h\u00e5kan koncentrerar sig p\u00e5 det v\u00e4sentliga, p\u00e5 gl\u00e4djen och inlevelsen. hans k\u00e4rlek till visan \u00e4r \u00e4kta - och det k\u00e4nner publiken i sitt hj\u00e4rta.\"\n\n\n=== f\u00f6r sent f\u00f6r edelweiss (2007\u20132009) ===\nden 7 augusti 2007 meddelades det att hellstr\u00f6m har p\u00e5b\u00f6rjat att spela in en ny skiva. bj\u00f6rn olsson och jocke \u00e5hlund producerade albumet f\u00f6r sent f\u00f6r edelweiss som sl\u00e4pptes 26 mars 2008. f\u00f6rsta singeln \"f\u00f6r en l\u00e5ng l\u00e5ng tid\" sl\u00e4pptes 5 mars samma \u00e5r. l\u00e5ten blev nummer tre p\u00e5 trackslistans \u00e5rslista f\u00f6r 2008 och h\u00e5kan sj\u00e4lv b\u00e4sta manliga soloartist. den 2 september 2008 fick han sitt andra barn, julius.\np\u00e5 p3-guldgalan i januari 2009 fick han guldmicken f\u00f6r 2008 \u00e5rs b\u00e4sta liveakt.\nhellstr\u00f6ms gitarrist daniel gilbert spelade under tidigt 2009 in l\u00e5ten \"the damned citylights\" till sin flickv\u00e4n. n\u00e4r h\u00e5kan fick h\u00f6ra den skickade han den sedan till sin a&r isse samie. daniel gilbert fick senare samma \u00e5r sl\u00e4ppa sin f\u00f6rsta soloskiva, new african sports, soul caf\u00e9 club no 1.\n\n\n=== 2 steg fr\u00e5n paradise (2010\u20132012) ===\nden 23 juni 2010 gavs samlingsalbumet samlade singlar 2000\u20132010 ut, med hellstr\u00f6ms samtliga 17 singlar fr\u00e5n starten fram till dess. i samband med 10-\u00e5rsjubileet gavs \u00e4ven en begr\u00e4nsad upplaga av en 7-tums vinylversion av singeln \u201dk\u00e4nn ingen sorg f\u00f6r mig g\u00f6teborg\u201d ut. under sommaren 2010 gjorde h\u00e5kan en unik konsert vid festivalen way out west i g\u00f6teborg d\u00e4r han spelade hela sin debutskiva. den 11 september 2010 sl\u00e4pptes den nya singeln, \"saknade te havs\"/\"river en vacker dr\u00f6m\", som digital nedladdning. singeln best\u00e5r av tv\u00e5 a-sidor, b\u00e5da h\u00e4mtade fr\u00e5n hellstr\u00f6ms sj\u00e4tte album, 2 steg fr\u00e5n paradise, som sl\u00e4pptes den 13 oktober samma \u00e5r. uppf\u00f6ljarsingeln \"jag vet vilken dy hon varit i\" blev hellstr\u00f6ms debut p\u00e5 svensktoppen.under v\u00e5ren och sommaren 2011 gjorde han en stor turn\u00e9 i sverige, norge och danmark, d\u00e4r han bland annat g\u00e4stade g\u00f6teborg och slottsskogsvallen den 4 juni 2011. 19 842 personer kom p\u00e5 spelningen, vilket gjorde denna spelning till en av hans st\u00f6rsta. denna spelning genererade fem getingar i gt/expressen, och bj\u00f6d p\u00e5 b\u00e5de fyrverkerier samt tomas von br\u00f6mssen som g\u00e4startist. den 5 juli 2011 deltog hellstr\u00f6m f\u00f6r sj\u00e4tte g\u00e5ngen i alls\u00e5ng p\u00e5 skansen.den 10 augusti 2011 hade biografen draken i g\u00f6teborg premi\u00e4rvisning av dokument\u00e4rfilmen 2 steg fr\u00e5n h\u00e5kan, en dokument\u00e4r som kretsar kring hellstr\u00f6m, rollen som idol och mediehysterin runt honom. filmen \u00e4r regisserad av bj\u00f6rn f\u00e4vremark, torbj\u00f6rn martin och john boisen, och sl\u00e4pptes p\u00e5 dvd den 2 november.\nh\u00f6sten 2012 meddelade hellstr\u00f6ms gitarrist daniel \"hurricane\" gilbert att han efter 13 \u00e5r i bandet l\u00e4mnar sin plats som gitarrist och h\u00e5kans h\u00f6gra hand. hellstr\u00f6m och gilbert har backat varandra \u00e4nda sedan de 1989 bildade broder daniel och b\u00e5da menade i intervjuer att det handlade om leda p\u00e5 varandra musikaliskt. gilbert sade att de musikaliskt g\u00e5tt \u00e5t olika h\u00e5ll men fortfarande \u00e4r v\u00e4nner och b\u00e5da har p\u00e5pekat att det inte \u00e4r om\u00f6jligt att de hittar tillbaka till varandra. redan 2009 sl\u00e4ppte daniel gilbert sin f\u00f6rsta soloskiva, och trots att han d\u00e5 i en intervju med aftonbladet sa att han var \"h\u00e5kans f\u00f6r evigt och evigt\" best\u00e4mde han sig f\u00f6r att satsa p\u00e5 sin solokarri\u00e4r.\n\n\n=== det kommer aldrig va \u00f6ver f\u00f6r mig (2013\u20132015) ===\nden 22 januari 2013 meddelade h\u00e5kan hellstr\u00f6m i en intervju med aftonbladet att hans sjunde album, med titeln det kommer aldrig va \u00f6ver f\u00f6r mig, skulle sl\u00e4ppas den 17 april. skivan gjordes i samarbete med l\u00e5tskrivarna bj\u00f6rn olsson och johan forsman samt producenten m\u00e5ns lundberg. titelsp\u00e5ret \"det kommer aldrig va \u00f6ver f\u00f6r mig\" recenserades av expressen den 11 mars och sl\u00e4pptes som f\u00f6rsta singel den 15 mars. i artikeln skrev recensenten annah bj\u00f6rk att \"singeln \u00e4r byggd p\u00e5 ett mer producerat sound jag associerar till 80-talets radiohits. en synth har tagit gitarrens plats och spelar melodislingorna basen ligger l\u00e5ngt fram och gitarrljuden hackas fram p\u00e5 ett s\u00e4tt som brukar signeras u2-gitarristen the edge.\".i ovan n\u00e4mnda intervju med aftonbladet blev det ocks\u00e5 klart att mattias hellberg (fr\u00e5n nymphet noodlers, nationalteatern och soloartist) ers\u00e4tter gilbert som gitarrist i h\u00e5kans kompband. de enda som h\u00e5kan hellstr\u00f6m kunde t\u00e4nka sig i bandet var mattias b\u00e4rjed (fr\u00e5n the soundtrack of our lives), som redan innan medverkat p\u00e5 en rad studioinspelningar med hellstr\u00f6m, och mattias hellberg. efter ett g\u00e4stinhopp med mattias hellberg p\u00e5 sticky fingers i g\u00f6teborg valde h\u00e5kan att f\u00f6rs\u00f6ka v\u00e4rva denne till sitt band.\n2012 meddelades det att regiss\u00f6rerna m\u00e5ns m\u00e5rlind och bj\u00f6rn stein arbetade med en film baserad p\u00e5 h\u00e5kan hellstr\u00f6ms musik och texter. filmen med titeln k\u00e4nn ingen sorg hade premi\u00e4r i juli 2013. den utspelar sig i g\u00f6teborg och har adam lundgren i huvudrollen som den musikaliske p\u00e5l. cilla jackert har skrivit manus och hellstr\u00f6m sj\u00e4lv g\u00f6r en cameoroll i filmen.p\u00e5 rockbj\u00f6rnen den 28 augusti 2013 gjorde hellstr\u00f6m hattrick och tog hem bj\u00f6rnar f\u00f6r b\u00e5de \u00e5rets svenska l\u00e5t, \u00e5rets svenska konsert och \u00e5rets manliga liveartist. samma h\u00f6st spelade hellstr\u00f6m in duetten \"hela huset\" tillsammans med veronica maggio som sl\u00e4pptes p\u00e5 maggios fj\u00e4rde album handen i fickan fast jag bryr mig den 4 oktober. den 17 januari 2014 publicerades \u00e4ven en musikvideo till l\u00e5ten med b\u00e5da musikerna medverkande.den 7 juni 2014 var det planerat att hellstr\u00f6m skulle upptr\u00e4da p\u00e5 slottsskogsvallen, likt \u00e5ret innan, men eftersom trycket p\u00e5 biljetterna blev f\u00f6r stort flyttades konserten till ullevi. enligt hellstr\u00f6m blev konserten p\u00e5 ullevi \"hans absoluta peak\". under konserten upptr\u00e4dde olika g\u00e4startister som veronica maggio, kapten r\u00f6d, freddie wadling, adam lundgren och tomas von br\u00f6mssen tillsammans med hellstr\u00f6m. han framf\u00f6rde totalt 29 l\u00e5tar och fick fem av fem fyrar av g\u00f6teborgs-posten. publiken bestod av 69 349 m\u00e4nniskor, vilket gjorde konserten till den st\u00f6rsta arenakonserten i norden n\u00e5gonsin.i december 2014 sl\u00e4pptes livealbumet h\u00e5kan boma ye! p\u00e5 nya etiketten woah dad!. albumet inneh\u00e5ller en konsert fr\u00e5n nya ullevi i g\u00f6teborg den 7 juni 2014. det gick direkt in p\u00e5 albumlistans f\u00f6rstaplats och blev \u00e4ven grammisnominerad.\n\n\n=== du gamla du fria (2016\u20132018) ===\nhellstr\u00f6ms \u00e5ttonde studioalbum, du gamla du fria, sl\u00e4pptes den 26 augusti 2016.den 17 oktober 2015 sl\u00e4pptes biljetter till h\u00e5kan hellstr\u00f6ms konsert p\u00e5 ullevi den 4 juni 2016. en h\u00f6g efterfr\u00e5gan p\u00e5 biljetterna och ett d\u00e5ligt fungerande k\u00f6system, ledde till att arrang\u00f6rerna redan under samma dag valde att meddela att \u00e4nnu en konsert kom att h\u00e5llas den 5 juni 2016. biljetterna blev snabbt sluts\u00e5lda \u00e4ven till denna konsert. konserterna kom b\u00e5da tv\u00e5 att skapa publikrekord p\u00e5 stadion. totalt 70 091 personer s\u00e5g hellstr\u00f6m p\u00e5 ullevi den 4 juni, men publikrekordet som den siffran innebar \u00f6vertr\u00e4ffades redan dagen efter d\u00e5 70 144 personer kom till ullevi f\u00f6r att se hellstr\u00f6m. \nstrax innan utgivandet av h\u00e5kan hellstr\u00f6m nya skiva du gamla du fria, kom meddelandet att ytterligare konserter skulle h\u00e5llas under 2016. dessa h\u00f6lls i g\u00f6teborg (tv\u00e5 konserter), oslo, stockholm, malm\u00f6 och link\u00f6ping under november och december 2016. biljettrycket var h\u00f6gt ocks\u00e5 till dessa konserter och biljetterna s\u00e5lde slut n\u00e4stan direkt.\ni mars 2017 f\u00f6ddes hellstr\u00f6m och natalie davets tredje barn.\n\n\n=== illusioner (2018\u20132020) ===\nden 14 december 2018 sl\u00e4pptes h\u00e5kan hellstr\u00f6ms nionde studioalbum illusioner. p\u00e5 albumet medverkar bland andra g\u00f6teborgs symfoniker. albumet \u00e4r producerat av lars nilsson. det spelades in i g\u00f6teborgs konserthus och nilento studio.\n\n\n=== rampljus (2020\u2013) ===\nhellstr\u00f6ms tionde studioalbum, rampljus sl\u00e4pptes i tv\u00e5 volymer, den f\u00f6rsta 15 maj 2020 och den andra 10 juli samma \u00e5r.tanken var att hellstr\u00f6m under 2020 skulle spela fyra konserter p\u00e5 ullevi i g\u00f6teborg, f\u00f6r att fira 20-\u00e5rsjubilet f\u00f6r debutalbumet k\u00e4nn ingen sorg f\u00f6r mig g\u00f6teborg. p\u00e5 grund av folkh\u00e4lsomyndighetens riklinjer med en maxgr\u00e4ns f\u00f6r 50 personer i en folksamling, med anledning av coronapandemin, flyttades alla fyra konserter fram till 2021 och sedermera till sommaren 2022.\n16 maj 2023 sl\u00e4pptes filip nilssons kortfilm \u201dvem vill vara din v\u00e4n n\u00e4r du har tappat glansen\u201d som h\u00e5kan hellstr\u00f6m spelade en fotbollstr\u00e4nare i. filmen sl\u00e4pptes p\u00e5 hellstr\u00f6ms youtube-kanal och dess soundtrack best\u00e5r av s\u00e5nger fr\u00e5n poetiska f\u00f6rs\u00f6k.\n\n\n== musik och texter ==\n\n\n=== teman ===\nhellstr\u00f6ms texter behandlar \u00e4mnen s\u00e5som k\u00e4rlek, vemod och utanf\u00f6rskap, och l\u00e5tarna utspelar sig ofta i g\u00f6teborgsomr\u00e5det d\u00e4r ocks\u00e5 flera av hans musikvideor \u00e4r inspelade. anspelningar och kopplingar till droger f\u00f6rekommer ocks\u00e5 i n\u00e5gra av hans texter som exempelvis i l\u00e5ten \"en midsommarnattsdr\u00f6m\" och \"k\u00e4nn ingen sorg f\u00f6r mig g\u00f6teborg\". hellstr\u00f6m har \u00e4ven medgivit att han i sina yngre dagar \"testat det mesta\". tv\u00e5 \u00e5terkommande karakt\u00e4rer som n\u00e4mns i hellstr\u00f6ms texter \u00e4r lena och eva.\nhellstr\u00f6m sade i en intervju 2015 att l\u00e5tar \u00e4r storytelling saker som man har h\u00f6rt fr\u00e5n andra s\u00e4tts ihop med egna upplevelser, och att \"det viktigaste \u00e4r att det \u00e4r bra.\"\n\n\n=== l\u00e5n ===\nhellstr\u00f6m \u00e4r k\u00e4nd f\u00f6r att l\u00e5na fr\u00e5n sina idoler som morrissey, bob dylan och plura fr\u00e4mst i textf\u00f6rfattandet. som exempel kan n\u00e4mnas textraden \"kom, kom, atombomb\" i l\u00e5ten \"atombomb\" p\u00e5 k\u00e4nn ingen sorg f\u00f6r mig g\u00f6teborg, som kommer fr\u00e5n morrisseys \"everyday is like sunday\" (\"come, come, nuclear bomb\"). \u00e4ven textraden \"kom, kom, armageddon\" \u00e4r en del ur samma l\u00e5t. namnet p\u00e5 h\u00e5kans studioalbum 2 steg fr\u00e5n paradise \u00e4r taget ifr\u00e5n det amerikanska bandet two steps from hell d\u00e4r hell har bytts ut mot paradise, och hellstr\u00f6ms hitsingel \"det kommer aldrig va \u00f6ver f\u00f6r mig\" s\u00e4gs vara l\u00e5nad av johnossis \"dead end\".n\u00e4r singeln \"kom igen lena!\" sl\u00e4pptes i oktober 2002 ans\u00e5gs musiken i b-sidesp\u00e5ret \"n\u00e4r jag ser fram\u00e5t\" ligga alltf\u00f6r n\u00e4ra andrew lloyd webbers \"pie jesu\". singeln drogs tillbaka, och kom sedan ut i en ny version med en annan l\u00e5t som b-sida. a-sidan \"kom igen lena!\" har \u00e5 sin sida l\u00e5nat sin titel fr\u00e5n dexys midnight runners hitsingel \"come on eileen\".\ntv\u00e5 av hellstr\u00f6ms singlar \u00e4r \u00e4ven fria \u00f6vers\u00e4ttningar av engelskspr\u00e5kiga l\u00e5tar; \"13\" \u00e4r en svensk tolkning av big stars \"thirteen\", och \"saknade te havs\" ursprungligen en l\u00e5t av johan holmlund (alias flowers in the air), kallad \"lost at sea\". \"dom dimmiga dagarna\" \u00e4r en \u00f6vers\u00e4ttning av the plans l\u00e5t \"foggy days\".\n\n\n=== r\u00f6st ===\ndet finns m\u00e5nga som h\u00e4vdar att h\u00e5kan hellstr\u00f6m sjunger falskt och han har kallats gn\u00e4llstr\u00f6m p\u00e5 grund av sin g\u00e4lla st\u00e4mma (bland annat i en kalle anka-serie), men hans speciella r\u00f6st tas i f\u00f6rsvar av flera musikjournalister; \"men ni har, i er patetiska fantasil\u00f6shet, fel. h\u00e5kan sjunger inte falskt. d\u00e4remot har han en vek, br\u00e4cklig, sk\u00f6r och vinglig s\u00e5ngr\u00f6st\" skriver musikskribent \nper bjurman i aftonbladet 2002 \nmusikkritikern johan lindqvist skriver s\u00e5 h\u00e4r med anledning av att det kommer in mycket hatbrev till kulturredaktionen ang\u00e5ende hellstr\u00f6ms musik \"att han skulle sjunga falskt \u00e4r dessutom rent struntprat. h\u00e5kan tr\u00e4ffar, \u00e5tminstone numera, n\u00e4stan alltid r\u00e4tt. d\u00e4remot har han en pressad p\u00e5 gr\u00e4nsen-r\u00f6st men det \u00e4r en helt annan sak.\"  n\u00f6jesjournalist anders k gustafsson skriver att han sjunger helt enkelt exakt som han ska och glidningarna mot det \"falska\" \u00e4r vad som g\u00f6r det hans r\u00f6st unik och gripande. \n\n\n=== genre ===\nenligt sin facebooksida spelar h\u00e5kan hellstr\u00f6m pop, indiepop och rockmusik.\n\n\n=== utveckling ===\nf\u00f6rsta skivan har influenser fr\u00e5n flera h\u00e5ll: the smiths, the jam, morrissey, eldkvarn, the stone roses, bruce springsteen och remmy ongala tillh\u00f6r de fr\u00e4msta inspirat\u00f6rerna.[k\u00e4lla beh\u00f6vs]andra skivan det \u00e4r s\u00e5 jag s\u00e4ger det var mycket influerad av samba. s\u00e5 h\u00e4r kommenterar hellstr\u00f6m det i en intervju i totally\u00f6rebro: \"f\u00f6rsta skivan gick rekordbra s\u00e5 jag fick v\u00e4rsta budgeten till att g\u00f6ra andra skivan. det f\u00f6rsta jag gjorde var att dra till brasilien p\u00e5 andra sidan jordklotet. jag hade h\u00e5llit p\u00e5 med samba under 90-talet och spelat i sambaband, bateria och s\u00e5nt d\u00e4r. jag ville f\u00f6rverkliga det h\u00e4r och skriva riktiga enredol\u00e5tar med full bateria.\"efter sl\u00e4ppet av skivan f\u00f6r sent f\u00f6r edelweiss fr\u00e5n 2008 skriver anders dahlbom att hellstr\u00f6m l\u00e4mnat samba och indiepop och ist\u00e4llet \n\"...skruvat fram ett grumligt sound som \u00e4r b\u00e5de bitterljuvt nostalgiskt och sk\u00f6nt spontansjavigt. \u00e4ven texterna \u00e4r mil fr\u00e5n eufori och dans, dans, dans. 'parkb\u00e4nken \u00e4r aldrig l\u00e5ngt borta' \u00e4r huvudtemat n\u00e4r h\u00e5kan driver omkring i hemstaden och funderar \u00f6ver hur det kunde g\u00e5tt om inte framg\u00e5ngen knackat p\u00e5.\"det kommer aldrig va \u00f6ver f\u00f6r mig (2013) har influenser fr\u00e5n postpunk och syntmusik. hellstr\u00f6m kommenterar detta med \"vi sn\u00f6ade in p\u00e5 vissa influenser. p\u00e5 vilken av skivorna man \u00e4n lyssnar p\u00e5 g\u00e5r influenserna att sp\u00e5ra till mina ton\u00e5r.\"du gamla du fria (2016) beskrevs av producenten bj\u00f6rn olsson som att \"det l\u00e5ter mindre indie och mer abba om de nya l\u00e5tarna\" medan musiktidningar som gaffa beskrivit albumet som mer experimentellt. g\u00f6teborgsposten liknade albumets sound vid arenarock.\n\n\n== liveband ==\n\n\n=== nuvarande medlemmar ===\nh\u00e5kan hellstr\u00f6m \u2013 s\u00e5ng, gitarr\nsimon ljungman \u2013 gitarr, s\u00e5ng (sedan 2008)\nmattias hellberg \u2013 gitarr, s\u00e5ng (sedan 2013)\noscar wallblom \u2013 bas, s\u00e5ng (sedan 2000)\nfinn bj\u00f6rnulfsson \u2013 slagverk (sedan 2001)\nlars-erik \"labbe\" grimelund \u2013 trummor (sedan 2002)\ndavid nystr\u00f6m \u2013 keyboard (sedan 2023 -)\nnils berg \u2013 saxofon, fiol, tv\u00e4rfl\u00f6jt (sedan 2013)\ntobias wiklund \u2013 trumpet (sedan 2023 -)\nlagaylia frazier \u2013 s\u00e5ng, k\u00f6r (sedan 2016)\nannika granlund \u2013 k\u00f6r, trumpet (sedan 2013)\ningela olsson \u2013 k\u00f6r (sedan 2013)\nkerstin ryhed-lundin \u2013 k\u00f6r (sedan 2013)\n\n\n=== tidigare medlemmar ===\nstefan spors\u00e9n \u2013 bl\u00e5sinstrument, klaviatur, s\u00e5ng (2000\u20132023)\nbj\u00f6rn almgren \u2013 saxofon, klaviatur (2008\u20132012)\ndaniel \"hurricane\" gilbert \u2013 gitarr, klaviatur, s\u00e5ng (2000\u20132012)\ntimo r\u00e4is\u00e4nen \u2013 gitarr (2000\u20132003)\njohn engelbert \u2013 gitarr (2005\u20132007)\ntomas jonsson \u2013 saxofon (2005\u20132007)\nviktor brobacke \u2013 trombon (2002)\nmartin hederos \u2013 keyboard (p\u00e5 studioinspelning 2000)\njonas kernell \u2013 piano  (p\u00e5 studioinspelningar 2000\u20132003)\njohan neckvall \u2013 trummor (p\u00e5 studioinspelning 2000)\nfredrik sandsten \u2013 trummor (2000, 2003\u20132005)\nmagnus carlson \u2013 tamburin, s\u00e5ng\ntheodor jensen \u2013 gitarr, s\u00e5ng (live hos skavlan 2016, samt p\u00e5 m\u00e5nga studioinspelningar)\n\n\n== diskografi ==\n\n\n=== studioalbum ===\n\n\n== priser och utm\u00e4rkelser ==\n\n\n== vidare l\u00e4sning ==\nh\u00e5kan hellstr\u00f6m notbok, h\u00e5kan hellstr\u00f6m med nathalie barusta (2006). notfabriken. isbn 9163170795.\ntexter om ett popfenomen, h\u00e5kan steen (2008). reverb. isbn 9185697060.\nps. lycka till ikv\u00e4ll, h\u00e5kan hellstr\u00f6m (sj\u00e4lvbiografisk fotobok, 2010). telegram bokf\u00f6rlag. isbn 9186183206.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r h\u00e5kan hellstr\u00f6m.\ufeff\n\nofficiell webbplats\nh\u00e5kan hellstr\u00f6m p\u00e5 allmusic\nh\u00e5kan hellstr\u00f6m p\u00e5 musicbrainz (engelska)"