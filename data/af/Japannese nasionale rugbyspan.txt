"die japannese nasionale rugbyspan (japannees: \u30e9\u30b0\u30d3\u30fc\u65e5\u672c\u4ee3\u8868, ragub\u012b nihon daihy\u014d; ook bekend as kersiebloeisels, sakura of die dapper bloeisels) is die nasionale rugbyspan wat japan tydens internasionale wedstryde (toetswedstryde) verteenwoordig. hulle word as die beste rugbyspan in asi\u00eb beskou en sedert mei 2020 deur w\u00eareldrugby as \u2019n vlak een-span erken. rugby word in japan deur die japannese rugbyvoetbalunie (engels: japan rugby football union, jrfu; japannees: \u65e5\u672c\u30e9\u30b0\u30d3\u30fc\u30d5\u30c3\u30c8\u30dc\u30fc\u30eb\u5354\u4f1a, nihon ragub\u012b futtob\u014dru ky\u014dkai), wat in 1926 gestig is, geadministreer. japan het tot dusver aan elke rugbyw\u00eareldbekertoernooi deelgeneem en in 2019 op eie bodem vir die eerste keer die kwarteindrondte gehaal.\njapannese rugby dateer terug na 1866, toe dit deur britse matrose in die verdragshawens gespeel is. die eerste plaaslike universiteitsspanne is in 1899 gestig en japan het sy eerste toetswedstryd in 1932 teen kanada gespeel. die span neem aan die jaarlikse stille oseaan-nasiesbeker deel, saam met fidji, samoa en tonga. tot in 2017 het japan ook aan die asiatiese rugbykampioenskap deelgeneem en di\u00e9 toernooi 25 keer gewen, by verre meer as enige ander span; net vyf keer het suid-korea met die titel weggestap. twee voormalige japannese rugbyspelers is in w\u00eareldrugby se heldesaal opgeneem. japan is tans (oktober 2023) twaalfde op w\u00eareldrugby se w\u00eareldranglys gelys.\n\n\n== beheerliggaam ==\ndie beheerliggaam vir rugby in japan is die japannese rugbyvoetbalunie (jrfu). die jrfu is op 30 november 1926 gestig en het in 1987 by die internasionale rugbyraad (irr, nou w\u00eareldrugby) aangesluit. daarmee het die jrfu gelyktydig \u2019n setel by die w\u00eareldbeheerligaam se uitvoerende raad ingeneem. daarbenewens het die jrfu in 1968 \u2019n stigtingslid van die asiatiese rugbyvoetbalunie (engels: rugby football union, arfu; nou asia rugby) geword.die japan rugby league one, waaraan 12 professionele spanne deelneem, is die belangrikste rugbyliga in japan. dit is in 2003 ten einde van die japannese rugby se verdere ontwikkeling gestig. sedertdien is die meeste spelers van die japannese nasionale span uit di\u00e9 liga afkomstig. van 2016 tot 2020 het met die sunwolves \u2019n japannese span deelgeneem aan die superrugbytoernooi, die suidelike halfrond se internasionale rugbyliga.\nnaas die amptelike nasionale span roep die japannese rugbyvoetbalunie ook ander keurspanne byeen. junior japan is die tweede nasionale span van japan. sedert 2013 neem hulle aan die w\u00eareldrugby pasifiekuitdaging deel, saam met die tweede spanne uit fidji, samoa en tonga. die japan sevens is die japannese sewesrugbyspan en hulle neem aan internasionale toernooie soos w\u00eareldrugby se sewesreeks, sewesrugbyw\u00eareldbeker en olimpiese somerspele deel. nes ander rugbylande beskik japan oor \u2019n o/20-nasionale span wat aan die w\u00eareldrugby o/20-kampioenskap deelneem. kinders en jongmense word reeds op skool aan rugby bekend gestel en na gelang van hul belangstelling en talent begin hul met hul afrigting.\n\n\n== geskiedenis ==\n\n\n=== invoering en vestiging van rugby ===\ndie voorheen in japan wydverspreide balspel kemari, wat op die chinese cuju gebaseer was, het sekere ooreenkomste met die huidige sokker en in \u2019n mindere mate met rugby gehad. die eerste verwysing dateer uit die jaar 644 tydens die asuka-tydperk. gedurende die 13de eeu het \u2019n stel re\u00ebls gevestig. die doelwit van die speel was om \u2019n uit hertleer gemaakte bal so lank as moontlik in die lug te hou, waarby die spelers saamgewerk het.soos baie ander westerse gewoontes het ook die rugbysport na japan gekom, nadat in 1854 die verenigde state en europese magte se geweerbootbeleid die selfopgelegde isolasie van japan be\u00ebindig het. in 1866 is met die jokohama voetbalklub die eerste rugbyklub gestig. die re\u00eblkommissie het uit gegradueerdes van die rugby-skool, die radley-kollege en die winchester-kollege bestaan. die bemanning van verskillende skepe wat in jokohama voor anker gele\u00eb het, het hoofsaaklik teen mekaar gespeel, waarvoor hulle die terrein van die britse garnisoen in die yamate-distrik ingespan het. in 1874 is die eerste amptelik gedokumenteerde wedstryd gespeel. in ander verdragshawens soos kobe is ook rugbywedstryde tussen langtermyn-buitelandse inwoners en besoekende seevaarders en garnisoene gespeel, maar japannese deelname was skaars.1899 word as die jaar van japanners se eerste bekende deelname aan rugbywedstryde beskou. die in jokohama gebore letterkundeprofessor edward bramwell clarke het saam met ginnosuke tanaka \u2013 albei gegradueerdes van die universiteit van cambridge \u2013 die sportsoort aan sy studente by die kei-universiteit bekend gestel, sodat hulle iets nuttigs in hul vrye tyd kon doen en nie \u201edeur lekker rondsit die mooi herfsweer\u201c mors nie. vanaf keio het rugby vinnig na ander universiteite versprei, wat almal tot vandag toe as vestings beskou word. die rugbysport het op die hoogtepunt van die anglo-japannese alliansie spoedig gegroei; gedurende die 1920\u2019s was daar amper 1 500 rugbyklubs en meer as 60 000 geregistreerde spelers. ondanks hierdie indrukwekkende syfers was die japannese rugby veral vir geografiese redes grootliks ge\u00efsoleer. organisatories het die land ook agter geraak met internasionale verwikkelinge. die nasionale beheerliggaam japannese rugbyvoetbalunie is eers op 30 november 1926 gestig. nogtans is die beheerliggaam vanaf sy stigting deur die keiserlike gesin, waaronder veral prins chichibu, ondersteun. hy het hom aktief vir die verspreiding van rugby beywer en was van 1947 tot en met sy dood erepresident van die beheerliggaam.\n\n\n=== die nasionale span se eerste jare ===\nvier jaar n\u00e1 sy stigting het die beheerliggaam die eerste nasionale span saamgestel wat in september 1930 \u2019n aantal wedstryde teen klubs en keurspanne in die kanadese provinsie brits-columbi\u00eb gespeel het. skaars een en \u2019n halwe jaar later het die kanadese teenbesoek as deel van \u2019n regeringsbefondsde handelsafvaardiging gevolg. op 31 januarie 1932 is in higashi\u014dsaka die eerste amptelike toetswedstryd gespeel en het in \u2019n naelskraapse 9\u20138-oorwinning vir japan ge\u00ebindig. elf dae later het die gasheer in tokio met 38\u20135 gese\u00ebvier. die kanadese het hul nederlae toegeskryf aan \u2019n \u201eoormatige vermaak, te veel wedstryde in \u2019n kort tydperk en die ge\u00efnspireerde speelstyl van die japanners voor die ho\u00eb adel\u201c. vir die volgende meer as drie en \u2019n halwe dekades sou dit die enigste japannese toetswedstryde wees. in 1934 en 1936 het keurspanne van australiese en nieu-seelandse universiteite die eilandstaat besoek.\nn\u00e1 die uitbreek van die pasifiese oorlog het die fascistiese regime ten spyte van die voortgesette ondersteuning deur die keiserlike gesin \u2019n toenemend vyandelike houding jeens rugby ingeneem en dit as baie vreemd en \u201eonjapannees\u201c beskou. vervolgens is dit in tokyu herdoop, wat as \u201evegbal\u201c vertaal kan woord. ondanks die oorlog se ontberinge kon die speelbedryf tot in 1943 aangaan, voordat milit\u00eare beheer van die speelvelde en die gebrek aan beskikbare spelers hul tol ge\u00ebis het. die rugbysport het tydens die naoorloogse tydperk, ten spyte van massiewe skade aan die infrastruktuur en die dood van baie spelers, spoedig herstel. aan die einde van 1945 het die staal- en masjineriemaatskappy kobe steel van sy werknemers aangemoedig om rugby te speel en sodoende \u2019n presedent geskep vir die groot toewyding van japannese maatskappye aan die rugbysport.in 1952 het die internasionale speelbedryf weer begin, nadat vername universiteitsspanne na japan begin reis het, waaronder die engelse universiteite oxford en cambridge. ander lande se nasionale spanne het egter steeds weggeskram van die lang reis, waardeur die japanners in 1958 met die junior all blacks (die tweede nieu-seelandse span) se besoek tevrede moes wees. di\u00e9 situasie het tot in die 1960\u2019s aangehou. die eerste japannese oorsese toer n\u00e1 meer as drie dekades was in 1963 na brits-columbi\u00eb. die belangrikste sukses gedurende hierdie tydperk, wat deur universiteitsspanne gekenmerk is, was op 3 junie 1968 \u2019n 23\u201319-wegoorwinning teen die junior all blacks in wellington, wat ook \u2019n opskudding in die britse media veroorsaak het.\n\n\n=== leidende posisie in asi\u00eb ===\nop inisiatief van die japannese rugbyvoetbalunie is in 1968 die vastelandse beheerliggaam asiatiese rugbyvoetbalunie (engels: asian rugby football union, arfu; nou asia rugby) gestig om die rugbysport in asi\u00eb te bevorder. hulle het ook gehoop dat \u2019n meer mededingende omgewing die geografiese isolasie ten opsigte van ander groot rugbylande sou kon breek. in maart 1969 was japan gasheer van die eerste asiatiese rugbykampioenskap. met oorwinnings in hul eerste vier toetswedstryde sedert 1932 het hulle die toernooi oorheers en die titel gewen. gedurende die eerste sewe toernooie tot in 1980 het japan onoorwonne gebly en hul toenemende verskyning op internasionale vlak het tot \u2019n toenemende belangstelling van ander nasionale spanne gelei om teen japan te speel (hoewel die meeste van hierdie wedstryde nie as toetswedstryde erken is nie). onder andere het japan in september 1971 engeland vir twee wedstryde verwelkom en albei net naelskraap verloor. volgens die invloedryke rugbyborg shigeru \u201eshiggy\u201c konno was die japanners se kleiner liggaamsgrootte \u2019n probleem; andersins was dit glo ook \u2019n voordeel, aangesien dit \u201emakliker is om die bal op te tel, dieper in \u2019n skrum in te gaan en oor die algemeen vinniger te beweeg. dit is ons krag en ons moet dit uitspeel.\u201cgedurende herfs 1973 het die japanners vir elf wedstryde na europa getoer. n\u00e1 nieamptelike wedstryde teen wallis en die engelse o/23-span het op 27 oktober 1973 in bordeaux die eerste toetswedstryd teen \u2019n vername europese span gevolg, waarby die japanners deur frankryk met 30\u201318 geklop is. in augustus 1975 het japan tydens sy australiese toer in sy eerste twee wedstryde teen die wallabies gespeel, wat ook as toetswedstryde erken is. die wedstryde in 1975 tuis teen wallis, asook in 1976 weg en in 1977 tuis teen skotland het nie hierdie status geniet nie. op 13 mei 1979 was die japanners in higashi\u014dsaka op die punt van \u2019n sensasie, nadat hulle teen engeland net voor die eindfluitjie voorgeloop het, maar toe met 21\u201319 verslaan is. gedurende die 1980\u2019s het die nasionale span gesukkel en hul leidende posisie in asi\u00eb tydelik kwytgeraak. tydens die asiatiese rugbykampioenskappe in 1982, 1986, 1988 en 1990 is hulle in die eindstryd deur suid-korea verslaan. \u2019n aantal vriendskaplike wedstryde sonder toetsstatus teen alle destydse vyfnasies-spanne het almal in nederlae ge\u00ebindig. nogtans was die japanners in sekere van hierdie wedstryde in staat om mee te ding; onder andere is hulle op 22 oktober 1983 in cardiff deur wallis net naelskraap met 29\u201324 verslaan. die trans-pasifiese ontmoetings het ook toegeneem: in april 1982 het hulle n\u00e1 50 jaar weer teen kanada te staan gekom en drie jaar later het die eerste wedstryd teen die verenigde state gevolg.\nin mei 1985 het die internasionale rugbyraad (irr, nou w\u00eareldrugby) op die invoering van die rugbyw\u00eareldbekertoernooi besluit, wat aanvanklik net \u2019n eksklusiewe toernooi vir die destydse irr-lede sou wees. op druk deur die franse rugbyfederasie het die irr ingestem om ook ander nasionale spanne toe te laat. vervolgens het die japannese rugbyvoetbalunie voor die eerste toernooi by die irr aangesluit en die nasionale span is vir die rugbyw\u00eareldbeker 1987 in australi\u00eb en nieu-seeland uitgenooi. in die groepfase was hulle sonder enige kans en is n\u00e1 nederlae teen die verenigde state, engeland en australi\u00eb in die laaste plek uit die toernooi geskakel. in 1989 het tydens die skotse japantoer een van die mees opspraakwekkende suksesse in die amateurtydperk plaasgevind. in die finale wedstryd tussen albei nasionale spanne op 28 mei 1989 in tokio het die gasheer met 28\u201324 \u2019n verrassende oorwinning aangeteken. die skotte was sonder nege van hul sleutelspelers, wat destyds saam met die britse en ierse leeus op toer in australi\u00eb was, hul nederlaag word nogtans as een van die mees vernederende nederlaag in hul rugbygeskiedenis beskou. vir die japanners was dit die laaste wedstryd teen \u2019n \u201erugbymag\u201c waarvan toetsstatus geweier is.\n\n\n=== geleidelike professionalisering ===\nvir \u2019n lank tydperk was die japanners stoere ondersteuners van amateurisme in die rugbysport, veral weens die sterk verbintenis met die universiteitsport. in 1978 en veral aan die begin van die 1990\u2019s het \u2019n aantal maatskappye begin om van hul werkspanne met oorsese spelers op te knap. hulle het die nuwe spelers doelbewus as voorbeelde ingespan om jong japanners vir die sport te wen. buitelandse afrigters het nuwe metodes en taktieke ingevoer wat die speelgehalte positief be\u00efnvloed het. maar daarmee het ook beskuldigings van \u201eskynamateurisme\u201c gepaard gegaan. die australiese nasionale speler ian williams, wat vyf jaar vir kobe steel se span gespeel het, het in 1994 geraam dat sowat honderd buitelanders by werkspanne gespeel het. hulle het glo die dubbele salaris van \u2019n gewone werknemer ontvang en net \u2019n halwe dosyn het oor \u201eregte werk\u201c beskik. toe die irr in 1995 op internasionale vlak die tydperk van professionele tydperk van die rugbyspel ingelui het, het shigeru konno in \u2019n memorandum aan die w\u00eareldbeheerliggaam geskryf, dat hy onseker is \u201edat ons instruksies [rakende professionaliteit] tot dusver gevolg is.\u201c die tradisionaliste in die japannese rugbyvoetbalunie kon die ontwikkeling net enkele jare teenstaan en die maatskappye se toenemende invloed het in 2003 eindelik tot die invoering van die professionele top league gelei.volgens die w\u00eareldbeheerliggaam se bepalinge is in die rugbysport, om vir die nasionale span te speel, nie die burgerskap van die land verpligtend nie. in 1986 het die japannese rugbyvoetbalunie hierdie bepaling begin gebruik, toe hulle die twee tongaanse spelers hopoi taione en nofomuli taumoefolau vir die japannese nasionale span genomineer het. sedertdien draf vir die nasionale span buitelandse spelers uit, waarvan baie later die japannese burgerskap aanvaar. in 1990 het japan aan die rugbyw\u00eareldbekerkwalifisering deelgeneem en met oorwinnings teen tonga en suid-korea, asook \u2019n nederlaag teen wes-samoa, vir die toernooi gekwalifiseer. aan die begin van 1991 het \u2019n teleurstellende noord-amerikaanse toer met drie nederlae gevolg. tydens die daaropvolgende rugbyw\u00eareldbeker 1991 in die destydse vyfnasies het japan n\u00e1 swak nederlae teen skotland en ierland, asook \u2019n uitstekende 52\u20138-oorwinning teen zimbabwe in die derde groepplek ge\u00ebindig.in 1992 het die japanners n\u00e1 agt jaar weer die asiatiese rugbykampioenskap gewen. in mei 1993 het die eerste toetswedstryde teen argentini\u00eb gevolg en in oktober dieselfde jaar tydens \u2019n kort toer die eerste toetswedstryd teen wallis. met hul oorwinning tydens die asiatiese rugbykampioenskap 1994 het hulle vir die rugbyw\u00eareldbeker 1995 gekwalifiseer. n\u00e1 \u2019n oortuigende 34\u201321-tuisoorwinning in hul eerste toetswedstryd teen roemeni\u00eb het die hoofafrigter seiji hirao gemeen, dat sy span tydens die rugbyw\u00eareldbeker 1995 in suid-afrika in staat sou wees om tydens die groepfase \u201emet baie toewyding alle verwagtinge te oortref en twee oorwinnings te behaal\u201c. die toernooi het egter heeltemal teleurstellend verloop. n\u00e1 \u2019n 10\u201357-nederlaag teen wallis en \u2019n 28\u201350-nederlaag teen ierland kon hulle die laaste plek nie meer vermy nie. in hul laaste groepwedstryd is die japanners deur die nieu-seelandse all blacks met 145\u201317 afgeransel. daarmee het hulle die ergste nederlaag gely wat \u2019n nasionale span tydens \u2019n rugbyw\u00eareldbekertoernooi ooit te\u00ebgekom het. die nieu-seelander kevin schuler, wat later in japan as speler en afrigter werksaam was, het gemeen: \u201enatuurlik wou ons aan die all blacks-naam voldoen, en ons het voorbereid en op wag die wedstryd teen japan betree. die japannese spelers het ons gerespekteer asof ons gode was. ons het met hierdie houding aan die wedstryd deelgeneem, en daarom was die verskil in punte s\u00f3 groot. ek dink egter daar is nie so \u2019n groot verskil in krag nie.\u201cdie asiatiese rugbykampioenskappe het weereens met japannese oorwinnings ge\u00ebindig, terwyl hulle in die eindstryd van die asiatiese spele in 1998 in bangkok deur suid-korea verslaan is. in 1999 het japan vir die eerste keer die pasifiese rugbykampioenskap gewen. di\u00e9 toernooi het as \u2019n voorbereiding op die rugbyw\u00eareldbeker 1999 in die destydse vyfnasies gedien. na die span is destyds soms as cherry blacks verwys, aangesien hulle vyf nieu-seelanders ingespan het; daarbenewens was andrew mccormick die eerste spankaptein met \u2019n buitelandse herkoms. sy tak was om die kollektiewe spangees, wat as \u2019n hindernis beskou is, te be\u00ebindig en sy spanmaats tot leierskapverantwoordelikheid en individuele besluite aan te moedig. die japanners het egter nie daarin geslag om aan die ho\u00eb verwagtinge te voldoen nie. hulle is in alle drie hul groepwedstryde deur samoa, wallis en argentini\u00eb verslaan, hoewel die nederlae minder swak was as vier jaar voorheen. hirao het sy span na die asiatiese rugbykampioenskapstitel in 2000 geneem en aan die einde van die jaar afgetree. hy is deur sh\u014dgo mukai opgevolg.mukai se strategie het staat gemaak op vinnige aanvalle en \u2019n vloeiende speelstyl, wat meer geskik is vir die japanners se liggaamsbou. die beslissende maatstaf vir die keuse van buitelandse versterkingspelers was nie hul uitstaande individuele vaardighede nie, maar die vermo\u00eb, om die deur die afrigter voorafbepaalde konsep uit te voer. hul teenstanders het daarop gereageer deur japan se swakhede in standaardsituasies soos skrum of lynstaan konsekwent uit te buit. verfolgens het hulle in die daaropvolgende drie jaar net twee oorwinnings teen nie-asiatiese spanne aangeteken. tydens die rugbyw\u00eareldbekerkwalifisering het die japanners op 5 julie 2002 die hoogste oorwinning in hul geskiedenis aangeteken, nadat hulle die republiek china met 155\u20133 verneder het. tydens beide die asiatiese spele in 2002 en die asiatiese rugbykampioenskap dieselfde jaar is hulle in die eindstryd deur suid-korea verslaan. tydens die rugbyw\u00eareldbeker 2003 in australi\u00eb was japan teen die heeltemal sterker spanne skotland en frankryk deels in staat om tred te hou, maar hulle is nogtans verslaan. die wedstryde teen fidji en die verenigde state het ook in nederlae ge\u00ebindig, waardeur japan weer as laaste in hul groep uit die toernooi geskakel is.\n\n\n=== aanhoudende stagnasie ===\nn\u00e1 mukai se aftrede is in maart 2004 mitsutake hagimoto as nuwe hoofafrigter benoem. nadat sy voorganger vir die keuring van baie nie-japanners gekritiseer is, wou hy wegdoen met buitelandse versterkingsspelers en meer op opkomende spelers staat maak. di\u00e9 konsep het aanvanklik vrugte afgewerp, nadat hulle kanada en rusland verslaan en nog \u2019n asiatiese rugbykampioenskapstitel ingepalm het, waarmee hulle in di\u00e9 toernooi \u2019n onoorwonne tydperk van 13 jaar ingelui het. daarteenoor was die uitslae tydens die 2004 eindjaarrugbytoetsreeks in november rampspoedig: japan het met 8\u2013100 teen skotland, met 10\u201325 teen roemeni\u00eb en met 0\u201398 teen wallis verloor. sowel vir die skotte as vir die walliesers was dit hul hoogste oorwinnings in hul rugbygeskiedenis. hierdie in alle belange teleurstellende europese tour het hagimoto tot heroorweging gedwing, waarvolgens hy weer buitelanders vir die nasionale span gekeur het. tydens die 2005 midjaarrugbytoetsreeks het hulle egter weer erge nederlae teen uruguay, argentini\u00eb en ierland gely. in die algeheel was hagimotos se wenrekord die ergste nog. hy is afgedank en in julie 2005 deur sy assistent, die fransman jean-pierre \u00e9lissalde, vervang.\u00e9lissalde was die eerste buitelandse hoofafrigter nog en hy het \u2019n goeie begin met vier opeenvolgende oorwinnings gehad, waardeur die japanners \u2019n verdere asiatiese rugbykampioenskapstitel ingepalm het. in hul eerste ontmoeting met georgi\u00eb op 14 mei 2006, wat japan met 32\u20137 gewen het, het daisuke \u014dhata \u2019n nuwe w\u00eareldrekord vir die meeste drie\u00eb in toetswedstryde aangeteken; hy het altesaam 65 drie\u00eb gedruk, een meer as die vorige rekordhouer david campese. daarop het vier swak nederlae teen tonga, itali\u00eb, samoa en fidji gevolg, wat die japannese span se gebreke ontbloot het. die beheerliggaam het \u00e9lissalde in julie 2006 sy vertroue uitgespreek, maar hom drie maande later nogtans afgedank: hy het die pos van sportbestuurder by die franse klub aviron bayonnais aanvaar, sonder om die japannese rugbyvoetbalunie in te lig. die spanbestuurder osamu \u014dta het toe die voorlopige afrigter geword. met hom het japan weereens vir die rugbyw\u00eareldbekertoernooi gekwalifiseer. \u014dta het ook daarvoor gesorg, dat die japannese rugbyvoetbalunie op 25 oktober 2006 die aansluiting van die rugbyster john kirwan kon aankondig (di\u00e9 nieu-seelander het voorheen saam met \u014dta by nec green rockets gespeel.aan die begin van 2007 het kirwan die nuwe hoofafrigter geword. hy was van voorneme om \u2019n japannese rugbyspel in die \u201egees van die samoerai\u201c te ontwikkel. daarmee sou veral die span se reputasie herstel word, wat sedert die rugbyw\u00eareldbeker 1995 in die openbaar agteruitgegaan en die verdere ontwikkeling van die rugbysport belemmer het. in april 2007 het die nuus by nhk oor die span se oefenkamp berig, wat aan \u2019n groeiende belangstelling toegeskryf is. die eerste toetswedstryd onder kirwan het in \u2019n maklike 82\u20130-oorwinning teen suid-korea ge\u00ebindig. tydens die groepfase van die rugbyw\u00eareldbeker 2007 in frankryk het hy op die derde plek gemik, waarmee hulle hul regstreekse kwalifisering vir die volgende toernooi kon inpalm. vervolgens sou die sleutelspelers teen die \u201egroot\u201c spanne gespaar word. as gevolg van hierdie strategie het die japanners teen die wallabies swak met 3\u201391 en teen die walliesers met 18\u201372 verloor. hulle is deur fidji naelskraap met 35\u201331 verslaan, waardeur hulle hul doelwit nie meer kon bereik nie. hul laaste groepwedstryd teen kanada het met 12\u201312 gelykop ge\u00ebindig. nietemin het hulle n\u00e1 14 rugbyw\u00eareldbekerwedstryde \u2019n nederlaag vermy en vir die eerste keer nie in die laaste plek ge\u00ebindig nie.hoewel hulle hul minimumdoelwit nie bereik het nie, het die japannese rugbyvoetbalunie met kirwan voortgegaan en die kort voorbereidingstyd en die beserings van sekere spelers aangevoer. in 2008 het japan die asiatiese rugbykampioenskap op \u2019n oortuigende manier beklink. hulle het di\u00e9 sukses in die volgende twee jaar herhaal. die toekenning van die rugbyw\u00eareldbeker 2019 in julie 2009 aan japan het tot groot entoesiasme gelei en aan die japannese rugbysport \u2019n langtermyn-toekomsperspektief besorg. in 2011 het die japanners tydens hul sesde deelname aan die stille oseaan-nasiesbeker di\u00e9 toernooi gewen. tonga het met ewe veel leerpunte die beter punteverskil gehad, maar japan het as gevolg van die regstreekse ontmoeting met die titel weggestap. ondanks hierdie belowende beginposisie het die rugbyw\u00eareldbeker 2011 in nieu-seeland teleurstellend verloop en hulle het die derde plek tydens die groepfase weereens misgeloop. terwyl hulle in die eerste groepwedstryd teen frankryk af en toe tred kon hou, is hulle deur nieu-seeland met 83\u20137 verslaan. hulle is deur tonga met 18\u201331 verslaan en die die wedstryd teen kanada het met 23\u201323 gelykop ge\u00ebindig. kirwan is n\u00e1 die uitskakeling gekritiseer en hy het sy afdanking aangekondig. hoewel die nasionale span tydens die rugbyw\u00eareldbekertoernooi weer geen oorwinning aangeteken het nie, is kirwan se wenrekord in die algeheel positief.\naan die einde van desember 2011 het die japannese rugbyvoetbalunie eddie jones as nuwe hoofafrigter aangestel. die australi\u00ebr met \u2019n japannese herkoms was in 1996 hulpafrigter van die nasionale span en hy het voorheen vir drie jaar die klub suntory sungoliath afgerig. hy was van voorneme om japan se worsteling met standaardsituasies te be\u00ebindig, aangesien dit die enigste manier is hoe japan met sterker nasionale spanne kan meeding. tydens die asiatiese rugbykampioenskap 2012 het jones op tien nuwelinge staat gemaak, nogtans het japan die toernooi oorheers en sy 20ste titel ingepalm. tydens die 106\u20133-oorwinning teen die verenigde arabiese emirate op 5 mai het die 18-jaarige yoshikazu fujita met ses drie\u00eb \u2019n nuwe asiatiese rekord vir die meeste drie\u00eb in \u2019n toetswedstryd aangeteken. tydens die asiatiese rugbykampioenskap 2013 was alle teenstanders weereens sonder enige kans. tydens die 2013 midjaarrugbytoetsreeks het japan die walliesers vir twee toetswedstryde verwelkom. terwyl hulle die eerste naelskraap met 18\u201322 verloor het, het hulle die tweede op 15 junie met 23\u20138 gewen. dit was japan se eerste oorwinning teen di\u00e9 span.op 16 oktober 2013 is jones met \u2019n vermoedelike beroerte in die hospitaal opgeneem, maar hy is twee dae later ontslaan. hy het japan se wedstryde tydens die 2013 eindjaarrugbytoetsreeks misgeloop en tydens sy herstel het sy australiese assistent scott wisemantel vir hom ingestaan. met jones terug in sy pos het japan die asiatiese rugbykampioenskap 2014 oorheers en in dieselfde jaar sy tweede titel tydens die stille oseaan-nasiesbeker gewen. daarbenewens het hulle tydens die 2014 midjaarrugbytoetsreeks vir die eerste keer itali\u00eb geklop. met hierdie tiende opeenvolgende toetswedstrydoorwinning was japan vir die eerste keer onder die tien beste spanne op die w\u00eareldranglys.\n\n\n=== aansluiting by die w\u00eareldklas ===\njapan se titeloorwinning tydens die asiatiese rugbykampioenskap 2015 was nooit in gevaar nie. die finale wedstryd teen hongkong moes n\u00e1 enkele minute afgelas en as \u2019n 0\u20130-gelykop geag word, nadat sterk re\u00ebn die speelveld oorstroom het. met hul vierde plek tydens die daaropvolgende stille oseaan-nasiesbeker 2015 het die japanners nie aan hul ho\u00eb verwagtinge voldoen nie. nogtans het hulle tydens die opwarmingswedstryde vir die rugbyw\u00eareldbekertoernooi twee maklike oorwinnings teen uruguay en \u2019n naelskraapse oorwinning teen georgi\u00eb aangeteken. vervolgens was die publiek se verwagtinge voor die begin van die rugbyw\u00eareldbeker 2015 in engeland beskeie. heeltemal onverwags en teenstrydig met alle voorspellings het die japanners in hul eerste groepwedstryd in brighton die groot gunsteling suid-afrika met 34\u201332 geklop. di\u00e9 sukses deur die as hopeloos geklassifiseerde buitestaander word as een van die grootste verrassings in die rugbygeskiedenis beskou. \u2019n aantal rugbydeskundiges het dit met yshokkie se \u201ewonderwerk op ys\u201c vergelyk. weens die kort hersteltydperk het die japanners net vir een halftyd met die skotte tred gehou en is met 45\u201310 verslaan. aansluitend het hulle samoa met 26\u20135 en die verenigde state met 28\u201318 verslaan. ondanks drie oorwinnings het japan die kwarteindrondte misgeloop; daarmee is vir die eerste keer \u2019n span uitgeskakel wat drie wedstryde tydens die groepfase gewen het.n\u00e1 die rugbyw\u00eareldbekertoernooi het jones op eie versoek bedank. die japannese rugbyvoetbalunie het in januarie 2016 die nieu-seelander jamie joseph as nuwe hoofafrigter aangestel, maar hy was nog tot in augustus gebonde aan sy kontrak by die highlanders in dunedin. totdat hy die pos kon oorneem was ry\u016bji nakatake en mark hammett tussentydse afrigters. sowel in 2016 as in 2017 het die japanners die asiatiese rugbykampioenskap onoorwonne gewen. tydens die 2017 eindjaarrugbytoetsreeks het hulle nog \u2019n verrassende sukses aangeteken, nadat hulle teen die franse weg met 23\u201323-gelykop gespeel het. die asiatiese rugbykampioenskappe in 2018 en 2019 het as rugbyw\u00eareldbekerkwalifisering gedien; aangesien die japanners as gasheer reeds vir die toernooi gekwalifiseer was, het hulle nie daaraan deelgeneem nie. in 2018 het hulle onder andere tuisoorwinnings teen itali\u00eb en georgi\u00eb aangeteken. in die daaropvolgende jaar het hulle die stille oseaan-nasiesbeker 2019 gewen, nadat hulle fidji, tonga en die verenigde state verslaan het. in voorbereiding op die rugbyw\u00eareldbekertoernooi op eie bodem het hulle twee weke voorheen suid-afrika verwelkom en hulle is maklik met 41\u20137 verslaan.die rugbyw\u00eareldbeker 2019, die eerste in asi\u00eb en buite die \u201etradisionele\u201c rugbylande, het alle verwagtinge oortref. dit het \u2019n ware oplewing in die gasheerland veroorsaak, wat die beheerliggaam wil gebruik om die gewildheid van rugby op \u2019n langtermynbasis te verseker en \u2019n bre\u00eb spelerpoel te skep. die japannese nasionale span se sukses het hierin \u2019n groot rol gespeel. n\u00e1 die verwagte 30\u201310-oorwinning in die openingswedstryd teen rusland het hulle \u2019n verrassing aangeteken en ierland in die tweede wedstryd met 19\u201312 verslaan. die manier, hoe hulle die w\u00eareldranglyseerstes oorheers het, het selfs deskundiges verras. n\u00e1 die verwagte 38\u201319-sukses teen samoa was daar tydelik vrese, dat die laaste groepwedstryd teen skotland in jokohama weens die tifoon hagibis nie kon plaasvind nie. di\u00e9 wedstryd het egter soos beplan voortgegaan en in \u2019n 28\u201321-sukses vir die japanners ge\u00ebindig, wat vir die eerste keer onoorwonne tot die uitklopfase gevorder het. in die kwarteindstryd is hulle deur die latere w\u00eareldkampioen suid-afrika met 26\u20133 verslaan. as gevolg van hierdie sukses het w\u00eareldrugby in mei 2020 besluit om japan as eerste asiatiese land in die eerste sterkteklas (vlak een) op te neem. hiermee gepaard gaan meer toetswedstryde teen die ander gevestigde rugbylande.as gevolg van die reisbeperkings tydens die w\u00eareldwye covid-19-pandemie het die japannese span in 2020 nie in \u2019n enkele wedstryd gespeel nie. tydens die britse en ierse leeus se suid-afrika-toer in 2021 het hulle vir die eerste keer teen die britse en ierse leeus \u2013 die keurspan van die beste spelers uit engeland, ierland, skotland en wallis \u2013 te staan gekom en is met 28\u201310 verslaan.  tydens die stille oseaan-nasiesbeker 2023 het die japaners n\u00e1 \u2019n oorwinning teen tonga, maar ook nederlae teen fidji en samoa, die derde plek behaal. vanwe\u00eb die sukses tydens die rugbyw\u00eareldbeker op eie bodem het japan regstreeks vir die daaropvolgende toernooi in frankryk gekwalifiseer, waar hulle n\u00e1 oorwinnings teen die nuweling chili (met 42\u201312) en samoa (met 28\u201322), maar ook nederlae teen engeland (met 12\u201334) en argentini\u00eb (met 27\u201339), die derde plek in hul groep behaal en regstreeks vir die 2027-toernooi in australi\u00eb gekwalifiseer het.\n\n\n== kleure, embleem en bynaam ==\njapan speel tradisioneel in wit en rooi gestreepte truie (met \u2019n wit kraag en boeie) met \u2019n geborduurde sakura (\u2019n japannese kersiebloeisel) op die bors, saam met \u2019n wit kortbroek en wit sokkies met rooi spatsels. tussen 2003 en 2011 was die hemp hoofsaaklik wit met twee parallele wit hoepels op die bors met \u2019n wit aksent, soms saam met swart of donkerblou sokkies en broeke.\nop donderdag, 4 julie 2019, het die japannese rugbyvoetbalunie die span se trui vir die rugbyw\u00eareldbeker 2019 bekendgemaak, die hemp vertoon \u2019n samoeraihelmmotief (kabuto) wat die tradisie van japan se vegtergees voorstel. die kombinasie van samoerai en sakura (kersiebloom) is lankal in die japannese kultuur bekend. die wegtrui bestaan gewoonlik uit \u2019n donkerblou hemp, wit of donkerblou broeke en donkerblou sokkies, soms met \u2019n wit kraag of panele, of swart aksente. sedert die 1960\u2019s is die truiverskaffer canterbury. tans tree lipovitan d (voorkant) en toshiba (agterkant) as die trui se borge op. tussen 1997 en 2000 was die hempborg epson.\ndie sakura-kenteken van die beheerliggaam en die nasionale span toon drie kersiebloeisels in volle blom. met die stigting van die nasionale span in 1930 het die kenteken \u2019n knop, \u2019n blom wat oopgaan en \u2019n blom wat heeltemal oop is getoon. in 1952 was al drie sakuras in volle blom. wanneer en hoe hierdie verandering ge\u00efmplementeer is, kan nie meer bepaal word nie. wat wel bekend is, is dat die oorspronklike ontwerp van die sportgoedhandelaar ishi fukui (1892\u20131993) kom. sy het vanaf 1922 in kioto \u2019n winkel bestuur, waar sy onder andere ingevoerde rugby-items verkoop het, en sy was bevriend met verskillende spelers en afrigters, waarvolgens sy in latere jare \u201erugby-ouma\u201c genoem is.die nasionale span het in japan oor dekades heen geen werklike bynaam gehad nie, terwyl hulle in die buiteland soms sakuras of cherry blossoms (\u201ekersiebloeisels\u201c) genoem is. tydens die rugbyw\u00eareldbeker 2003 was die engelse joernalis richard freeman van japan se buitengewoon sterk verdedigingsprestasie teen skotland baie be\u00efndruk, waarvolgens hy in artikels vir the japan times na hulle as brave blossoms (\u201edapper blomme\u201c) verwys het. die japannese rugbyvoetbalunie het aanvanklik nie daarvan gehou nie, maar n\u00e1 die oorwinning teen suid-afrika in 2015 het hulle van mening verander en die bynaam aktief begin bemark. in japannees word die engelse term onveranderd gebruik, maar in die katakana-skrif \u30d6\u30ec\u30a4\u30d6\u30fb\u30d6\u30ed\u30c3\u30b5\u30e0\u30ba geskryf, waarvan die uitspraak bureibu burossamuzu afgelei is.\n\n\n== truiverskaffers en -borge ==\nsedert 1982 het die volgende truiverskaffers en -borge verskyn:\n\n\n== tuisstadion ==\njapan se tradisionele tuisstadion vir rugby is die chichibunomiya rugbystadion in tokio, waar ook die japannese rugbyvoetbalunie se hoofkantoor gesetel is. di\u00e9 stadion is in 1947 opgerig en in 1953 na die oorlede prins chichibu, die jonger broer van die destydse tenn\u014d hirohito, genoem om sy groot ondersteuning vir rugby in japan te herdenk. hier is meer as die helfte van alle tuiswedstryde van die nasionale span aangebied. van 2016 tot 2020 het dit saam met die nasionale stadion, singapoer, as tuiste vir japan se superrugbyspan, die sunwolves, gedien. die chichibunomiya rugbystadion is nie tydens die rugbyw\u00eareldbeker 2019 gebruik nie en sal n\u00e1 die olimpiese somerspele 2020 in tokio afgebreek en deur \u2019n bofbalstadion vervang word. gelyktydig sal die naburige meiji-jing\u016b yaky\u016bj\u014d ook afgebreek en met \u2019n nuwe rugbystadion vervang word.die naasmeeste toetswedstryde het op die kintetsu-hanazono-rugbystadion in higashi\u014dsaka, \u2019n voorstad van osaka, plaasgevind. dit is die kintetsu liners se tuisstadion en het \u2019n kapasiteit van 30 000. in 1932 is hier die eerste toetswedstryd teen kanada aangebied. sedert die middel-1990\u2019s let die japannese rugbyvoetbalunie daarop, dat wedstryde ook in ander streke aangebied word, waarvoor veral sokkerstadions gebruik word.\n\n\n=== rugbyw\u00eareldbekerstadions ===\ntydens \u2019n spesiale vergadering van die internasionale rugbyraad op 28 julie 2009 in dublin is die rugbyw\u00eareldbeker 2019 aan japan toegeken, terwyl die rugbyw\u00eareldbeker 2015 aan engeland toegewys is. japan het voorheen ook aangebied om die rugbyw\u00eareldbeker 2011 te huisves, maar di\u00e9 toernooi is aan nieu-seeland toegewys. die internasionale rugbyraad was destyds van mening dat japan nie volle stadions kan waarborg nie.beide hongkong en singapoer het aangebied om van die wedstryde te huisves en het deel gevorm van die japannese rugbyvoetbalunie se oorspronklike suksesvolle gasheerbod, maar albei was nie deel van die 14 plekke wat die organiseerders op 5 november 2014 amptelik as gasheerstede aangekondig het nie.die kernpunt van die japannese bod was die olimpiese stadion in tokio, wat met die oog op die olimpiese somerspele 2020 deur zaha hadid ontwerp is. met \u2019n beplande kapasiteit van 80 000 sou dit die grootste stadion wees; dit was ook as plek vir die eindstryd en ander belangrike wedstryde beplan. weens \u2019n massiewe koste-oorskryding het die destydse eerste minister shinz\u014d abe op 17 julie 2015 aangekondig dat di\u00e9 projek geskrap en \u2019n nuwe aansoek ingedien sal word. as gevolg van hierdie vertraging was die nuwe olimpiese stadion nie vir die rugbyw\u00eareldbeker 2019 beskikbaar nie. op 28 september 2015 het w\u00eareldrugby \u2019n ooreenkoms met die re\u00eblingskomitee oor \u2019n nuwe stadionkonsep bekend gemaak. die belangrikste stadion was nou die internasionale stadion jokohama, met die ajinomoto-stadion, in \u2019n voorstad van tokio, ch\u014dfu, wat ook gebruik is.die twaalf japannese rugbystadions wat tydens die rugbyw\u00eareldbeker 2019 gebruik is, was soos volg: die ajinomoto-stadion in ch\u014dfu, internasionale stadion jokohama, shizuoka-stadion in fukuroi, higashi osaka hanazono rugbystadion in higashiosaka, level-5-stadion in fukuoka, toyota-stadion in toyota, sapporo dome in sapporo, \u014dita bank dome in \u014dita, umakana yokana-stadion in kumamoto, noevir stadion kobe in kobe, kumagaya atletiekstadion in kumagaya en kamaishi recovery memorial stadion in kamaishi.\n\n\n== toetswedstryde ==\njapan het 206 van sy 348 toetswedstryde gewen, \u2019n wenrekord van 59,20%. japan se statistieke in toetswedstryde teen alle lande, in alfabetiese volgorde, is soos volg (korrek in oktober 2023):\nbaie wedstryde van die nasionale span het nie oor amptelike toetswedstrydstatus beskik nie. gedurende die eerste dekades was dit veral wedstryde teen britse, australiese en nieu-seelandse universiteitsspanne. vanaf die 1970\u2019n het ook wedstryde teen tradisionele nasionale rugbyspanne gevolg.\n\n\n== rekords ==\n\n\n=== w\u00eareldbekerrekord ===\njapan het tot dusver aan elke rugbyw\u00eareldbekertoernooi deelgeneem. met net een oorwinning teen zimbabwe tydens die rugbyw\u00eareldbeker 1991 en elk een gelykop teen kanada tydens die rugbyw\u00eareldbekertoernooie in 2007 en 2011 was hul wenrekord tot die rugbyw\u00eareldbeker 2015 egter beskeie. in 2015 het japan suid-afrika verrassend met 34\u201332 verslaan (hul eerste oorwinning sedert 1991), waarop oorwinnings teen samoa en die verenigde state gevolg het. japan was gasheer van die rugbyw\u00eareldbeker 2019. die nasionale span het die groepfase n\u00e1 vier oorwinnings in die eerste plek afgesluit en hulle is in die kwarteindstryd deur die latere kampioen suid-afrika uit die toernooi geskakel.\n\n\n=== asiatiese rugbykampioenskappe ===\ndie japannese nasionale rugbyspan het van 1969 tot 2017 aan die asiatiese rugbykampioenskap deelgeneem en in hierdie tydperk 25 titels gewen, saam met vyf tweede plekke. japan het tydens asiatiese rugbykampioenskappe elke keer in die eindstryd verskyn. japan het weens sy regstreekse rugbyw\u00eareldbekerkwalifisering nie aan die asiatiese rugbykampioenskap 2018 deelgeneem nie, wat toe as kwalifisering vir die rugbyw\u00eareldbeker 2019 kon dien.\n\ntoernooititels (25): 1969, 1970, 1972, 1974, 1976, 1978, 1980, 1984, 1992, 1994, 1996, 1998, 2000, 2004, 2006\u201307, 2008, 2009, 2010, 2011, 2012, 2013, 2014, 2015, 2016, 2017\n\n\n=== stille oseaan-nasiesbeker ===\njapan word gereeld vir die stille oseaan-nasiesbeker uitgenooi, die jaarlikse toernooi tussen die drie stille oseaan-rugbylande fidji, samoa en tonga. japan het al met drie toernooititels weggestap.\n\ntoernooititels (3): 2011, 2014, 2019die vorige toernooi stille oseaanrand rugbykampioenskap het die japanners een keer gewen:\n\ntoernooititel (1): 1999\n\n\n=== asiatiese spele ===\ntydens die asiatiese spele is in 1998 en 2002 rugbytoernooie aangebied (sedertdien word sewesrugby ingespan). tydens albei toernooie het japan met die silwermedalje weggestap.\n\n\n=== ander toetswedstryde ===\ngedurende die amateurtydperk het japan deels maandelange oorsese toere onderneem, waartydens hulle teen ander nasionale spanne, plaaslike saamgestelde spanne en klubspanne gespeel het. eweneens het hulle ander nasionale spanne in japan gehuisves. teen die jaar 2000 het die oorsese toere volgens die ou tradisie tot \u2019n einde gekom, aangesien die professionalisering van die rugbyspel te min tyd vir toere oorlaat. deesdae is toetswedstryde teen die spanne van die suidelike halfrond tweekeer per jaar moontlik. gedurende juniemaand se midjaarrugbytoetsreeks vertrek japan na die suidelike halfrond en gedurende novembermaand se eindjaarrugbytoetsreeks tree japan as gasheer op. in teenstelling met die meeste ander rugbylande speel japan nie vir enige trofee teen sy opponente nie.\n\n\n== spelers ==\n\n\n=== spelerkeuring ===\njapan beskou homself gewoonlik as \u2019n staat met \u2019n baie homogene bevolking; sowat 98% van die bevolking is etniese japanners. die nasionale rugbyspan vorm \u2019n opvallende kontras hiermee en dien as \u2019n simbool van \u2019n andersins skaars bestaande diversiteit. tydens die rugbyw\u00eareldbeker 2019 was die helfte van die span \u00f3f etniese nie-japanners \u00f3f van \u2019n gemengde herkoms (hafu). 16 van die 31 spanmaats was afkomstig van nieu-seeland, samoa, suid-afrika, suid-korea of tonga. volgens w\u00eareldrugby se re\u00ebls hoef nasionale spelers nie die nasionale burgerskap van die land, wat hulle verteenwoordig, h\u00ea nie. een ouer of grootouer gebore in die betrokke land of permanente verblyf vir vyf jaar is voldoende (tot einde 2020 was dit drie jaar).in reaksie op die teleurstellende rugbyw\u00eareldbeker 1987 het die japannese rugbyvoetbalunie veral die voorspan se posisies met buitelandse spelers begin versterk. hiermee sou veral die japanners se fisiese nadeel tydens skrums kompenseer word. op die ander kant sou die gehalte van die inheemse spelers verhoog word, waardeur hulle met die heeltemal groter medespelers tred kon hou. vir \u2019n lang tyd was hierdie strategie onsuksesvol, aangesien inheemse en buitelandse spelers deur verskillende speelstyle gevorm is. daarbenewens het die probleem bestaan dat buitelanders \u2019n duidelike voordeel in sekere posisies gehad het. eers vanaf die laat 2000\u2019s kon stadigaan \u2019n balans gevind word, waardeur hulle by die w\u00eareldbestes aangesluit het.\n\n\n=== huidige span ===\ndie volgende spelers het die japannese span gevorm tydens die rugbyw\u00eareldbeker 2023:\n\n\n=== bekende spelers ===\ntwee voormalige japannese spelers is vir hul uitstekende prestasies in w\u00eareldrugby se heldesaal opgeneem:\ndaarbenewens is shigeru \u201eshiggy\u201c konno (vir dekades se bevordering van rugby in japan) ingeskryf.\n\n\n=== spelerstatistieke ===\nvervolgens die belangrikste statistieke van japan se spelers. die spelers wat met * gekenmerk is, is nog aktief en kan hul statistieke verbeter.\n(korrek teen oktober 2023)\n\n\n== afrigters ==\nin 1930 het die japannese rugbyvoetbalunie met shigeru kayama die eerste hoofafrigter benoem. sedert 2016 dien die nieu-seelander jamie joseph as hoofafrigter.\n\n\n== sien ook ==\n\n\n== verwysings ==\n\n\n== verdere leesstof ==\n(en)  alison nish (1999). \"britain's contribution to the development of rugby football in japan 1874\u20131998\". britain & japan: biographical portraits (iii uitg.). japan library. isbn 1-873410-89-1.\n(en)  keith young (2015). \"japan\". complete rugby union compendium. edinburg: arena sport. isbn 978-1-909715-34-9.\n(en)  huw richards (2007). a game for hooligans: the history of rugby union. edinburgh: mainstream publishing. isbn 978-1-84596-255-5.\n(en)  richard bath (1997). complete book of rugby. seven oaks. isbn 1-86200-013-1.\n(en)  hiroshi sakata (2004). \"the influence of foreign players on the transformation of japanese rugby over the last three decades\". universiteit van canterbury. besoek op 11 oktober 2023.\n\n\n== eksterne skakels ==\n(en)  (ja)  amptelike webwerf van die japannese rugbyvoetbalunie\n(en)  japan by w\u00eareldrugby\n(en)  japan op planet rugby"