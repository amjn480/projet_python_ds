"xbox 360 \u2013 konsola gier wideo wyprodukowana przez przedsi\u0119biorstwo microsoft. zosta\u0142a opracowana we wsp\u00f3\u0142pracy z ibm, ati i nec jako nast\u0119pca konsoli xbox. podobnie jak playstation 3 i wii nale\u017cy do si\u00f3dmej generacji konsol. platforma zintegrowana jest z us\u0142ug\u0105 sie\u0107 xbox, pozwalaj\u0105c\u0105 graczom na rywalizacj\u0119 w trybie online i pobieranie dodatkowych tre\u015bci. konsola zosta\u0142a wprowadzona do sprzeda\u017cy w usa 22 listopada 2005, w europie 2 grudnia 2005, w japonii 10 grudnia 2005, w czechach, polsce i s\u0142owacji 3 listopada 2006. 20 kwietnia 2016 microsoft poinformowa\u0142 o zaprzestaniu produkcji konsoli xbox 360.\n\n\n== specyfikacja techniczna ==\nprocesor powerpc xenon\ntrzy rdzenie taktowane zegarem 3,2 ghz\nprocesor dzia\u0142a w trybie in-order execution\nprocesor graficzny ati r500 (xenos)\n48 zunifikowanych jednostek shader model\ntaktowanie rdzenia \u2013 500 mhz\nram: 512 mb gddr3 wsp\u00f3\u0142dzielonych przez procesor g\u0142\u00f3wny i uk\u0142ad graficzny\ntaktowanie pami\u0119ci \u2013 700 mhz (1,4 ghz efektywnie)\n10 mb pami\u0119ci edram stosowanej jako bufor ramki\nobs\u0142uga tryb\u00f3w 480p, 720p, 1080p, 1080i\nodtwarzane formaty: dvd-video, cd-audio, hd dvd (wymaga dokupienia zewn\u0119trznego nap\u0119du), wma, mp3, jpeg, mpeg-4 cz\u0119\u015b\u0107 2, h.264, vc-1\nod 3 do 5 port\u00f3w usb 2.0\nmo\u017cliwo\u015b\u0107 pod\u0142\u0105czenia jednocze\u015bnie 4 kontroler\u00f3w\nod\u0142\u0105czany dysk twardy 2,5\" o pojemno\u015bci 20 gb, 60 gb, 120 gb, 250 gb, 320 gb oraz 500 gb\nobs\u0142uga no\u015bnik\u00f3w usb o pojemno\u015bci od 1 gb do 2 tb\nkonsole w wersji arcade wyposa\u017cone w 256 lub 512 mb, wybrane modele slim i e 4 gb pami\u0119ci wbudowanej\nnap\u0119d dvd dl\n\n\n=== z\u0142\u0105cza av ===\nzintegrowane:\n\nhdmi (poza modelem core i systemami wyprodukowanymi przed 2007)\ns/pdif (tylko model s)\nd\u017awi\u0119k stereo, composite video \u2013 jack 3,5 mm (tylko model e)za po\u015brednictwem z\u0142\u0105cza av (nie dotyczy modelu e):\n\ncomposite video\nd-terminal\ns-video\nscart rgb\nvga\ncomponent video\ns/pdif\nrca \u2013 d\u017awi\u0119k stereo\n\n\n=== dodatki ===\nproducent urz\u0105dzenia zaprezentowa\u0142 r\u00f3wnie\u017c liczne dodatki do konsoli. s\u0105 to mi\u0119dzy innymi: pilot, gitara, perkusja, mikrofon, kierownica, kontroler deskorolka, messenger kit, quick charge kit, karta wifi oraz kontroler ruchu kinect.\n\n\n== por\u00f3wnanie wersji ==\nw momencie wprowadzenia do sprzeda\u017cy dost\u0119pne by\u0142y 2 wersje konsoli: core i premium. r\u00f3\u017cni\u0142y si\u0119 one wygl\u0105dem zewn\u0119trznym (wersja premium mia\u0142a chromowan\u0105 tack\u0119 nap\u0119du) i wyposa\u017ceniem. zestaw w wersji core sk\u0142ada\u0142 si\u0119 z konsoli, przewodowego pada i kabla composite video. zestaw premium posiada\u0142 dodatkowo dysk twardy 20 gb, head set (s\u0142uchawka z mikrofonem), pad bezprzewodowy zamiast pada przewodowego i zamiast kabla composite video, kabel component video.\n29 kwietnia 2007 na ameryka\u0144ski rynek zosta\u0142a wprowadzona kolejna wersja konsoli o nazwie \u201eelite\u201d. wyr\u00f3\u017cnia si\u0119 przede wszystkim czarnym kolorem obudowy, dyskiem twardym o pojemno\u015bci 120 gb oraz z\u0142\u0105czem hdmi. cena konsoli wynosi\u0142a w chwili wypuszczenia na rynek 479,99 usd. europejska premiera nowej wersji tego urz\u0105dzenia mia\u0142a miejsce 24 sierpnia 2007 roku.\nw sierpniu 2007 pojawi\u0142a si\u0119 w usa nowa wersja xbox 360 premium, kt\u00f3ra zosta\u0142a wzbogacona o z\u0142\u0105cze hdmi.\nw listopadzie 2007 roku pojawi\u0142a si\u0119 kolejna wersja konsoli nazwana xbox 360 arcade, kt\u00f3ra zast\u0105pi\u0142a wersj\u0119 core. konsola od wersji core r\u00f3\u017cni si\u0119 tym, \u017ce posiada port hdmi, bezprzewodowy kontroler oraz zestaw pi\u0119ciu gier z oferty xbox live arcade. konsola w nowej wersji jest dost\u0119pna w polsce od 26 listopada 2007. wersja core nie jest ju\u017c produkowana.\nw 2010 roku na targach e3 organizowanych od 15 do 17 czerwca microsoft zaprezentowa\u0142 od\u015bwie\u017con\u0105 konsol\u0119 xbox 360 zwan\u0105 xbox 360 s, wzbogacon\u0105 o modu\u0142 wifi z dyskiem twardym 250 gb, jeszcze mniejszym poborem energii i cichszym nap\u0119dem. nowa wersja trafi\u0142a do ameryka\u0144skich sklep\u00f3w jeszcze tego samego dnia, a europejska premiera (w tym polska) odby\u0142a si\u0119 16 lipca 2010 roku. konsola posiada specjalny port pozwalaj\u0105cy na pod\u0142\u0105czenie kontrolera kinect bez dodatkowego zasilania.\n10 czerwca 2013 na targach electronic entertainment expo 2013 zosta\u0142a przedstawiona kolejna, od\u015bwie\u017cona wersja konsoli \u2013 xbox 360 e. model ten nawi\u0105zuje ju\u017c swym wygl\u0105dem do xbox one. konsola jest dost\u0119pna w wersji 4 gb lub 250gb wraz z kontrolerem kinect.\n\n\n== wersje sprz\u0119towe ==\n\n\n== sie\u0107 xbox ==\nsie\u0107 xbox jest to wirtualna spo\u0142eczno\u015b\u0107 u\u017cytkownik\u00f3w pod\u0142\u0105czonych do sieci. dzi\u0119ki niej mo\u017cna czatowa\u0107, prowadzi\u0107 rozmowy g\u0142osowe, wideokonferencje, a tak\u017ce, na co zosta\u0142 po\u0142o\u017cony szczeg\u00f3lny nacisk, gra\u0107 z innymi u\u017cytkownikami konsoli xbox 360, a tak\u017ce komputer\u00f3w (us\u0142uga games for windows \u2013 live), przez sie\u0107 internetow\u0105. premiera us\u0142ugi odby\u0142a si\u0119 w 2002 roku.\nliczba u\u017cytkownik\u00f3w us\u0142ugi w 2012 roku wynosi\u0142a ponad 40 milion\u00f3w.\n\n\n=== konto i punkty ===\nka\u017cdy gracz ma sw\u00f3j gamertag, czyli unikatow\u0105 nazw\u0119 (konto), do kt\u00f3rego mo\u017ce przypisa\u0107 pa\u0144stwo, w\u0142asn\u0105 grafik\u0119 i styl gry tj. family (rodzina), recreation (rekreacja), underground (podziemie) i professional (zawodowcy). gamertagi u\u017cytkownik\u00f3w mo\u017cna ogl\u0105da\u0107 na stronach internetowych us\u0142ugi xbox live. w\u0142asne konto mo\u017cna edytowa\u0107 wykorzystuj\u0105c w tym celu przegl\u0105dark\u0119 internetow\u0105, po zalogowaniu si\u0119 poprzez windows live id. ka\u017cdy gamertag jest opatrzony specjalnymi punktami, gamerscore, kt\u00f3re zbierane s\u0105 poprzez spe\u0142nianie okre\u015blonych kryteri\u00f3w (osi\u0105gni\u0119\u0107) w grach. wynik gracza ustala pozycj\u0119 w \u015bwiatowym rankingu graczy. punkt\u00f3w gamerscore nie mo\u017cna wymienia\u0107 na wirtualn\u0105 walut\u0119 i dokonywa\u0107 nimi zakup\u00f3w w sklepie marketplace.\n\n\n=== xbox originals ===\nxbox originals by\u0142o us\u0142ug\u0105, dzi\u0119ki kt\u00f3rej istnia\u0142a mo\u017cliwo\u015b\u0107 pobierania z internetu pe\u0142nych wersji tytu\u0142\u00f3w z pierwszego xboksa na dysk twardy konsoli. tym samym microsoft zaprzesta\u0142 dalszego wydawania gier na poprzedni\u0105 konsol\u0119. us\u0142uga ta by\u0142a dost\u0119pna tylko w przypadku posiadania dysku twardego. ka\u017cda gra kosztowa\u0142a 1200 microsoft points, a pr\u00f3cz tego nale\u017ca\u0142o zainstalowa\u0107 darmowy emulator, kt\u00f3ry by\u0142 pobierany podczas pierwszego uruchomienia gry. us\u0142uga zosta\u0142a wy\u0142\u0105czona 15 kwietnia 2010 roku.\n\n\n== kinect ==\nkinect jest czujnikiem ruchowym, pozwalaj\u0105cym u\u017cytkownikowi na interakcj\u0119 z konsol\u0105 bez konieczno\u015bci u\u017cywania kontrolera, poprzez interfejs wykorzystuj\u0105cy gesty wykonywane przy pomocy ko\u0144czyn i ca\u0142ego cia\u0142a, jak i przez komendy g\u0142osowe. zosta\u0142 zaprezentowany 1 czerwca 2009 podczas targ\u00f3w electronic entertainment expo.\n\n\n== problemy techniczne ==\nkonsola xbox 360 by\u0142a podatna na wiele problem\u00f3w natury technicznej. od momentu wprowadzenia na rynek w 2005 roku, produkt zyska\u0142 w\u0105tpliw\u0105 mark\u0119 pod wzgl\u0119dem sprawno\u015bci i du\u017cej wadliwo\u015bci. w szczeg\u00f3lno\u015bci, cz\u0119sto spotykanymi b\u0142\u0119dami s\u0105 przegrzewanie si\u0119 konsoli, b\u0142\u0119dy przy odczytywaniu dysk\u00f3w, a tak\u017ce zacinaj\u0105cy si\u0119 mechanizm otwierania i zamykania nap\u0119du dvd.\nw odpowiedzi na du\u017c\u0105 wadliwo\u015b\u0107 microsoft rozszerzy\u0142 okres gwarancyjny na konsole xbox 360 do trzech lat dla wszystkich b\u0142\u0119d\u00f3w, kt\u00f3re powoduj\u0105 wy\u015bwietlanie si\u0119 trzech czerwonych lampek na konsoli (tzw. czerwony pier\u015bcie\u0144 \u015bmierci). inne problemy techniczne nie s\u0105 obj\u0119te rozszerzonym okresem gwarancji. jednocze\u015bnie microsoft wprowadzi\u0142 modyfikacje do nowo produkowanych konsoli, maj\u0105ce poprawi\u0107 stabilno\u015b\u0107 i zmniejszy\u0107 awaryjno\u015b\u0107 dzia\u0142ania. nale\u017cy r\u00f3wnie\u017c doda\u0107, \u017ce konsole z 2009 r. maj\u0105 poprawiony uk\u0142ad ch\u0142odzenia, co eliminuje problem \u201epier\u015bcienia \u015bmierci\u201d. kolejna wersja konsoli, wed\u0142ug microsoftu wyeliminowa\u0142a do ko\u0144ca problem z \u201errod\u201d.\nproblemem wyst\u0119puj\u0105cym w konsoli xbox 360 (w modelu jasper b\u0142\u0105d praktycznie nie wyst\u0119puje) by\u0142 e74, pod pozornym b\u0142\u0119dem kabla av najcz\u0119\u015bciej stoi uszkodzenie lub przegrzanie chipu skaluj\u0105cego typu ana/hana. jest to b\u0142\u0105d ekranowy i w przypadku rrod-a na ekranie mo\u017cna ujrze\u0107 plansz\u0119 z numerem b\u0142\u0119du (e xx), jak i informacj\u0119: \u201eb\u0142\u0105d systemu. skontaktuj si\u0119 z pomoc\u0105 techniczn\u0105 dla konsoli xbox\u201d w r\u00f3\u017cnych j\u0119zykach.\n\n\n== walka z piractwem ==\nw po\u0142owie stycznia 2010 roku ruszy\u0142a akcja microsoftu przeciw piractwu w polsce. akcja pod has\u0142em \u201enie przerabiam \u2013 nie kradn\u0119\u201d zach\u0119ca\u0142a, aby nie przerabia\u0107 swojej konsoli i kupowa\u0107 oryginalne gry, a co za tym idzie nap\u0119dza\u0107 polski rynek gier komputerowych. kilka dni po rozpocz\u0119ciu tej akcji, polscy gracze uruchomili swoj\u0105 pod has\u0142em \u201enie sprzedaj\u0119 wybrakowanego produktu. nie kradn\u0119\u201d. stwierdzili w niej, \u017ce microsoft ignoruje polskich graczy i nie chce uruchomi\u0107 us\u0142ugi xbox live w polsce. 21 stycznia odby\u0142a si\u0119 konferencja obydwu stron, na kt\u00f3rej uzgodniono wiele spraw na temat \u0142\u0105czenia piractwa z brakiem xbox live w polsce. 10 listopada 2010 roku microsoft oficjalnie uruchomi\u0142 us\u0142ug\u0119 xbox live w polsce, jednak\u017ce nie jest ona tak rozbudowana jak na zachodniej cz\u0119\u015bci globu.\n\n\n== przypisy =="