"biblioteka narodowa izraela (hebr. \u05d4\u05e1\u05e4\u05e8\u05d9\u05d9\u05d4 \u05d4\u05dc\u05d0\u05d5\u05de\u05d9\u05ea; dawniej: \u017cydowska biblioteka narodowa i uniwersytecka, hebr. \u05d1\u05d9\u05ea \u05d4\u05e1\u05e4\u05e8\u05d9\u05dd \u05d4\u05dc\u05d0\u05d5\u05de\u05d9 \u05d5\u05d4\u05d0\u05d5\u05e0\u05d9\u05d1\u05e8\u05e1\u05d9\u05d8\u05d0\u05d9) \u2013 izraelska biblioteka narodowa w jerozolimie.\nbiblioteka posiada ponad 5 milion\u00f3w ksi\u0105\u017cek i znajduje si\u0119 na terenie kampusu giwat ram uniwersytetu hebrajskiego. biblioteka zgromadzi\u0142a najwi\u0119ksz\u0105 na \u015bwiecie kolekcj\u0119 hebraik\u00f3w oraz judaik\u00f3w i jest w\u0142a\u015bcicielem wielu rzadkich i unikatowych r\u0119kopis\u00f3w, ksi\u0105\u017cek i artefakt\u00f3w.\n\n\n== historia ==\n\u201ebiblioteka b\u2019nai b\u2019rith\u201d, za\u0142o\u017cona w jerozolimie w 1892 roku, by\u0142a pierwsz\u0105 bibliotek\u0105 publiczn\u0105 w palestynie, kt\u00f3ra mia\u0142a s\u0142u\u017cy\u0107 spo\u0142eczno\u015bci \u017cydowskiej. biblioteka mie\u015bci\u0142a si\u0119 przy ul. b\u2019nai brith, pomi\u0119dzy dzielnicami me\u2019a sze\u2019arim i migrasz ha-rusim. dziesi\u0119\u0107 lat p\u00f3\u017aniej bibliotek\u0119 \u201eabrabanel midrasz\u201d, jak j\u0105 wtedy nazywano, przeniesiono na ul. etiopsk\u0105. w 1920 zbi\u00f3r \u201eb\u2019nai brith\u201d sta\u0142 si\u0119 podstaw\u0105 dla biblioteki uniwersyteckiej. ksi\u0105\u017cki zosta\u0142y przeniesione pi\u0119\u0107 lat p\u00f3\u017aniej do budynku uniwersyteckiego w kampusie na g\u00f3rze skopus.\nw 1948, kiedy dost\u0119p do kampusu na g\u00f3rze scopus zosta\u0142 zablokowany, wi\u0119kszo\u015b\u0107 ksi\u0105\u017cek przeniesiono do budynku w dzielnicy rechawia. w tym czasie zbi\u00f3r zawiera\u0142 ponad milion ksi\u0105\u017cek. z braku miejsca, niekt\u00f3re ksi\u0105\u017cki zosta\u0142y umieszczone w magazynach w mie\u015bcie.\nw 1960 biblioteka zosta\u0142a przeniesiona do nowego budynku w kampusie giwat ram.\npod koniec lat 70., kiedy otworzono nowy kompleks uniwersytecki, wydzia\u0142y prawa, nauk humanistycznych i spo\u0142ecznych powr\u00f3ci\u0142y na g\u00f3r\u0119 scopus, a wraz z nimi biblioteki wydzia\u0142owe. liczba os\u00f3b korzystaj\u0105cych z biblioteki w giwat ram spad\u0142a. w latach 90. zaistnia\u0142y du\u017ce problemy z utrzymaniem budynku, mia\u0142y miejsce zalania przez wod\u0119 deszczow\u0105, a tak\u017ce plaga owad\u00f3w.\nw 2007 biblioteka zosta\u0142a oficjalnie uznana za narodow\u0105. ustawa, kt\u00f3ra wesz\u0142a w \u017cycie 23 lipca 2008 nadawa\u0142a jej nazw\u0119 \u201enarodowej biblioteki izraela\u201d i okre\u015bla\u0142a tymczasowo jako fili\u0119 uniwersytetu, a nast\u0119pnie przyzna\u0142a status instytucji niezale\u017cnej (b\u0119d\u0105cej wsp\u00f3ln\u0105 w\u0142asno\u015bci\u0105 rz\u0105du izraela (50% udzia\u0142\u00f3w), uniwersytetu hebrajskiego (25%) i innych organizacji).\n\n\n== digitalizacja zbior\u00f3w ==\nw 2019 roku na mocy porozumienia pomi\u0119dzy bibliotek\u0105 a firm\u0105 google rozpocz\u0119to digitalizacj\u0119 70 000 ksi\u0105\u017cek. 50 000 przewieziono do niemiec, gdzie zostan\u0105 zeskanowane w o\u015brodku google. pozosta\u0142e zostan\u0105 poddane digitalizacji w izraelu. celem projektu jest popularyzacja kultury \u017cydowskiej, dlatego wersje cyfrowe zostan\u0105 udost\u0119pnione nieodp\u0142atnie w internecie.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== przypisy ==\n\n\n== bibliografia ==\nabout the library. jnul.huji.ac.il. [dost\u0119p 2012-04-07]. (ang.).\naryeh dayan: new chapter in a sad saga. haaretz.com, 2007-11-01. [dost\u0119p 2012-04-07]. (ang.).\n\n\n== linki zewn\u0119trzne ==\nsaving the holy of holies of jewish texts (ang.)"