"judaizm, wyznanie moj\u017ceszowe \u2013 religia monoteistyczna, pierwsza z grupy abrahamicznej, istniej\u0105ca od staro\u017cytno\u015bci. \u017ar\u00f3d\u0142em objawienia jest dla niej biblia hebrajska \u2013 opisuje ona mi\u0119dzy innymi kosmogoni\u0119 polegaj\u0105c\u0105 na stworzeniu \u015bwiata przez boga. w biblii i judaizmie stw\u00f3rca jest okre\u015blany tytu\u0142ami elohim i adonai; jego pe\u0142ne imi\u0119 jest uznawane za \u015bwi\u0119te, przez co nie zawsze mo\u017cna je wymawia\u0107 i jest oznaczane tetragramem, kt\u00f3rego polska transkrypcja to jhwh, co bywa rozwijane. biblia hebrajska opisuje te\u017c inne mity i wieczyste przymierze boga z izraelitami, czasem uto\u017csamianymi z hebrajczykami i \u017cydami. b\u00f3g mia\u0142 chroni\u0107 sw\u00f3j lud, zwany wybranym, i pomaga\u0107 mu w zamian za podporz\u0105dkowanie si\u0119 jego nakazom.\nreligia ta kszta\u0142towa\u0142a si\u0119 na bliskim wschodzie od ii tysi\u0105clecia p.n.e. mog\u0142y na ni\u0105 wp\u0142ywa\u0107 inne monoteizmy jak egipski kult atona i perski zaratusztrianizm (zoroastryzm). wed\u0142ug biblijnych legend monoteizm w\u015br\u00f3d semit\u00f3w wprowadzi\u0142 abraham, a moj\u017cesz przekaza\u0142 ludziom dekalog i tor\u0119 \u2013 pi\u0119cioksi\u0105g otwieraj\u0105cy bibli\u0119. dwa g\u0142\u00f3wne etapy w\u0142a\u015bciwego judaizmu to:\n\n\u015bwi\u0105tynny lub biblijny \u2013 istniej\u0105cy w czasach \u015bwi\u0105tyni jerozolimskiej, od x wieku p.n.e.;\nrabiniczny lub talmudyczny \u2013 powsta\u0142y po zburzeniu drugiej \u015bwi\u0105tyni jerozolimskiej przez rzymian w 70 roku n.e., istniej\u0105cy do dzi\u015b.pierwszy z nich wytworzy\u0142:\n\ncharakterystyczne wierzenia jak mesjanizm \u2013 wiar\u0119 w nadej\u015bcie mesjasza, kt\u00f3ry odtworzy kr\u00f3lestwo izraela;\npodstawowe zwyczaje i przepisy, np. \u015bwi\u0119towanie soboty, w kontek\u015bcie judaizmu nazywanej szabatem;\nkilka stronnictw i tradycji jak saduceusze, faryzeusze, esse\u0144czycy, zeloci i sykariusze, kt\u00f3re mia\u0142y te\u017c cele polityczne.judaizm rabiniczny uzna\u0142 kanon biblii za zamkni\u0119ty. religia ta doczeka\u0142a si\u0119 szeregu od\u0142am\u00f3w jak chasydyzm, inne szko\u0142y ortodoksyjne, judaizm konserwatywny, reformowany, rekonstrukcjonistyczny i mesjanistyczny, czasem traktowany jako odr\u0119bne wyznanie synkretyczne. religie bezpo\u015brednio wywodz\u0105ce si\u0119 z judaizmu to m.in.:\n\nsamarytanizm oparty wy\u0142\u0105cznie na pi\u0119cioksi\u0119gu, konkretniej na jego charakterystycznej wersji;\nchrze\u015bcija\u0144stwo, kt\u00f3re za mesjasza uzna\u0142o jezusa z nazaretu, rozszerzy\u0142o bibli\u0119 o nowy testament, a wcze\u015bniejsze pisma nazwa\u0142o starym;\nkaraimizm, czasem uznawany za jeden z od\u0142am\u00f3w judaizmu, odrzucaj\u0105cy talmud i inne przekazy rabin\u00f3w.judaizm by\u0142 te\u017c inspiracj\u0105 dla:\n\nezoterycznej filozofii kaba\u0142y;\n\u015bwieckich tradycji jak judaizm humanistyczny;\npolitycznego ruchu syjonizmu.termin bywa te\u017c u\u017cywany w w\u0119\u017cszym znaczeniu. czasem judaizmem nazywa si\u0119 tylko religi\u0119 rabiniczno-talmudyczn\u0105; wtedy jej poprzedniczka, kt\u00f3r\u0105 wyznawali jezus i prorocy, jest okre\u015blana jako mozaizm.\njudaizm bywa nazywany religi\u0105 narodow\u0105 \u017cyd\u00f3w, cho\u0107 przyjmowa\u0142y go te\u017c inne grupy etniczne jak afryka\u0144scy felaszowie i eurazjatyccy chazarowie. wyznawcy tej religii s\u0105 znani jako:\n\n\u017cydzi \u2013 pisownia ma\u0142\u0105 liter\u0105 oznacza wyznanie; nazw\u0119 t\u0119 krytykowano jako zbyt podobn\u0105 do nazwy narodu;\njudai\u015bci, cho\u0107 to s\u0142owo oznacza te\u017c badacza judaizmu i \u017cyd\u00f3w, czyli przedstawiciela judaistyki;\nizraelici, cho\u0107 to s\u0142owo ma te\u017c znaczenie etniczne lub pa\u0144stwowe \u2013 mo\u017ce odnosi\u0107 si\u0119 do staro\u017cytnych hebrajczyk\u00f3w, ich potomk\u00f3w lub do poddanych kr\u00f3lestwa izraela;\nstarozakonni.w latach 20. xxi wieku jest ich kilkana\u015bcie milion\u00f3w; mieszkaj\u0105 g\u0142\u00f3wnie w usa (5,6 mln) i izraelu (4,7 mln).\nod staro\u017cytno\u015bci religia \u017cydowska spotyka\u0142a si\u0119 z wrogo\u015bci\u0105, dyskryminacj\u0105 i uprzedzeniem, co jest jedn\u0105 z postaci antysemityzmu. z drugiej strony przedstawiciele innych wyzna\u0144 bywali nastawieni do judaizmu serdecznie, bronili praw wyznawc\u00f3w i czasem si\u0119 nim inspirowali \u2013 takie postawy s\u0105 zaliczane do filosemityzmu.\n\n\n== historia judaizmu ==\n\n\n=== geneza judaizmu ===\njudaizm wywodzi si\u0119 z wierze\u0144 hebrajczyk\u00f3w, kt\u00f3rzy najprawdopodobniej wchodzili w sk\u0142ad koczowniczych plemion habiru przyby\u0142ych do syropalestyny zza eufratu. przechowywali oni tradycj\u0119 o w\u0119dr\u00f3wce abrahama, kt\u00f3rego uznaj\u0105 za swojego przodka, z mezopotamskiego ur do kanaanu i przymierzu zawartym przez niego z bogiem, kt\u00f3ry obieca\u0142 mu liczne potomstwo i w\u0142adanie krajem kanaan. znakiem tego przymierza sta\u0142o si\u0119 obrzezanie. r\u00f3wnie\u017c przekazywano tradycje dotycz\u0105ce potomk\u00f3w abrahama (awraham \u2013 \u05d0\u05d1\u05e8\u05d4\u05dd): syna izaaka (icchak \u2013 \u05d9\u05e6\u05d7\u05e7), wnuka jakuba (jaakow \u2013 \u05d9\u05e2\u05e7\u05d1) (zwanego te\u017c izraelem) i prawnuk\u00f3w: rubena, symeona, lewiego, judy, issachara, zabulona, gada, dana, naftalego, asera, j\u00f3zefa i beniamina \u2013 od kt\u00f3rych pochodzi\u0107 mia\u0142o 12 plemion izraelskich. tradycja m\u00f3wi\u0142a r\u00f3wnie\u017c o niewoli potomk\u00f3w izraela w egipcie (micrajim \u2013 \u05de\u05e6\u05e8\u05d9\u05dd), o nowym przymierzu, jakie zawar\u0142 b\u00f3g jahwe (jhwh \u2013 \u05d9\u05d4\u05d5\u05d4) z moj\u017ceszem (mosze \u2013 \u05de\u05e9\u05d4), o plagach, kt\u00f3re b\u00f3g zes\u0142a\u0142 na egipcjan i o pomy\u015blnej ucieczce z egiptu dzi\u0119ki licznym cudom i opiece boga. zachowano te\u017c przekaz o w\u0119dr\u00f3wce przez pustyni\u0119, ustanowieniu kap\u0142a\u0144stwa (spo\u015br\u00f3d syn\u00f3w lewiego \u2013 lewit\u00f3w), oraz o zdobywaniu ziemi obiecanej pod wodz\u0105 jozuego w walkach z zamieszkuj\u0105cymi je ludami. ci\u0105g\u0142e zagro\u017cenie z ich strony spowodowa\u0142o tendencje centralistyczne i w ko\u0144cu utworzenie zjednoczonej monarchii izraelskiej (saul, dawid, salomon).\nwed\u0142ug historyk\u00f3w religii zbie\u017cno\u015bci mi\u0119dzy wierzeniami hebrajczyk\u00f3w a egipskim kultem atona (nazwa podobna do hebrajskiego imienia boga \u2013 adonaj) mog\u0105 \u015bwiadczy\u0107 o tym, \u017ce hebrajczycy ulegli wp\u0142ywom monoteistycznej doktryny echnatona. w obu przypadkach zak\u0142ada si\u0119 silne wi\u0119zi hebrajczyk\u00f3w z egiptem oraz w r\u00f3\u017cny spos\u00f3b \u0142\u0105czy si\u0119 powstanie kultu atona lub jahwe z biblijnym exodusem. inne hipotezy dotycz\u0105 henoteistycznego charakteru pierwotnej religii hebrajczyk\u00f3w, w kt\u00f3rej g\u0142\u00f3wn\u0105 rol\u0119 odgrywa\u0142 b\u00f3g wojny jhwh zast\u0119p\u00f3w (pochodzenia madianickiego?). biblijne \u015bwiadectwa pokazuj\u0105 lokalne kulty, sprawowane na \u201ewy\u017cynach\u201d, na przyk\u0142ad na g\u00f3rze garizim.\nkr\u00f3l salomon (szlomo - \u05e9\u05dc\u05de\u05d4) dokona\u0142 centralizacji kultu, buduj\u0105c w 967 p.n.e. \u015bwi\u0105tyni\u0119 jerozolimsk\u0105, lecz po jego \u015bmierci kr\u00f3lestwo rozpad\u0142o si\u0119 na dwa kr\u00f3lestwa: izrael (z siedzib\u0105 w sychem) i jud\u0119 (z siedzib\u0105 w jerozolimie). w obu o\u015brodkach kap\u0142ani spisywali teksty religijne i prawne, kt\u00f3re sta\u0142y si\u0119 trzonem biblii hebrajskiej i \u017cydowskiego prawa religijnego.\nupadek kr\u00f3lestw izraela (722 p.n.e.) oraz judy (586 p.n.e.) spowodowany by\u0142 wed\u0142ug tradycji licznymi odst\u0119pstwami od przykaza\u0144 boga jahwe, a szczeg\u00f3lnie obdarzaniem czci\u0105 bog\u00f3w \u201ecudzoziemskich\u201d. upadek kr\u00f3lestwa judy oznacza\u0142 zburzenie pierwszej \u015bwi\u0105tyni jerozolimskiej i okres niewoli.\n\n\n=== judaizm \u015bwi\u0105tynny ===\njudaizm \u015bwi\u0105tynny powsta\u0142 w czasach niewoli babilo\u0144skiej, po wyp\u0119dzeniu ludno\u015bci izraela na tereny dzisiejszego iraku i po naje\u017adzie palestyny przez achemenid\u00f3w. w tym czasie ostatecznie zredagowano wi\u0119ksz\u0105 cz\u0119\u015b\u0107 starego testamentu oraz przeprowadzono reform\u0119 religijn\u0105 (reforma ezdrasza). odnowiony judaizm zaczerpn\u0105\u0142 prawdopodobnie niekt\u00f3re nowe koncepcje z zaratusztrianizmu: idee w\u0119dr\u00f3wki dusz po \u015bmierci do piek\u0142a lub nieba, s\u0105du ostatecznego, przyj\u015bcia mesjasza i osobistej odpowiedzialno\u015bci za swoje czyny przed bogiem. reforma wi\u0105za\u0142a si\u0119 z w\u0142\u0105czeniem w kanon biblii pism prorok\u00f3w: izajasza, jeremiasza, ezechiela i innych.\npo powrocie z niewoli babilo\u0144skiej opr\u00f3cz odnowionego systemu wierze\u0144 opracowano skomplikowan\u0105 liturgi\u0119, kt\u00f3ra by\u0142a sprawowana wy\u0142\u0105cznie przez kap\u0142an\u00f3w w \u015bwi\u0105tyni jerozolimskiej wybudowanej w 536\u2013515 p.n.e. na miejscu starej \u015bwi\u0105tyni kr\u00f3la salomona. w \u015bwi\u0105tyni tej nie by\u0142o ju\u017c jednak zaginionej arki przymierza.\npod panowaniem hellenistycznej dynastii seleucyd\u00f3w (190\u2013141 p.n.e.) pr\u00f3bowano zmusi\u0107 \u017cyd\u00f3w do kultu bog\u00f3w greckich, co spowodowa\u0142o powstanie machabejskie. w ii w. p.n.e. obok kap\u0142an\u00f3w i zwi\u0105zanego z nimi stronnictwa saduceuszy, kt\u00f3rzy bronili znaczenia kultu \u015bwi\u0105tynnego, pojawili si\u0119 \u201euczeni w pi\u015bmie\u201d i stronnictwo faryzeuszy, kt\u00f3rzy k\u0142adli nacisk na znajomo\u015b\u0107 pism pi\u0119cioksi\u0119gu moj\u017ceszowego i prorok\u00f3w oraz na skrupulatnym wype\u0142nianiu zawartych w biblii przepis\u00f3w moralnych, rytualnych oraz prawnych. opr\u00f3cz nich powstawa\u0142y mniejsze \u201esekty\u201d: ascetycznych esse\u0144czyk\u00f3w, kt\u00f3rych pogl\u0105dy zachowa\u0142y si\u0119 w r\u0119kopisach z qumran, zwolennik\u00f3w jana chrzciciela oraz zwolennik\u00f3w jezusa chrystusa, kt\u00f3rzy dali pocz\u0105tek religii chrze\u015bcija\u0144skiej. po podbiciu kraju przez rzymian (63 p.n.e.) rosn\u0105ce znaczenie zdobywa\u0142o niepodleg\u0142o\u015bciowe stronnictwo zelot\u00f3w, kt\u00f3rych wysi\u0142ki spowodowa\u0142y w ko\u0144cu wybuch powsta\u0144 \u017cydowskich i zburzenie jerozolimy przez tytusa w 70 r. n.e., a nast\u0119pnie przez hadriana w 135 r. we wszystkich dotychczasowych etapach rozwojowych judaizmu najwi\u0119ksze znaczenie religijne posiadali kap\u0142ani, z arcykap\u0142anem na czele.\n\n\n=== judaizm rabiniczny ===\nzburzenie \u015bwi\u0105tyni jerozolimskiej oznacza\u0142o koniec kultu \u015bwi\u0105tynnego i skoncentrowanie religii wok\u00f3\u0142 biblii. miejsce kap\u0142an\u00f3w ostatecznie zaj\u0119li rabini \u2013 dawni \u201euczeni w pi\u015bmie\u201d nauczyciele religii, kt\u00f3rzy odt\u0105d gwarantowali ci\u0105g\u0142o\u015b\u0107 wiary \u017cydowskiej. \u017cydzi rozproszyli si\u0119 po ca\u0142ym terenie imperium rzymskiego oraz pa\u0144stwa part\u00f3w. w tym okresie powsta\u0142y charakterystyczne dla dzisiejszego judaizmu instytucje. najwa\u017cniejsze znaczenie mia\u0142y dyskusje rabin\u00f3w prowadzone w jawnem (132\u201390 p.n.e.), kt\u00f3re zaowocowa\u0142y ostatecznym ustaleniem kanonu biblii \u017cydowskiej oraz obowi\u0105zuj\u0105cej interpretacji \u017cydowskiego prawa religijnego. w babilonie i aleksandrii istnia\u0142y dwa wsp\u00f3\u0142pracuj\u0105ce z sob\u0105 o\u015brodki religijne, kt\u00f3re zawar\u0142y w talmudzie \u2013 b\u0119d\u0105cym rodzajem komentarza do pi\u0119cioksi\u0119gu moj\u017ceszowego \u2013 zasady judaizmu w warunkach wyp\u0119dzenia. talmud nie jest \u015bwi\u0119t\u0105 ksi\u0119g\u0105, tak jak biblia \u017cydowska (zwana przez chrze\u015bcijan starym testamentem), ma jednak moc obowi\u0105zuj\u0105c\u0105 dla ortodoksyjnego \u017cyda w kwestiach kultu, ubioru, od\u017cywiania si\u0119, prawa cywilnego i karnego, obowi\u0105zuj\u0105cego w \u017cydowskiej wsp\u00f3lnocie. talmud jest z kolei interpretowany przez rabin\u00f3w, kt\u00f3rych dog\u0142\u0119bna wiedza pozwala na ustalenie w konkretnej sytuacji, jakie zachowanie jest w\u0142a\u015bciwe. w istocie podstaw\u0105 judaizmu sta\u0142a si\u0119 nie wiara, ale raczej spos\u00f3b post\u0119powania, st\u0105d niekiedy uwa\u017ca si\u0119, \u017ce nie ma sprzeczno\u015bci mi\u0119dzy to\u017csamo\u015bci\u0105 \u017cydowsk\u0105 a brakiem wiary w boga, pod warunkiem, \u017ce cho\u0107by w pewnym stopniu przestrzegane b\u0119dzie prawo. cz\u0119\u015b\u0107 \u017cyd\u00f3w pod przyw\u00f3dztwem anana ben dawida odrzuci\u0142a talmud (767 r.) daj\u0105c pocz\u0105tek religii karaim\u00f3w. talmud zawiera te\u017c pewne idee teologiczne, takie jak idea ofiary symbolicznej, koncepcja szechiny (szchina - \u05e9\u05db\u05d9\u05e0\u05d4) \u2013 czyli bo\u017cej obecno\u015bci, b\u0119d\u0105cej wsz\u0119dzie tam, gdzie zbierze si\u0119 dziesi\u0119ciu pobo\u017cnych \u017cyd\u00f3w, oraz wezwanie do nieustaj\u0105cego oczekiwania na mesjasza, kt\u00f3ry poprowadzi lud izraela z powrotem do palestyny.\ndalsze dzieje judaizmu wi\u0105\u017c\u0105 si\u0119 z jednej strony z pr\u00f3bami racjonalistycznego uzasadnienia judaizmu, kt\u00f3rego ukoronowaniem jest podr\u0119cznik b\u0142\u0105dz\u0105cych moj\u017cesza ben majmona (moj\u017cesza majmonidesa, 1136\u20131204) \u2013 synteza my\u015bli \u017cydowskiej i filozofii arystotelesa, a z drugiej mistyczne spekulacje dotycz\u0105ce tzw. maasei bereszit (tajemnic stworzenia). podstawowe dzie\u0142o mistyczne judaizmu, anonimowa sefer jecira, rozwija teori\u0119 o emanacji boga w naukach o sefirot, osnutej wok\u00f3\u0142 \u201emerkaba\u201d \u2013 tajemniczego boskiego rydwanu z wizji ezechiela. najbardziej znan\u0105 szko\u0142\u0105 mistycyzmu \u017cydowskiego sta\u0142a si\u0119 kaba\u0142a, kt\u00f3rej \u201ebibli\u0119\u201d stanowi zohar \u2013 dzie\u0142o powsta\u0142e w xiii wieku w hiszpanii. w\u015br\u00f3d mistyk\u00f3w \u017cydowskich nale\u017cy te\u017c wymieni\u0107 izaaka luri\u0119 (1535\u20131572) oraz tw\u00f3rc\u0119 chasydyzmu baal szem towa (1700\u20131760). dalszy rozw\u00f3j my\u015bli \u017cydowskiej zdominowa\u0142 problem antysemityzmu i stosunku wobec \u015bwiata chrze\u015bcija\u0144skiego i muzu\u0142ma\u0144skiego.\nnadzieje mesja\u0144skie zmaterializowa\u0142y si\u0119 w ruchach sabataist\u00f3w i frankist\u00f3w, pochodz\u0105cych od nazwisk \u201emesjaszy\u201d sabbataja cwi (1626\u20131676) oraz jakuba franka (1726\u20131791), kt\u00f3re jednak zako\u0144czy\u0142y si\u0119 konwersj\u0105 religijn\u0105 \u2013 pierwszego z nich na islam, a drugiego \u2013 na chrze\u015bcija\u0144stwo.\nwstrz\u0105sem dla judaizmu by\u0142 traktat teologiczno-polityczny filozofa \u017cydowskiego barucha spinozy, wydany w 1670 r., kt\u00f3ry zaatakowa\u0142 podstawy judaizmu: objawienie, koncepcj\u0119 narodu wybranego, wiar\u0119 w cuda, metod\u0119 obja\u015bniania biblii oraz jej autorstwo. spinoza za swoje pogl\u0105dy zosta\u0142 wykl\u0119ty przez rodzim\u0105 gmin\u0119 amsterdamsk\u0105.\nzobacz te\u017c: rabinizm\n\n\n=== judaizm w\u015br\u00f3d narod\u00f3w nie\u017cydowskich ===\njakkolwiek obecnie judaizm stanowi religi\u0119 jednego tylko narodu \u2013 \u017cyd\u00f3w, w przesz\u0142o\u015bci istnia\u0142y nie\u017cydowskie narody i grupy etniczne, wyznaj\u0105ce t\u0119 wiar\u0119, kt\u00f3ra w pewnym momencie by\u0142a na drodze do stania si\u0119 religi\u0105 uniwersalistyczn\u0105.\npierwsz\u0105 grup\u0105 ludno\u015bci, kt\u00f3ra w wi\u0119kszej liczbie przyj\u0119\u0142a judaizm, byli mieszka\u0144cy r\u00f3\u017cnych podbitych przez asyri\u0119 kraj\u00f3w bliskiego wschodu (m.in. babilonii), w vii w. p.n.e. przymusowo osiedleni na terenach palestyny przez asyryjczyk\u00f3w, po uprzednim wysiedleniu wi\u0119kszo\u015bci zamieszkuj\u0105cych te ziemie izraelit\u00f3w. praktykowanie przesiedle\u0144 ca\u0142ych narod\u00f3w i osadzanie ich w rozproszeniu na innych terenach wchodz\u0105cych w sk\u0142ad pa\u0144stwa asyryjskiego by\u0142o jednym z element\u00f3w polityki tego kraju i mia\u0142o na celu uniemo\u017cliwienie organizacji bunt\u00f3w podbitej ludno\u015bci. nie\u017cydowscy osiedle\u0144cy przyj\u0119li judaizm, a po przemieszaniu si\u0119 z pozosta\u0142ymi na tych terenach \u017cydami dali pocz\u0105tek nowej grupie etnicznej (lub, wed\u0142ug innych uj\u0119\u0107 \u2013 narodowi) \u2013 samarytanom, kt\u00f3ra z czasem wykszta\u0142ci\u0142a w\u0142asn\u0105 odmian\u0119 religii judaistycznej. w iv \u2013 v w. n.e., tj. u szczytu rozwoju liczebnego tego ludu populacja samarytan przekracza\u0142a milion.\nw\u015br\u00f3d judaistycznych narod\u00f3w posiadaj\u0105cych w\u0142asne pa\u0144stwo najwi\u0119ksze znaczenie osi\u0105gn\u0119li tureckoj\u0119zyczni chazarowie, kt\u00f3rych kraj w okresie swego najwi\u0119kszego rozkwitu (w ix w. n.e.) rozci\u0105ga\u0142 si\u0119 od \u015brodkowo-wschodniej ukrainy, przez kaukaz p\u00f3\u0142nocny, a\u017c po ziemie le\u017c\u0105ce nad morzem kaspijskim. chazarzy, wyznaj\u0105cy judaizm rabiniczny, podejmowali zakrojone na szerok\u0105 skal\u0119 akcje misyjne, maj\u0105ce na celu nawracanie s\u0105siednich lud\u00f3w na t\u0119 religi\u0119. ich misjonarze docierali te\u017c na ru\u015b, i jak podaj\u0105 latopisy, ksi\u0105\u017c\u0119 kijowski w\u0142odzimierz \u015bwiatos\u0142awicz, nosz\u0105cy si\u0119 z zamiarem porzucenia poga\u0144stwa i wyboru dla swego kraju \u201enowoczesnej\u201d religii, rozwa\u017ca\u0142 przyj\u0119cie m.in. judaizmu (wed\u0142ug kronikarzy, o rezygnacji ksi\u0119cia z konwersji na judaizm lub na islam i sk\u0142onienia si\u0119 ku chrze\u015bcija\u0144stwu zdecydowa\u0107 mia\u0142y zakaz jedzenia wieprzowiny i konieczno\u015b\u0107 obrzezania). misyjna dzia\u0142alno\u015b\u0107 chazar\u00f3w odnios\u0142a natomiast spore rezultaty na terenie bu\u0142garii, gdzie grupy judaistycznych neofit\u00f3w w ix w. by\u0142y do\u015b\u0107 liczne, a nawracanie ludno\u015bci tych ziem by\u0142o u\u0142atwione z racji m.in. pokrewie\u0144stwa kulturowo-j\u0119zykowego \u0142\u0105cz\u0105cego oba tureckie ludy: chazar\u00f3w i (proto)bu\u0142gar\u00f3w.\nspo\u015br\u00f3d innych nie\u017cydowskich narod\u00f3w wyznaj\u0105cych \u017cydowsk\u0105 religi\u0119 wymieni\u0107 mo\u017cna m.in. arab\u00f3w, kt\u00f3rzy a\u017c do czas\u00f3w wyst\u0105pienia mahometa wyznawali po cz\u0119\u015bci rodzime kulty, po cz\u0119\u015bci chrze\u015bcija\u0144stwo, a po cz\u0119\u015bci judaizm; wyznawczyni\u0105 tej w\u0142a\u015bnie religii by\u0142a pierwotnie pierwsza \u017cona mahometa \u2013 chadid\u017ca.\njudaizm by\u0142 w przesz\u0142o\u015bci rozpowszechniony tak\u017ce w etiopii, gdzie przez wiele wiek\u00f3w istnia\u0142y liczne zwalczaj\u0105ce si\u0119, de facto niezale\u017cne ma\u0142e pa\u0144stwa chrze\u015bcija\u0144skie i \u017cydowskie, a z czasem te\u017c muzu\u0142ma\u0144skie. stopniowo liczba wyznawc\u00f3w judaizmu w etiopii spada\u0142a. dzi\u015b jedyn\u0105 grup\u0105 etiopczyk\u00f3w wyznaj\u0105c\u0105 judaizm s\u0105 przyznaj\u0105cy si\u0119 do \u017cydowskiego pochodzenia falaszowie. obecnie uwa\u017caj\u0105 si\u0119 oni za cz\u0119\u015b\u0107 narodu \u017cydowskiego, jednak a\u017c do powstania pa\u0144stwa izrael uwa\u017cali si\u0119 za odr\u0119bny od \u017cyd\u00f3w nar\u00f3d, czego wyrazem by\u0142o m.in. u\u017cywanie w liturgii j\u0119zyka gyyz.\ninn\u0105 grup\u0105 wyznawc\u00f3w judaizmu jest cz\u0119\u015b\u0107 zamieszkuj\u0105cych kaukaz ira\u0144skoj\u0119zycznych tat\u00f3w, kt\u00f3rzy s\u0105 te\u017c okre\u015blani mianem \u017cyd\u00f3w g\u00f3rskich. zdaniem uczonych nie jest jednak jasne pochodzenie tej grupy ludzi. istniej\u0105 bowiem dwie koncepcje: albo w przesz\u0142o\u015bci grupa tat\u00f3w przyj\u0119\u0142a judaizm, albo grupa \u017cyd\u00f3w przyj\u0119\u0142a j\u0119zyk tacki. w przypadku falasz\u00f3w, jak fakt, i\u017c uwa\u017caj\u0105c si\u0119 niegdy\u015b za lud odr\u0119bny od \u017cyd\u00f3w, obecnie uznaj\u0105 swoje \u017cydowskie pochodzenie i przynale\u017cno\u015b\u0107 do tego narodu ma zwi\u0105zek z tym, i\u017c b\u0119d\u0105c \u017cydami maj\u0105 mo\u017cliwo\u015b\u0107 skorzystania z tzw. prawa powrotu, tj. osiedlenia si\u0119 w izraelu, co dla wielu falasz\u00f3w \u017cyj\u0105cych w znacznie biedniejszym pa\u0144stwie (etiopia) jest szans\u0105 na poprawienie swej sytuacji materialnej. z podobnego powodu obecnie za \u017cyd\u00f3w uznaj\u0105 si\u0119 tak\u017ce wyznaj\u0105cy w\u0142asn\u0105 odmian\u0119 judaizmu bantuidalni lembowie (cho\u0107 w przesz\u0142o\u015bci nie uznawali si\u0119 za element narodu \u017cydowskiego). tak\u017ce oni domagaj\u0105 si\u0119 mo\u017cliwo\u015bci do korzystania z prawa powrotu, jednak w ich przypadku rz\u0105d izraela nie uznaje ich \u017cydowskiego pochodzenia. r\u00f3wnie\u017c niekt\u00f3re grupy rusin\u00f3w karpackich \u2013 w rodzaju \u0142emk\u00f3w \u2013 powo\u0142uj\u0105 si\u0119 na swoje pokrewie\u0144stwo z narodowo\u015bci\u0105 i religi\u0105 \u017cydowsk\u0105, argumentuj\u0105c to wzajemnym podobie\u0144stwem niekt\u00f3rych obyczaj\u00f3w. co radykalniejsi wi\u0105\u017c\u0105 to z dziesi\u0119cioma zaginionymi plemionami izraela, a inni \u2013 z \u017cydowskimi uciekinierami w karpatach, uchodz\u0105cymi tam m.in. z powodu kozackich i innych pogrom\u00f3w w xvii wieku.\n\n\n== judaizm w polsce ==\n\u017cydzi osiedlali si\u0119 w polsce od \u015bredniowiecza. szczeg\u00f3lne przywileje nada\u0142 im zw\u0142aszcza kazimierz iii wielki. poniewa\u017c przybyli oni do polski z niemiec byli \u017cydami niemieckimi, pos\u0142ugiwali si\u0119 j\u0119zykiem jidisz, kt\u00f3ry ukszta\u0142towa\u0142 si\u0119 na bazie \u015bredniowiecznej niemczyzny i zapisywany by\u0142 alfabetem hebrajskim. polska nazywana by\u0142a paradisus judeorum, rajem dla \u017cyd\u00f3w. \u017cydzi zamieszkiwali g\u0142\u00f3wnie miasteczka, gdzie cz\u0119sto stanowili wi\u0119kszo\u015b\u0107 ludno\u015bci w otoczeniu polskiego ch\u0142opstwa i szlachty \u017cyj\u0105cych na wsi. do czas\u00f3w holocaustu polsk\u0119 zamieszkiwa\u0142a najwi\u0119ksza diaspora \u017cydowska na \u015bwiecie, a warszawa by\u0142a najwi\u0119kszym \u017cydowskim miastem na \u015bwiecie, nowy jork zajmowa\u0142 wtedy drugie miejsce. istnia\u0142a tak\u017ce najwi\u0119ksza uczelnia talmudyczna na \u015bwiecie jeszywas chachmej lublin. wi\u0119kszo\u015b\u0107 \u017cyd\u00f3w posiadaj\u0105cych obywatelstwo polskie przed wojn\u0105 wyznawa\u0142a judaizm ortodoksyjny. istnia\u0142y jednak r\u00f3wnie\u017c synagogi reformowane, na przyk\u0142ad wielka synagoga w warszawie, gdzie rabinem by\u0142 m.in. izaak cylkow, autor pierwszego \u017cydowskiego t\u0142umaczenia biblii na polski. to w\u0142a\u015bnie \u017cydzi maj\u0105cy obywatelstwo polskie stanowi\u0105 wi\u0119kszo\u015b\u0107 ofiar holocaustu. szacuje si\u0119, \u017ce wojn\u0119 prze\u017cy\u0142o oko\u0142o 200 lub 300 tys. obywateli polskich pochodzenia \u017cydowskiego z czego jednak wi\u0119kszo\u015b\u0107 w zwi\u0105zku z powstaniem pa\u0144stwa \u017cydowskiego lub z powodu niech\u0119ci do komunizmu wyjecha\u0142a do izraela i usa. pochodzenie \u017cydowskie ma za\u015b obecnie oko\u0142o 10 tys. polak\u00f3w, z czego mniej wi\u0119cej 3 tys. utrzymuje jaki\u015b kontakt z kultur\u0105 \u017cydowsk\u0105, przy czym s\u0105 to g\u0142\u00f3wnie ludzie, kt\u00f3rzy pochodzenie \u017cydowskie maj\u0105 tylko w 1/2 lub 1/4 i z punktu widzenia religijnego nie s\u0105 \u017cydami. tylko ma\u0142a cz\u0119\u015b\u0107 nale\u017cy do \u017cydowskich organizacji religijnych. obecnie istniej\u0105 zwi\u0105zek gmin wyznaniowych \u017cydowskich w rp oraz niezale\u017cne od niego stowarzyszenia (np. towarzystwo spo\u0142eczno-kulturalne \u017cyd\u00f3w w polsce lub beit polska).\n\n\n== wsp\u00f3\u0142czesne od\u0142amy judaizmu ==\n\n\n=== judaizm ortodoksyjny ===\njudaizm ortodoksyjny opiera si\u0119 na pe\u0142nym stosowaniu talmudu w \u017cyciu codziennym; dzieli si\u0119 na nast\u0119puj\u0105ce nurty:\n\ncharedim (judaizm ultraortodoksyjny) \u2013 maj\u0105 negatywne stanowisko wobec post\u0119pu kulturalnego i ograniczaj\u0105 do minimum kontakty ze \u015bwiatem zewn\u0119trznym, tworz\u0105c swoiste getto. domagaj\u0105 si\u0119 niezmienionej normy tradycjonalizmu, nosz\u0105 xix-wieczne ubiory, nie skracaj\u0105 brody ani pejs\u00f3w, rygorystycznie przestrzegaj\u0105 koszerno\u015bci (koszerna jest nawet d\u0142ugo\u015b\u0107 w\u0142osa na charakterystycznych, futrzanych kapeluszach \u2013 sztrajmelach). kobiety nosz\u0105 peruki. ich stanowisko dobrze oddaj\u0105 s\u0142owa moj\u017cesza sofera: \u201ewszystko co nowe, jest przez tor\u0119 zakazane\u201d. niekt\u00f3rzy maj\u0105 negatywny stosunek do \u015bwieckiego pa\u0144stwa izrael, a niekt\u00f3rzy uwa\u017caj\u0105 nawet samo jego istnienie za przejaw ba\u0142wochwalstwa.\nchasydzi \u2013 ruch zapocz\u0105tkowa\u0142 israel baal szem tow, w\u0142a\u015bciwie izrael ben eliezer (1700-1760). chasydzi uznaj\u0105 wag\u0119 skrupulatnego wype\u0142niania rytua\u0142\u00f3w, ale wa\u017cniejsze znaczenie maj\u0105 pobo\u017cno\u015b\u0107 i rado\u015b\u0107 ze s\u0142u\u017cenia bogu. chasydzi gromadz\u0105 si\u0119 wok\u00f3\u0142 wybitnych rabin\u00f3w, zwanych cadykami, kt\u00f3rzy zgodnie z ich przekonaniami s\u0105 po\u015brednikami mi\u0119dzy \u015bwiatem boga a \u015bwiatem ludzi oraz ucz\u0105 ich nawi\u0105zywa\u0107 z nim kontakt. cz\u0119sto zajmuj\u0105 si\u0119 dociekaniami kabalistycznymi. ruch ten powsta\u0142 na terenach dzisiejszych ukrainy, polski i bia\u0142orusi, ale przetrwali tylko chasydzi, kt\u00f3rzy uciekli przed holocaustem do usa i palestyny. najbardziej znani s\u0105 chasydzi brac\u0142awscy, lubawiccy i satmarscy. cz\u0119sto pielgrzymuj\u0105 do polski do grob\u00f3w cadyk\u00f3w m.in. z kocka, mi\u0119dzyrzeca, le\u017cajska, g\u00f3ry kalwarii, nowego s\u0105cza, lelowa, dukli i rymanowa. ten nurt judaizmu rozpowszechni\u0142 si\u0119 przede wszystkim w\u015br\u00f3d biedoty \u017cydowskiej w rzeczypospolitej. w ramach tego nurtu pojawia\u0142y si\u0119 tak\u017ce od\u0142amy skrajnie ascetyczne i skrajnie rozpustne, gdy\u017c jego przedstawiciele wierzyli, \u017ce mesjasz przyjdzie wtedy, gdy wszyscy \u017cydzi b\u0119d\u0105 praktykowali judaizm lub go porzuc\u0105. z tego powodu jedni \u017cyli skrajnie ascetycznie, a drudzy skrajnie rozpustnie, dopuszczaj\u0105c si\u0119 kazirodztwa, seksu pozama\u0142\u017ce\u0144skiego, jedzenia niekoszernych potraw. wi\u0119kszo\u015b\u0107 chasyd\u00f3w by\u0142a jednak umiarkowana.\nnowoczesna ortodoksja aszkenazyjska (neoortodoksja), w izraelu wyznawcy okre\u015blani s\u0105 jako datiim \u2013 stworzona przez rafaela hirscha (1808-1888), rabina z frankfurtu, kt\u00f3rego has\u0142em by\u0142o \u201etora im derech erec\u201d (prawo z miejscowymi zwyczajami) chce pogodzi\u0107 prawowierny judaizm ze wsp\u00f3\u0142czesn\u0105 kultur\u0105, nauk\u0105 i spo\u0142ecze\u0144stwem. \u017cydzi wyznaj\u0105cy ortodoksj\u0119 nowoczesn\u0105 nosz\u0105 wsp\u00f3\u0142czesne ubiory, chodz\u0105 ogoleni i nie izoluj\u0105 si\u0119 od \u015bwiata zewn\u0119trznego. wi\u0119kszo\u015b\u0107 \u017cyd\u00f3w ortodoksyjnych stara si\u0119 znale\u017a\u0107 kompromis mi\u0119dzy prawem \u017cydowskim a rol\u0105 zawodow\u0105 i obowi\u0105zkami spo\u0142ecznymi. w ostateczno\u015bci ich ortodoksja mo\u017ce polega\u0107 jedynie na przynale\u017cno\u015bci do synagogi ortodoksyjnej. ortodoksja dominuje w wi\u0119kszo\u015bci kraj\u00f3w zamieszkanych przez \u017cyd\u00f3w (z wyj\u0105tkiem usa), posiada rozbudowan\u0105 sie\u0107 szkolnictwa ze szk\u00f3\u0142kami niedzielnymi, jesziwami i uniwersytetami (bar ilan w izraelu, yeshiva university w nowym jorku). w izraelu zajmuje pozycj\u0119 religii urz\u0119dowej z (jednym z dw\u00f3ch) naczelnych rabin\u00f3w izraela. warszawska synagoga im. rywki i zalmana no\u017cyk\u00f3w, jest wedle wyra\u017anego \u017cyczenia fundator\u00f3w synagog\u0105 ortodoksyjn\u0105. ortodoksyjni s\u0105 prawie wszyscy rabini zatrudnieni w tej chwili przez zwi\u0105zek gmin wyznaniowych w rp, ale cz\u0142onkiem gminy mo\u017ce zosta\u0107 ka\u017cdy, niezale\u017cnie od stopnia religijno\u015bci, kto podlega prawu powrotu pa\u0144stwa izraela (tzn. wystarczy, by przynajmniej jedno z dziadk\u00f3w by\u0142o \u017cydem).\nortodoksja sefardyjska \u2013 podzia\u0142 \u017cyd\u00f3w na aszkenazyjskich i sefardyjskich wi\u0105\u017ce si\u0119 z dwoma o\u015brodkami \u017cydowskimi we wczesnym \u015bredniowieczu: niemcami i hiszpani\u0105. sefardyjczykami nazywani s\u0105 potomkowie \u017cyd\u00f3w hiszpa\u0144skich (wyp\u0119dzonych w 1492 r.), a tak\u017ce portugalskich i w\u0142oskich, kt\u00f3rych \u0142\u0105czy\u0142o stosowanie j\u0119zyka ladino i dialekt\u00f3w judeo-roma\u0144skich (tak jak aszkenazyjczyk\u00f3w j\u0119zyk jidysz) oraz dziedzictwo kulturowe. pewne r\u00f3\u017cnice liturgiczne, prawne, w zwyczajach, w metodach studi\u00f3w talmudycznych spowodowa\u0142y powo\u0142anie sefardyjskiego naczelnego rabina izraela.\notwarta ortodoksja - ruch zapocz\u0105tkowany przez awiego weissa w latach 90. xx wieku. promuje inkluzywne podej\u015bcie i ordynacj\u0119 kobiet na rabin\u00f3w.\n\n\n=== judaizm post\u0119powy ===\njudaizm post\u0119powy (reformowany, albo liberalny) powsta\u0142 w xix wieku w niemczech. zapocz\u0105tkowa\u0142a go reforma liturgiczna izraela jacobsona w 1810 r., kt\u00f3ry wprowadzi\u0142 hymny w j\u0119zyku niemieckim, muzyk\u0119 organow\u0105, kr\u00f3tsze modlitwy. synagogi reformowane s\u0105 okre\u015blane jako \u201etempel\u201d (\u015bwi\u0105tynia). r\u00f3\u017cni si\u0119 on od tradycyjnego judaizmu rabinicznego przede wszystkim uznawaniem prawa \u017cydowskiego za historyczne i podlegaj\u0105ce reformom, pe\u0142nym r\u00f3wnouprawnieniem kobiet w liturgii, wprowadzeniem dowolno\u015bci przestrzegania restrykcyjnych przepis\u00f3w koszerno\u015bci i obchodzenia szabatu, u\u0142atwiaj\u0105c funkcjonowanie \u017cyd\u00f3w w nowoczesnych spo\u0142ecze\u0144stwach. nurt ten porzuci\u0142 oczekiwanie na mesjasza, jednak od czasu holocaustu judaizm reformowany akceptuje pa\u0144stwo izrael i ruch syjonistyczny. istniej\u0105 jego r\u00f3\u017cne, sk\u0142\u00f3cone z sob\u0105 cz\u0119sto odmiany, kt\u00f3re r\u00f3\u017cni\u0105 si\u0119 stopniem dowolno\u015bci w interpretacji zasad obyczajowych. \u017cydzi reformowani przeprowadzaj\u0105 mniej uci\u0105\u017cliw\u0105 procedur\u0119 konwersji (przej\u015bcia na judaizm), ale konwertyci nie s\u0105 automatycznie uznawani za \u017cyd\u00f3w przez pozosta\u0142e od\u0142amy judaizmu. w synagogach reformowanych wyst\u0119puj\u0105 mieszane p\u0142ciowo miejsca siedz\u0105ce, co jest nie do przyj\u0119cia w judaizmie ortodoksyjnym, kobiety s\u0105 ordynowane na rabin\u00f3w, zdarzaj\u0105 si\u0119 przypadki b\u0142ogos\u0142awienia par homoseksualnych. w usa nurt ten by\u0142 dawniej bardzo radykalny. odrzucono wi\u0119kszo\u015b\u0107 rytua\u0142\u00f3w, modlitw, zasady koszerno\u015bci. jednak od lat 70. obserwuje si\u0119 zwrot w kierunku tradycji, je\u015bli chodzi o liturgi\u0119, chocia\u017c w\u0142a\u015bnie wtedy zacz\u0119to na przyk\u0142ad ordynowa\u0107 kobiety na rabin\u00f3w. judaizm reformowany jest najliczniejszy w usa, gdzie wraz z judaizmem konserwatywnym nale\u017cy do niego wi\u0119kszo\u015b\u0107 \u017cyd\u00f3w nale\u017c\u0105cych w og\u00f3le do jakiej\u015b synagogi, liczebnie przewy\u017cszaj\u0105c znacznie judaizm ortodoksyjny; w izraelu \u2013 bardzo nieliczny i dopiero niedawno uzyska\u0142 ograniczon\u0105 akceptacj\u0119 pa\u0144stwow\u0105.\nw wielkiej brytanii opr\u00f3cz judaizmu reformowanego (movement for reform judaism) istnieje bardziej radykalny judaizm liberalny.\n\n\n=== judaizm konserwatywny ===\njudaizm konserwatywny (masorti) utworzy\u0142 rabin reformowany zachariasz frenkel w 1845 roku. jest to ruch po\u015bredni mi\u0119dzy judaizmem ortodoksyjnym i reformowanym, opowiadaj\u0105cy si\u0119 za utrzymaniem j\u0119zyka hebrajskiego w liturgii, zachowaniem szabatu i przepis\u00f3w koszerno\u015bci. rytua\u0142\u00f3w konwersji dokonywanych przez rabin\u00f3w konserwatywnych nie uznaj\u0105 rabini ortodoksyjni (cho\u0107 uznaj\u0105 je reformowani), co mocno komplikuje obraz judaizmu. w stanach zjednoczonych zjednoczona synagoga ameryki nale\u017c\u0105ca do nurtu konserwatywnego jest najliczniejsza pod wzgl\u0119dem liczby synagog (na 5,6 mln \u017cyd\u00f3w ameryka\u0144skich 1,3 mln nale\u017cy do judaizmu konserwatywnego, dalsze 1,3 mln do judaizmu reformowanego, 0,6 mln do judaizmu ortodoksyjnego, a 0,3 mln do judaizmu rekonstrukcjonistycznego \u2013 jednak formalna przynale\u017cno\u015b\u0107 do synagogi nie oznacza wype\u0142niania praktyk i poziom wype\u0142niania jest r\u00f3\u017cny).\n\n\n=== judaizm rekonstrukcjonistyczny ===\njudaizm rekonstrukcjonistyczny za\u0142o\u017cy\u0142 mordechaj kaplan. jest to pr\u0105d uznaj\u0105cy judaizm za cywilizacj\u0119 ewoluuj\u0105c\u0105, boga za projekcj\u0119 ludzkich idea\u0142\u00f3w, a zbawienie jako proces o charakterze kosmicznym. nurt ten podobnie jak pozosta\u0142e posiada w\u0142asne szkolnictwo, ordynuj\u0105ce w\u0142asnych rabin\u00f3w. jest on obecny g\u0142\u00f3wnie w usa i utrzymuje przyjazne stosunki z \u017cydami reformowanymi.\n\n\n=== judaizm \u015bwiecki i humanistyczny ===\njudaizm humanistyczny powsta\u0142 pod koniec lat 60. xx w. w usa. odrzuca on wiar\u0119 w osobowego boga i zosta\u0142 stworzony przez by\u0142ego reformowanego rabina sherwina wine\u2019a z my\u015bl\u0105 o niewierz\u0105cych \u017cydach, kt\u00f3rzy jednak pragn\u0105 zachowa\u0107 \u017cydowsk\u0105 to\u017csamo\u015b\u0107. podczas nabo\u017ce\u0144stw \u017cydzi humanistyczni nie modl\u0105 si\u0119, nie wzywaj\u0105 imienia boga, opr\u00f3cz tory czytaj\u0105 fragmenty \u015bwieckich ksi\u0105\u017cek napisanych przez autor\u00f3w pochodzenia \u017cydowskiego. obowi\u0105zkiem \u017cyda humanistycznego jest studiowanie tradycji \u015bwieckiej i religijnej \u017cyd\u00f3w. rabini w przeciwie\u0144stwie do wi\u0119kszo\u015bci rabin\u00f3w reformowanych i wszystkich ortodoksyjnych bior\u0105 udzia\u0142 przy ceremoniach \u015blub\u00f3w \u017cyd\u00f3w z nie-\u017cydami. nie ma te\u017c \u017cadnych ogranicze\u0144 co do obecno\u015bci zadeklarowanych homoseksualist\u00f3w w synagogach. zrzesza on w stanach zjednoczonych i kanadzie oko\u0142o 25 tys. ludzi, na ca\u0142ym \u015bwiecie za\u015b 50 tys. pojedyncze wsp\u00f3lnoty istniej\u0105 na wszystkich kontynentach. kilka synagog jest w izraelu, w europie pr\u0119\u017cnie dzia\u0142a synagoga w brukseli. \u017cydzi humanistyczni obchodz\u0105 wi\u0119kszo\u015b\u0107 \u015bwi\u0105t \u017cydowskich, nadaj\u0105c im jednak \u015bwiecki charakter. konwersja nie wymaga zanurzenia w mykwie, obrzezania, polega jedynie na zaakceptowanej przez grup\u0119 deklaracji ch\u0119ci zostania \u017cydem. obecnie 41% izraelskich \u017cyd\u00f3w okre\u015bla si\u0119 jako \u017cydzi \u015bwieccy. nie ma to jednak zwi\u0105zku z formaln\u0105 przynale\u017cno\u015bci\u0105 do jakiej\u015b organizacji, lecz z szacunkiem dla tradycji \u017cydowskiej przy jednoczesnym braku osobistej wiary i przekonania co do regularnego praktykowania judaizmu. \u017cydzi ci nie obchodz\u0105 regularnie szabatu, nie modl\u0105 si\u0119, ale na przyk\u0142ad 81% z nich zasiada do rodzinnego sederu podczas \u015bwi\u0119ta paschy. niekt\u00f3rzy, chocia\u017c nie chodz\u0105 regularnie do synagogi, celebruj\u0105 tam \u017cydowskie rytua\u0142y przej\u015bcia, jak brit mila czy bar micwa. inni organizuj\u0105 prywatne bar micwy o \u015bwieckim charakterze. r\u00f3\u017cni\u0105 si\u0119 oni tak\u017ce w kwestii obrzezania. wi\u0119kszo\u015b\u0107 \u015bwieckich \u017cyd\u00f3w nadal dokonuje tego, w ostatnich latach jednak wzrasta liczba os\u00f3b porzucaj\u0105cych t\u0119 praktyk\u0119. w ostatnich latach pojawiaj\u0105 si\u0119 tak\u017ce g\u0142osy na temat wprowadzenia w izraelu tzw. \u015bwieckich konwersji. mia\u0142aby si\u0119 one opiera\u0107 na egzaminie ze znajomo\u015bci j\u0119zyka hebrajskiego oraz kultury i historii \u017cyd\u00f3w, gdy\u017c obecnie osoby, kt\u00f3re nie maj\u0105 matki-\u017cyd\u00f3wki, a czuj\u0105 si\u0119 \u017cydami po ojcu lub dziadkach, \u017ceby zosta\u0107 oficjalnie uznanymi za \u017cyda, musz\u0105 przej\u015b\u0107 ortodoksyjn\u0105 konwersj\u0119, chocia\u017c na przyk\u0142ad wi\u0119kszo\u015b\u0107 imigrant\u00f3w z rosji nie chce praktykowa\u0107 tej odmiany judaizmu. dawniej elementy judaizmu, nadaj\u0105c im \u015bwiecki charakter, wykorzystywa\u0142 bund, kt\u00f3ry zrzesza\u0142 przede wszystkim \u017cydowskich robotnik\u00f3w sceptycznych wobec religii. w polsce wsp\u00f3\u0142czesnej wykorzystuje je tsk\u017c, kt\u00f3ry jest organizacj\u0105 niereligijn\u0105 i jednocze\u015bnie najwi\u0119ksz\u0105 organizacj\u0105 \u017cydowsk\u0105. nie ordynuje jednak rabin\u00f3w i nie przeprowadza konwersji w przeciwie\u0144stwie do synagog humanistycznych. do przedstawicieli judaizmu \u015bwieckiego zalicza si\u0119 tak\u017ce alberta einsteina, kt\u00f3ry studiowa\u0142 tradycj\u0119 \u017cydowsk\u0105, okre\u015bla\u0142 si\u0119 jako \u201e\u017cyd\u201d, jednocze\u015bnie przecz\u0105c tradycyjnej wizji boga. zygmunt freud, kt\u00f3ry nie wierzy\u0142 w boga, okre\u015bla\u0142 si\u0119 jako \u201e\u017cyd\u201d, a swojemu koledze radzi\u0142, \u017ce powinien wychowa\u0107 swego syna w judaizmie, gdy\u017c gdyby tego nie zrobi\u0142, to pozbawi\u0142by go ogromnego bogactwa tradycji \u017cydowskiej. \u017cydzi \u015bwieccy za jednego ze swoich prekursor\u00f3w uwa\u017caj\u0105 tak\u017ce barucha spinoz\u0119, kt\u00f3rego panteizm jest czasem uznawany za form\u0119 ateizmu.\n\n\n=== judaizm mesjanistyczny ===\njudaizm mesjanistyczny (judeochrze\u015bcija\u0144stwo) nie jest uznawany przez pozosta\u0142e od\u0142amy judaizmu (z wyj\u0105tkiem, przynajmniej w pewnym stopniu, judaizmu rekonstruktywistycznego).\njego cz\u0142onkowie wykazuj\u0105 swoje \u017cydowskie pochodzenie i wiar\u0119 w boga opisanego w tanach, \u201eboga abrahama, izaaka i jakuba\u201d - ale przy tym uwa\u017caj\u0105 jezusa (jeszu\u0119) z nazaretu za rzeczywistego mesjasza izraela, a siebie za spadkobierc\u00f3w staro\u017cytnych judeochrze\u015bcijan. \u017cydzi mesjanistyczni \u0142\u0105cz\u0105 stosowanie \u017cydowskiego prawa, nauk i tradycji oraz to\u017csamo\u015b\u0107 \u017cydowsk\u0105 z nauczaniem ksi\u0105g nowego przymierza (nowego testamentu). ruch dzieli si\u0119 na wiele grup (najwi\u0119ksza z nich \u2013 jews for jesus) i jest bardziej popularny w usa (liczy prawdopodobnie kilkaset tysi\u0119cy cz\u0142onk\u00f3w), zw\u0142aszcza w\u015br\u00f3d ma\u0142\u017ce\u0144stw mieszanych. kilkutysi\u0119czna spo\u0142eczno\u015b\u0107 istnieje w kijowie, zrzeszana przez kijowsk\u0105 \u017cydowsk\u0105 mesja\u0144sk\u0105 wsp\u00f3lnot\u0119.\n\u017cydzi mesjaniczni typowo reprezentuj\u0105 pobo\u017cno\u015b\u0107 protestanck\u0105 nurtu ewangelicznego (ewangelikalnego). pomys\u0142 utworzenia oddzielnego rytu judeochrze\u015bcija\u0144skiego mia\u0142o te\u017c kilku ksi\u0119\u017cy katolickich, np. karmelita daniel rufeisen, kt\u00f3ry walczy\u0142 z w\u0142adzami izraela o uznanie go za \u017cyda.\nznanymi przedstawicielami tego nurtu s\u0105 josef baruch szulam, asher intrater, david stern, borys grisenko (pastor ukrai\u0144skiej wsp\u00f3lnoty kemo) a w polsce kazimierz barczuk.\n\n\n=== felaszowie ===\nkolejn\u0105 grup\u0105 w judaizmie s\u0105 felaszowie (falaszowie, felasza), kt\u00f3rzy sami wol\u0105 o sobie m\u00f3wi\u0107 beta izrael. s\u0105 to \u017cydzi etiopscy, kt\u00f3rzy maj\u0105 nieco inny kanon pism, zwyczaje, a w liturgii stosuj\u0105 j\u0119zyk gyyz.\n\n\n=== judaizm karaicki ===\ndawniej religioznawcy do judaizmu zaliczali r\u00f3wnie\u017c karaim\u00f3w jako wyznawc\u00f3w judaizmu karaickiego. karaimizm powsta\u0142 w 767 r. n.e. na skutek dzia\u0142alno\u015bci rabina anana ben dawida. karaimi odrzucaj\u0105 talmud, interpretuj\u0105 bibli\u0119 w spos\u00f3b bardziej rygorystyczny i z powodu zasadniczych r\u00f3\u017cnic utracili wi\u0119\u017a z pozosta\u0142ymi od\u0142amami judaizmu i stworzyli w\u0142asn\u0105 kultur\u0119. obecnie wierzenia karaim\u00f3w nie s\u0105 nazywane judaizmem karaickim tylko uznawane za oddzieln\u0105 religi\u0119: karaimizm.\n\n\n== prawo religijne ==\nprawo \u017cydowskie (halacha) reguluje \u017cycie wyznawcy judaizmu tak szczeg\u00f3\u0142owo, \u017ce trudno oddzieli\u0107 wyznawanie religii od zaj\u0119\u0107 doczesnych. jego podstaw\u0105 jest pi\u0119cioksi\u0105g moj\u017ceszowy (tora), zinterpretowany w cz\u0119\u015bci halachicznej talmudu. talmud dzieli halach\u0119 na 613 przykaza\u0144 (micwot): 248 nakaz\u00f3w i 365 zakaz\u00f3w. halacha by\u0142a wyk\u0142adana w ogromnej literaturze kazuistycznej, w kt\u00f3rej do komentarzy dodawano nast\u0119pne komentarze. za najpe\u0142niejsz\u0105 powszechnie uznawan\u0105 kodyfikacj\u0119 uwa\u017ca si\u0119 szulchan aruch sefardyjskiego rabina j\u00f3zefa karo z xvi wieku, w wersji uzupe\u0142nionej dla aszkenazyjczyk\u00f3w przez moj\u017cesza isserlesa. ni\u017cszego rz\u0119du wskaz\u00f3wkami s\u0105 responsy ciesz\u0105cych si\u0119 autorytetem rabin\u00f3w, kt\u00f3rzy jednak cz\u0119sto wydaj\u0105c odmienne orzeczenia powodowali zajad\u0142e spory.\n\n\n=== brit mila ===\nw 8 dniu po narodzinach ch\u0142opiec powinien by\u0107 obrzezany. w ceremonii uczestnicz\u0105: mohel (dokonuj\u0105cy operacji), sandak (osoba trzymaj\u0105ca dziecko), rodzice, zaproszeni go\u015bcie oraz prorok eliasz, dla kt\u00f3rego stoi specjalny fotel. po operacji mohel oznajmia: \u201eimi\u0119 jego w izraelu b\u0119dzie x, syn y\u201d. w pierwszy pi\u0105tek po narodzeniu rodzice winni wyda\u0107 uroczysty posi\u0142ek (szalom zachar). za syn\u00f3w pierworodnych powinien by\u0107 z\u0142o\u017cony okup. matka dziecka jest nieczysta rytualnie przez 7 dni po urodzeniu ch\u0142opca, a przez 14 po urodzeniu dziewczynki. niekt\u00f3rzy rabini reformowani i wi\u0119kszo\u015b\u0107 rabin\u00f3w humanistycznych zamiast brit milah przeprowadzaj\u0105 brit shalom, czyli rytua\u0142 powitania bez obrzezania, polegaj\u0105cy na samym nadaniu imienia dziecku, zar\u00f3wno p\u0142ci m\u0119skiej, jak i \u017ce\u0144skiej.\n\n\n=== bar i bat micwa ===\ndziewczynk\u0119 od 12 roku \u017cycia, a ch\u0142opca od 13 uwa\u017ca si\u0119 za doros\u0142ych, tzn. na\u0142o\u017cony jest na nich obowi\u0105zek przestrzegania halachy. w odniesieniu do ch\u0142opc\u00f3w zewn\u0119trznym wyrazem tego faktu jest uroczysto\u015b\u0107 zwana bar micw\u0105, w czasie kt\u00f3rej m\u0142ody \u017cyd ma obowi\u0105zek wyrecytowa\u0107 w synagodze przypadaj\u0105cy na dany tydzie\u0144 fragment tory, a cz\u0119sto te\u017c wyg\u0142asza przygotowany uprzednio drasz (komentarz); \u015brodowiska zwi\u0105zane z post\u0119powymi nurtami judaizmu obchodz\u0105 tak\u017ce \u017ce\u0144ski odpowiednik bar micwy \u2013 bat micw\u0119 \u2013 analogiczny obrz\u0119d, zwi\u0105zany z wej\u015bciem dziewczynki w okres doros\u0142o\u015bci.\n\n\n=== modlitwy \u017cydowskie ===\nw ci\u0105gu dnia \u017cyd powinien odm\u00f3wi\u0107 trzy razy modlitwy: szacharit rano, minch\u0119 po po\u0142udniu i maariw wieczorem. g\u0142\u00f3wnym sk\u0142adnikiem mod\u0142\u00f3w s\u0105 b\u0142ogos\u0142awie\u0144stwa szemone esre, kt\u00f3re nale\u017cy odmawia\u0107 stoj\u0105c twarz\u0105 do jerozolimy oraz szema jisrael (\u201es\u0142uchaj, izraelu, pan jest naszym bogiem \u2013 panem jedynym\u201d). w sk\u0142ad mod\u0142\u00f3w wchodz\u0105 tak\u017ce fragmenty biblijne. pory odmawiania modlitw, cho\u0107 \u015bci\u015ble okre\u015blone halachicznie, nie zawsze s\u0105 przestrzegane przez chasyd\u00f3w, kt\u00f3rzy uwa\u017caj\u0105, \u017ce modlitwa powinna wynika\u0107 z prze\u017cy\u0107 duchowych.\n\n\n=== kontakty mi\u0119dzy p\u0142ciami ===\nhalacha ogranicza kontakty mi\u0119dzy osobami r\u00f3\u017cnej p\u0142ci: zakazuje m\u0119\u017cczyznom zwraca\u0107 uwag\u0119 na urod\u0119 kobiet, w\u0105cha\u0107 ich perfumy, s\u0142ucha\u0107 ich \u015bpiewu. zakazane jest przebywanie dw\u00f3ch os\u00f3b r\u00f3\u017cnej p\u0142ci w zamkni\u0119tym pokoju (jichud), z wyj\u0105tkiem m\u0119\u017ca z \u017con\u0105, rodzica z w\u0142asnym dzieckiem, osoby doros\u0142ej z dziewczynk\u0105 do 3 roku \u017cycia lub ch\u0142opcem do 9 roku \u017cycia. zakazane s\u0105 tak\u017ce masturbacja i stosunki homoseksualne pomi\u0119dzy m\u0119\u017cczyznami.\n\n\n=== ma\u0142\u017ce\u0144stwo ===\n\n\n=== szacunek wobec starszych ===\nhalacha nakazuje oddawanie czci osobom, kt\u00f3re uko\u0144czy\u0142y 70 lat, a tak\u017ce swoim rodzicom. nie wolno sprzeciwia\u0107 si\u0119 im, zwraca\u0107 po imieniu, zawstydza\u0107 ich i traci\u0107 panowania nad sob\u0105 w ich obecno\u015bci. dzieci maj\u0105 obowi\u0105zek karmi\u0107 i ubiera\u0107 swoich rodzic\u00f3w, wstawa\u0107 z miejsca, gdy wchodz\u0105 i wyra\u017ca\u0107 si\u0119 o nich z szacunkiem.\n\n\n=== koszerno\u015b\u0107 ===\nogromna liczba przepis\u00f3w prawa \u017cydowskiego dotyczy spo\u017cywania pokarm\u00f3w. poniewa\u017c jest to czynno\u015b\u0107 religijna, posilanie si\u0119 powinno zacz\u0105\u0107 si\u0119 i zako\u0144czy\u0107 stosown\u0105 modlitw\u0105. \u017cywno\u015b\u0107 dozwolona do spo\u017cycia jest okre\u015blana jako koszerna (kaszer). natomiast nieczyste, trefne po\u017cywienie obejmuje: mi\u0119so zwierz\u0105t parzystokopytnych (wielb\u0142\u0105dy) lub nieprze\u017cuwaj\u0105cych (\u015bwinie), stworze\u0144 wodnych nieposiadaj\u0105cych p\u0142etw i \u0142usek (kraby, raki, w\u0119gorze), owad\u00f3w (z wyj\u0105tkiem niekt\u00f3rych lataj\u0105cych, np. szara\u0144czy) i robak\u00f3w, wi\u0119kszo\u015bci ptak\u00f3w, a tak\u017ce mleka i jaj pochodz\u0105cych od takich zwierz\u0105t; owoc\u00f3w z drzew maj\u0105cych nie wi\u0119cej ni\u017c trzy lata. nie wolno je\u015b\u0107 mi\u0119sa zwierz\u0105t, kt\u00f3re nie zosta\u0142y zabite w spos\u00f3b rytualny (szechita) przez wykwalifikowanego rzezaka (czyli szojcheta), albo kt\u00f3re pad\u0142y i kt\u00f3rych wn\u0119trzno\u015bci nie zosta\u0142y skrupulatnie sprawdzone. tak\u017ce warzywa i owoce powinny by\u0107 sprawdzone. przepisy te mog\u0105 by\u0107 w pe\u0142ni stosowane tylko w bardzo zamkni\u0119tych spo\u0142eczno\u015bciach, np. teoretycznie \u017cyd powinien by\u0107 obecny przy dojeniu, aby wykluczy\u0107 dolewanie mleka od niekoszernych zwierz\u0105t. z innych przepis\u00f3w: nie wolno spo\u017cywa\u0107 mi\u0119sa razem z mlekiem (ortodoksyjni \u017cydzi maj\u0105 zatem dwa komplety garnk\u00f3w, naczy\u0144 sto\u0142owych, sztu\u0107c\u00f3w i zmywarek), a mi\u0119dzy spo\u017cyciem potrawy mi\u0119snej i mlecznej winien min\u0105\u0107 stosowny czas. zabrania si\u0119 wysiewania na jednym polu dw\u00f3ch rodzaj\u00f3w ziarna i u\u017cywania odzie\u017cy z dw\u00f3ch rodzaj\u00f3w w\u0142\u00f3kna.\n\n\n=== szabat ===\nobowi\u0105zek \u015bwi\u0119cenia soboty (szabat) wynika z dziesi\u0119ciu przykaza\u0144. judaizm uwa\u017ca go za specjalny dar boga dla narodu \u017cydowskiego. w tym dniu ka\u017cdy \u017cyd dostaje od boga drug\u0105 dusz\u0119. szabat zaczyna si\u0119 w pi\u0105tek wieczorem (gdy\u017c religijna sobota rozpoczyna si\u0119 ze zmierzchem) zapaleniem dw\u00f3ch \u015bwiec przez pani\u0105 domu i odm\u00f3wieniem przez pana domu b\u0142ogos\u0142awie\u0144stwa kidusz nad czar\u0105 wina. w trakcie szabatu \u017cydowska rodzina spo\u017cywa dwa posi\u0142ki \u015bwi\u0105teczne: w wiecz\u00f3r pi\u0105tkowy oraz w sobotnie po\u0142udnie, w trakcie kt\u00f3rych \u015bpiewa si\u0119 hymny szabatowe. kiedy szabat mija, po nabo\u017ce\u0144stwie wieczornym obchodzi si\u0119 ceremoni\u0119 hawdali, czyli \u201erozdzielenia\u201d. w trakcie szabatu nie wolno wykonywa\u0107 codziennych prac, a spis zaj\u0119\u0107 zabronionych jest bardzo obszerny: obejmuje zakaz podr\u00f3\u017cowania oraz zapalania ognia (np. papieros\u00f3w, \u015bwiec, kominka i kuchenki gazowej), a tak\u017ce u\u017cywania urz\u0105dze\u0144 elektrycznych (np. telefon\u00f3w, \u017car\u00f3wek, komputer\u00f3w, wind, dzwonk\u00f3w elektrycznych). zakaz zapalania ognia spowodowa\u0142 powstanie specjalnych przepis\u00f3w kulinarnych, w kt\u00f3rych dania (np. czulent) dogotowuj\u0105 si\u0119 przez ca\u0142\u0105 noc i podawane s\u0105 w sobot\u0119 na obiad. obecnie w izraelu w budynkach u\u017cyteczno\u015bci publicznej znajduj\u0105 si\u0119 windy, kt\u00f3re w okresie szabatu automatycznie zatrzymuj\u0105 si\u0119 na ka\u017cdym pi\u0119trze \u2013 dzi\u0119ki temu nie trzeba naciska\u0107 przycisk\u00f3w \u2013 czyli powodowa\u0107 swoim dzia\u0142aniem zamkni\u0119cia obwodu elektrycznego.\n\n\n=== \u015bwi\u0119ta \u017cydowskie ===\nnajwa\u017cniejszymi \u015bwi\u0119tami \u017cydowskimi cyklu rocznego s\u0105: nowy rok \u2013 rosz ha-szana, dzie\u0144 pojednania \u2013 jom kipur, \u015bwi\u0119to namiot\u00f3w \u2013 sukkot, chanuka, purim, pesach, pi\u0119\u0107dziesi\u0105tnica \u2013 szawuot.\n\n\n=== synagoga ===\ncentrum \u017cycia tej wsp\u00f3lnoty jest synagoga. synagogi ortodoksyjne maj\u0105 bardzo r\u00f3\u017cnorodny wygl\u0105d, ale pewne cechy wsp\u00f3lne. panuje zasada segregacji p\u0142ci (mechica), co w praktyce oznacza, \u017ce parter jest zarezerwowany dla m\u0119\u017cczyzn, a galeria na pi\u0119trze (babiniec) dla kobiet. w centrum znajduje si\u0119 podium \u2013 bima, a na \u015bcianie zorientowanej w kierunku jerozolimy \u2013 arka ze zwojami tory.\n\n\n=== \u015bmier\u0107 ===\nosoba na \u0142o\u017cu \u015bmierci powinna wyzna\u0107 swoje grzechy. dokuczanie takiej osobie, denerwowanie jej uwa\u017cane jest za r\u00f3wne z morderstwem. istnieje obowi\u0105zek czuwania przy konaj\u0105cym. widz\u0105c oznaki \u015bmierci obecni rozdzieraj\u0105 szaty i wo\u0142aj\u0105: \u201eb\u0105d\u017a b\u0142ogos\u0142awiony s\u0119dzio pe\u0142en prawdy\u201d. po \u015bmierci wod\u0119 w tym pokoju wylewa si\u0119 jako ska\u017con\u0105 przez anio\u0142a \u015bmierci. pogrzebem (tahara) zajmuje si\u0119 bractwo zwane chewra kadisza. zmar\u0142y powinien spocz\u0105\u0107 na cmentarzu \u017cydowskim w jak najkr\u00f3tszym czasie, a ekshumacja jest zabroniona. krewni zmar\u0142ego maj\u0105 obowi\u0105zek obchodzenia \u017ca\u0142oby (sziwa), stopniowo \u0142agodzonej. przez pierwsze 7 dni \u017ca\u0142obnik nie mo\u017ce goli\u0107 si\u0119, my\u0107 si\u0119, opuszcza\u0107 domu, pracowa\u0107, studiowa\u0107 tory i s\u0142ucha\u0107 muzyki; nast\u0119pnie przez pewien czas nie powinien je\u015b\u0107 mi\u0119sa, pi\u0107 wina ani zak\u0142ada\u0107 nowej odzie\u017cy. kadisz jest modlitw\u0105 aramejsk\u0105, kt\u00f3ra nie jest modlitw\u0105 za zmar\u0142ych, jak si\u0119 b\u0142\u0119dnie s\u0105dzi, ale pro\u015bb\u0105 o pok\u00f3j i dobre \u017cycie.\n\n\n== konwersja ==\njudaizm dopuszcza tak\u017ce konwersj\u0119 dla wszystkich ludzi, niezale\u017cnie od pochodzenia i rasy, dlatego za \u017cyd\u00f3w uwa\u017ca si\u0119 tak\u017ce konwertyt\u00f3w i potomk\u00f3w dawnych konwertyt\u00f3w niezale\u017cnie od ich przynale\u017cno\u015bci do danej grupy etnicznej. przyjmuje si\u0119, \u017ce nie-\u017cyd sam powinien zg\u0142osi\u0107 tak\u0105 ch\u0119\u0107 do rabina. r\u00f3\u017cne od\u0142amy judaizmu maj\u0105 r\u00f3\u017cne zasady konwersji. judaizm ortodoksyjny i konserwatywny wymaga od konwertyt\u00f3w p\u0142ci m\u0119skiej obrzezania, podczas gdy w judaizmie reformowanym zale\u017cy to od rabina. wi\u0119kszo\u015b\u0107 reformowanych rabin\u00f3w w usa nie wymaga obrzezania, podczas gdy w europie wi\u0119kszo\u015b\u0107, chocia\u017c nie wszyscy, wymaga tego. wyj\u0105tek od tej regu\u0142y stanowi\u0105 jedynie przeciwwskazania medyczne, jak hemofilia. w judaizmie reformowanym, obrzezanie traktuje si\u0119 jako zalecenie, a nie jako obowi\u0105zek, je\u015bli kandydat uzna, \u017ce mo\u017ce by\u0107 \u017cydem bez obrzezania. judaizm humanistyczny jako odrzucaj\u0105cy si\u0142y nadprzyrodzone nie wymaga tego. jest ono uwa\u017cane za tak wa\u017cne, gdy\u017c zgodnie z bibli\u0105 obrzezaniu poddawali si\u0119 tak\u017ce doro\u015bli m\u0119\u017cczy\u017ani, gdy stawali si\u0119 \u017cydami. odcina si\u0119 ca\u0142o\u015b\u0107 lub przynajmniej 2/3 napletka. aby obrzezanie by\u0142o koszerne, musi go dokona\u0107 mohel albo \u017cydowski chirurg w obecno\u015bci rabina. przygotowania do konwersji trwaj\u0105 zwykle kilka lat w judaizmie ortodoksyjnym, a rok w judaizmie reformowanym i konserwatywnym. kandydat musi ucz\u0119szcza\u0107 w tym czasie regularnie na szabaty i \u015bwi\u0119ta oraz specjalne zaj\u0119cia, podczas kt\u00f3rych zapoznaje si\u0119 z judaizmem, oraz na zaj\u0119cia z j\u0119zyka hebrajskiego, tak by m\u00f3g\u0142 chocia\u017c czyta\u0107 w tym j\u0119zyku. kandydat znajduje si\u0119 pod opiek\u0105 jednego rabina, a konwersj\u0119 ko\u0144cz\u0105 zanurzenie w mykwie, obrzezanie dla m\u0119\u017cczyzn oraz egzamin przed trzema rabinami, kt\u00f3rzy zadaj\u0105 pytania o to, jak powinien wygl\u0105da\u0107 \u017cydowski dom, z jakiego powodu obchodzi si\u0119 poszczeg\u00f3lne \u015bwi\u0119ta itd. konwertyci na judaizm s\u0105 uwa\u017cani za takich samych \u017cyd\u00f3w jak inni, a talmud zakazuje uwa\u017cania takich os\u00f3b za gorszych \u017cyd\u00f3w. jedynie w judaizmie ortodoksyjnym nie mog\u0105 oni na przyk\u0142ad po\u015blubi\u0107 \u017cyd\u00f3wki z rodu cohen\u00f3w. konwertyci obj\u0119ci s\u0105 prawem powrotu do izraela (alija). konwersje reformowane s\u0105 uznawane w wi\u0119kszo\u015bci przypadk\u00f3w przez rabin\u00f3w reformowanych i konserwatywnych, nie s\u0105 za\u015b uznawane przez rabin\u00f3w ortodoksyjnych. konwersje ortodoksyjne uznawane s\u0105 przez wszystkie od\u0142amy. tradycyjnie, za pierwszych konwertyt\u00f3w na judaizm uwa\u017ca si\u0119 abrahama i sar\u0119, gdy\u017c \u017cydami stali si\u0119 dopiero w p\u00f3\u017anym wieku na skutek przymierza z bogiem, ich rodzice nie byli za\u015b jeszcze \u017cydami. inn\u0105 znan\u0105 konwertytk\u0105 by\u0142a moabitka rut, prababka kr\u00f3la dawida. obecnie wi\u0119kszo\u015b\u0107 konwertyt\u00f3w to osoby, kt\u00f3re chc\u0105 powr\u00f3ci\u0107 do \u017cydowskich korzeni oraz osoby, kt\u00f3re chc\u0105 po\u015blubi\u0107 \u017cyda i dokonuj\u0105 konwersji z uwagi na niech\u0119\u0107 rabin\u00f3w wobec ma\u0142\u017ce\u0144stw mieszanych. szczeg\u00f3lnie jednak w usa jest wiele os\u00f3b, kt\u00f3re judaizm wybra\u0142y z przyczyn ideowych mimo braku \u017cydowskich przodk\u00f3w. poniewa\u017c jednak judaizm dopuszcza reinkarnacj\u0119, niekt\u00f3rzy rabini uwa\u017caj\u0105, \u017ce niekt\u00f3re osoby bez pewno\u015bci co do posiadania \u017cydowskich przodk\u00f3w, kt\u00f3re jednak odczuwaj\u0105 nieracjonaln\u0105 wi\u0119\u017a z judaizmem, mog\u0105 mie\u0107 \u017cydowsk\u0105 dusz\u0119, czyli mog\u0142y by\u0107 w poprzednich wcieleniach \u017cydami. st\u0105d bra\u0107 si\u0119 u takich os\u00f3b mo\u017ce ch\u0119\u0107 przej\u015bcia na judaizm. takie dusze mia\u0142yby si\u0119 najcz\u0119\u015bciej reinkarnowa\u0107 u dalekich potomk\u00f3w os\u00f3b, kt\u00f3re porzuci\u0142y judaizm, lub u s\u0105siad\u00f3w rodzin \u017cydowskich.\n\n\n== stosunek do innych religii ==\n\u017cydzi uwa\u017caj\u0105 si\u0119 za nar\u00f3d wybrany, czyli ten nar\u00f3d, kt\u00f3ry otrzyma\u0142 od jedynego boga prawo. judaizm uwa\u017ca jednak, \u017ce tak\u017ce nie-\u017cydzi mog\u0105 trafi\u0107 po \u015bmierci do raju, chocia\u017c \u017cydom jest \u0142atwiej tam trafi\u0107. warunkiem jest wype\u0142nianie siedmiu praw noego, kt\u00f3re zawieraj\u0105 uniwersalne przepisy, do kt\u00f3rych mo\u017ce stosowa\u0107 si\u0119 ka\u017cdy dobry cz\u0142owiek. nie-\u017cyd\u00f3w nie obowi\u0105zuj\u0105 wi\u0119c przepisy religii \u017cydowskiej i nie b\u0119d\u0105 z nich rozliczani po \u015bmierci. judaizm ultraortodoksyjny nie utrzymuje stosunk\u00f3w z innymi religiami. \u017cydom ultraortodoksyjnym nie wolno uczestniczy\u0107 w \u017cadnych uroczysto\u015bciach innych religii. \u017cydzi ortodoksyjni s\u0105 pod tym wzgl\u0119dem bardziej liberalni. judaizm konserwatywny i reformowany stara si\u0119 za\u015b prowadzi\u0107 dialog z innymi religiami, w szczeg\u00f3lno\u015bci z chrze\u015bcija\u0144stwem. chodzi o obalanie stereotyp\u00f3w mi\u0119dzy wyznawcami tych dw\u00f3ch religii.\n\n\n=== judaizm a chrze\u015bcija\u0144stwo ===\nwyznawc\u00f3w judaizmu od chrze\u015bcijan r\u00f3\u017cni\u0105 przede wszystkim wizja boga, spos\u00f3b zbawienia oraz interpretacja prawa i przymierza moj\u017ceszowego, czego nast\u0119pstwem jest r\u00f3wnie\u017c sp\u00f3r o mesja\u0144stwo jezusa z nazaretu. \u017cydzi cz\u0119sto postrzegaj\u0105 powstanie chrze\u015bcija\u0144stwa nie tylko jako wynik dzia\u0142ania jezusa, ale i by\u0142ego faryzeusza, aposto\u0142a paw\u0142a.\nw przesz\u0142o\u015bci zarzewiem konfliktu mi\u0119dzy chrze\u015bcijanami a \u017cydami by\u0142 talmud i jego postrzeganie przez wyznawc\u00f3w obu religii, kt\u00f3ry by\u0142 wielokrotnie pot\u0119piany przez papie\u017cy i ko\u015bci\u00f3\u0142 jako ksi\u0119ga heretycka. papie\u017c grzegorz ix kaza\u0142 publicznie spali\u0107 egzemplarze tej ksi\u0119gi z powodu tre\u015bci uznanych przez niego za skrajnie antychrze\u015bcija\u0144skie i wymierzone w dobre imi\u0119 jezusa z nazaretu. w czasach p\u00f3\u017aniejszych niekt\u00f3rzy z badaczy chrze\u015bcija\u0144skich nadal krytykuj\u0105 talmud, jednym z nich by\u0142 ks. dr stanis\u0142aw trzeciak, kt\u00f3ry publikowa\u0142 swoje przemy\u015blenia w ksi\u0105\u017cce \u201etalmud o gojach a kwestia \u017cydowska w polsce\u201d.\n\n\n==== kult samego boga ====\nzar\u00f3wno judaizm, jak i chrze\u015bcija\u0144stwo w ten sam spos\u00f3b odnosz\u0105 si\u0119 do samego podej\u015bcia do kultu wzgl\u0119dem boga-absolutu, kt\u00f3remu nale\u017cy si\u0119 pierwsze\u0144stwo we wszystkim. r\u00f3\u017cne definiowanie poj\u0119\u0107 powoduje jednak trudno\u015b\u0107 w ustaleniu dok\u0142adnych stanowisk zar\u00f3wno judaizmu wzgl\u0119dem chrze\u015bcija\u0144stwa (czy te\u017c r\u00f3\u017cnych jego pomniejszych grup), jak i chrze\u015bcija\u0144stwa wzgl\u0119dem judaizmu \u2013 w uj\u0119ciu pewnych niuans\u00f3w.\npostrzeganie boga w judaizmie nie mo\u017ce mie\u0107 charakteru antropomorficznego i por\u00f3wnuj\u0105c do innych definiowanych koncepcji nale\u017cy cz\u0119sto pos\u0142u\u017cy\u0107 si\u0119 metafor\u0105, a nie rozumieniem dos\u0142ownym.\njudaizm postrzega boga jako jedyny i niepodzielny absolut. z kolei prawie ca\u0142e chrze\u015bcija\u0144stwo rozumie jako jedynego boga tr\u00f3josobowego \u2013 trynitarianie.\nprawdopodobnie z powodu niezrozumienia pogl\u0105d\u00f3w trynitarian, tj. istoty absolutu, chrze\u015bcijanie w judaizmie postrzegani s\u0105 jako czciciele dw\u00f3ch (lub wi\u0119cej) bog\u00f3w: prawdziwego jahwe i fa\u0142szywego jezusa. \u017cydzi zazwyczaj nie definiuj\u0105c boga jako jednoosobowego, lecz jedynego w kontek\u015bcie chrze\u015bcija\u0144stwa niejednoznacznie odpowiadaj\u0105 na takie zdefiniowanie absolutu.\ncentraln\u0105 p\u0142aszczyzn\u0105 zar\u00f3wno podobie\u0144stw, jak i r\u00f3\u017cnic z chrze\u015bcija\u0144stwem jest posta\u0107 jezusa. z jednej strony jest on postrzegany przez judaizm jako osoba trzymaj\u0105ca si\u0119 niemal \u015bci\u015ble nauk judaizmu rabinicznego (na kt\u00f3rego nurcie wyros\u0142y obecne nauki) i kt\u00f3rych nauk nakazuje si\u0119 trzyma\u0107. z drugiej strony pewne s\u0142owa, czyny i postawy jezusa s\u0105 odbierane jako jednoznacznie blu\u017aniercze i ba\u0142wochwalcze.\nmodlitwy i nale\u017cna cze\u015b\u0107 w judaizmie kierowane s\u0105 wy\u0142\u0105cznie do boga, w tym znaczeniu mo\u017cna przyj\u0105\u0107, \u017ce chrze\u015bcijanie spe\u0142niaj\u0105 takie podej\u015bcie, gdy\u017c nawet modlitwa za wstawiennictwem \u015bwi\u0119tych, jest modlitw\u0105 kierowan\u0105 wy\u0142\u0105cznie do boga. niemniej r\u00f3\u017cne definiowanie tych poj\u0119\u0107 w zale\u017cno\u015bci od wsp\u00f3lnoty mo\u017ce powodowa\u0107 r\u00f3\u017cn\u0105 ocen\u0119 sp\u00f3jno\u015bci z naukami judaizmu.\n\n\n==== postrzeganie prawa moj\u017ceszowego ====\nwyznawcy judaizmu uwa\u017caj\u0105, i\u017c prawo nadane moj\u017ceszowi na g\u00f3rze synaj by\u0142o ostatecznym wyrazem woli bo\u017cej, przez co jest ono wieczne i niezmienne. z kolei chrze\u015bcijanie twierdz\u0105, i\u017c prawo moj\u017ceszowe by\u0142o tymczasowym rozwi\u0105zaniem, kt\u00f3re mia\u0142o obowi\u0105zywa\u0107 a\u017c do nadej\u015bcia chrystusa i w nim wype\u0142nione.\nnie oznacza to jednak, i\u017c chrze\u015bcijanie odrzucaj\u0105 przepisy tory, lecz cz\u0119\u015b\u0107 z nich uwa\u017caj\u0105 za obrazowe lub obowi\u0105zuj\u0105ce w sensie duchowym. dla przyk\u0142adu, sk\u0142adanie ofiar w \u015bwi\u0105tyni mia\u0142o symbolizowa\u0107 ofiar\u0119 chrystusa, przez co jego \u015bmier\u0107 jest uciele\u015bnieniem i ko\u0144cem tych ofiar. podobnie rzecz ma si\u0119 z pasch\u0105. zakaz spo\u017cywania nieczystych zwierz\u0105t by\u0142 jedynie obrazem duchowej rzeczywisto\u015bci i chrze\u015bcijanie interpretuj\u0105 go jako zakaz kontaktu ze wszystkim co jest demoniczne. nakaz u\u015bmiercania grzesznik\u00f3w by\u0142 jedynie wyrazem ostatecznych standard\u00f3w bo\u017cej \u015bwi\u0119to\u015bci i sprawiedliwo\u015bci oraz wiecznego s\u0105du, kt\u00f3ry czeka niepokutuj\u0105cego grzesznika. za aktualne uznaje si\u0119 jednak wi\u0119kszo\u015b\u0107 przepis\u00f3w o charakterze czysto duchowym, jak np. nakaz mi\u0142o\u015bci boga i bli\u017aniego czy zakaz ba\u0142wochwalstwa, morderstwa itp.\ntak\u0105 definicj\u0119 prawa moj\u017ceszowego wprowadzi\u0142 sam jezus o czym wielokrotnie wspominaj\u0105 ewangelie. by\u0142o to prawdopodobnie g\u0142\u00f3wnym powodem jego odrzucenia przez kap\u0142an\u00f3w oraz teolog\u00f3w \u017cydowskich, kt\u00f3rzy obstawali przy literalnej i niezmiennej interpretacji tory. wed\u0142ug judaizmu nauki jezusa s\u0105 sprzeczne z tym, co nakaza\u0142 moj\u017cesz, dlatego te\u017c nauczyciel z nazaretu uznawany jest przez nich za zwodziciela, blu\u017anierc\u0119 i fa\u0142szywego proroka.\n\n\n==== podstawa zbawienia ====\nw judaizmie podstaw\u0105 zbawienia jest wype\u0142nianie przykaza\u0144 bo\u017cych (podobnie zreszt\u0105 jak w przypadku wi\u0119kszo\u015bci religii na \u015bwiecie). z kolei chrze\u015bcija\u0144stwo g\u0142osi usprawiedliwienie z wiary w jezusa \u201eniezale\u017cnie od uczynk\u00f3w wynikaj\u0105cych z prawa\u201d (rz 3:28) (przy czym uznaje, r\u00f3\u017cnie rozumian\u0105 przez r\u00f3\u017cne wyznania, konieczno\u015b\u0107 pe\u0142nienia dobrych uczynk\u00f3w, a przede wszystkim przestrzegania przykazania mi\u0142o\u015bci boga i bli\u017aniego). nauczanie to od pocz\u0105tku wzbudza\u0142o wiele kontrowersji i by\u0142o opacznie interpretowane \u2013 wyznawcy judaizmu i innych religii zarzucali chrze\u015bcijanom rozpust\u0119 (rz 3:8). jezus obiecywa\u0142 swoim wyznawcom wieczne \u017cycie i unikni\u0119cie s\u0105du ostatecznego, gdy\u017c sam mia\u0142 ponie\u015b\u0107 kar\u0119 za grzechy wszystkich (jn 3:18, 5:24). nie oznacza\u0142o to jednak \u017cycia w rozpu\u015bcie i samowoli, lecz ca\u0142kowite przeb\u0142aganie za uchybienia i upadki tych, kt\u00f3rzy szczerze \u017cyj\u0105 nie dla siebie samych, ale dla jezusa (2 kor 5:15; 1 jn 2:1). odrzucenie prawa moj\u017ceszowego, a przez to rozumiane, \u017ce i przykaza\u0144 bo\u017cych jako podstawy zbawienia, by\u0142o postrzegane przez wi\u0119kszo\u015b\u0107 \u017cyd\u00f3w jako herezja najgorsza z mo\u017cliwych.\n\n\n=== judaizm a masoneria ===\n\u017cydzi s\u0105 w ramach teorii spiskowych pos\u0105dzani o silne zwi\u0105zki z masoneri\u0105. st\u0105d bierze si\u0119 funkcjonuj\u0105ce w wielu j\u0119zykach okre\u015blenie \u017cydomasoneria. stosunek jednak ortodoksyjnego judaizmu jest negatywny wobec wolnomularstwa. judaizm reformowany jest oboj\u0119tny wobec tych organizacji. b\u0142\u0119dnie uwa\u017ca si\u0119 za organizacj\u0119 maso\u0144sk\u0105 \u017cydowsk\u0105 organizacj\u0119 b\u2019nai b\u2019rith, gdy\u017c sk\u0142ada si\u0119 ona z l\u00f3\u017c.\n\n\n== zobacz te\u017c ==\njezus w judaizmie\nkatolicy j\u0119zyka hebrajskiego\n\n\n== przypisy ==\n\n\n== bibliografia ==\nbrzezina maria, polszczyzna \u017cyd\u00f3w, warszawa 1986 (isbn 83-01-06611-3).\ngrabski august, wsp\u00f3\u0142czesne \u017cycie religijne \u017cyd\u00f3w w polsce, w: studia z dziej\u00f3w i kultury \u017cyd\u00f3w w polsce po 1945 r., warszawa 1997.\nj\u0119drzejewski pawe\u0142, judaizm bez tajemnic, tora pardes, krak\u00f3w 2009.\nkuncewicz piotr, goj patrzy na \u017cyda, warszawa, 2000.\ntyloch witold, judaizm, kaw, warszawa 1987.\nunterman allan, \u017cydzi \u2013 wiara i \u017cycie, wydawnictwo \u0142\u00f3dzkie, \u0142\u00f3d\u017a 1989.\n\n\n== linki zewn\u0119trzne ==\nzbi\u00f3r modlitw \u017cydowskich po polsku. kuria.gliwice.pl. [zarchiwizowane z tego adresu (2007-01-18)].\noficjalna strona gminy wyznaniowej \u017cydowskiej w warszawie\ngda\u0144ska gmina niezale\u017cna. ngwm.w.interia.pl. [zarchiwizowane z tego adresu (2007-02-06)].\njudaizm humanistyczny - strony inspirowane przez duchowo\u015b\u0107 chasyd\u00f3w lubawickich\nstowarzyszenie pardes. \u017cydowski portal edukacyjny\n karolina g\u0142owacka i \u0142ukasz niesio\u0142owski-span\u00f2, pocz\u0105tki judaizmu \u2013 z jakich kult\u00f3w zrodzi\u0142 si\u0119 pot\u0119\u017cny b\u00f3g izraela?, kana\u0142 \u201eradio naukowe\u201d na youtube, 14 wrze\u015bnia 2023 [dost\u0119p 2023-09-15].\nstowarzyszenie 614. przykazania. judaizm: informacje, artyku\u0142y, eseje, pytania, odpowiedzi"