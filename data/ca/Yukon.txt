"el yukon \u00e9s el m\u00e9s occidental dels tres territoris del nord del canad\u00e0. est\u00e0 habitat des de la prehist\u00f2ria, per\u00f2 va cobrar import\u00e0ncia amb la febre de l'or del segle xix. en documents ancians es deia yukon territory. el nom prov\u00e9 d'una llengua aborigen, el gwich'in, i vol dir \u00abriu gran\u00bb.\nes troba a l'est de l'estat d'alaska, a l'oest dels territoris del nord-oest i al nord de la col\u00fambia brit\u00e0nica. la seva superf\u00edcie \u00e9s de 482.443 km\u00b2, per\u00f2 el 2016 la poblaci\u00f3 era de tan sols uns 35.874 habitants, dels quals m\u00e9s de 28.225 es concentren a whitehorse, la capital. el territori \u00e9s fam\u00f3s entre altres coses per haver estat l'escenari de la febre de l'or de klondike, un fet hist\u00f2ric que va oc\u00f3rrer el 1897 i que va ser de gran transcend\u00e8ncia per a la regi\u00f3.\n\n\n== hist\u00f2ria ==\n\n\n=== prehist\u00f2ria ===\ns'han trobat restes humanes de la poblaci\u00f3 m\u00e9s antiga i primitiva d'am\u00e8rica del nord, tot i que la seva dataci\u00f3 \u00e9s bastant discutida. una gran quantitat d'ossos modificats i trets humanoides que van ser descoberts a la regi\u00f3 d'old crow, al nord del yukon, tenen entre 25.000 i 40.000 anys d'antiguitat, segons l'estudi pel m\u00e8tode del carboni 14. el centre i nord del yukon no van ser afectats per les glaciacions, a difer\u00e8ncia de part de ber\u00edngia.\nuna erupci\u00f3 al mont churchill, proper a la frontera amb alaska, va cobrir de cendres el sud del yukon. aquell dip\u00f2sit de brases i restes de magma pot apreciar-se actualment en algun punt de l'autopista de klondike. les hist\u00f2ries de les primeres nacions del yukon parlen sobre la mort dels animals i peixos a conseq\u00fc\u00e8ncia d'aquest fet, de la mateixa manera com ho fan altres hist\u00f2ries provinents de les tribus de lleng\u00fces atapascanes, navaho i apatxe, el que ha portat molts antrop\u00f2legs a la conclusi\u00f3 que l'emigraci\u00f3 dels pobles atapascans cap al que actualment \u00e9s conegut com el sud-oest dels estats units podrie ser una conseq\u00fc\u00e8ncia d'aquesta erupci\u00f3. poc despr\u00e9s, les innovacions en la tecnologia de la ca\u00e7a van afavorir la substituci\u00f3 dels \u00e0tlatls per l'arc i la sageta.\nes van desenvolupar xarxes extensives de comer\u00e7 i intercanvi entre els tlingits de la costa i les \u00abprimeres nacions\u00bb de l'interior. es creu que els primers intercanviaven oli de thaleichthys pacificus i altres productes del seu entorn per coure i pells de les \u00abprimeres nacions\u00bb.\n\n\n=== segle xix ===\nles incursions europees en el que m\u00e9s tard es coneixeria com el yukon van comen\u00e7ar durant la primera meitat del segle xix. els exploradors i comerciants de la companyia de la badia de hudson, que van arribar des dels llocs comercials del riu mackenzie, van emprar dues rutes diferents per penetrar al territori, creant factories comercials per tota la ruta. la ruta del nord naixia a fort mcpherson, territoris del nord-oest, a la vora del mackenzie, creuava les muntanyes pels rius bell i porcupine i arribava fins al riu yukon. la del sud comen\u00e7ava, en canvi, a fort liard (territoris del nord-oest), i es dirigia cap a l'oest pel riu liard fins al llac frances i despr\u00e9s pel riu pelly fins a la seva desembocadura al yukon.\ndespr\u00e9s de fundar fort mcpherson, john bell va creuar les muntanyes per arribar a la conca del yukon el 1845, i va descendir pel riu rat (avui conegut com a bell) fins a la seva conflu\u00e8ncia amb el porcupine. despr\u00e9s d'organitzar el comer\u00e7 de pells a fort mcpherson va tornar al bell, seguint-lo riu avall pel porcupine fins a la seva uni\u00f3 amb el yukon, en un indret on posteriorment s'hi aixecaria fort yukon. poc despr\u00e9s alexander hunter murray va establir centres comercials a lapierre house (1846) i fort yukon (1847). murray va fer diversos dibuixos de les tendes de venda de pell i dels habitants de la zona, i va escriure el journal of the yukon, 1847-48 (diari del yukon), una valuosa font d'informaci\u00f3 sobre la cultura local dels gwich'in del moment. en realitat aquest centre comercial es trobava a l'alaska russa i la companyia de la badia de hudson hi continu\u00e0 la seva activitat comercial fins a ser-ne expulsada despr\u00e9s de l'adquisici\u00f3 d'alaska pels estats units el 1869. paral\u00b7lelament rumpert house va ser establert aig\u00fces amunt del porcupine, per\u00f2 tamb\u00e9 es trobava dins d'alaska. els gwich'in, especialment sota el lideratge de sahneuti, van enfrontar la companyia de la badia de hudson amb els comerciants nord-americans de la companyia comercial d'alaska.\nper aquelles mateixes dates robert campbell, procedent de fort simpson, va explorar bona part del sud del yukon i va fundar fort frances (1842) sobre el llac hom\u00f2nim, a la conca del riu liard, i fort selkirk (1848), en la conflu\u00e8ncia dels rius yukon i pelly. el 1852 fort selkirk va ser saquejat per guerrers tlingit de la costa, que es van oposar violentament a aquesta inger\u00e8ncia en la seva activitat comercial. arran d'aquest incident fort selkirk va quedar abandonat i no es va restablir fins al 1889.\nels missioners anglicans i cat\u00f2lics van seguir les petjades del comer\u00e7 de pells, destacant william carpenter bompas, primer bisbe anglic\u00e0 del yukon. per la seva banda els missioners cat\u00f2lics pertanyien a l'orde dels oblats de maria immaculada, encara present al territori.\nel 1859 robert kennicott va emprendre una expedici\u00f3 per recol\u00b7lectar esp\u00e8cimens d'hist\u00f2ria natural a les valls dels actuals rius mackenzie i yukon i a la tundra \u00e0rtica. kenicott va adquirir popularitat entre els traficants de la companyia de la badia de hudson i els va incentivar a buscar esp\u00e8cimens d'hist\u00f2ria natural i objectes manufacturats per les primeres nacions i enviar-ho a la smithsonian institution. el 1865 es va organitzar l'\"expedici\u00f3 del tel\u00e8graf de western union\", amb la finalitat de trobar alguna ruta possible per establir una l\u00ednia de tel\u00e8graf entre l'am\u00e8rica del nord i r\u00fassia a trav\u00e9s del mar de bering. kennicott va ser el cap cient\u00edfic de l'expedici\u00f3 i entre el grup de naturalistes que la integraven hi havia w. h. dall. lamentablement, kennicott va morir d'un atac de cor quan remuntava el riu yukon.\nmalgrat els rumors sobre la presumpta pres\u00e8ncia d'or a la regi\u00f3 del yukon no hi hagu\u00e9 grans investigacions. despr\u00e9s de la compra d'alaska per part del govern dels estats units i el conseg\u00fcent abandonament de rampart house, els comerciants de la companyia comercial d'alaska van comen\u00e7ar a treballar al curs superior del yukon. tres miners (alfred mayo, jack mcquesten i arthur harper) havent sentit aquests rumors es van unir als treballs de la companyia, si b\u00e9 el seu principal inter\u00e8s radicava en la recerca d'or. el 1874 mayo i mcquesten van fundar fort reliance, uns quil\u00f2metres riu avall del que m\u00e9s tard seria dawson city. altres miners i buscadors d'or es van unir aviat a l'empresa, i es va trobar or en moltes \u00e0rees, tot i que rarament en quantitats suficients perqu\u00e8 supos\u00e9s un bon negoci. el 1885 va ser trobada una bona quantitat d'or al riu stewart i mcquesten va conv\u00e8ncer la companyia comercial d'alaska per emprar els seus treballadors com a miners en lloc de centrar la seva activitat sols en el comer\u00e7 de pells. l'any seg\u00fcent es van trobar quantitats rendibles d'or en brut al riu fortymile, i es va fundar un nou centre comercial, forty mile, en la conflu\u00e8ncia del fortymile i el yukon.\nparal\u00b7lelament l'ex\u00e8rcit dels estats units va enviar el tinent frederick schwatka per recon\u00e8ixer el riu yukon per a l'ex\u00e8rcit estatunidenc. travessant el pas de chilkoot l'expedici\u00f3 va construir basses i naveg\u00e0 pel yukon fins al seu estuari, al mar de bering, donant nom a moltes zones geogr\u00e0fiques durant aquest tram. l'expedici\u00f3 de schwatka va alarmar al govern canadenc, que va enviar al seu propi grup d'expedicionaris sota el comandament de george mercer dawson el 1887. william ogilvie, un agrimensor que saltaria a la fama durant la febre de l'or de klondike, va mesurar els terrenys per fixar amb precisi\u00f3 la frontera natural amb alaska.\nel 1894, preocupat per l'aflu\u00e8ncia de miners estatunidencs i el tr\u00e0fic de licor, el govern canadenc va encarregar a l'inspector charles constantine de la policia muntada del nord-oest investigar les condicions sota les quals es trobava el districte del yukon. constantine va declarar que s'apropava una febre de l'or i va reclamar, de forma urgent, la pres\u00e8ncia d'una for\u00e7a policial que fos capa\u00e7 de controlar la zona. un any despr\u00e9s va tornar al yukon en companyia de 20 homes, quan va comen\u00e7ar la febre de l'or de klondike, el 1897.\n\n\n=== febre de l'or de klondike ===\n\nla febre de l'or de klondike constitueix un fet crucial en la hist\u00f2ria del yukon. un grup comandat per skookum jim mason va descobrir or en un afluent del riu klondike l'agost de 1896. entre 30.000 i 40.000 persones van desafiar una infinitat de dificultats per arribar als camps d'or de klondike durant l'hivern i la primavera de 1897 i 1898, despr\u00e9s que la troballa es fes oficial el 1897. amb gran aflu\u00e8ncia d'immigrants estatunidencs, el govern canadenc va decidir crear un territori separat per controlar millor la situaci\u00f3. el 1901, despr\u00e9s que molts tornessin a casa seva, el cens donava una poblaci\u00f3 de 27.219 habitants, una xifra que no tornaria a aconseguir-se fins al 1991. la massiva aflu\u00e8ncia d'immigrants a la regi\u00f3 va estimular l'exploraci\u00f3 minera a altres zones del yukon i va propiciar dues \"febres de l'or\" de menor import\u00e0ncia, a atlin (col\u00fambia brit\u00e0nica) i nome (alaska), aix\u00ed com diverses petites incursions. la necessitat de transport cap als camps d'or va dur a la construcci\u00f3 del ferrocarril de white pass i yukon.\nl'escriptor nord-americ\u00e0 jack london va reflectir la vida dels buscadors d'or en diverses de les seves novel\u00b7les i relats. va ser sedu\u00eft, com tants d'altres, per la idea d'enriquir-se en poc temps, per\u00f2 despr\u00e9s de passar diversos mesos all\u00ed va emmalaltir d'escorbut i va tornar amb les mans buides. alguns dels seus millors contes ambientats en la dura vida del nord s\u00f3n la foguera (to buil a fire, 1908), el silenci blanc (the white silence, 1899), el fil\u00f3 d'or (all gold canyon, 1905), l'amor a la vida (love of life, 1905), i les novel\u00b7les la crida del bosc (the call of the wild, 1903) i ullal blanc (white fang, 1906).\n\n\n=== segle xx ===\nen finalitzar la febre de l'or la poblaci\u00f3 del territori va disminuir r\u00e0pidament, fins a assolir un m\u00ednim de 4.157 habitants el 1921 i romanent bastant estable fins als anys 1940. i aix\u00f2 malgrat el desenvolupament d'altres \u00e0rees mineres a l'estat, incloent-hi jaciments d'argent a conrad i especialment a mayo, d'or a la regi\u00f3 del llac kluane, i de coure prop de whitehorse. a klondike els drets de diversos miners particulars van ser adquirits i consolidats, amb suport del govern, per un redu\u00eft nombre de companyies, entre elles la yukon gold corporation de solomon r. guggenheim, que utilitzava dragues flotants. la yukon consolidated gold company va continuar dragant la zona a la recerca d'or fins a la d\u00e8cada de 1960, gaudint d'un breu per\u00edode de prosperitat durant els anys 30 gr\u00e0cies a la pujada del preu de l'or.\ncap a 1920 el consell territorial electe havia quedat redu\u00eft a tres membres i yukon va passar a ser governat per un comissionat de l'or, funcionari federal depenent del ministeri de l'interior del canad\u00e0.\nel seg\u00fcent fet important en la hist\u00f2ria de yukon va ser la construcci\u00f3, durant la segona guerra mundial, de l'autopista d'alaska, la qual, despr\u00e9s de la seva renovaci\u00f3 feta pel govern canadenc a final de la d\u00e8cada de 1940, va obrir el territori al tr\u00e0fic per carretera. la guerra tamb\u00e9 va ser testimoni de la construcci\u00f3 de diversos aer\u00f2droms com a part de la plataforma de la northwest staging route. amb tot, l'aflu\u00e8ncia de treballadors per a les obres de l'autovia del sud va tenir efectes devastadors per algunes de les primeres nacions, que van patir un gran nombre de morts en veure's exposades a malalties a les quals no eren immunes.\n\ndurant les d\u00e8cades de 1950 i 1960 es van construir altres autopistes, la qual cosa va tenir com a conseq\u00fc\u00e8ncia la decad\u00e8ncia i conseq\u00fcent desaparici\u00f3 dels vaixells fluvials, que havien estat fins aleshores el principal mitj\u00e0 de transport a la zona. durant la segona meitat del segle xx la white pass and yukon route va iniciar-se en el transport intermodal de contenidors. la mineria tamb\u00e9 va ressuscitar, incloent-hi l'explotaci\u00f3 de coure a whitehorse, argent i plom a keno i elsa], i asbest a clinton creek. la major mina de zinc a cel obert del m\u00f3n es va obrir a faro a comen\u00e7aments dels anys 70. la mineria de l'or va tornar a klondike i a altres zones amb la important pujada dels preus d'aquest metall durant els anys 1970.\n\nentre les d\u00e8cades de 1980 i 1990 la mineria va decaure i el paper del govern va augmentar considerablement, amb transfer\u00e8ncies econ\u00f2miques que anaren incrementant la seva import\u00e0ncia. el 1978 es va aconseguir establir un govern responsable i partits pol\u00edtics que el sustentessin. d'altra banda, les \"primeres nacions\" van comen\u00e7ar a organitzar-se i van iniciar negociacions per fer valer els seus drets territorials, que van culminar amb la signatura de l'\"umbrella final agreement\" el 1992. tot i que la majoria de les \"primeres nacions\" van signar els acords, les seves reivindicacions territorials i d'autogovern continuen en l'actualitat. les \"primeres nacions\" s\u00f3n considerades actualment un quart nivell de govern, i la naturalesa espec\u00edfica de les relacions intergovernamentals \u00e9s un aspecte en el qual se segueix treballant.\n\n\n== geografia ==\nel territori del yukon es localitza a l'extrem nord-oest del canad\u00e0. escassament poblat, destaca pel seu paisatge natural de llacs de gel fos i muntanyes sempre nevades, entre les quals hi ha moltes de les m\u00e9s altes del canad\u00e0. el clima \u00e9s \u00e0rtic, sub\u00e0rtic i molt sec, amb llargs hiverns i breus estius. no obstant aix\u00f2, les perllongades hores de sol durant l'estiu s\u00f3n suficients perqu\u00e8 floreixin brots i fruits comestibles. la major part del territori es troba cobert de boscos i matolls boreals, sent la tundra el tipus m\u00e9s com\u00fa de paisatge sols a l'extrem septentrional i sobre elevacions altes.\nla regi\u00f3 del yukon t\u00e9 una forma similar a la d'un triangle rectangle, limitant a l'oest amb l'estat d'alaska, a l'est amb els territoris del nord-oest, i al sud amb la prov\u00edncia de la col\u00fambia brit\u00e0nica. compr\u00e8n una superf\u00edcie aproximada de 482.443 km\u00b2, dels quals 474.391 km\u00b2 s\u00f3n terra i 8.052 km\u00b2 aigua.\nel yukon est\u00e0 delimitat pel paral\u00b7lel 60\u00b0 de latitud al sud. la seva costa nord es troba sobre el mar de beaufort, i la riba occidental se circumscriu als 141 graus oest de longitud. el seu l\u00edmit est segueix carena muntanyosa que exerceix de divis\u00f2ria entre les conques hidrogr\u00e0fiques del riu yukon i el riu mackenzie. la totalitat del yukon se situa a l'oest de vancouver, per la qual cosa acull les comunitats m\u00e9s occidentals del canad\u00e0.\n\n\n=== orografia ===\nexcepte la plana costanera del mar de beaufort (oce\u00e0 \u00e0rtic), la resta del territori forma part de les muntanyes rocoses. el terreny inclou serralades, altiplans i valls fluvials.\nel sud-oest es troba dominat pels camps de gel de kluane, integrats dins la reserva i parc nacional de kluane. les muntanyes saint elias presenten cinc de les m\u00e9s altes elevacions canadenques. un bon nombre de glaceres emergeixen d'aquests camps de gel, entre els quals destaquen la logan, l'hubbard i la kaskawulsh.\naix\u00ed mateix, el permagel \u00e9s molt freq\u00fcent, sobretot cap al nord i centre, mentre que al sud les concentracions d'aquest fenomen s\u00f3n m\u00e9s disperses.\ndues grans falles, denali i tintina, han estat les responsables de la creaci\u00f3 de vastes valls denominades fosses: shakwak i tintina. la primera separa les muntanyes kluane d'altres muntanyes situades m\u00e9s al nord. tant l'autopista haines com l'autopista d'alaska, al nord de haines junction, van ser constru\u00efdes sobre aquesta fossa. la fossa tintina envolta al yukon de nord-oest a sud-est, i les seves ribes s\u00f3n riques en dip\u00f2sits minerals, com els jaciments d'or de klondike o els de plom i zinc propers a faro.\n\n\n==== serralades ====\nles muntanyes saint elias formen part de les muntanyes de la costa, que s'estenen des del sud de la col\u00fambia brit\u00e0nica fins a alaska, abastant tot el sud-est del yukon. les muntanyes saint elias acullen els cims m\u00e9s elevats, per\u00f2 alhora existeixen moltes altres serralades com, per exemple, les british mountains, i les muntanyes richardson, al nord-est, ambdues formant part de la serralada brooks; les muntanyes mackenzie i selwyn a l'est; les muntanyes cassiar al sud-est; les muntanyes pelly al centre de yukon; i les muntanyes ogilvie, al nord de dawson city i seguint la dempster highway.\nles principals serralades del yukon s\u00f3n:\n\nserralada brooks, principalment al nord d'alaska\nmuntanyes british, yukon\nmuntanyes richardson, yukon\nmuntanyes cassiar, col\u00fambia brit\u00e0nica i yukon\nmuntanyes mackenzie, territoris del nord-oest i yukon\nmuntanyes logan, yukon\nmuntanyes selwyn, yukon\nmuntanyes hess, yukon\nserralada nadaleen, yukon\nserralada bonnet plume, yukon\nmuntanyes wernecke, yukon\nserralada knorr, yukon\npacific coast ranges, de m\u00e8xic a alaska\nmuntanyes de la costa, tamb\u00e9 a la col\u00fambia brit\u00e0nica i alaska panhandle\nmuntanyes saint elias, sud d'alaska, yukon i col\u00fambia brit\u00e0nica\nserralades kluane, yukon\nserralades alsek, yukon, col\u00fambia brit\u00e0nica i alaska\nserralades yukon\nserralada anvil\nserralada dawson\nserralada miners, yukon\nserralada nisling\nmuntanyes ogilvie, yukon\nserralada nahoni\nmuntanyes pelly, yukon\nserralada big salmon, yukon\nserralada glenlyon\nserralada saint cyr\nserralada ruby, yukon\n\n\n==== punts m\u00e9s elevats ====\n\n\n=== hidrografia ===\nla major part del territori forma part de la conca del riu hom\u00f2nim, que desemboca al mar de bering. el sud del yukon \u00e9s abundant en llacs glacials, estrets i alpins, que flueixen, en gran manera, cap al sistema del yukon. els m\u00e9s grans s\u00f3n el teslin, atlin, tagish, marsh, laberge, kusawa i kluane. el llac bennett, on va tenir lloc la febre de l'or de klondike, \u00e9s m\u00e9s petit i desguassa al llac tagish.\naltres rius i rierols desemboquen directament a l'oce\u00e0 pac\u00edfic o directament o indirectament a l'\u00e0rtic. el riu alsek-tatshenshini desemboca directament al pac\u00edfic des del sud-oest de yukon, mentre dos dels rius principals del yukon, el liard i el peel desemboquen al riu mackenzie, ja dins els territoris del nord-oest.\n\n\n=== clima ===\nel clima predominant \u00e9s el sub\u00e0rtic, caracteritzat per hiverns durs i llargs i estius temperats i curts. l'aer\u00f2drom de snag, 25 quil\u00f2metres a l'est de beaver creek, prop de la frontera amb alaska, va experimentar la temperatura m\u00e9s baixa registrada a am\u00e8rica del nord amb -63,0 \u00b0c el 3 de febrer de 1947. la costa de l'oce\u00e0 \u00e0rtic t\u00e9 un clima polar. el clima \u00e9s generalment molt sec, amb poques precipitacions, per\u00f2 \u00e9s considerablement m\u00e9s humit al sud-est. la precipitaci\u00f3 \u00e9s m\u00e9s alta a les muntanyes, i la capa de neu continua fonent-se fins ben entrat l'estiu, propiciant un augment del cabal dels rius.\n\nfont: environment canada, temperatures normals mitjana del canad\u00e0 1971-2000\n\n\n== ecologia ==\nla tundra predomina a gaireb\u00e9 tot el yukon. d'acord amb les definicions de l'ecozona d'environment canada, el sud i centre del territori representen l'\"ecozona de la serralada boreal\", mentre que el bosc del nord constitueix l'\"ecozona de la serralada de taiga\". el sector del riu peel, al nord-est, forma part de la plana de taiga, i el litoral \u00e0rtic, de l'\"ecozona de l'\u00e0rtic meridional\".\n\n\n=== flora ===\nla p\u00edcea negra (picea mariana) i la blanca (picea glauca), el quaking aspen (populus tremuloides) i el pollancre bals\u00e0mic (populus balsamifera) es troben distribu\u00efts per tot el territori. tot i que poc habitual, el bedoll d'alaska (betula neoalaskana) pot trobar-se al yukon. una varietat de con\u00edfera (pinus contorta) es troba al seu extrem septentrional i central-meridional, mentre el tamarack (larix laricina) es troba al sud-est, i l'avet subalp\u00ed (abies lasiocarpa) a les elevades altures de la regi\u00f3 sud.\n\n\n=== fauna ===\nels mam\u00edfers m\u00e9s grans s\u00f3n: el carib\u00fa (rangifer tarandus), l'ant (alcis alcis), el llop (canis lupus), l'os bru (ursus arctos horribilis) i l'os negre americ\u00e0 (ursus americanus). en llocs elevats es poden veure ovelles (ovis dalli) i, al sud, la cabra blanca (oreamnos americanus). els ossos polars (ursus maritimus) es troben a la costa \u00e0rtica. el c\u00e9rvol mul (odocoileus hermionus) i el seu predador, el puma (felis concolor), s\u00f3n cada vegada m\u00e9s habituals al sud, i els coiots (canis latrans) han guanyat terreny al nord. l'uapit\u00ed i el bis\u00f3 foren introdu\u00efts tardanament.\nhi ha un gran nombre de rosegadors, destacant esquirols, esquirols de terra, l\u00e8mmings, piques, castors, diverses rates de camp, porcs espins, rates mesqueres\u2026 els must\u00e8lids s\u00f3n tamb\u00e9 molt representatius: goluts (gulo gulo), martes (martes americana), erminis (mustela erminea), mostela (mustela nivalis), vis\u00f3 americ\u00e0 (mustela vison), i ll\u00fadria de riu (lontra canadensis). altres petits carn\u00edvors s\u00f3n: el linx canadenc (lynx canadensis), la guineu roja (vulpes vulpes) i la guineu \u00e0rtica (vulpes lagopus), al litoral del nord.\n\nm\u00e9s de 250 esp\u00e8cies d'aus sobrevolen el yukon. el corb com\u00fa (corvus corax) \u00e9s l'au m\u00e9s estesa. entre altres ocells aut\u00f2ctons hi ha el pigarg americ\u00e0 (haliaeetus leucocephalus), l'\u00e0guila daurada (aquila chrysaetos), el falc\u00f3 grif\u00f3 (falco rusticolus) i el falc\u00f3 pelegr\u00ed (falco peregrinus), i cinc tipus de gall fer (gr\u00e8vol de p\u00edcea, dendragapus, perdiu de collar, perdiu blanca i perdiu de cua blanca). moltes aus migrat\u00f2ries es reprodueixen al yukon, per ser l'extrem nord de la ruta del pac\u00edfic.\na m\u00e9s de la lota i el llu\u00e7 de riu, la majoria dels peixos que viuen als rius, llacs i rierols del yukon s\u00f3n salm\u00f2nids. quatre esp\u00e8cies de salm\u00f3 (oncorhynchus tshawytscha, salm\u00f3 vermell, salm\u00f3 platejat i salm\u00f3 keta) es reprodueixen en rius i llacs de les conques del pac\u00edfic i del riu yukon. el riu yukon t\u00e9 el corrent d'aigua m\u00e9s fred per a l'h\u00e0bitat de qualsevol salm\u00f3; l'oncorhynchus tshawytscha neda uns 3.000 quil\u00f2metres riu amunt des de la desembocadura al mar de bering fins a whitehorse, on pon els ous. tamb\u00e9 hi ha poblacions de salmons vermells i truites arc de sant mart\u00ed en llacunes interiors. els salvelinus s\u00f3n representats per salvelinus namaycush, presents en gran part de les llacunes del yukon, aix\u00ed com diverses truites aut\u00f2ctones (salvelinus malma, salvelinus confluentus i truita alpina). no hi ha r\u00e8ptils al territori, tret d'unes poques granotas.\n\n\n=== recursos naturals ===\ncom que el yukon posseeix abundants recursos minerals, la mineria va ser el principal activitat econ\u00f2mica fins fa poc temps. no en va, l'or trobat a klondike va provocar la febre de l'or de klondike a la darreria del segle xix. actualment es troba or en molts rierols i rius i hi ha ind\u00fastries que es dediquen a la seva explotaci\u00f3 activa.\naltres minerals que s'han trobat en major o menor mesura s\u00f3n el coure, a la regi\u00f3 de whitehorse; plom i zinc, a faro; argent, plom i zinc, a mayo i kenik. s'ha descobert asbest a clinton creek, i coure, or, i carb\u00f3 a la zona de carmacks. el jaciment de tungst\u00e8 m\u00e9s gran del m\u00f3n es troba a macmillan pass, a les muntanyes mackenzie, proper a la frontera amb els territoris del nord-oest. els minerals no met\u00e0l\u00b7lics inclouen el jade i la baritina.\nel comer\u00e7 de pells havia estat la principal activitat econ\u00f2mica de les tribus de les primeres nacions, per\u00f2 la disminuci\u00f3 dels preus i les cr\u00edtiques creixent del sector proteccionista dels animals van deixar-la en un nivell molt residual.\nel yukon disposa de tres centrals hidroel\u00e8ctriques: al llac schwatka, prop de mayo i al llac aishihik.\ntot i que els boscos predominen en el paisatge, la majoria dels arbres s\u00f3n petits i de lent creixement a conseq\u00fc\u00e8ncia del clima fred i sec. es practica la silvicultura a petita escala. al sud del territori aquesta t\u00e9 m\u00e9s import\u00e0ncia en tenir un clima m\u00e9s humit. amb tot, les enormes dist\u00e0ncies fins als principals centres de mercat i els elevats preus en fan una empresa poc rendible.\ns'explota una petita quantitat de gas natural al sud-est, per\u00f2 poc s'ha explorat en altres punts de l'estat. es creu que pot haver-hi grans reserves de gas a l'\u00e0rea d'eagle plains seguint la dempster highway, i possiblement prop de whitehorse, per\u00f2, una vegada m\u00e9s, la dist\u00e0ncia des dels gasoductes ha obstaculitzat la investigaci\u00f3.\n\n\n=== q\u00fcestions ambientals ===\nl'escalfament global est\u00e0 afectant m\u00e9s al nord que a qualsevol altre punt del planeta, i el yukon no \u00e9s l'excepci\u00f3. si b\u00e9 \u00e9s cert que els residents rebrien amb entusiasme temperatures m\u00e9s c\u00e0lides, els efectes col\u00b7laterals de tal fenomen s\u00f3n desconeguts. l'increment de les temperatures afavoriria l'augment de l'evaporaci\u00f3 en un ambient ja de per si for\u00e7a sec, cosa que facilitaria l'extensi\u00f3 dels incendis forestals i reduiria la productivitat biol\u00f2gica dels boscos boreals, el creixement dels quals es veu m\u00e9s limitat per la manca d'humitat que per una temperatura favorable.\nel territori \u00e9s a m\u00e9s el blanc de la contaminaci\u00f3 provinent d'altres sectors del m\u00f3n, sobretot d'origen org\u00e0nic, per la qual cosa el consum d'animals salvatges i de peix ja no \u00e9s aconsellable. a nivell local, la restauraci\u00f3 de les mines i el tractament de les deixies poden suposar un problema important de contaminaci\u00f3, amb un enorme cost de neteja.\nen un intent per fomentar la investigaci\u00f3 dels recursos naturals, l'anterior govern del yukon (2002\u20132011), liderat per dennis fentie, va suspendre l'aplicaci\u00f3 de la protected areas strategy (\u00abestrategia de zones protegides\u00bb establerta per un govern anterior del partit dem\u00f2crata), i va indicar la seva intenci\u00f3 de no crear m\u00e9s parcs o zones protegides.\nels gwich'in d'old crow depenen del carib\u00fa de porcupine per abastir-se de carn i roba d'abrigar, com d'altres tribus del yukon. aquesta esp\u00e8cie migra cap a les planes costaneres i la refugi nacional de fauna salvatge de l'\u00e0rtic, a alaska, per apariar-se, cosa que es podria veure amena\u00e7ada per l'extracci\u00f3 del petroli a la zona.\n\n\n== geografia humana ==\nel yukon \u00e9s un territori escassament poblat, amb uns 30.000 habitants en un territori gaireb\u00e9 tan extens com espanya o su\u00e8cia i una densitat de 0,06 persones per km\u00b2. prop de tres quartes parts de la poblaci\u00f3 es concentren a l'\u00e0rea de whitehorse, i la resta viu en petites comunitats. totes elles, excepte old crow, s\u00f3n accessibles per carretera.\nla capital, whitehorse, \u00e9s la ciutat m\u00e9s gran i poblada; la segona en import\u00e0ncia \u00e9s, amb 1.300 habitants, dawson city, capital del territori fins al 1952.\ntradicionalment el yukon estava habitat per tribus n\u00f2mades atabasques pertanyents a les primeres nacions, que havien establert forts lla\u00e7os comercials amb els tinglits de la costa del pac\u00edfic. s'estima que el 20% de la seva poblaci\u00f3 actual \u00e9s d'origen ind\u00edgena. actualment no hi ha poblaci\u00f3 inuit al yukon, tot i que n'hi havia hagut en temps hist\u00f2rics al llarg de la costa de l'oce\u00e0 \u00e0rtic. les malalties i epid\u00e8mies els van fer desapar\u00e8ixer durant el segle xix.\n\n\n=== principals assentaments ===\nel seg\u00fcent quadre presenta la poblaci\u00f3 de la majoria de les comunitats del yukon. \u00e9s important especificar que el cens de 2001 inclou tots aquells que viuen dins els l\u00edmits comunitaris, mentre el departament d'estad\u00edstica del yukon (yukon bureau of statistics ybs) inclou cada ciutad\u00e0 amb adre\u00e7a de correu postal. habitualment moltes persones viuen fora dels l\u00edmits de la comunitat i per aquest motiu s\u00f3n m\u00e9s alts els registres de la yukon bureau of statistics.\n\nnotes:\n \u00b9 part de whitehorse (aglomeraci\u00f3)\n \u00b2 inclou el poble i els assentaments de les primeres nacions d'upper liard i \"two and one-half mille village\".\n 3 inclou la vila i la reserva \u00edndia\n 4 inclou l'assentament i la reserva ve\u00efna\n\n\n=== evoluci\u00f3 demogr\u00e0fica ===\npoblaci\u00f3 del yukon des de 1901:\n\n\n== economia ==\nl'economia est\u00e0 basada en els recursos minerals: plom, zinc, argent, or, asbest, coure, tungst\u00e8, jade i baritina. el govern va adquirir el terreny a la companyia de la badia de hudson el 1870 i el 1898 el va dividir, creant els territoris del nord-oest, per cobrir la necessitat dels governs locals donada l'aflu\u00e8ncia de poblaci\u00f3 per la febre de l'or. milers de buscadors d'or van omplir el territori, creant un per\u00edode de creixement que va quedar retratat per autors com robert w. service i jack london. el record d'aquest per\u00edode i els primers dies de la policia muntada del canad\u00e0, aix\u00ed com les meravelles paisatg\u00edstiques del territori i oci a l'aire lliure, fan del turisme la segona ind\u00fastria m\u00e9s important.\nla ind\u00fastria manufacturera, que inclou els mobles, roba i artesanies \u00e9s la seg\u00fcent en ordre d'import\u00e0ncia, junt amb la hidroelectricitat. les ind\u00fastries tradicionals de la ca\u00e7a i la pesca han perdut import\u00e0ncia. en l'actualitat el sector p\u00fablic \u00e9s el que acull m\u00e9s treballadors a tot el territori, donant feina a unes 5.000 persones d'un total de 12.500 treballadors del yukon.\n\n\n== transport ==\nabans de l'arribada de les formes modernes de transport els rius i camins de muntanya eren les principals rutes de transport emprades pels pobles costaners tlingit que comerciaven amb els atabascans, destacant el pas chilkoot i la ruta dalton.\n\ndes de la febre de l'or fins a la d\u00e8cada de 1950 les barques van navegar pel riu yukon, principalment entre whitehorse i dawson city, per\u00f2 alguns arribaven fins a alaska i el mar de bering, mentre d'altres es dirigien a alguns dels seus afluents, com el riu stewart. la majoria de les embarcacions eren propietat de la british-yukon navigation company, una extensi\u00f3 del white pass and yukon route que unia en un ferrocarril de via estreta skagway i whitehorse. el ferrocarril va deixar de funcionar durant la d\u00e8cada de 1980 i actualment \u00e9s emprat sols com a reclam tur\u00edstic.\nactualment les principals vies de comunicaci\u00f3 terrestres s\u00f3n l'alaska highway, la klondike highway (entre skagway i dawson city), la haines highway (entre haines i haines junction) i la dempster highway (que uneix inuvik, als territoris del nord-oest i la klondike highway), totes elles pavimentades a excepci\u00f3 de la dempster. la gaireb\u00e9 totalitat de comunitats del yukon s\u00f3n accessibles per carretera, sent el transport aeri l'\u00fanica forma d'arribar a la remota comunitat d'old crow, a l'extrem nord.\nl'aeroport internacional de whitehorse t\u00e9 vols directes amb vancouver, calgary, edmonton, fairbanks, juneau i frankfurt (durant l'estiu). cada comunitat posseeix un aeroport, sent el tursime i les prospeccions mineres la seva principal font de negoci.\n\n\n== administraci\u00f3 i govern ==\ndurant el segle xix el yukon form\u00e0 part del territori del nord-oest, administrat per la companyia de la badia de hudson, i posteriorment dels territoris del nord-oest administrats pel govern federal canadenc. va obtenir un cert nivell d'autogovern a partir de 1895, quan es va convertir en un districte separat dels territoris del nord-oest. el 1898 pass\u00e0 a ser un territori independent, amb el mateix comissari i consell territorial.abans de 1979 el yukon era administrat per un comissionat nomenat pel ministre federal d'afers ind\u00edgenes i desenvolupament del nord. aquest comissionat presidia i jugava un cert paper en el nomenament d'un consell executiu, les compet\u00e8ncies del qual eren \u00fanicament consultives. el 1979 el govern federal i el comissionat van delegar part del seu poder en una assemblea territorial que, aquell any, va adoptar un sistema de partits de govern responsable. aquest canvi va ser efectuat a trav\u00e9s d'una carta acreditativa expedida pel ministre jake epp, ministre federal d'afers ind\u00edgenes i desenvolupament del nord, m\u00e9s que per un procediment legislatiu.\nla yukon act, aprovada l'1 d'abril de 2003, va formalitzar els poders del govern del yukon i va afegir una s\u00e8rie de compet\u00e8ncies addicionals de car\u00e0cter territorial al govern del territori, com ara el control sobre la terra i els recursos naturals. des del 2003, excepte en mat\u00e8ria de persecucions criminals, el yukon disposa gaireb\u00e9 dels mateixos poders que els governs provincials, una cosa que tamb\u00e9 estan buscant els altres dos territoris (territoris del nord-oest i nunavut). actualment el paper del comissionat \u00e9s semblant al d'un tinent-governador provincial, per\u00f2, a difer\u00e8ncia d'ells, els comissionats no representen el monarca canadenc, sin\u00f3 que s\u00f3n treballadors del govern federal.\nsi b\u00e9 s'han obert debats al voltant de si el yukon hauria de ser considerat l'onzena prov\u00edncia del canad\u00e0, se sol posar en q\u00fcesti\u00f3 per la seva escassa poblaci\u00f3. com a resultat, el govern de la col\u00fambia brit\u00e0nica ha proposat en nombroses ocasions fer-se c\u00e0rrec de la seva administraci\u00f3.\na nivell federal, el territori est\u00e0 representat al parlament del canad\u00e0 per un diputat i un senador. a difer\u00e8ncia del que succeeix amb els estats units tots els membres del parlament tenen el mateix valor, i els residents al yukon gaudeixen dels mateixos drets que altres ciutadans canadencs.\nel yukon va ser una de les nou jurisdiccions del canad\u00e0 a proposar el matrimoni homosexual abans de l'aprovaci\u00f3 de la llei de matrimonis civils canadenc, juntament amb ont\u00e0rio, la col\u00fambia brit\u00e0nica, el quebec, manitoba, nova esc\u00f2cia, saskatchewan, terranova i labrador i nova brunsvic.\n\n\n=== governs de les primeres nacions ===\nla gran majoria de la poblaci\u00f3 forma part de les primeres nacions. el 1991 es va signar un acord territorial entre 7.000 representants de catorze pobles ind\u00edgenes diferents i el govern federal. des de llavors cada \"naci\u00f3\" ha de negociar les seves reclamacions espec\u00edfiques de terres i autogovern. el novembre de 2005, 11 de les 14 \"primeres nacions\" van signar acords amb el govern. a continuaci\u00f3 s'ofereix una llista de les 14 primeres nacions: \n\nel territori va acollir un assentament inuit a herschel island, a la costa de l'\u00e0rtic, per\u00f2 el 1987 va ser desmantellat i els seus habitants traslladats als territoris del nord-oest. com a conseq\u00fc\u00e8ncia de l'acord final inulaviut, l'illa \u00e9s avui un parc territorial i es coneix oficialment com a qikiqtaruk, el nom de l'illa en inuktitut.\n\n\n== refer\u00e8ncies ==\n\n\n== bibliografia ==\nbanfield, alexander william francis. the mammals of canada (en angl\u00e8s).  universitat de toronto, 1974, p. 438. isbn 0-8020-2137-9. \ncoates, ken s.; morrison, william r. land of the midnight sun: a history of the yukon (en angl\u00e8s).  edmonton: hurtig, 1998. isbn 0-88830-331-9. \ncody, william k. flora of the yukon territory (en angl\u00e8s).  ottawa: nrc research press, 1996. isbn 0-660-16406-x. \n pamela h. sinclair, wendy a. nixon, cameron d. eckert, y nancy l. hughes, eds.. birds of the yukon territory (en angl\u00e8s).  vancouver: universitat de la col\u00fambia brit\u00e0nica, 2003. isbn 0-7748-1012-2. .\nberton, pierre,. klondike: the last great gold rush, 1896-1899. revisi\u00f3 2001.  toronto: anchor canada, 1972. isbn 0385658443. \nmichener, james albert. journey (en angl\u00e8s). 1st american ed.  nova york: random house, 1989. isbn 0394578260. \n\n\n== enlla\u00e7os externs ==\n\u00abyukon bureau of statistics\u00bb (en angl\u00e8s).\n\u00abyukon legislative assembly\u00bb (en angl\u00e8s).\n\u00abthe yukon territory act, 1898\u00bb (en angl\u00e8s), 13-06-1898. (la llei de yukon del 1898)\n\u00abyukon act/loi sur le yukon\u00bb (pdf) (en angl\u00e8s, franc\u00e8s), 2002. (la llei de yukon del 2002)\n\u00abnormales et moyennes climatiques de 1981-2010\u00bb (en franc\u00e8s, angl\u00e8s). normales climatiques canadiennes.   govern del canad\u00e0.\ntidd, claude; tidd, mary. \u00aba yukon romance/une histoire d'amour yukonnaise\u00bb (en franc\u00e8s, angl\u00e8s).   canadian heritage/patrimoine canadien.\n\u00abhenry m. sarvant photographs of washington state and the yukon\u00bb (en angl\u00e8s).   university of washington, s.d. col\u00b7leccions digitals de la universitat de washington. 212 fotografies de henry m. sarvant de les seves expedicions a la muntanya de mount rainier i escenes de llocs propers entre 1892 i 1912. tamb\u00e9 inclou imatges d'un viatge a les mines d'or de klondike el 1897 i documenta el seu trajecte pel chilkoot pass i les activitats mineres subjacents en la proximitat de dawson, territori del yukon.\n\u00abwilliam e. meed photographs\u00bb (en angl\u00e8s).   university of washington, s.d. col\u00b7lecci\u00f3 de fotografies de william e. meed amb escenes del yukon (1898-1907), canad\u00e0, parts d'alaska i la col\u00fambia brit\u00e0nica durant la febre de l'or de klondike."