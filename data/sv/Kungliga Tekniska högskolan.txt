"kungliga tekniska h\u00f6gskolan (kth) (engelska: kth royal institute of technology), \u00e4r ett statligt svenskt universitet i stockholm med huvudsaklig inriktning p\u00e5 teknik och naturvetenskap. kth \u00e4r den \u00e4ldsta och st\u00f6rsta tekniska h\u00f6gskolan i sverige och var 2024 det nordiska universitet som stod h\u00f6gst p\u00e5 qs universitetsv\u00e4rldsrankning.\nkth bedriver omfattande utbildning av framf\u00f6r allt civilingenj\u00f6rer, h\u00f6gskoleingenj\u00f6rer, arkitekter, samh\u00e4llsplanerare och teknologie doktorer samt har en omfattande teknisk och naturvetenskaplig forskning. kth:s byggnader p\u00e5 valhallav\u00e4gen p\u00e5 norra djurg\u00e5rden i stockholm \u00e4r byggnadsminnesm\u00e4rkta och utg\u00f6r campus valhallav\u00e4gen. \nkth bedriver \u00e4ven utbildning och forskning i s\u00f6dert\u00e4lje, flemingsberg (huddinge sjukhus och s\u00f6dert\u00f6rns h\u00f6gskola) samt kista (kista science city med dess multinationella storf\u00f6retag). 2023 fattades emellertid beslut om att verksamheten i kista och s\u00f6dert\u00e4lje ska flyttas till huvudcampus och flemingsberg senast 2027.rektor \u00e4r sedan 1 december 2022 anders s\u00f6derholm.\n\n\n== historik ==\n\n\n=== teknologiska institutet och dess f\u00f6reg\u00e5ngare ===\ndagens kth grundades 1827 som teknologiska institutet, vilken hade sina r\u00f6tter i mekaniska skolan fr\u00e5n 1798. denna, i sin tur, inneh\u00f6ll den mekaniska modellsamlingen laboratorium mechanicum, som skapats av \"den svenska mekanikens fader\" christopher polhem 1697 och som periodvis anv\u00e4ndes f\u00f6r undervisning i praktisk mekanik. det \u00e4r fr\u00e5n mekaniska skolans grundande 1798, som man kan p\u00e5visa kontinuerlig teknisk undervisning i sverige.\n\ni frankrike hade \u00e9cole polytechnique grundats redan 1794, och i b\u00f6rjan av 1800-talet grundades tekniska h\u00f6gskolor i de flesta andra europeiska l\u00e4nder. tekniska h\u00f6gskolor bildades bland annat i prag 1806, i wien 1815 och i berlin 1820. detta ledde till initiativ om att inr\u00e4tta n\u00e5got motsvarande i sverige. riksdagen antog 1823 en skrivelse om att ett teknologiskt institut borde bildas, beslut i fr\u00e5gan fattades 1825 och teknologiska institutet kunde starta sin verksamhet 1827. vid sitt grundande hade ti tv\u00e5 professurer, en i fysik och en i kemi och undervisningen var framf\u00f6r allt inriktad p\u00e5 de mekaniska och kemiska omr\u00e5dena, och huvudsakligen praktiskt inriktad. i teknologiska institutets stadgar fr\u00e5n 1826 angavs institutets syfte \"att samla och meddela kunskaper och upplysningar, som \u00e4ro n\u00f6dv\u00e4ndiga f\u00f6r att med framg\u00e5ng kunna idka sl\u00f6jder eller hvad man vanligen kallar handtverk och fabriker\" och att undervisningen skulle vara \"mera popul\u00e4r och praktisk \u00e4n str\u00e4ngt vetenskaplig\". verksamheten bedrevs i modellkammarhuset vid m\u00e4ster samuelsgr\u00e4nd 43 (med senare numrering 67) i stockholm och den f\u00f6rsta f\u00f6rest\u00e5ndaren var \u00f6verdirekt\u00f6ren gustaf magnus schwartz. n\u00e4r teknologiska institutet startade sin verksamhet 1827 var ett av undervisnings\u00e4mnena konsten att g\u00f6ra blommor vilket var avsett \"\u00e5t s\u00e5dana fruntimmer, hvilka s\u00e5som n\u00e4ringsyrke idka denna konst\", dock lades \u00e4mnet ner efter v\u00e5rterminen 1828.de f\u00f6rsta \u00e5rens verksamhet vid ti f\u00f6ll dock inte s\u00e5 v\u00e4l ut. det fanns inga best\u00e4mmelser om varken minimi\u00e5lder eller f\u00f6rkunskaper f\u00f6r eleverna. undervisningen bedrevs p\u00e5 mycket element\u00e4r niv\u00e5 och huvudsakligen med ren hantverksinriktning. avv\u00e4gningen mellan denna praktiska inriktning och en mer teoretisk och vetenskaplig inriktning debatterades flitigt. institutets ordf\u00f6rande gabriel poppius och delar av direktionen drev en linje mot en mer akademisk och vetenskaplig inriktning. under 1832\u20131833 h\u00e4vdade dessa att det fanns behov av n\u00e4rmare f\u00f6reskrifter om institutets m\u00e5ls\u00e4ttning. de f\u00f6reslog att direktionen skulle utvidgas med en vetenskapsf\u00f6retr\u00e4dare samt f\u00e5 ett uppdrag att granska institutets verksamhet. regeringen tillsatte en granskningskommitt\u00e9, med bland andra jacob berzelius bland ledam\u00f6terna och den ville ge vetenskapen en starkare st\u00e4llning vid institutet. schwartz ingav en svarsskrift och eftersom han ingick i institutets direktion, medverkade han i institutets svar p\u00e5 kommitt\u00e9ns kritik. kommitt\u00e9ns arbete ledde inte till n\u00e5gra f\u00f6r\u00e4ndringar. kritiken upph\u00f6rde dock inte och en ny kommitt\u00e9 tillsattes 1844. denna gick direkt in p\u00e5 fr\u00e5gan om vad en teknologisk undervisningsanstalt borde vara och lyfte fram att vetenskapen m\u00e5ste ligga till grund f\u00f6r teknologin. f\u00f6rest\u00e5ndaren schwartz tvingades bort, och f\u00f6rest\u00e5ndaren f\u00f6r bergsskolan i falun joachim \u00e5kerman kallades i slutet av 1845 in som tillf\u00f6rordnad f\u00f6rest\u00e5ndare f\u00f6r att leda omvandlingen av institutet 1846\u20131848. \u00e5kerman hade 1827\u20131839 varit l\u00e4rare i kemi vid ti.\nde nya stadgarna definierade teknologiska institutet som \"en undervisningsanstalt f\u00f6r s\u00e5dana unge m\u00e4n, som egna sig \u00e5t n\u00e5got industriellt lefnadsyrke, f\u00f6r hvars r\u00e4tta ut\u00f6fning naturk\u00e4nnedom och i synnerhet kemisk- och mekanisk-tekniska kunskaper \u00e4ro beh\u00f6fliga\", samtidigt som ett intr\u00e4desprov och en minimi\u00e5lder om 16 \u00e5r inf\u00f6rdes. sannolikt \u00e4r det d\u00e4rf\u00f6r f\u00f6rst fr\u00e5n 1846 som man kan betrakta ti som en teknisk h\u00f6gskola och anordnare av ingenj\u00f6rsutbildning i mer egentlig mening. 1851 f\u00f6rl\u00e4ngdes ocks\u00e5 utbildningen fr\u00e5n tv\u00e5 till tre \u00e5r, men eftersom ti inte hade m\u00f6jlighet att ut\u00f6ka antalet elever togs under en period nya elever bara in tv\u00e5 \u00e5r av tre. professurerna var nu tre: matematik och mekanik, mekanisk teknologi samt allm\u00e4n kemi och kemisk teknologi. (fysikprofessuren drogs s\u00e5ledes in och omvandlades till tv\u00e5 professurer med mekanisk anknytning. en professur i allm\u00e4n och till\u00e4mpad fysik \u00e5terinr\u00e4ttades dock 1858.)\n\nunder 1850-talet upplevde sverige ekonomiska framsteg, och byggandet av j\u00e4rnv\u00e4gar och telegraflinjer ledde till ett \u00f6kat behov av ingenj\u00f6rer. teknologiska institutet fick d\u00e4rf\u00f6r kraftigt \u00f6kade anslag 1858, och ut\u00f6kade undervisningen med mineralogi och byggnadstekniska \u00e4mnen: v\u00e4g- och vattenbyggnadskonst och allm\u00e4n byggnadskonst. 1863 kunde ti ocks\u00e5 flytta in i nya lokaler i vasastaden p\u00e5 adress drottninggatan 91\u201395. stockholms h\u00f6gskola kom flera decennier senare att flytta in i lokaler i n\u00e4rheten, p\u00e5 kungstensgatan 45.\ni stadgarna fr\u00e5n 1867 angavs f\u00f6r f\u00f6rsta g\u00e5ngen i teknologiska institutets stadgar att institutet skulle meddela \"erforderlig vetenskaplig bildning\" till dem som ville \u00e4gna sig \u00e5t ett praktiskt levnadsyrke, och grundl\u00e4ggande kunskaper i fysik och kemi blev nu en del av intr\u00e4deskraven.\n\u00e5r 1869 inf\u00f6rlivades den tidigare bergsskolan i falun i teknologiska institutet. bergsskolan hade startat sin verksamhet redan 1822 med en tv\u00e5\u00e5rig l\u00e4rokurs p\u00e5 bergsvetenskapens omr\u00e5de. redan 1848 hade joachim \u00e5kerman, som d\u00e5 b\u00e5de var f\u00f6rest\u00e5ndare f\u00f6r bergsskolan och tillf\u00f6rordnad f\u00f6rest\u00e5ndare f\u00f6r teknologiska institutet f\u00f6reslagit att de skulle sl\u00e5s samman, men brukssocieteten hade f\u00f6rhindrat detta. ti hade nu fyra fackskolor med tre\u00e5rig l\u00e4rokurs:\n\nmaskinbyggnadskonst och mekanisk teknologi (m)\nkemisk teknologi (k)\nbergsvetenskap (b), med tre olika bildningslinjer f\u00f6r\nbergsmekaniker (som \u00e4gnade sig \u00e5t det maskineri som kr\u00e4vdes f\u00f6r gruvdriften)\nhyttingenj\u00f6rer (med dagens spr\u00e5kbruk metallurger)\ngruvingenj\u00f6rer (med dagens spr\u00e5kbruk geotekniker med inriktning bergmekanik, eller kort bergmekaniker)\nv\u00e4g- och vattenbyggnadskonst (v)\u00e5r 1871 tog teknologiska institutet \u00f6ver den civila ingenj\u00f6rsundervisning som 1851\u20131869 bedrivits vid h\u00f6gre artilleril\u00e4roverket i marieberg (en f\u00f6reg\u00e5ngare till f\u00f6rsvarsh\u00f6gskolan), vilket ledde till ut\u00f6kad undervisning i v\u00e4g- och vattenbyggnadskonst samt geodesi och topografi (s\u00e5ledes lantm\u00e4teri-relaterade \u00e4mnen).\nde civila eleverna vid det milit\u00e4ra artilleril\u00e4roverket kallades logiskt nog f\u00f6r civilingenj\u00f6rer, och det \u00e4r s\u00e5ledes h\u00e4r som denna beteckningen p\u00e5 h\u00f6gre utbildade ingenj\u00f6rer myntades. detta har ibland lett till missf\u00f6rst\u00e5ndet att hela kth skulle ha ett ursprung i arm\u00e9ns ingenj\u00f6rsutbildning, trots att ti startade sin verksamhet 24 \u00e5r innan civilingenj\u00f6rskursen p\u00e5 marieberg inr\u00e4ttades. under en \u00f6verg\u00e5ngsperiod anv\u00e4ndes civilingenj\u00f6r som beteckning enbart p\u00e5 v\u00e4g- och vattenbyggare vid ti/kth. det \u00e4r inte helt klart hur denna beteckning senare kom att utnyttjas f\u00f6r ingenj\u00f6rer av alla andra inriktningar, med undantag f\u00f6r bergsingenj\u00f6rer.\n\n\n=== befordring till teknisk h\u00f6gskola ===\n1877 \u00e4ndrades institutets namn till tekniska h\u00f6gskolan, senare oftast skrivet kungliga tekniska h\u00f6gskolan (kth), vilket idag \u00e4r det officiella namnet. verksamheten ut\u00f6kades ocks\u00e5 med en fackskola f\u00f6r arkitektur (a). a fick en fyra\u00e5rig l\u00e4rokurs, samtidigt som tre av de tidigare fackskolorna f\u00f6rl\u00e4ngde sin utbildning. v f\u00f6rl\u00e4ngdes till en fyra\u00e5rig l\u00e4rokurs, medan det f\u00f6r m och b inf\u00f6rdes valfrihet mellan tre- och fyra\u00e5rig l\u00e4rokurs. intr\u00e4deskraven sk\u00e4rptes ytterligare, och nu kr\u00e4vdes det mogenhetsexamen (studentexamen) fr\u00e5n reallinjen (\"naturvetenskapligt gymnasium\") eller fr\u00e5n latinlinjen (\"humanistiskt gymnasium\") med kompletteringspr\u00f6vning i matematik, fysik och kemi. f\u00f6rslag fanns ocks\u00e5 om att vid detta tillf\u00e4lle infoga krigsh\u00f6gskolan, skogsinstitutet, farmaceutiska institutet och lantm\u00e4teriutbildningen i kth, men s\u00e5 skedde inte.\nunder 1890-talet expanderade \u00e5ter kth. 1892 n\u00e5dde undervisningen vid kth en storlek p\u00e5 100 studenter i f\u00f6rsta \u00e5rskursen, och fr\u00e5n 1899 kunde man ta in 125 studenter per \u00e5r. \u00e5ren \n1895\u20131898 byggdes flera nya laboratorier och 1896 inr\u00e4ttades tekniska h\u00f6gskolans materialprovningsanstalt med en sj\u00e4lvst\u00e4ndig st\u00e4llning inom kth, vilken kom att bli f\u00f6reg\u00e5ngare till den senare statens provningsanstalt.\n\n1897 b\u00f6rjade kth:s f\u00f6rsta kvinnliga student agnes magnell. d\u00e5 skolans statuterendast till\u00e4t att unga m\u00e4n antogs kunde agnes magnell b\u00f6rja som specialstudent p\u00e5 fackavdelningen f\u00f6r arkitektur f\u00f6rst sedan hon beviljas dispens. hon var syssling till carl jacob magnell, som senare blev kth:s rektor.1901 inr\u00e4ttades en fackskola f\u00f6r elektroteknik (e) och 1912 inr\u00e4ttades en egen fackskola f\u00f6r skeppsbyggnad (s), som tidigare varit en underavdelning inom m. vid detta tillf\u00e4lle fanns s\u00e5ledes de sju fackskolor (sektioner) \u2013 m, k, b, v, a, e, s \u2013 som \u00e4n idag bildar de sju ringarna i emblemet f\u00f6r tekniska h\u00f6gskolans studentk\u00e5r. l\u00e4rokursen blev ocks\u00e5 obligatoriskt fyra \u00e5r f\u00f6r alla fackskolor, med undantag f\u00f6r k, som var tre\u00e5rig med en frivillig fj\u00e4rde \u00e5rskurs. 1916 ut\u00f6kades antalet f\u00f6rsta\u00e5rselever till 150.\nden 17 december 1915 utf\u00e4rdade kunglig majest\u00e4t best\u00e4mmelser om tentamina och examina vid kth. vid kth kunde civilingenj\u00f6rs-, bergsingenj\u00f6rs- och arkitektexamen avl\u00e4ggas. i och med detta fick dessa examensben\u00e4mningar och titlar ett skydd som de tidigare inte haft.\n\n\n=== nya byggnader vid valhallav\u00e4gen ===\ndet ut\u00f6kade studentantalet ledde till att kth b\u00f6rjade bli tr\u00e5ngbott. med b\u00f6rjan \u00e5r 1900 utreddes flera tillbyggnadsalternativ p\u00e5 drottninggatan, men slutsatsen blev till sist att det beh\u00f6vdes en nybyggnad p\u00e5 en ny tomt. efter ett antal turer i \u00e4rendet fattades riksdagsbeslut i fr\u00e5gan 1911 och en arkitektt\u00e4vling utlystes. f\u00f6rsta pris gick till arkitekt erik lallerstedt och byggandet de \u00e4ldsta av de nuvarande lokalerna p\u00e5 norra djurg\u00e5rden i stockholm kunde inledas, det som idag kallas campus valhallav\u00e4gen. grundstenen lades den 20 maj 1914 och de f\u00f6rsta lokalerna invigdes 19 oktober 1917. byggnadskomplexet gestaltades av lallerstedt i en tung, monumental tegelarkitektur. lokalerna vid valhallav\u00e4gen byggdes sedan ut successivt, men l\u00e4nge fanns verksamhet kvar p\u00e5 drottninggatan; p\u00e5 1920-talet bedrevs det mesta av de tv\u00e5 f\u00f6rsta \u00e5rens undervisning d\u00e4r. kemiska avdelningens lokaler vid valhallav\u00e4gen invigdes 1922.1921, samma \u00e5r som kvinnlig r\u00f6str\u00e4tt inf\u00f6rdes i sverige, blev det genom en regel\u00e4ndring m\u00f6jligt f\u00f6r kvinnor att bli antagna som ordinarie studerande vid kth, och inte som tidigare enbart som specialelever efter s\u00e4rskild pr\u00f6vning. f\u00f6rsta specialeleven som ocks\u00e5 tog examen blev arkitekten anna mohr 1919. den f\u00f6rsta som antogs som ordinarie efter regel\u00e4ndringen 1921 var brita snellman vid fackavdelningen f\u00f6r arkitektur, efter att \u00e5ret f\u00f6re (1920) ha antagits som specialelev. f\u00f6rsta kvinnliga civilingenj\u00f6ren blev greta westberg som b\u00f6rjade studera elektroteknik 1924, tog examen 1928, och vars make ragnar wox\u00e9n senare blev kth:s rektor.l\u00e4s\u00e5ret 1925/1926 hade kth n\u00e5tt en storlek av 713 studerande, 34 professorer och 135 \u00f6vriga l\u00e4rare, assistenter och docenter. det fanns nu sju fackavdelningar (ist\u00e4llet f\u00f6r fackskolor) och en avdelning f\u00f6r allm\u00e4nna vetenskaper.\n\u00e4ven om stadgarna redan 1867 inneh\u00f6ll skrivningar om vetenskaplig bildning, och antalet professorer successivt ut\u00f6kades, ans\u00e5gs det att uppgiften f\u00f6r en teknisk h\u00f6gskola var ingenj\u00f6rsutbildning snarare \u00e4n forskning. d\u00e4rf\u00f6r hade kth l\u00e4nge ingen promotionsr\u00e4tt (r\u00e4tt att utdela doktorsgrad). efter att fr\u00e5gan v\u00e4ckts, inr\u00e4ttades slutligen m\u00f6jligheten att avl\u00e4gga teknisk doktorsgrad vid kth 1927, och de f\u00f6rsta fem promoverades 1929. den betydligt yngre och icke-statliga stockholms h\u00f6gskola fick m\u00f6jlighet att examinera filosofie doktorer i naturvetenskapliga \u00e4mnen redan 1904. m\u00f6jligheten att avl\u00e4gga licentiatexamen tillkom 1942.\n1932 tillkom sektioner f\u00f6r teknisk fysik (f), som tidigare hade ing\u00e5tt i m, och lantm\u00e4teri (l), d\u00e4r utbildningsansvaret tidigare l\u00e5g under lantm\u00e4teristyrelsen \u00e4ven om kth undervisade i liknande \u00e4mnen inom utbildningen i v\u00e4g- och vattenbyggnad. d\u00e4refter f\u00f6rblev antalet sektioner och utbildningar of\u00f6r\u00e4ndrat i 51 \u00e5r, \u00e4ven om antalet studerande expanderande kraftigt. tv\u00e5 f\u00f6r\u00e4ndringar intr\u00e4ffade dock i sektionernas inneh\u00e5ll. sektionen f\u00f6r skeppsbyggnad \u00e4ndrades p\u00e5 1960-talet till en sektion f\u00f6r flygteknik, samtidigt som de skeppstekniska \u00e4mnen f\u00f6rdes \u00f6ver till m. sektionsbokstaven \u00e4ndrades samtidigt fr\u00e5n s till t. senare, p\u00e5 1980-talet, \u00e5terf\u00f6rdes de skeppstekniska \u00e4mnen till sektionen, som d\u00e5 bytte namn till farkostteknik (t). 1972, i samband med att h\u00f6gskolan i lule\u00e5 grundades, flyttades de bergmekaniska \u00e4mnena dit fr\u00e5n sektionen f\u00f6r bergsvetenskap, medan de metallurgiska \u00e4mnena blev kvar p\u00e5 kth. efter 150 \u00e5r av samlad bergsingenj\u00f6rsutbildning f\u00f6r bergmekaniker och metallurger, f\u00f6rst i falun och sedan i stockholm, splittrades denna s\u00e5ledes p\u00e5 tv\u00e5 orter. senare bytte sektionen namn till materialteknik (b) f\u00f6r att markera ett \u00f6kat utbildningsinneh\u00e5ll av icke-metalliska material. under en \u00f6verg\u00e5ngsperiod kunde dessa materialtekniker, beroende p\u00e5 inriktning, v\u00e4lja civilingenj\u00f6r eller bergsingenj\u00f6r som examensben\u00e4mning. sedan 1996 \u00e4r dock bergsingenj\u00f6r avskaffad som examensben\u00e4mning, och \u00e4ven alla metallurgiskt inriktade ingenj\u00f6rer examineras som civilingenj\u00f6rer.\n\n\n=== nya utbildningar och nya campus ===\n1983 tillkom en sektion f\u00f6r datateknik (d). kth hade vid detta tillf\u00e4lle l\u00e4nge haft datavetenskaplig verksamhet, framf\u00f6r allt f\u00f6r ber\u00e4knings\u00e4ndam\u00e5l. en professur i numerisk analys hade funnits sedan 1963, och en i \"informationsbehandling s\u00e4rskilt adb\" sedan 1965, b\u00e5da delade med stockholms universitet, och stockholms datamaskincentral qz l\u00e5g p\u00e5 kth. d\u00e4remot hade kth, till skillnad mot exempelvis tekniska fakulteten vid link\u00f6pings universitet, ingen separat civilingenj\u00f6rsutbildning med datainriktning, utan maskinvara kunde studeras vid e och programvara huvudsakligen vid f. eftersom d skapades fr\u00e5n f, och h\u00e5rdvaru\u00e4mnena stannade inom e-sektionen, kom d-sektionen vid kth att f\u00e5 ett starkt fokus p\u00e5 datalogi.\n1987 f\u00f6rl\u00e4ngdes civilingenj\u00f6rsutbildningen fr\u00e5n fyra till fyra och ett halvt \u00e5r, eller fr\u00e5n 160 till 180 po\u00e4ng i enlighet med po\u00e4ngr\u00e4kningssystemet d\u00e4r en po\u00e4ng motsvarande en veckas heltidsstudier och ett l\u00e4s\u00e5r var 40 po\u00e4ng.\n1990 tillkom en separat civilingenj\u00f6rsutbildning i industriell ekonomi (i), som tidigare varit en inriktning inom m, p\u00e5 samma s\u00e4tt som det fanns m\u00f6jlighet att specialisera sig p\u00e5 byggnadsekonomi inom v och p\u00e5 fastighetsekonomi inom l. \"nationalekonomi och n\u00e4ringslagstiftning\" var ett av de undervisnings\u00e4mnen som inf\u00f6rdes 1877, d\u00e5 kth blev teknisk h\u00f6gskola, och undervisades av en s\u00e5 kallad extra l\u00e4rare. industriell ekonomi fanns som \u00e4mnesbeteckning vid kth redan i b\u00f6rjan 1900-talet.idag \u00e4r sektionsbegreppet helt f\u00f6rbeh\u00e5llet studerandeorganisationerna eftersom kth numera \u00e4r indelat i skolor och institutioner.\ni samband med it-branschens expansion i stockholmsf\u00f6rorten kista etablerade \u00e4ven kth vissa institutioner d\u00e4r.\nfr\u00e5n slutet av 1980-talet gjordes de kortare ingenj\u00f6rsutbildningarna i sverige om, genom att den tidigare utbildningen till gymnasieingenj\u00f6r med ett fj\u00e4rde \u00e5r p\u00e5 tekniskt gymnasium avskaffades, och fr\u00e5n 1989 ersattes med en tv\u00e5\u00e5rig h\u00f6gskoleutbildning, som fr\u00e5n 1995 successivt blev tre\u00e5rig. kth fick ansvaret f\u00f6r dessa utbildningar i stockholmsomr\u00e5det, och \u00f6vertog d\u00e4rf\u00f6r l\u00e4rare fr\u00e5n flera tekniska gymnasier. detta har lett till att kth numera har campus i flera olika delar av stockholmsomr\u00e5det; i kista, flemingsberg och s\u00f6dert\u00e4lje.\n1990-talet och de f\u00f6rsta \u00e5ren p\u00e5 2000-talet var en period med m\u00e5nga omorganisationer och namnbyten p\u00e5 utbildningar och \u00e4mnen p\u00e5 kth. 1999 startade nya civilingenj\u00f6rsprogram i medieteknik och bioteknik. \nunder m\u00e5nga \u00e5r och fram till 1990-talets b\u00f6rjan fanns det i huvudsak en institution f\u00f6r varje \u00e4mne som det fanns en kth-professur i. i de fall n\u00e4r det fanns mer \u00e4n en professor i samma \u00e4mne, eller i mycket n\u00e4raliggande \u00e4mnen, hade institutionerna flera professorer. organisationsniv\u00e5n ovanf\u00f6r institutionerna, i \u00e4ldre tider fackavdelningar eller fackskolor, d\u00e4refter l\u00e4nge betecknade sektioner, var uppdelade efter civilingenj\u00f6rs-, bergsingenj\u00f6rs- och arkitektutbildningarna. det fanns en sektion per s\u00e5dan utbildning, och de institutioner som l\u00e5g \"n\u00e4rmast\" respektive sektions utbildning ingick i denna sektion. under 1990-talet \u00f6vergavs denna l\u00e5ngvariga organisationsmodell, f\u00f6rst genom att ett mindre antal \"storinstitutioner\" skapades, och 1993 genom att sektionerna ersattes av fem delfakulteter, senare kallade fakulteter: arkitektur, lantm\u00e4teri och v\u00e4g- och vattenbyggnad (alv), elektro- och informationsteknik (eit), kemi och kemiteknik (kkt), maskin- och materialteknik (mmt) samt teknisk fysik (tfy). begreppet (del)fakulteter har sedermera avskaffats, och kth best\u00e5r idag av ett antal skolor.\nunder det sena 1990-talet och tidiga 2000-talet har ocks\u00e5 flera namnbyten p\u00e5 civilingenj\u00f6rsutbildningar skett, och tidigare inriktningar har omv\u00e4xlande brutits ut som egna utbildningar, respektive slagits ihop med andra utbildningar. det mest anm\u00e4rkningsv\u00e4rda namnbytet skedde 2003, d\u00e5 civilingenj\u00f6rsutbildningen i v\u00e4g- och vattenbyggnad efter sammanslagning med lantm\u00e4teri bytte namn till samh\u00e4llsbyggnad. efter att \"v\u00e4g- och vattenbyggare\" i \u00f6ver 150 \u00e5r har betecknat byggnadstekniskt utbildade civilingenj\u00f6rer (medan de med kortare utbildning oftast kallats byggnadsingenj\u00f6rer eller liknande) kommer kth inte l\u00e4ngre att anv\u00e4nda det klassiska namnet p\u00e5 den utbildning som gav upphov till beteckningen civilingenj\u00f6r.\n\n\n=== f\u00f6r\u00e4ndringar till f\u00f6ljd av bolognaprocessen ===\nfr\u00e5n h\u00f6stterminen 2007 omfattar civilingenj\u00f6rsutbildningen f\u00f6r nyantagna teknologer 5 \u00e5rs studier, eller 300 h\u00f6gskolepo\u00e4ng enligt ects-systemet med 60 h\u00f6gskolepo\u00e4ng per l\u00e4s\u00e5r. civilingenj\u00f6rs- och arkitektutbildningen anpassas i samband med detta till kraven som st\u00e4lls p\u00e5 master-utbildningar i det eu-gemensamma bologna-systemet, inklusive ny betygsskala och klassificering av kurser i grundniv\u00e5 respektive avancerad niv\u00e5. civilingenj\u00f6rsstuderande som tidigare har antagits till kth kommer att fram till 30 juni 2015 att kunna ta ut en civilingenj\u00f6rsexamen omfattande 270 ects-h\u00f6gskolepo\u00e4ng (motsvarande 180 \"gamla\" po\u00e4ng), men har ocks\u00e5 m\u00f6jligheten att ta ut en examen om 300 h\u00f6gskolepo\u00e4ng om de uppfyller fordringarna.\n\n\n=== kunglig ben\u00e4mning ===\nunder m\u00e5nga \u00e5r var kth:s officiella namn \"tekniska h\u00f6gskolan i stockholm\". f\u00f6rst under regeringen bildt \u00e4ndrades detta, och i den nu g\u00e4llande h\u00f6gskolef\u00f6rordningen fr\u00e5n 1993 (sfs 1993:100) listas kth under namnet \"kungl. tekniska h\u00f6gskolan\".att kth trots namnet \u00e4r ett universitet snarare \u00e4n en h\u00f6gskola framg\u00e5r ocks\u00e5 av h\u00f6gskolef\u00f6rordningen. den fr\u00e4msta praktiska inneb\u00f6rden av att ha status av universitet \u00e4r generell r\u00e4tt till utbildning p\u00e5 forskarniv\u00e5 (doktorsexamen), vilket kth har haft sedan 1927.\n\n\n=== motto ===\nkth:s motto \u00e4r \u201dvetenskap och konst\u201d. vetenskap st\u00e5r f\u00f6r den teoretiska kunskapen och den forskning som ligger till grund f\u00f6r den medan konst syftar p\u00e5 f\u00f6rm\u00e5gan att till\u00e4mpa kunskaperna i praktiken (ingenj\u00f6rskonst).\n\n\n== organisation ==\nsedan 1 januari 2005 \u00e4r all forskning och undervisning vid kth organiserad inom ramen f\u00f6r skolor, som best\u00e5r av institutioner och centra, och som ansvarar f\u00f6r ett antal grundutbildningsprogram. fr\u00e5n 2005 fram till utg\u00e5ngen av \u00e5r 2017 fanns 10 skolor och efter en del sammanslagningar finns fr\u00e5n 1 januari 2018 fem skolor. skolan f\u00f6r bioteknologi, skolan f\u00f6r kemivetenskap och skolan f\u00f6r teknik och h\u00e4lsa slogs ihop till skolan f\u00f6r kemi, bioteknologi och h\u00e4lsa. skolan f\u00f6r datavetenskap och kommunikation, skolan f\u00f6r informations- och kommunikationsteknik och skolan f\u00f6r elektro- och systemteknik slogs ihop till skolan f\u00f6r elektroteknik och datavetenskap. \nden gemensamma administrationen \u00e4r organiserad inom gemensamt verksamhetsst\u00f6d (gvs). skolornas officiella f\u00f6rkortningar \u00e4r i de flesta fall tagna fr\u00e5n deras engelska namn:\nskolan f\u00f6r arkitektur och samh\u00e4llsbyggnad (architecture and the built environment, abe)\nskolan f\u00f6r kemi, bioteknologi och h\u00e4lsa (chemistry, biotechnology and health, cbh)\nskolan f\u00f6r elektroteknik och datavetenskap (electrical engineering and computer science, eecs)\nskolan f\u00f6r industriell teknik och management (industrial engineering and management, itm)\nskolan f\u00f6r teknikvetenskap (engineering sciences, sci)\n\n\n== utbildningar ==\n\n\n=== arkitektutbildning (300 hp/5 \u00e5r) ===\n\nf\u00f6r dem som b\u00f6rjade f\u00f6re 1 juli 2007 omfattar utbildningen med n\u00e5got undantag 270 hp/180 p. inom parentes \u00e4r f\u00f6rkortningen f\u00f6r programmet.\n\narkitektur (a)\n\n\n=== civilingenj\u00f6rsprogram (300 hp/5 \u00e5r) ===\nf\u00f6r dem som b\u00f6rjade f\u00f6re 1 juli 2007 omfattar utbildningen med n\u00e5got undantag 270 hp/180 p. inom parentes \u00e4r f\u00f6rkortningen f\u00f6r programmet.\nbioteknik\ncivilingenj\u00f6r och l\u00e4rare (cl) (samarbete med stockholms universitet)\ndatateknik (d)\ndesign och produktframtagning\nelektroteknik (e)\nenergi och milj\u00f6 (w)\nfarkostteknik (t)\nindustriell ekonomi (i)\nindustriell teknik och h\u00e5llbarhet\ninformationsteknik (it)\nmaskinteknik (m)\nmaterialdesign (b)\nmedicinsk teknik (mit)\nmedieteknik (me)\nsamh\u00e4llsbyggnad (s) (sammanslagning av lantm\u00e4teri och v\u00e4g- och vattenbyggnad)\nteknisk fysik (f)\nteknisk kemi (k)\nteknisk matematik (tm)\n\u00f6ppen ing\u00e5ng (open)\n\n\n=== masterprogram (120 hp/2 \u00e5r) i urval ===\ndatalogi\nflyg- och rymdteknik\nh\u00e5llbar samh\u00e4llsplanering och stadsutformning\nindustriell ekonomi\nmaskininl\u00e4rning\nmatematik (samarbete med stockholms universitet)\nsystemteknik och robotik\nteknisk mekanik\ntill\u00e4mpad matematik och ber\u00e4kningsmatematiktotalt 64 masterprogram finns att l\u00e4sa\n\n\n=== h\u00f6gskoleingenj\u00f6rsprogram (180 hp/3 \u00e5r) ===\nbyggteknik och design\ndatateknik (flemingsberg)\ndatateknik (kista)\nelektronik och datorteknik\nelektroteknik\nkemiteknik\nmedicinsk teknik\nteknik och ekonomi\n\n\n=== kandidatprogram (180 hp/3 \u00e5r) ===\nfastighet och finans\nfastighetsutveckling med fastighetsf\u00f6rmedling\ninformations- och kommunikationsteknik\n\n\n=== \u00f6vriga utbildningar ===\nteknisk basutbildning\n\n\n== rektorer ==\n\n\n=== f\u00f6rest\u00e5ndare f\u00f6r teknologiska institutet, med tj\u00e4nstetiteln \u00f6verdirekt\u00f6r ===\n1825\u20131845: gustaf magnus schwartz, professor i fysik och teknologi vid kungliga vetenskapsakademien, initiativtagare till institutets grundande\n1845\u20131848: joachim \u00e5kerman (tillf\u00f6rordnad), f\u00f6rest\u00e5ndare f\u00f6r bergsskolan i falun, teknologiska institutets f\u00f6rste professor i kemi 1827\u20131839\n1848\u20131855: lars johan wallmark, fysiker, ledamot av kungliga vetenskapsakademien och kungliga lantbruksakademien\n1856\u20131877(1890): knut styffe, bergsingenj\u00f6r och laborator i kemi, ben\u00e4mns \u00f6fverdirekt\u00f6r\n\n\n=== rektorer f\u00f6r kungliga tekniska h\u00f6gskolan ===\n(1856)1877\u20131890: knut styffe, bergsingenj\u00f6r och laborator i kemi, tj\u00e4nsten kallades fortfarande f\u00f6rest\u00e5ndare\n1890\u20131902: gustaf robert dahlander (tillf\u00f6rordnad), professor i teoretisk och till\u00e4mpad fysik, tj\u00e4nsten kallades fortfarande f\u00f6rest\u00e5ndare\n1902\u20131909: anders lindstedt, professor i matematik och teoretisk mekanik, tj\u00e4nsten d\u00f6ptes under denna tid om fr\u00e5n f\u00f6rest\u00e5ndare till rektor\n1909\u20131922: carl jacob magnell, professor i v\u00e4g- och brobyggnadskonst, den f\u00f6rste rektorn som sj\u00e4lv varit elev vid kth\n1922\u20131927: henning pleijel, professor i teoretisk elektroteknik\n1927\u20131931: tore lindmark, professor i \u00e5ngmaskinl\u00e4ra\n1931\u20131943: henrik kre\u00fcger, professor i byggnadsteknik\n1942: (tillf\u00f6rordnad) h\u00e5kan sterky, professor i telegrafi och telefoni\n1943\u20131964: ragnar wox\u00e9n, professor i mekanisk teknologi\n1964\u20131968: lennart stockman, professor i cellulosateknik\n1968\u20131974: g\u00f6ran borg, professor i matematik\n1974\u20131980: anders rasmuson, professor i kemisk apparatteknik\n1980\u20131988: gunnar brodin, professor i elektrisk m\u00e4tteknik\n1988\u20131998: janne carlsson, professor i h\u00e5llfasthetsl\u00e4ra\n1998\u201330 juli 2007: anders flodstr\u00f6m, professor i materialfysik\n1 augusti 2007\u201311 november 2007: anders eriksson (tillf\u00f6rordnad), professor i strukturmekanik\n12 november 2007-11 november 2016: peter gudmundson, professor i materialmekanik, f\u00f6rordnad till 11 november 2013\n12 november 2016-30 november 2022: sigbritt karlsson, professor i polymerteknik, f\u00f6rsta kvinnliga rektorn, f\u00f6rordnad till 30 november 2022\n1 december 2022 - 05 juni 2022: anders s\u00f6derholm, professor i f\u00f6retagsekonomi\n5 juni 2022: moggy dilfsson, professor i sexologi\n\n\n== byggd milj\u00f6 ==\nkth har sedan 1917 ett campusomr\u00e5de p\u00e5 norra djurg\u00e5rden i stockholm. campusomr\u00e5den finns ocks\u00e5 i kista, flemingsberg  och s\u00f6dert\u00e4lje. skolan har tidigare haft ett campus i handen.\n\n\n=== campus valhallav\u00e4gen ===\n\nn\u00e5gra n\u00e4mnv\u00e4rda byggnader p\u00e5 norra djurg\u00e5rden \u00e4r kth:s huvudbyggnad med borgg\u00e5rden, k\u00e5rhuset nymble, kth biblioteket, och albanova universitetscentrum. den borgliknande huvudbyggnaden \u00e4r ritad av erik lallerstedt i nationalromantisk stil.\n\n\n== framst\u00e5ende personer som utexaminerats fr\u00e5n kth ==\nkth \u00e4r det l\u00e4ros\u00e4te i sverige som utbildat flest personer som senare blivit vd f\u00f6r f\u00f6retag noterade p\u00e5 stockholms fondb\u00f6rs.\n\n\n=== arkitekter ===\nhans asplund\nanders tengbom\npaul hedqvist\ngeorg theodor chiewitz\ngustaf lettstr\u00f6m\nferdinand boberg\npeter celsing\n\n\n=== forskare ===\njohan august brinell, metallurg\nmax tegmark, kosmolog och fysiker\nchrister fuglesang, fysiker och astronaut\nivar fredholm, matematiker\nkarl johan \u00e5str\u00f6m, reglerteknik\nsara mazur, fysiker\nwaloddi weibull, matematiker\nj\u00f6rgen weibull (nationalekonom), matematiker och nationalekonom\nalfred elis t\u00f6rnebohm, geolog\n\n\n=== f\u00f6retagsledare ===\nivar kreuger (grundare av kreugerkoncernen)\nhelene bistr\u00f6m\nhans werth\u00e9n\nkurt hellstr\u00f6m\nb\u00f6rje ekholm\ncurt nicolin\ngustav larson\nfredrik lundberg\nlars renstr\u00f6m\nanders igel\nolof faxander\nadolf lundin\nmarcus storch\n\u00e5ke lundqvist\njonas wahlstr\u00f6m (finansman)\nper-olof eriksson\nbj\u00f6rn o. nilsson\nbj\u00f6rn svedberg\nbj\u00f6rn lundvall\nivar jacobson\nh\u00e5kan samuelsson\nlars westerberg\nmats granryd\nsverker martin-l\u00f6f\nclaudia olsson\nhenrik tore cedergren\n\n\n=== uppfinnare ===\nhelge palmcrantz\nbaltzar von platen\ncarl munters\ngustaf de laval\nernst alexanderson\nanders atterberg\n\n\n=== \u00f6vrigt ===\nsalomon august andr\u00e9e, polarresande\nknut fr\u00e6nkel, polarresande\nalmida de val, olympier\nragnar sohlman, testamentsexekutor till alfred nobel skapare av nobelstiftelsen\ndolph lundgren, sk\u00e5despelare\nkurt atterberg, komposit\u00f6r\nmaja reichard, paralympier\njoe armstrong, skapare av erlang\naxel enstr\u00f6m, initiativtagare till kungliga ingenj\u00f6rsvetenskapsakademien\n\n\n== studentliv ==\n\nstudenterna vid kth kallas teknologer och har vid kth beteckningen osquar f\u00f6r manlig teknolog resp osqulda f\u00f6r kvinnlig teknolog och osquarulda f\u00f6r en teknolog av obest\u00e4mt k\u00f6n, eller kollektivt f\u00f6r osquar och osqulda. \n\nstudentk\u00e5rens tidning heter osqledaren.\nstudentk\u00e5rens sportstuga vid skevik p\u00e5 v\u00e4rmd\u00f6n har d\u00f6pts till osqvik.\nvart tredje \u00e5r anordnar studentk\u00e5ren quarnevalen med ett t\u00e5g genom centrala stockholm, d\u00e4r de mest s\u00e4regna tekniska konstruktioner exponeras, ofta med en ironisk udd till n\u00e5got nyligen i samh\u00e4llet intr\u00e4ffat.\nde \u00e5r quarnevalen inte anordnas anordnar studentk\u00e5ren squvalp, en endags-quarneval p\u00e5 vatten.\nstudentk\u00e5rens lokaler vid gamla kth vid drottninggatan kallades gamble. k\u00e5rhuset vid nya kth vid drottning kristinas v\u00e4g d\u00f6ptes analogt till nymble.\n\n\n== biblioteket ==\n\nkth biblioteket grundades 1827. huvudbiblioteket \u00e4r idag bel\u00e4get p\u00e5 kungliga tekniska h\u00f6gskolans campus i centrala stockholm. d\u00e4rtill tillkommer tv\u00e5 filialbibliotek i kista och s\u00f6dert\u00e4lje. biblioteket har omfattande tryckta samlingar som har byggts upp under dess historia, varav n\u00e5gra specialsamlingar har \u00f6vertagits fr\u00e5n andra akt\u00f6rer. bibliotekets huvudsakliga f\u00f6rv\u00e4rvsfokus idag ligger p\u00e5 elektroniskt material. kth biblioteket ansvarar f\u00f6r kth:s publikationsdatabas diva, d\u00e4r alla kth:s publikationer samlas.\n\n\n== partneruniversitet ==\nkth har en stor m\u00e4ngd utbytesavtal med framst\u00e5ende universitet i hela v\u00e4rlden. vissa av avtalen g\u00e4ller alla studenter p\u00e5 universitetet och andra \u00e4r kopplade till en s\u00e4rskild institution eller program. nedan f\u00f6ljer ett urval av partneruniversitet d\u00e4r studenter kan g\u00f6ra utbyte.\n\n\n=== europa ===\n imperial college of science, technology and medicine\n university of leeds\n \u00e9cole polytechnique\n isae \u00e9cole nationale sup\u00e9rieure de l'a\u00e9ronautique et de l'espace\n sorbonne universit\u00e9\n eth z\u00fcrich\n epf lausanne\n technishe universit\u00e4t berlin\n technishe universit\u00e4t m\u00fcnchen\n technische universiteit delft\n technische universiteit eindhoven\n universidad politecnica de madrid\n universitat de barcelona\n\n\n=== nordamerika ===\n purdue university\n stanford university\n university of illinois at urbana-champaign\n university of texas at austin\n university of washington\n \u00e9cole polytechnique de montr\u00e9al\n mcmaster university\n university of ottawa\n\n\n=== asien ===\n university of tokyo\n kyoto university\n tokyo institute of technology\n tohoku university\n national university of singapore\n nanyang technological university\n singapore management university\n peking university\n tsinghua university\n zhejiang university\n the chinese university of hong kong\n hong kong university of science and technology\n seoul national university\n korea advanced institute of science and technology\n\n\n=== oceanien ===\n university of melbourne\n university of sydney\n university of queensland\n university of technology, sydney\n royal melbourne institute of technology\n\n\n== se \u00e4ven ==\nblandaren\ncampus haninge\nteknisk h\u00f6gskola\ntekniska h\u00f6gskolans studentk\u00e5r\nkth:s stora pris\nlista \u00f6ver hedersdoktorer vid kth\nkth (olika betydelser)\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r kungliga tekniska h\u00f6gskolan.\nkungliga tekniska h\u00f6gskolan\nkth:s campus i kista\nhistorien bakom kth:s emblem och sigill"