"erik olof mellberg, f\u00f6dd 3 september 1977 i skagersvik i gullsp\u00e5ngs kommun, \u00e4r en svensk f\u00f6re detta fotbollsspelare och numera tr\u00e4nare f\u00f6r if brommapojkarna, samt expertkommentator p\u00e5 c more.\nmellberg gjorde 117 landskamper f\u00f6r sverige och var l\u00e4nge landslagets lagkapten. han deltog i sex m\u00e4sterskap och fick 2003 guldbollen som sveriges b\u00e4sta fotbollsspelare.\n\n\n== klubbkarri\u00e4r ==\n\n\n=== degerfors ===\nsom ung hade han f\u00f6ruts\u00e4ttning att lyckas i b\u00e5de fotboll och tennis. han kickade boll i gullsp\u00e5ng och best\u00e4mde sig som 16-\u00e5ring att l\u00e4gga undan racketen till f\u00f6rm\u00e5n f\u00f6r fotbollsskorna. n\u00e4r tennisen f\u00f6rpassats historien, byttes gullsp\u00e5ng snabbt mot degerfors if. nu skulle fotbollen ges h\u00f6gsta prioritet. efter tv\u00e5 s\u00e4songer i juniorlaget fick han 1996 g\u00f6ra allsvensk debut. 18-\u00e5ringen slog igenom och spelade 47 matcher under tv\u00e5 s\u00e4songer. n\u00e4r degerfors som n\u00e4stjumbo l\u00e4mnade h\u00f6gsta serien 1997 s\u00e5g sig mellberg om efter ny klubbadress.\n\n\n=== aik ===\nn\u00e4sta anhalt blev aik. olof mellberg gick direkt in i aik:s allsvenska startelva. under sin tid i aik missade han bara en match. han gav stadga \u00e5t det f\u00f6rsvar som under 1998 bara sl\u00e4ppte in 15 m\u00e5l. han ingick, tillsammans med michael brundin och patrick englund, i den trio mittbackar som var en av de viktigaste orsakerna till att aik kunde vinna sm-guld 1998.\n\n\n=== racing santander ===\nredan i augusti 1998 gick han till spanska racing santander. \u00e5ren i spanien gav utrymme f\u00f6r utveckling och v\u00e4xande kapacitet p\u00e5 planen. mellbergs snabbhet och s\u00e4kerhet i f\u00f6rsvaret gjorde honom till ett internationellt namn. n\u00e4r santander i juni 2001 \u00e5kte ur h\u00f6gsta ligan ville 23-\u00e5rige mellberg inte vara kvar. samtidigt beh\u00f6vde santander f\u00e5 in pengar.\n\n\n=== aston villa ===\ns\u00e5 18 juli 2001 s\u00e5ldes han till engelska aston villa f\u00f6r motsvarande 75 miljoner kronor. p\u00e5 villa park blev han snabbt en uppskattad spelare tack vare sin passionerade spelstil. mellberg fick lagkaptensbindeln och bakom legendaren paul mcgrath \u00e4r han ansedd som en av klubbens b\u00e4sta f\u00f6rsvarare n\u00e5gonsin. n\u00e4r hans kontrakt omf\u00f6rhandlades med aston villa gick l\u00f6nen upp till 90 miljoner kronor f\u00f6r fyra \u00e5r. 19 aug 2006 gjorde mellberg det f\u00f6rsta m\u00e5let n\u00e5gonsin p\u00e5 emirates stadium n\u00e4r aston villa m\u00f6tte arsenal. i sin avskedsmatch f\u00f6r aston villa, i bortam\u00f6tet mot west ham 11 maj 2008 gav han bort 3200 matchtr\u00f6jor med sitt namn och tr\u00f6jnummer till de ditresta villa-fansen, med texten \"thanks 4 your support\" (tack f\u00f6r ert st\u00f6d).\n\n\n=== juventus ===\n1 juli 2008, n\u00e4r kontraktet med aston villa hade g\u00e5tt ut, flyttade mellberg gratis till turin och storklubben juventus i serie a.\nclaudio ranieri hade imponerats av mellberg under de b\u00e5das tid i england och tog chansen att ta honom till juventus n\u00e4r han blev tillg\u00e4nglig p\u00e5 fri transfer. som f\u00f6rsta backup till giorgio chiellini och nicola legrottaglie gjorde mellberg totalt 37 matcher i den svartvita tr\u00f6jan och tv\u00e5 m\u00e5l, b\u00e5da p\u00e5 olympiastadion i rom.\ndet blev bara en s\u00e4song i italien. orsaken var bl.a. tr\u00e4narbyte, och n\u00e4r juventus gjorde klart med italienska landslagsstj\u00e4rnan fabio cannavaro f\u00f6rs\u00e4mrades mellbergs chanser till en plats i startelvan avsev\u00e4rt, vilket gjorde att juventus var \u00f6ppna f\u00f6r bud p\u00e5 svensken.\n\n\n=== olympiakos ===\nmellberg v\u00e4rvades p\u00e5 midsommaraftonen 2009 till olympiakos i grekiska superligan. ett tre\u00e5rskontrakt med en \u00f6verg\u00e5ngssumma p\u00e5 27,5 miljoner kronor. i olympiakos hann han med att bli ligam\u00e4stare tv\u00e5 g\u00e5nger om, och deltog i champions league.\n\n\n=== villareal ===\n8 augusti 2012 skrev han p\u00e5 f\u00f6r spanska villarreal cf vilka d\u00e5 spelade i den spanska andradivisionen. svensken blev d\u00e4rmed en del i satsningen att ta klubben tillbaka till la liga igen.  i sista omg\u00e5ngen av segunda division vann villarreal hemma mot almeria med 2-0, mellberg spelade hela matchen och n\u00e5dde d\u00e4rmed avancemang.\n\n\n=== fc k\u00f6penhamn ===\n9 juli 2013 skrev mellberg p\u00e5 ett tv\u00e5\u00e5rskontrakt f\u00f6r fc k\u00f6penhamn. han spelade 27 matcher och gjorde 3 m\u00e5l. den 31 juli 2014 meddelade mellberg i ett pressmeddelande att han brutit sitt kontrakt med fc k\u00f6penhamn och att hans spelarkarri\u00e4r var \u00f6ver.\n\n\n== landslagskarri\u00e4r ==\nunder tiden i santander avancerade mellberg till a-landslaget och gjorde debut 23 februari 2000 i en v\u00e4nskapsmatch i palermo mot italien. mellberg deltog i em 2000 redan under debut\u00e5ret i landslaget.\ninledningsvis fick han g\u00e5 in som ytterback. i matchen mot turkiet spelade mellberg mittback ist\u00e4llet f\u00f6r en avst\u00e4ngd patrik andersson. f\u00f6rbundskaptenerna s\u00e5g ofta mellbergs offensiva kvalit\u00e9er gynnade positionen p\u00e5 kanten, trots att han egentligen helst ville spela mittback. sedermera fick dock mellberg flytta in i banan och var sedan fortsatt en av st\u00f6ttepelarna i landslaget.\nunder vm 2002 blev mellberg uppm\u00e4rksammad d\u00e5 han p\u00e5 tr\u00e4ning hamnat i handgem\u00e4ng med lagkamraten fredrik ljungberg.\n2003 avancerade han till lagkapten och fick ocks\u00e5 guldbollen \u201df\u00f6r sina avg\u00f6rande insatser i landslaget och i aston villa\u201d. i motiveringen n\u00e4mndes hans f\u00f6rm\u00e5ga som ledargestalt.\nem 2004 i portugal blev hans b\u00e4sta landslagsprestation n\u00e5gonsin. mellberg spelade en tongivande roll i sveriges f\u00f6rsvar och uttogs till all star-laget i s\u00e4llskap med henrik larsson. i den avg\u00f6rande matchen mot  nederl\u00e4nderna var det oavgjort efter full tid. efter tio ordinarie straffar stod det 4\u20134. n\u00e4r dramat skulle forts\u00e4tta, var det n\u00e5gra svenska spelare som inte ville eller v\u00e5gade. mellberg tog sitt ansvar som lagkapten och sk\u00f6t sin f\u00f6rsta straff som senior men missade.\nunder vm-kvalet 2004\u201305 spelade mellberg samtliga matcher. dessutom blev han m\u00e5lskytt mot bulgarien. mellberg gjorde \u00e4ven en mindre smickrande insats mot kroatien, som hade kunnat kosta vm-platsen. i en h\u00f6jdduell tog mellberg bollen med handen, vilket gav kroaterna en matchvinnande straff.\nefter vm 2006, 6 augusti avgick mellberg som kapten, men fortsatte att spela i landslaget. orsakerna var bl.a. att han hade f\u00e5tt till\u00f6kning i familjen, ny manager och lagkaptensroll i aston villa, och brann helt enkelt inte riktigt f\u00f6r att vara kapten i landslaget l\u00e4ngre.3 september 2006, skickades han hem fr\u00e5n landslagssamlingen. det var mellbergs f\u00f6delsedag, n\u00e5gra dagar innan em-kvalmatchen mot liechtenstein, som mellberg, zlatan ibrahimovic och christian \u201dchippen\u201d wilhelmsson smet ut fr\u00e5n landslagets hotell i g\u00f6teborg f\u00f6r att g\u00e5 p\u00e5 nattklubb. trion kom tillbaka till hotellet drygt tv\u00e5 timmar efter utsatt tid. lars lagerb\u00e4ck svarade med att skicka hem trion. men han \u00e5terkom under h\u00f6sten, till skillnad fr\u00e5n zlatan.\nmellberg prickade in storformen perfekt till em-turneringen 2008 i \u00f6sterrike/schweiz. sett \u00f6ver samtliga tre matcher var han sveriges b\u00e4sta spelare i sin roll som mittback och ledare i f\u00f6rsvaret.\nefter att ha deltagit i fem raka m\u00e4sterskap med landslaget, blev det inget sj\u00e4tte i rad efter att laget kommit trea i kvalgruppen f\u00f6r vm 2010, d\u00e5 mellberg n\u00e5got ov\u00e4ntat vunnit sveriges interna skytteliga i kvalet med sina tre m\u00e5l, varav tv\u00e5 i den avslutande kvalmatchen som sverige vann med 4\u20131 mot albanien p\u00e5 r\u00e5sunda.\ni april 2012 meddelade mellberg att han \u00e4mnade sluta i landslaget efter slutspelet under em 2012. han avslutade sin landslagskarri\u00e4r med att g\u00f6ra ett mycket bra m\u00e4sterskap.\ni den andra gruppslelsmatchen mot england l\u00e5g svenskarna under i paus. d\u00e5 mittbacken mellberg i b\u00f6rjan av andra halvlek steg in i handlingens centrum b\u00f6rjade det h\u00e4nda saker. f\u00f6rst kunde mellberg tvinga fram ett engelskt sj\u00e4lvm\u00e5l och kvittera matchen till 1-1 efter en tilltrasslad situation d\u00e4r zlatan ibrahimovic stod f\u00f6r framspelningen. samme mellberg var sen framme och f\u00f6rde upp sverige i ledningen med en distinkt nick p\u00e5 en frispark. men sverige tappade ledningen och england v\u00e4nde och vann matchen, och sverige blev utslaget ur m\u00e4sterskapet. mellbergs sista landskamp blev 2-0-vinsten mot frankrike.\n\n\n== tr\u00e4narkarri\u00e4r ==\n\n\n=== brommapojkarna ===\ni slutet av 2015 tog mellberg sitt f\u00f6rsta tr\u00e4naruppdrag, n\u00e4r han tog \u00f6ver if brommapojkarna och f\u00f6rsta s\u00e4songen kunde inte g\u00e5tt b\u00e4ttre. seger i division 1 norra, och uppflyttning till superettan. f\u00f6rv\u00e4ntningarna p\u00e5 bp var stora, och laget gjorde ingen besviken. brommapojkarna tog hem serien storstilat och flyttades upp igen, den h\u00e4r g\u00e5ngen till allsvenskan. detta innebar ocks\u00e5 slutet f\u00f6r mellberg, som l\u00e4mnade i hopp om st\u00f6rre uppdrag.\n\n\n=== fremad amager ===\nefter en l\u00e4ngre period utan uppdrag, en uefa-tr\u00e4narutbildning, och efter rykten om att b\u00e5de ifk g\u00f6teborg och malm\u00f6 ff varit intresserade, blev mellberg i juli 2019 ov\u00e4ntat klar som tr\u00e4nare f\u00f6r fremad amager i danska 1. division. sessionen hos det danska andradivisionslaget slutade positivt med 3 f\u00f6rluster p\u00e5 10 matcher under de 3 m\u00e5nader mellberg ansvarade.\n\n\n=== helsingborgs if ===\nden 3 september 2019 blev mellberg klar som ny huvudtr\u00e4nare f\u00f6r helsingborgs if p\u00e5 ett 2,5-\u00e5rskontrakt. han fick uppdraget med m\u00e5ls\u00e4ttningen att r\u00e4dda kvar laget i allsvenskan och samtidigt arbeta f\u00f6r att etablera laget i serien igen. han tog \u00f6ver klubben efter att henrik larsson hoppade av under s\u00e4songen. tiden i helsingborg blev dock inte s\u00e5 l\u00e5ng samt inte s\u00e5 framg\u00e5ngsrik som klubben, supportrarna och mellberg sj\u00e4lv hade hoppats p\u00e5. efter en ovanlig fotbollss\u00e4song 2020 s\u00e5 slutade helsingborg p\u00e5 en 15:e plats vilket betydde nedflyttning till superettan. olof mellberg som hade varit ifr\u00e5gasatt av lagets supportrar  hade under hela \u00e5ret haft fullt f\u00f6rtroende fr\u00e5n ordf\u00f6rande krister azelius , men efter fiaskot s\u00e5 valde mellberg att l\u00e4mna uppdraget.trots detta var hans st\u00f6rsta misslyckande som tr\u00e4nare s\u00e5g han personligen l\u00e4rdom fr\u00e5n den tuffa tiden med sk\u00e5neklubben.\n\n\n=== \u00e5terkomst i brommapojkarna ===\ninf\u00f6r s\u00e4songen 2023 \u00e5terv\u00e4nde mellberg till if brommapojkarna, d\u00e4r han fick en roll som delad huvudtr\u00e4nare med andreas engelmark.\n\n\n== meriter ==\nsm-guld: 1998 (med aik)\ngrekiska superligan: 2010/2011, 2011/2012 (med olympiakos)\ngrekiska cupen: 2011/2012\nvm: 2002, 2006\nvm-\u00e5ttondelsfinal: 2002, 2006\nem: 2000, 2004, 2008, 2012\nem-kvartsfinal: 2004\nguldbollen: 2003\n\u00e5rets back: 2003, 2008, 2009, 2010, 2011, 2012\n\n\n== referenser ==\n\n\n== externa l\u00e4nkar ==\n\nolof mellberg p\u00e5 elitefootball\nspelarstatistik hos soccerbase\nlandskamper 2009"