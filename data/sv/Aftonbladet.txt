"aftonbladet \u00e4r en svensk kv\u00e4lls- och n\u00e4ttidning grundad den 6 december 1830 av lars johan hierta, vars ledarsida sedan b\u00f6rjan av 1960-talet har den politiska beteckningen \u201doberoende socialdemokratisk\u201d. sedan den 25 augusti 1994 finns aftonbladet ocks\u00e5 p\u00e5 webben, via webbplatsen aftonbladet.se. tidningen har \u00e4ven webb-tv (aftonbladet tv), podcast-kanaler, med mera. aftonbladet anges, sedan lanseringen av sin webbplats, ha haft en o\u00f6vertr\u00e4ffad nummer-ett-position g\u00e4llande online-nyheter. enligt analysf\u00f6retaget kantar sifo har aftonbladets webbplatser, j\u00e4mf\u00f6rt med andra angivna webbplatser, h\u00f6ga siffror avseende svenska internetanv\u00e4ndares bes\u00f6k, r\u00e4ckvidd och sidvisningar.aftonbladet \u00e4gs av den norska mediekoncernen schibsted media group till 91 procent och landsorganisationen i sverige (lo) till 9 procent. \u00e4garandelarna \u00e4r g\u00e4llande sedan 2009. lo har enligt ett avtal med schibsted vetor\u00e4tt g\u00e4llande att tills\u00e4tta aftonbladets politiske chefredakt\u00f6r, men har inget inflytande \u00f6ver journalistiken. aftonbladet hierta ab hade 275 anst\u00e4llda \u00e5r 2018.\n\n\n== historia ==\n\n\n=== bakgrund ===\nen tidning var inget som en vanlig svensk kom i kontakt med i b\u00f6rjan av 1800-talet. en normal tidningsupplaga var n\u00e5got hundratal exemplar. under 1810- och 1820-talen v\u00e4xte oppositionen mot kungamakten och riksdagen 1828\u20131830 pr\u00e4glades av den liberala oppositionen, en utveckling som \u00e4ven f\u00f6rekom i andra l\u00e4nder i europa och hade sin grund i att det \u00f6kande v\u00e4lst\u00e5ndet gjorde medelklassen alltmer inflytelserik. kung karl xiv johan st\u00f6dde under sin regeringstid ekonomiskt de tidningar som st\u00f6dde kungamakten. \u00e5r 1830 startade tidningen f\u00e4derneslandet med magnus jacob crusenstolpe som redakt\u00f6r och svenska minerva med johan christoffer askel\u00f6f som redakt\u00f6r, b\u00e5da betalda av kungen f\u00f6r att f\u00f6rsvara kungamakten. andra kungatrogna tidningar under 1820-talet var journalen, granskaren, stockholms tidning, stockholms dagblad samt post- och inrikes tidningar. p\u00e5 den liberala sidan fanns fredrik cederborgh och georg scheutz som redan 1816 b\u00f6rjade utgivningen av anm\u00e4rkaren f\u00f6ljt av argus och medborgaren.\n\n\n=== aftonbladet startas 1830 ===\nlars johan hierta arbetade i riddarhusets kansli under riksdagen 1823 och kom d\u00e5 i kontakt med den liberala oppositionen. han skrev i tidningarna argus och stockholms-posten innan han tillsammans med crusenstolpe startade riksdagstidningen 1828 som skrev om riksdagen 1828\u20131830. hierta lyckades f\u00e5 riksdagstidningen att g\u00e5 med vinst och besl\u00f6t att starta en egen tidning, aftonbladet, vars f\u00f6rsta nummer kom ut i december 1830.den nya tidningen st\u00f6dde den liberala oppositionen mot kungamakten (aftonbladet var under 1800-talet borgerligt liberal) men hierta drev tidningen p\u00e5 ett s\u00e4tt som gjorde att den snabbt kom att f\u00e5 inflytande. argus och medborgaren var inga nyhetstidningar medan aftonbladet hade ett inneh\u00e5ll som kunde intressera m\u00e5nga m\u00e4nniskor: svenska och utl\u00e4ndska nyhetsh\u00e4ndelser inom politiken samt kulturnyheter om litteratur och teater. tidningen inneh\u00f6ll ocks\u00e5 annonser och den publicerades p\u00e5 kv\u00e4llen s\u00e5 att redaktionen kunde ta nyheter ur andra tidningar men ocks\u00e5 publicera de nyheter som kommit med posten under dagen. med hj\u00e4lp av h\u00f6ga l\u00f6ner kunde hierta locka till sig landets b\u00e4sta journalister och redan under det andra \u00e5ret var aftonbladet sveriges st\u00f6rsta och mest spridda tidning med \u00f6ver 3 000 exemplar i upplaga. i slutet av 1830-talet hade tidningen 7 500 prenumeranter och en l\u00f6snummerf\u00f6rs\u00e4ljning som totalt innebar att varje nummer l\u00e4stes av 100 000 personer.kungamakten och de konservativa f\u00f6rh\u00f6ll sig ytterst kritiska mot aftonbladet. i en recension kallade atterbom tidningen f\u00f6r \"riks-p\u00f6beltidningen\". genom beslut i riksdagen 1812 var ansvarig utgivare tvungen att ha utgivningsbevis f\u00f6r utgivning och hovkanslern hade r\u00e4tt att dra in utgivningsbeviset om en tidning ans\u00e5gs vara \"v\u00e5dlig f\u00f6r allm\u00e4n s\u00e4kerhet, eller utan sk\u00e4l och bevis f\u00f6rn\u00e4rmande personlig r\u00e4tt eller av en fortfarande sm\u00e4dlig egenskap\". aftonbladet fick sitt utgivningsbevis indraget m\u00e5nga g\u00e5nger men hierta kunde snabbt skaffa sig nya utgivningsbevis genom bulvaner. tidningen d\u00f6ptes om till det femte aftonbladet, det sj\u00e4tte aftonbladet och s\u00e5 vidare. under 1838 drogs aftonbladet in tio g\u00e5nger av hovkansler hartmansdorff utan att utgivningen stoppades. d\u00e4refter anv\u00e4ndes indragningsmakten endast sporadiskt och den avskaffades av riksdagen 1844.\n\n\n=== 1800- till 1900-tal ===\nmed august sohlman som \u00e4gare under \u00e5ren 1851\u20131929 blev tidningen alltmer konservativ och tyskv\u00e4nlig. \"brokiga blad\", sveriges f\u00f6rsta kolorerade veckotidning, utkom \u00e5ren 1907\u20131930. halvveckoupplagan, som startade 1890, blev en stor succ\u00e9. den hade som mest 150 000 prenumeranter och l\u00e4stes av en halv miljon svenskar.\nden 28 december 1902 meddelade aftonbladet att man f\u00f6r 7 000 kronor best\u00e4llt en \"automobilvagn\" med tillh\u00f6rande sl\u00e4p. bilen tillverkades vid aktiebolaget s\u00f6dert\u00e4lje verkst\u00e4der efter ritningar fr\u00e5n tyskland. hastigheten uppgavs till 40 kilometer per timme och syftet angavs till: \"\u00e4ndam\u00e5let med detta ink\u00f6p \u00e4r flerfaldigt: dels att \u00e5t v\u00e5ra referenter f\u00f6rskaffa ett fortskaffningsmedel, med hvars tillhj\u00e4lp de blifva i st\u00e5nd att l\u00e4mna snabbare och fullst\u00e4ndigare referat af inom staden och dess omgifningar intr\u00e4ffande h\u00e4ndelser af olika slag, dels att med st\u00f6rsta m\u00f6jliga snabbhet f\u00e5 v\u00e5ra tidningar distribuerade till filialkontoren och utdelningsst\u00e4llena i hufvudstaden. slutligen komma d\u00e5 och d\u00e5 l\u00e4ngre korrespondensturer att med denna droska f\u00f6retagas; b\u00f6rjan h\u00e4rmed g\u00f6res i sommar, d\u00e5 marschrouten \u00e4r: sverige rundt.\"\n\n\n=== torsten kreuger \u00e4gare 1932\u20131956 ===\n1932 k\u00f6pte torsten kreuger, bror till ivar kreuger, aftonbladet. aftonbladet hade d\u00e4refter beteckningen neutral, och st\u00f6dde 1932 den tilltr\u00e4dande socialdemokratiska regeringen under ledning av per albin hansson, f\u00f6r att sedan fr\u00e5n mitten av 1930-talet bli en liberal tidning med f\u00f6rankring till det nybildade partiet folkpartiet. p g peterson var chefredakt\u00f6r mellan \u00e5ren 1933 och 1956. politiskt st\u00f6dde tidningen tyskland under adolf hitlers regim och framf\u00f6rde \u00e5sikten att det var en mer fredlig l\u00f6sning att till\u00e5ta hitlers annekteringar av delar av europa. som motvikt till aftonbladets tyskv\u00e4nlighet startade den fackliga samarbetsorganisationen lo tidningen aftontidningen.\n\n\n=== lo \u00e4gare 1956\u20131996 ===\nlo k\u00f6pte aftonbladet fr\u00e5n torsten kreuger den 8 oktober 1956. kulturredakt\u00f6r 1957\u20131975 var karl vennberg. en rekordstor upplaga under 1960-talet f\u00f6ljdes av nedg\u00e5ng under 1970-talet. chefredakt\u00f6rerna thorbj\u00f6rn larsson och rolf alsing f\u00f6rnyade tidningens inneh\u00e5ll och form under 1980-talet och 1990-talet. efter 100 \u00e5r i klara flyttade aftonbladet 1989 till globen city. den 25 augusti 1994 blev tidningen den f\u00f6rsta svenska tidningen som gjorde en internetupplaga.\n\n\n=== inom schibstedkoncernen fr\u00e5n 1996 ===\nden 2 maj 1996 k\u00f6pte den norska mediekoncernen schibsted 49,9 procent av aftonbladet, och samma \u00e5r gick aftonbladet om expressen och blev sveriges st\u00f6rsta dagstidning. de resterande 50,1 procent av aktierna beh\u00f6ll lo och beh\u00f6ll d\u00e4rmed ocks\u00e5 kontrollen \u00f6ver tidningens politiska inriktning. det innebar att aftonbladets fortsatte att vara oberoende socialdemokratisk. den 15 juni 2009 k\u00f6pte schibsted ytterligare 41,1 procent av aktierna, och \u00f6kade d\u00e4rmed sitt innehav till 91 procent. lo \u00e4ger fortfarande 9 procent och har genom avtal med schibsted fortsatt r\u00e4tt att best\u00e4mma vem som ska vara chefredakt\u00f6r f\u00f6r ledar-, debatt- och kulturavdelningen.\u00e5r 1997 tilltr\u00e4dde anders gerdin som chefredakt\u00f6r och ansvarig utgivare. chef f\u00f6r kulturredaktionen var h\u00e5kan jaensson. den 1 januari 2008 blev jan helin chefredakt\u00f6r och vd (s\u00e5  kallad publisher). han avgick den 15 december 2015 f\u00f6r att bli programdirekt\u00f6r p\u00e5 sveriges television. till ny chefredakt\u00f6r och vd uts\u00e5gs redaktionschefen sofia olsson ols\u00e9n. 2018 blev lena k. samuelsson chefredakt\u00f6r och vd.\n\u00e5r 2009 uts\u00e5gs \u00e5sa linderborg till chef f\u00f6r kulturredaktionen, vilket hon var till 2019.\nunder senare delen av 1990-talet samordnades tryckningen med morgontidningen svenska dagbladet i ett nybyggt och sam\u00e4gt tryckeri i stockholmsf\u00f6rorten akalla.\ni augusti 2009 utl\u00f6ste en artikel om organst\u00f6ld och organhandel, skriven av frilansjournalisten donald bostr\u00f6m och publicerad p\u00e5 aftonbladets kultursidor, en kontrovers mellan sveriges och israels regeringar.\nden 13 juni 2009 tillk\u00e4nnagavs att aftonbladet och svenska dagbladet skulle flytta in i samma fastighet, kungsbrohuset i centrala stockholm.\n\n\n=== fr\u00e5n papper till digitalt ===\nunder andra halvan av 00-talet mer \u00e4n halverades upplagan av aftonbladets pappersutg\u00e5va. \u00e5r 2000 hade tidningen en upplaga p\u00e5 drygt 450 000 exemplar, tolv \u00e5r senare hade denna minskat till lite drygt 200 000. de flesta av sveriges dagstidningar har under en l\u00e5ng f\u00f6ljd av \u00e5r sett sin upplaga minska, och tidigare tappade m\u00e5nga lokaltidningar till storstadsmedier och tv. sedan millennieskiftet har fokus hamnat p\u00e5 kv\u00e4llstidningarna, vars l\u00f6snummerk\u00f6pande kunder f\u00e5tt nya (digitala) medier att konsumera. i aftonbladets fall har dess digitala betaltidning aftonbladet plus \u00f6kat m\u00e4ngden abonnenter, till f\u00f6rm\u00e5n f\u00f6r papperstidningen.\naftonbladet har sedan 2007 genomg\u00e5tt en m\u00e4ngd sparpaket, d\u00e4r man gjort personalnedsk\u00e4rningar genom upps\u00e4gningar, avg\u00e5ngsvederlag eller pensioneringar.\n\n\n== olika papperseditioner ==\n\n\n=== halfveckoupplagan ===\ninnan halvveckoupplagan gav tidningen 1892-1898 ut en veckoupplaga av tidningen. under perioden 1897 till 1940 gav aftonbladet ut en halvveckoupplaga med utgivning 2-3 dagar i veckan f\u00f6r att n\u00e5 fler personer ute i landet och g\u00f6ra tidningen billigare. fullst\u00e4ndig titel f\u00f6r editionen var aftonbladet/ halfveckoupplagan omv\u00e4xlande med varannandagsupplagan. till 1911 kom upplagan ut 2 g\u00e5nger i veckan onsdag och l\u00f6rdag och en kort tid 1911-1913 3 dagar tisdag, torsdag och l\u00f6rdag. priset var i b\u00f6rjan 1 kr 20 \u00f6re men h\u00f6jdes och var efter f\u00f6rsta v\u00e4rldskriget under inflationen 7kr 50 \u00f6re innan det f\u00f6ll till 4 kr 1923 sedan steg det igen till 6 kr de sista \u00e5ren.\nredaktionsort f\u00f6r halvveckoupplagan var stockholm. redakt\u00f6r var 1897-1908 harald sohlman och 17 november 1934 till 28 december 1935 p g pettersson. tidningen hade mellan 4 och 12 sidor utom sista \u00e5ret 1940 d\u00e5 \u00e4nda upp till 28 sidor f\u00f6rekom. tidningen trycktes 1897 till 1932 p\u00e5 aftonbladets tryckeri och d\u00e4refter p\u00e5 stockholmstidningens tryckeri med antikva som typsnitt. tidningen trycktes i svart till 1910 d\u00e4refter i svart + en f\u00e4rg till 1940.\n\n\n=== aftonbladet veckoupplaga f\u00f6r finland ===\neditionen var veckotidning med utgivning l\u00f6rdagar till 4 juli 1919 och sedan onsdagar till upph\u00f6randet 30 juni 1920. periodiska bilagor var jordbruksbilagan lantmannabladet, brokiga blad och hush\u00e5llsbladet. tidningen kostade 15 mark utan bilagor och 30 mark med bilagor. redaktionsort var stockholm med harald sohlman som ansvarig utgivare och redakt\u00f6r. tidningen hade 4-8 sidor och gavs ut p\u00e5 svenska. tidningen trycktes p\u00e5 aftonbladets tryckeri i svart + en f\u00e4rg.. fr\u00e5n den 6 juli 1919 till 12 augusti 1919 fick prenumeranterna halvveckoupplagan p\u00e5 grund av typografstrejken.\n\n\n== kritik och ber\u00f6m ==\nb\u00e5de esaias tegn\u00e9r och per daniel amadeus atterbom var under 1830-talet starkt kritiska till den journalistik som aftonbladet f\u00f6retr\u00e4dde. tegn\u00e9r ans\u00e5g att den liberala pressen \"lever som likmaskarna p\u00e5 f\u00f6rruttnelsen\" och atterbom kallade aftonbladet f\u00f6r \"riks-p\u00f6beltidningen\". aftonbladet gav tillbaka mot atterbom som tidningen kallade \"den andeliga och lekamliga lifegenskapens varulf\" och en \"af munklegender f\u00f6rtorkad mullvad\". senare kallade viktor rydberg tidningen f\u00f6r \"aftonpladdret\".aftonbladet fick kritik av tidningen etc i samband med den s\u00e5 kallade \"nazistaff\u00e4ren\" 1998 d\u00e5 bland annat arrangerade nazistiska hotbilder mot k\u00e4nda personer publicerades.liksom m\u00e5nga andra kv\u00e4llstidningar har aftonbladet under 2000-talets f\u00f6rsta decennium kritiserats f\u00f6r att s\u00e4tta skvaller f\u00f6re vad som traditionellt kallas f\u00f6r nyheter. under sent 2006 riktade peter kadhammar kritik mot att hans egen tidning behandlade personer som linda rosing som en lika viktig nyhetsh\u00e4ndelse som irakkriget.\nen unders\u00f6kning fr\u00e5n 2013 genomf\u00f6rd av som-institutet visar att endast en av fem tillfr\u00e5gade svenskar har f\u00f6rtroende f\u00f6r aftonbladet samt att 38 procent har l\u00e5gt f\u00f6rtroende f\u00f6r tidningen.inf\u00f6r riksdagsvalet i sverige 2014 h\u00f6ll aftonbladets partiprogrammet med karin magnusson en partiledardebatt. det var f\u00f6rsta g\u00e5ngen det h\u00f6lls en debatt med alla partiledarna som endast s\u00e4ndes p\u00e5 internet. i sveriges radios program nordegren & epstein i p1 ber\u00f6mde thomas nordegren aftonbladet f\u00f6r debatten och kritiserade samtidigt de statliga mediebolagen sveriges radio och sveriges television f\u00f6r att inte l\u00e5tsas om den.medieakademins \u00e5rliga f\u00f6rtroendebarometer visade att 14 procent av den svenska allm\u00e4nheten hade mycket eller ganska stort f\u00f6rtroende f\u00f6r aftonbladet \u00e5r 2017, vilket \u00e4r avsev\u00e4rt l\u00e4gre \u00e4n dagspressen generellt (28 procent), men n\u00e5got h\u00f6gre \u00e4n expressen (10 procent).\n\n\n=== priser ===\naftonbladets reportrar och fotografer har tilldelats en l\u00e5ng rad journalistiska priser. ett urval:\n\n1979: stora journalistpriset: gunnar rosell, aftonbladet, f\u00f6r serien \"du som dricker\". priset gick parallellt till curt r\u00e5dstr\u00f6m, expressen.\n1980: stora journalistpriset: dieter strand, f\u00f6r hans \"unika journalistiska kombinationer\".\n1984: stora journalistpriset: g\u00f6ran skytte, aftonbladet och suzanne sj\u00f6qvist, expressen, delat pris f\u00f6r unders\u00f6kande journalistik med \"t\u00e5lamod och varsamhet\".\n1986: stora journalistpriset: amelia adamo f\u00f6r hennes \"f\u00f6rnyelse av service- och underh\u00e5llningsjournalistiken\".\n1992: guldspaden: maria tr\u00e4g\u00e5rdh och magnus ringman samt fotografen \u00e5ke ericson f\u00f6r reportageserien \"vi och dom\"\n1993: guldspaden: christina bellander, stefan hagberg och wolfgang hansson f\u00f6r granskning av l\u00e4kemedelsf\u00f6retaget kabi.\n1995: guldspaden (hedersomn\u00e4mnande): maria tr\u00e4g\u00e5rdh, jan karlsson och \u00e5ke ericson f\u00f6r reportageserie om den nya knarkv\u00e5gen\n1999: stora journalistpriset: maria tr\u00e4g\u00e5rdh och magnus ringman, aftonbladet, delat pris \u2013 f\u00f6r deras artikelserie om biobanker.\n2000: guldspaden: wolfgang hansson och nuri kino f\u00f6r \"m\u00e4nniskosmuggling\".\n2000: stora journalistpriset: aftonbladet.se.\n2001: stora journalistpriset: richard aschberg och erik kors\u00e5s, aftonbladet, delat pris.\n2001: lukas bonniers stora journalistpris: annette kullenberg, aftonbladet.\n2003: \u00e5rets bild: joachim lundgren.\n2009: \u00e5rets bild: magnus wennman.\n2009: \u00e5rets pressfotograf: magnus wennman.\n2011: \u00e5rets bild: peter wixtr\u00f6m.\n2011: \u00e5rets pressfotograf: magnus wennman.\n2011: guldpennan: erik niva.\n2012: stora journalistpriset (\u00e5rets ber\u00e4ttare): carina bergfeldt, aftonbladet, f\u00f6r reportaget \"dagen vi aldrig gl\u00f6mmer \u2013 massakern p\u00e5 ut\u00f8ya\"\n2013: nordic data journalism award: kerstin weigl f\u00f6r hennes m\u00e5ng\u00e5riga granskning av kvinnomord i sverige, \"m\u00e4n som d\u00f6dar kvinnor\".\n2013: \u00e5rets pressfotograf: magnus wennman.\n2014: \u00e5rets pressfotograf: magnus wennman.\n2014: \u00e5rets bild: niclas hammarstr\u00f6m.\n2014: inma awards, internationellt pris: aftonbladet tv f\u00f6r sin webb-tv-satsning.\n2014: advokatsamfundets journalistpris: ois\u00edn cantwell\n2015: lukas bonniers stora journalistpris: kerstin weigl f\u00f6r \"m\u00e4n som d\u00f6dar kvinnor\".\n2015: guldspaden: anders johansson f\u00f6r gr\u00e4vpodden #fallet, som ledde till att en mordd\u00f6md frik\u00e4ndes.\n2015. per wendels pris: richard aschberg f\u00f6r \"kommunalskandalen\", avsl\u00f6jandena om ledningens miljonrullning inom fackf\u00f6rbundet kommunal.\n2015: \u00e5rets dagstidning (helhetspriset): aftonbladet.\n2016: \u00e5rets bild: magnus wennman.\n2017: \u00e5rets fotograf: magnus wennman.\n2018: stora journalistpriset (\u00e5rets f\u00f6rnyare): jenny svenberg bunnel.\n2018: \u00e5rets bild och \u00e5rets nyhetsbild sverige: anna t\u00e4rnhuvud.\n2018: \u00e5rets ljud & bild: aftonbladet tv \u2013 lives\u00e4ndningen 7 april 2017 (terrord\u00e5det p\u00e5 drottninggatan i stockholm).\n2019: \u00e5rets tv-fotograf: magnus wennman.\n2019: \u00e5rets id\u00e9: aftonbladet och \"maktens kvitton\".\n2019: \u00e5rets ljud & bild: aftonbladet podcast.\n\n\n=== f\u00e4llningar i pressens opinionsn\u00e4mnd ===\nmellan november 1969 och juli 2009 f\u00e4lldes aftonbladet 253 g\u00e5nger av pressens opinionsn\u00e4mnd (po), att j\u00e4mf\u00f6ra med totalt 2 514 f\u00e4llningar av po under perioden. den n\u00e4st mest f\u00e4llda tidningen var expressen med 183 f\u00e4llningar. bland morgontidningarna var dagens nyheter den mest f\u00e4llda, 64 g\u00e5nger. under n\u00e4mnda tidsperiod f\u00e4lldes totalt 354 tidningar.\n\n\n== andra medier ==\n\n\n=== aftonbladet.se ===\naftonbladet.se \u00e4r sedan 1994 tidningens webbplats p\u00e5 internet. den 25 augusti 1994 lade aftonbladet f\u00f6r f\u00f6rsta g\u00e5ngen ut sina kultursidor p\u00e5 n\u00e4tet och blev d\u00e4rmed den f\u00f6rsta svenska tidningen p\u00e5 n\u00e4tet. initiativet kom fr\u00e5n jmk vid stockholms universitet som lyckades \u00f6vertala d\u00e5varande nyhetschefen bo hedin att ta steget ut p\u00e5 n\u00e4tet. v\u00e5ren 1995 b\u00f6rjade de \u00e4ven med dagliga webbnyheter som en av de f\u00f6rsta nyhetstj\u00e4nsterna p\u00e5 n\u00e4tet. \u00e5r 1997 hade aftonbladet.se 100 000 bes\u00f6kare varje dag.\u00e5r 1995 startade aftonbladet en \u00f6ppen chatt, kallad aftonbladet chat, som kom att bli mycket popul\u00e4r. grundtanken med den var att allm\u00e4nheten skulle kunna m\u00f6ta och kommunicera med k\u00e4nda personer. chattv\u00e4rdar anlitades i syfte att uppr\u00e4tth\u00e5lla ordning och blockera anv\u00e4ndare som missk\u00f6tte sig. f\u00f6rst ut att chatta med l\u00e4sarna var boxaren george scott.  chatten st\u00e4ngdes f\u00f6r gott \u00e5r 2007.enligt tidningen hade aftonbladet.se i december 2012 knappt 1,8 miljoner bes\u00f6kare dagligen, en minskning med 7 procent j\u00e4mf\u00f6rt med december 2011. webbtidningen \u00e4r i f\u00f6rsta hand reklamfinansierad, och d\u00e4rut\u00f6ver finns den digitala betaltidningen aftonbladet plus. i b\u00f6rjan av 2014 gick f\u00f6r f\u00f6rsta g\u00e5ngen plus om den tryckta tidningen i \"upplaga\"; den f\u00f6rra har enligt revisionsbyr\u00e5n pwc numera en s\u00e5ld upplaga p\u00e5 cirka 150 000, den senare har \u00f6ver 160 000 betalabonnenter.en unders\u00f6kning av svenskarnas internetvanor 2017 visade att aftonbladet \u00e4r den nyhetsk\u00e4lla som flest svenska internetanv\u00e4ndare, 46 procent, v\u00e4nder sig till n\u00e4r de s\u00f6ker information. p\u00e5 andra plats kom dagens nyheter (21 %) f\u00f6ljt av sveriges television (18 %).\n\n\n=== text-tv ===\naftonbladet b\u00f6rjade producera nyheter till text-tv 1993 i tv3. sedan \u00f6vertog kanal 5 dessa nyheter, som \u00e4ven senare publicerades i kanal 9. den 16 januari 2009 lade aftonbladet ner sin text-tv-produktion och sade upp avtalet med prosiebensat.1 media, som vid tiden var \u00e4gare till kanal 5 och kanal 9.\n\n\n=== punkt.se ===\npunkt.se var en gratis morgontidning som delades ut i de tre storstadsregionerna stockholm, g\u00f6teborg och malm\u00f6. ett urval av texterna fr\u00e5n n\u00e4ttidningen publicerades tillsammans med nytt material i den h\u00e4r dagstidningen. tidningen var en konkurrent till metro och city. punkt.se upph\u00f6rde den 19 maj 2008.\n\n\n=== radionyheter ===\naftonbladet s\u00e4nde fram till i mars 2008 dagliga radionyheter i mtg radios radiostationer. fr\u00e5n och med den 31 mars 2008 togs nyhetss\u00e4ndningarna \u00f6ver av metro. redan efter ett och ett halvt \u00e5r \u00e5terkom dock aftonbladets radionyheter i mtg radios radiostationer i september 2009.\n\n\n=== aftonbladet tv7 ===\nden 9 oktober 2006 startades den egna tv-kanalen aftonbladet tv7 med s\u00e4ndningar i det digitala markn\u00e4tet samt hos operat\u00f6rerna com hem, viasat, canal digital, tele2vision och telia. kanalen s\u00e4nde dygnet runt sju dagar i veckan hos de flesta av operat\u00f6rerna med markn\u00e4tet undantaget d\u00e4r kanalen enbart s\u00e4ndes under vardagar. aftonbladet gjorde \u00e4ven under digital-tv:s barndoms\u00e5r flera f\u00f6rs\u00f6k med tj\u00e4nster via boxar i com hem och canal digitals kabeln\u00e4t.\nkanalen hade fr\u00e5n start en inriktning p\u00e5 nyhetsprogram men under 2010 b\u00f6rjade tv7, som den d\u00e5 hette, visa fr\u00e4mst kanadensiska underh\u00e5llningsprogram, latinamerikanska telenovelas och filmer.\n\n\n=== aftonbladet tv ===\naftonbladet tv \u00e4r en streamingtj\u00e4nst \u00e4gd av aftonbladet som s\u00e4nder nyheter och n\u00f6jesprogram via webben.\n\n\n=== s24 ===\ns24 \u00e4r en sportsajt som drivs av aftonbladet hierta ab. sajten har visat b\u00e5de livematcher, kortare klipp samt repriser av matcher och t\u00e4vlingar inom bland annat ishockey, fotboll, motorsport, tennis och golf.\n\n\n=== aftonbladet boom ===\naftonbladet boom \u00e4r en ungdomssajt som startade 2014 och drivs av aftonbladet hierta ab. program som s\u00e4nds \u00e4r t.ex. membersclub, viral tv, helt \u00e4rligt och sociala experiment fr\u00e5n sthlm panda.\n\n\n=== politism ===\npolitism.se var en frist\u00e5ende opinionsbildande webbplats med egen chefredakt\u00f6r som initierades av aftonbladet i syfte att n\u00e5 yngre personer med v\u00e4nstersympatier. webbplatsen startade som betaversion i augusti 2013 och medfinansierades fr\u00e5n starten av lo och fackf\u00f6rbundet kommunal, med eric ros\u00e9n och margret atladottir som redakt\u00f6rer. h\u00f6sten 2014 blev politism ett aktiebolag d\u00e4r aftonbladet stod f\u00f6r webbplattformen och deras \u00e4gare schibsted innehade 49 procent och lo och kommunal tillsammans \u00e4ger 51 procent. p\u00e5 grund av l\u00e5ga int\u00e4kter som varit l\u00e4gre \u00e4n personalkostnaderna har \u00e4garna varit tvungna att l\u00e4mna kapitaltillskott 2015 och 2016.den 1 oktober 2018 drog sig schibsted ur f\u00f6retaget och \u00f6verl\u00e4t sin del till lo. politism lades ocks\u00e5 vilande i samband med detta.\n\n\n== ekonomi och finansiering ==\naftonbladets verksamhet finansieras bland annat av l\u00f6snummerf\u00f6rs\u00e4ljning och annonsint\u00e4kter. chefredakt\u00f6ren jan helin, som senare uts\u00e5gs till programdirekt\u00f6r p\u00e5 svt, har \u00f6ppet fr\u00e5gat varf\u00f6r inte aftonbladet kan f\u00e5 del av tv-avgiften f\u00f6r att g\u00f6ra program som partiprogrammet.\n\n\n== charlie hebdo ==\nvid tidpunkten f\u00f6r terror-attacken mot den franska tidningen charlie hebdo \u00e5r 2015 valde aftonbladet att inte publicera n\u00e5gra av charlie hebdos satirbilder men de \u00e4ndrade namnet p\u00e5 sin n\u00e4tupplaga under ett par dagar till \"je suis charlie\", en slogan som anv\u00e4ndes i sociala medier f\u00f6r att visa st\u00f6d med charlie hebdo.\n\n\n== ifr\u00e5gasatt j\u00e4mst\u00e4lldhet ==\ni slutet av 1970-talet gav aftonbladets kvinnliga journalister ut boken dokumentet som belyste en manskultur p\u00e5 tidningen. drygt 35 \u00e5r senare, den 13 februari 2015, protesterade 75 kvinnliga journalister i ett \u00f6ppet brev \u00e5terigen mot vad de upplevde var en manskultur p\u00e5 tidningen och efterlyste ett j\u00e4mst\u00e4lldhetsperspektiv inf\u00f6r tills\u00e4ttningen av redakt\u00f6rstj\u00e4nsterna.\n\n\n== redakt\u00f6rer ==\n\n\n=== chefredakt\u00f6rer ===\nlars johan hierta, 1830\u20131851\ncarl fredrik bergstedt, 1852\u20131855\nper erik svedbom, 1856\u20131857\naugust sohlman, 1857\u20131874\nwilhelm dufva, 1869\u20131870\ncarl-erik ekgren, 1874\nadolf hedin, 1874\u20131876\npeter august g\u00f6decke, 1876\u20131879\njohan spilhammar, 1879\u20131884\ngustaf retzius, 1884\u20131887\nernst beckman, 1887\u20131890\nharald sohlman, 1890\u20131921\nverner s\u00f6derberg, 1921\u20131923\nelof lindstr\u00f6m, 1923\u20131924\nteodor telander,1924\u20131932\nper-gustaf peterson, 1933\u20131956\nsigvard malmberg, 1952\u20131956\nallan fagerstr\u00f6m, 1956\u20131961\nsven s\u00f6rmark, 1961\u20131962\nkurt samuelsson, 1961\u20131965\nsven s\u00f6rmark, 1966\u20131969\ngunnar arvidson, 1969\u20131970\ng\u00f6sta sandberg, 1971\u20131981\ngary engman, 1981\u20131985\nrolf alsing, 1985\u20131987\nthorbj\u00f6rn larsson, 1987\u20131997\nanders gerdin, 1997\u20132007\njan helin, 2008\u20132015\nsofia olsson ols\u00e9n, 2016\u20132018\nlena mellin, 2017\nlena k. samuelsson, 2018\u2013\n\n\n=== politiska chefredakt\u00f6rer ===\nkurt samuelsson, 1961\u20131965\ngunnar fredriksson, 1966\u20131980\ncarl johan \u00e5berg, 1980\u20131982\nyrsa stenius, 1982\u20131987\nrolf alsing, 1987\u20132001\nhelle klein, 2001\u20132010\nkarin pettersson, 2010\u20132018\nanders lindberg, 2018\u2013\n\n\n== k\u00e4nda journalister vid aftonbladet, i urval ==\n\n\n== se \u00e4ven ==\n wikinews har nyheter relaterade till hackning av aftonbladet.\naftonbladets tv-pris\nrockbj\u00f6rnen\nsportbladet\naftonbladet inifr\u00e5n \u2013 bok fr\u00e5n 2005 av rolf alsing\nlista \u00f6ver socialdemokratiska tidningar i sverige\n\n\n== referenser ==\n\n\n=== noter ===\n\n\n=== tryckta k\u00e4llor ===\njacobson, magnus (2002). almqvist. diktaren och hans tid. lund: historiska media. isbn 91-89442-14-8 \n\n\n== vidare l\u00e4sning ==\nfredriksson gunnar redakt\u00f6r, red (1980). aftonbladet: en svensk historia. stockholm: tiden. libris 8358747. isbn 91-550-2456-4 (inb.) \naftonbladets kvinnliga journalister (1978). dokument den 8 maj 1978 om v\u00e5rt liv p\u00e5 aftonbladet. [stockholm]: [aftonbladet]. libris 427274 \naftonbladets kvinnliga journalister (1979). dokumentet - och vad h\u00e4nde sen?. tema nova, 99-0106580-1. stockholm: rab\u00e9n & sj\u00f6gren. libris 7234568. isbn 91-29-53302-3 \nbjelf, lars; nordin sten, thal\u00e9n lars (1971). ska lo f\u00e5 stoppa pressarna: tre journalister svarar \u00e4garna. t\u00e4by: larson. libris 32789 \nb\u00e4ck, karl-gunnar (1979). om sanningen ska fram om aftonbladet. stockholm: askild & k\u00e4rnekull. libris 7589866. isbn 91-7008-976-0 \nglans, sigurd (1975). halv tolv: ett urval av 100 redaktionella pm p\u00e5 aftonbladet 1973-1975. stockholm: aftonbladet. libris 1173451 \nglans, sigurd (1982). klara, halv tolv. stockholm: askelin & h\u00e4gglund. libris 7657737. isbn 91-7684-014-x (inb.) \ngottlieb, bj\u00f6rn (1956). magistrarne i aftonbladet: tidningsinteri\u00f6rer fr\u00e5n tiden f\u00f6r krimkriget. stockholm: aftonbladet. libris 1173275 \ngottlieb, bj\u00f6rn (1940) aftonbladet 110 \u00e5r: 1830-1940: en \u00e5terblick\ngustafsson karl erik, ryd\u00e9n per, red (1999). grundad 1830 av lars johan hierta. sylwan (g\u00f6teborg), 1403-3585 ; 4. g\u00f6teborg: nordicom-sverige. libris 2821810 \nsigfridsson, sigge (1997). chicken race: aftonbladet eller expressen. enk\u00f6ping: ordupplaget. libris 7798907. isbn 91-973052-4-3 \ns\u00f6rmark, sven (1971). p\u00e5 aftonbladet: ett reportage inifr\u00e5n. stockholm: bonnier. libris 22104 \n\n\n== externa l\u00e4nkar ==\n wikimedia commons har media som r\u00f6r aftonbladet.\n\naftonbladets webbplats\naftonbladets f\u00f6rsta nummer hos projekt runeberg"