"l'or \u00e9s l'element qu\u00edmic de s\u00edmbol au i nombre at\u00f2mic 79. est\u00e0 situat al grup 11 de la taula peri\u00f2dica. el seu s\u00edmbol ve del llat\u00ed aurum. l'or \u00e9s un metall de transici\u00f3 tou, brillant, groc, pesant, mal\u00b7leable, d\u00factil i que no reacciona amb la majoria de productes qu\u00edmics, per\u00f2 \u00e9s sensible al clor i a l'aigua r\u00e8gia. el metall es troba normalment en estat pur i en forma de palletes (trossos) i dip\u00f2sits al\u00b7luvials (part\u00edcules petites) i \u00e9s un dels metalls tradicionalment emprats per a encunyar monedes. l'or s'empra com est\u00e0ndard monetari per a moltes nacions i tamb\u00e9 es fa servir en la joieria, la ind\u00fastria i l'electr\u00f2nica. al final de l'any 2006, s'estimava que el total d'or que s'havia minat al llarg de la hist\u00f2ria era de 158.000 tones. aix\u00f2 es pot representar mitjan\u00e7ant un cub amb un costat de nom\u00e9s 20,2 metres de llarg. els usos industrials moderns inclouen l'odontologia i l'electr\u00f2nica, on l'or ha trobat tradicionalment un \u00fas gr\u00e0cies a la seva bona resist\u00e8ncia a la corrosi\u00f3 oxidativa i la seva excel\u00b7lent qualitat com a conductor de l'electricitat.\nl'art de treballar l'or rep el nom d'orfebreria.\n\n\n== propietats fisicoqu\u00edmiques ==\nl'or \u00e9s un element met\u00e0l\u00b7lic que exhibeix un color groc en brut, per\u00f2 que pot mostrar-se negre, rob\u00ed o morat en divisions fines. \u00e9s considerat per alguns com l'element m\u00e9s bell de tots i \u00e9s el metall m\u00e9s mal\u00b7leable i d\u00factil que es coneix. de fet, una un\u00e7a (28,35 g) d'or pot modelar-se en un llen\u00e7ol que cobreixi 28 metres quadrats. com \u00e9s un metall bla, els aliatges amb altres metalls a fi de proporcionar-li duresa s\u00f3n freq\u00fcents.\nes tracta d'un metall molt dens, amb un alt punt de fusi\u00f3 i una alta afinitat electr\u00f2nica. els seus estats d'oxidaci\u00f3 m\u00e9s importants s\u00f3n +1 i +3. tamb\u00e9 es troba en l'estat d'oxidaci\u00f3 +2, aix\u00ed com en estats d'oxidaci\u00f3 superiors, per\u00f2 \u00e9s menys freq\u00fcent.\na m\u00e9s, l'or \u00e9s un bon conductor de la calor i de l'electricitat, i no l'afecta l'aire ni la majoria d'agents qu\u00edmics. t\u00e9 una alta resist\u00e8ncia a l'alteraci\u00f3 qu\u00edmica per part de la calor, la humitat i la majoria dels agents corrosius, i aix\u00ed est\u00e0 ben adaptat al seu \u00fas en l'encunyaci\u00f3 de monedes i en la joieria.\n\n\n=== color ===\nel color de l'or pur \u00e9s un groc met\u00e0l\u00b7lic. l'or, el cesi i el coure s\u00f3n els \u00fanics elements met\u00e0l\u00b7lics que tenen un color natural que no sigui ni gris ni blanc. el color gris habitual dels metalls dep\u00e8n del seu \u00abmar d'electrons\u00bb, que \u00e9s capa\u00e7 d'absorbir i tornar a emetre fotons al llarg d'un ampli rang de freq\u00fc\u00e8ncies. l'or reacciona de manera diferent, depenent d'efectes relativistes subtils que afecten els orbitals que envolten els \u00e0toms d'or.es poden aconseguir aliatges d'or acolorit com ara l'or rosa, mitjan\u00e7ant l'afegiment de diverses quantitats de coure i argent, tal com s'indica a la imatge. els aliatges amb pal\u00b7ladi o n\u00edquel tamb\u00e9 s\u00f3n importants en la joieria comercial, ja que produeixen aliatges d'or blanc. menys habitualment, l'afegiment de mangan\u00e8s, alumini, ferro, indi i altres elements poden produir m\u00e9s colors inusuals d'or per diverses aplicacions.\n\n\n== preu ==\ncom altres metalls preciosos, l'or es mesura en unitats de pes troy i en grams. quan forma aliatges amb altres metalls el terme quirat n'indica la puresa que presenta, amb 24 quirats s'indica que \u00e9s totalment pur i els nombres menors que aquest indiquen pureses tamb\u00e9 menors. la puresa del lingot d'or o de les monedes d'or tamb\u00e9 es poden expressar en termes decimals que van del 0 a l'1, conegudes com les mil\u00b7l\u00e8simes de finor (millesimal fineness), essent el 0,995 or molt pur.\nel preu de l'or es determina a trav\u00e9s del comer\u00e7 en els mercats de derivats financers per\u00f2 un procediment conegut com el gold fixing de londres, originat des de setembre de 1919, proporciona un preu de refer\u00e8ncia diari a la ind\u00fastria.\nhist\u00f2ricament l'encunyaci\u00f3 d'or va fer que aquest s'us\u00e9s \u00e0mpliament com a moneda; quan es va introduir el paper moneda aquest va ser utilitzat com un rebut redimible per moneda d'or o lingots d'or. en un sistema monetari conegut com a patr\u00f3 or, es donava un cert pes d'or en nom d'una unitat monet\u00e0ria. durant un llarg per\u00edode el govern dels estats units va establir el valor del d\u00f2lar com que una un\u00e7a troy (troy ounce) equivalia a 20,67 $ (664,56 $/kg), per\u00f2 l'any 1934 el d\u00f2lar va ser devaluat a $35.00 per un\u00e7a troy ($1125,27/kg). cap a 1961, va passar a fer dif\u00edcil mantenir aquest preu, i un pool de bancs europeus i americans acordaren manipular el mercat per evitar futures devaluacions de monedes contra la incrementada demanda d'or.\n\nel 17 de mar\u00e7 de 1968, les circumst\u00e0ncies econ\u00f2miques causaren el col\u00b7lapse d'aquest pool de l'or i es va establir un esquema de preus de dos nivells mitjan\u00e7ant el qual l'or encara va ser utilitzat per ajustar els comptes internacionals en el vell 35,00 $ per un\u00e7a troy (1,13 $ / g), per\u00f2 en el mercat privat es va permetre la fluctuaci\u00f3 en el preu de l'or. tanmateix el sistema de dos nivells de preus va ser abandonat el 1975, quan el preu de l'or es va anar a buscar al seu nivell de lliure mercat. els bancs centrals encara mantenen les reserves d'or, encara que el nivell general ha anat disminuint. el dipositari d'or m\u00e9s gran del m\u00f3n \u00e9s el del banc de la reserva federal dels estats units de nova york, que posseeix al voltant del 3% de l'or extret, aix\u00ed com l'or dipositat en lingots d'or dels estats units a fort knox.\nl'any 2005 l'organime internacional world gold council estim\u00e0 que el subministrament mundial d'or era de 3.859 tones i la demanda en canvi de 3.754 tones, situaci\u00f3 que donava un super\u00e0vit de 105 tones.des de 1968 el preu de l'or ha oscil\u00b7lat molt, des d'un m\u00e0xim de $850/oz ($27,300/kg) el 21 de gener de 1980, fins a un m\u00ednim de $252,90/oz ($8,131/kg) el 21 de juny de 1999 (london gold fixing). el per\u00edode de 1999 a 2001 marc\u00e0 el fons o \u00abbrown bottom\u00bb despr\u00e9s de 20 anys. els preus pujaren r\u00e0pidament des de 1991, per\u00f2 el m\u00e0xim de 1980 no va ser ultrapassat fins al 3 de gener de 2008 amb un nou m\u00e0xim de $865.35 per un\u00e7a troy. un altre preu r\u00e8cord es va establir el 17 de mar\u00e7 de 2008 amb $1023,50/oz ($32,900/kg).a la darreria de 2009, els mercats de l'or van experimentar noves pujades per l'increment de la demanda d'or i la feblesa del d\u00f2lar us. el desembre de 2009, l'or pass\u00e0 la important barrera d'us$1200 per un\u00e7a per tancar a $1215. posteriorment l'or va tenir noves alces el maig de 2011 quan la crisi del deute de la uni\u00f3 europea va fer sentir la compra d'or com un actiu segur. el mar\u00e7 de 2011, l'or assol\u00ed un preu m\u00e0xim absolut amb $1432,57, a causa de la preocupaci\u00f3 dels inversors per la crisi i les protestes populars d'\u00e0frica del nord i el mitj\u00e0 orient.des d'abril de 2001 el preu de l'or s'ha m\u00e9s que quintuplicat en valor respecte al d\u00f2lar us amb un nou m\u00e0xim de $1.913,50 el 23 d'agost de 2011, amb especulacions sobre que aquest mercat baixista secular havia acabat i el mercat alcista havia tornat.\n\n\n== aplicacions ==\nl'or pur \u00e9s massa tou per a ser usat normalment i s'endureix aliant-lo amb argent i coure. l'or i els seus molts aliatges s'empren for\u00e7a en joieria, la fabricaci\u00f3 de monedes i tamb\u00e9 com a patr\u00f3 monetari en molts pa\u00efsos. a causa de la seva bona conductivitat el\u00e8ctrica i la seva resist\u00e8ncia a la corrosi\u00f3, aix\u00ed com una bona combinaci\u00f3 de propietats qu\u00edmiques i f\u00edsiques, es va comen\u00e7ar a emprar al final del segle xx com a metall en la ind\u00fastria.\naltres aplicacions:\n\nl'or exerceix funcions cr\u00edtiques en ordinadors, telecomunicacions, naus espacials, motors d'avions de reacci\u00f3, i molts altres productes.\nla seva alta conductivitat el\u00e8ctrica i resist\u00e8ncia a l'oxidaci\u00f3 ha perm\u00e8s un ampli \u00fas com a capes primes electrodipositades sobre la superf\u00edcie de connexions el\u00e8ctriques per a assegurar una connexi\u00f3 bona, de baixa resist\u00e8ncia.\ncom l'argent, l'or pot formar fortes amalgames amb el mercuri que de vegades s'empra en empastos dentals.\nl'or col\u00b7loidal (nanopart\u00edcules d'or) \u00e9s una soluci\u00f3 intensament acolorida que s'est\u00e0 estudiant en molts laboratoris amb fins m\u00e8dics i biol\u00f2gics. tamb\u00e9 \u00e9s la forma emprada com a pintura daurada en cer\u00e0miques.\nl'\u00e0cid cloro\u00e0uric es fa servir en fotografia.\nl'is\u00f2top d'or 198au, d'una vida mitjana de 2,7 dies, s'empra en alguns tractaments de c\u00e0ncer i altres malalties.\ns'empra com a recobriment de materials biol\u00f2gics permetent ser vist a trav\u00e9s del microscopi electr\u00f2nic de rastreig.\ns'empra com a recobriment protector en molts sat\u00e8l\u00b7lits pel fet que \u00e9s un bon reflector de la llum infraroja.\n\n\n=== com a moneda ===\na tot el m\u00f3n l'or s'ha usat per a vehicular el canvi monetari, ja sia per l'emissi\u00f3 i reconeixement de les monedes d'or o de l'or sense encunyar, o a trav\u00e9s de bitllets de paper convertibles en or establint els patrons d'or en els quals el valor total de la moneda emesa es representa per les reserves emmagatzemades d'or.\ntanmateix, la producci\u00f3 d'or no ha crescut amb relaci\u00f3 a les economies mundials. avui la producci\u00f3 que surt de la mineria d'or est\u00e0 en declivi. amb el fort creixement de les economies en el segle xx, i l'increment de divises, les reserves mundials d'or el seu comer\u00e7 de mercat s'han convertit en una petita fracci\u00f3 de tots els mercats i els tipus de canvi fixos de les monedes a l'or ja no se sustenten.\na principis de la primera guerra mundial a les nacions en guerra es van despla\u00e7ar cap a un est\u00e0ndard d'or fraccional, inflant les seves monedes per finan\u00e7ar l'esfor\u00e7 b\u00e8l\u00b7lic. despr\u00e9s de segona guerra mundial l'or va ser substitu\u00eft per un sistema de moneda convertible i m\u00e9s tard al sistema de bretton woods. el patr\u00f3 or, i la convertibilitat directa de les monedes amb l'or han estat abandonats pels governs del m\u00f3n, sent reempla\u00e7at per la moneda fiduci\u00e0ria. su\u00efssa va ser l'\u00faltim pa\u00eds de lligar la seva moneda a l'or, el va donar suport al 40% del seu valor fins que els su\u00efssos es van unir al fons monetari internacional el 1999.l'or pur \u00e9s massa tou per al seu \u00fas monetari diari i t\u00edpicament l'or s'endureix per aliatges amb el coure, l'argent o altres metalls. la puresa de l'or es mesura en quirats. les monedes d'or angleses en circulaci\u00f3 des de 1526 fins a la d\u00e8cada de 1930, t\u00edpicament tenien l'est\u00e0ndard de 22 quirats que s'anomenava duresa crown gold, en canvi als estats units despr\u00e9s de 1837 la puresa de les monedes d'or era lleugerament inferior de 0,900 fine gold, o 21,6 quirats.\n\n\n=== ind\u00fastria ===\nel soldador d'or es fa servir per unir components en l'orfebreria a alta temperatura. perqu\u00e8 aquest treball tingui la m\u00e0xima qualitat, el soldador d'or ha de tenir els mateixos quirats que el que s'est\u00e0 treballant. els soldadors d'or estan fets com a m\u00ednim en tres nivells de punts de fusi\u00f3.\nde l'or se'n pot fer fil d'or que es fan servir en els brodats.\nl'or dona un color intensament vermell quan es fa servir com a agent colorant en la fabricaci\u00f3 del vidre grosella.\nen fotografia els t\u00f2ners d'or es fan servir per canviar el color de les fotos en blanc i negre amb bromur d'argent cap a tons blaus o marrons o per incrementar-ne l'estabilitat.\ncom que l'or \u00e9s un bon reflector de la radiaci\u00f3 electromagn\u00e8tica com la infraroja i la llum visible i tamb\u00e9 les ones de r\u00e0dio, es fa servir com a capa protectora de molts sat\u00e8l\u00b7lits artificials, en frontals de protecci\u00f3 a l'infraroig, en els vestits de protecci\u00f3 t\u00e8rmica, els cascos dels astronautes i en avions per a la guerra electr\u00f2nica com \u00e9s l'avi\u00f3 ea-6b prowler.\nl'or es fa servir com a capa reflectora en els cds del tipus gold cd.\nels autom\u00f2bils poden usar l'or per dissipar la calor. els mclaren utilitzen una l\u00e0mina d'or en el compartiment del model de motor f1.\nes pot fabricar or tan prim que sembla transparent. es fa servir en algunes finestres d'aeronaus per desgla\u00e7ar, fent-hi passar electricitat. la calor que produeix l'or per la seva resist\u00e8ncia el\u00e8ctrica \u00e9s suficient per evitar la formaci\u00f3 del gel.\n\n\n=== electr\u00f2nica ===\nla concentraci\u00f3 d'electrons lliures en l'or metall \u00e9s 5,90\u00d71022 cm\u22123. l'or \u00e9s molt conductor de l'electricitat i s'ha fet servir pel cablejat el\u00e8ctric en algunes aplicacions d'alta energia (el coure i l'argent s\u00f3n m\u00e9s conductors per volum, per\u00f2 l'or t\u00e9 l'avantatge de la seva resist\u00e8ncia a la corrosi\u00f3). per exemple es van usar cables d'or durant alguns experiments at\u00f2mics del manhattan project per\u00f2 es va fer servir m\u00e9s els cables d'argent.\nencara que l'or resulta atacat pel clor lliure, la bona conductivitat de l'or i la resist\u00e8ncia general a la corrosi\u00f3 en altres ambients (incloent-hi la resist\u00e8ncia als \u00e0cids no clorats) l'han portat a un \u00fas industrial generalitzat en l'era electr\u00f2nica per a recobriments de capa prima de connectors el\u00e8ctrics de tota classe on hi assegura bones connexions. per exemple l'or es fa servir en els connectors dels cables electr\u00f2nics m\u00e9s cars com ara cables d'\u00e0udio, v\u00eddeo i d'usb. el benefici d'usar l'or respecte a altres metalls connectors com l'estany \u00e9s molt debatut. els connectors d'or s\u00f3n sovint criticats pels experts audiovisuals dient que s\u00f3n innecessaris per a la majoria dels consumidors i els veuen simplement com un estratagema de m\u00e0rqueting. no obstant aix\u00f2, l'\u00fas de l'or en altres aplicacions en l'electr\u00f2nica de connectors de lliscament en ambients molt humits o corrosius, i en \u00fas dels connectors amb un cost de la fallada molt alt (en determinades aplicacions inform\u00e0tiques, equips de comunicaci\u00f3, motors d'aeronaus) encara \u00e9s molt habitual.a m\u00e9s dels contactes el\u00e8ctrics lliscants, l'or tamb\u00e9 es fa servir en contactes el\u00e8ctrics a causa de la seva resist\u00e8ncia a la corrosi\u00f3, conductivitat el\u00e8ctrica, ductilitat i la manca de toxicitat. els contactes de l'interruptor estan generalment m\u00e9s subjectes a corrosi\u00f3 que els contactes que llisquen. filferros fins d'or s'utilitzen per connectar un dispositiu semiconductor al seu paquet a trav\u00e9s d'un proc\u00e9s conegut com a enlla\u00e7 del filferro.\n\n\n== hist\u00f2ria ==\nl'or, de s\u00edmbol au (del llat\u00ed aurum), es coneix des de l'antiguitat. per exemple, hi ha jerogl\u00edfics egipcis de 2600 a c. que descriuen el metall, i tamb\u00e9 es menciona diverses vegades en l'antic testament. s'ha considerat com un dels metalls m\u00e9s preciosos i el seu valor s'ha emprat com a est\u00e0ndard per a moltes monedes al llarg de la hist\u00f2ria.\nl'or ha estat conegut i utilitzat pels artesans des del calcol\u00edtic. es coneixen objectes d'or als balcans del quart mil\u00b7lenni abans de crist, com els trobats a la varna necr\u00f2polis, bulg\u00e0ria. altres elements d'or com petits lingots i el disc de nebra varen apar\u00e8ixer a l'europa central el segon mil\u00b7lenni abans de crist a l'edat del bronze.\njerogl\u00edfics egipcis anteriors al 2600 ac mostren l'or, quan el rei tushratta de mitanni exclamava que a egipte era \u00abm\u00e9s abundant que la pols\u00bb. egipte i en especial n\u00fabia tenien els recursos per a ser els majors productors d'or durant gran part de la hist\u00f2ria. el mapa m\u00e9s antic conegut, el papir de les mines, mostra el pl\u00e0nol d'una mina d'or a n\u00fabia, juntament amb indicacions geol\u00f2giques locals. els m\u00e8todes primitius de treball varen ser descrits per estrab\u00f3 i diodor de sic\u00edlia, i inclo\u00efa focs de mineria. es grans explotacions mineres tamb\u00e9 van estar presents a trav\u00e9s del mar roig al territori que actualment \u00e9s ar\u00e0bia saudita.\nla llegenda del vell\u00f3 d'or pot referir-se a la utilitzaci\u00f3 de llanes per atrapar la pols d'or dels placers al m\u00f3n antic. l'or \u00e9s esmentat sovint a l'antic testament, a partir del llibre del g\u00e8nesi i s'inclou com un els presents de l'adoraci\u00f3 dels reis mags. al llibre de l'apocalipsi 21:21 es descriu la ciutat de la nova jerusalem que tenia els carrers \u00abfets d'or pur, transparent com el cristall\u00bb. l'extrem sud-est del mar negre era fam\u00f3s pel seu or. l'explotaci\u00f3 es diu que data de l'\u00e8poca de mides i, i aquest or va ser important en la creaci\u00f3 de les -probablement- primeres monedes del m\u00f3n a regne de l\u00eddia al voltant del 610 ac. a partir del segle v o vi, l'estat de chu va fer circular el yuan ying, una esp\u00e8cie de moneda d'or quadrada.\nen la metal\u00b7l\u00fargia romana, els nous m\u00e8todes per a l'extracci\u00f3 d'or a gran escala es varen desenvolupar mitjan\u00e7ant la introducci\u00f3 dels m\u00e8todes de mineria hidr\u00e0ulica, especialment a hisp\u00e0nia del 25 ac en endavant i a la d\u00e0cia a partir de l'any 106. una de les mines era a las m\u00e9dulas (lle\u00f3), on set llargs aq\u00fceductes els permetien alimentar un dip\u00f2sit al\u00b7luvial de grans dimensions. les mines de ro\u0219ia montan\u0103 a transsilv\u00e0nia tamb\u00e9 eren molt grans, i fins fa molt poc, encara explotades per m\u00e8todes a cel obert. tamb\u00e9 varen explotar dip\u00f2sits m\u00e9s petits a brit\u00e0nia, tant en placers com en dip\u00f2sits de roca dura a dolaucothi. els diversos m\u00e8todes que utilitzaren estan ben descrits per plini el vell a la seva enciclop\u00e8dia naturalis historiae escrita cap al final del segle i.\nl'imperi de mali a l'\u00e0frica es va fer fam\u00f3s a tot el vell m\u00f3n per la seva gran quantitat d'or. mansa musa i, governant de l'imperi (1312-1337) es va fer fam\u00f3s a tot el m\u00f3n antic pel seu gran hajj a la meca el 1324. quan va passar pel caire, el juliol de 1324, anava acompanyat per una caravana de camells que inclo\u00efa milers de persones i gaireb\u00e9 un centenar de camells. va regalar tant or que va baixar el seu preu a egipte durant m\u00e9s d'una d\u00e8cada. un historiador \u00e0rab contemporani va comentar:\n\nl'exploraci\u00f3 europea d'am\u00e8rica va ser impulsada en gran part pels informes dels adorns d'or que es mostraven profusament pels nadius americans, especialment a am\u00e8rica central, el per\u00fa, equador i col\u00f2mbia. els asteques consideraven l'or com el producte dels d\u00e9us, que anomenaven \u00abexcrement div\u00ed\u00bb (teocuitlatl en n\u00e0huatl). no obstant aix\u00f2, per als pobles ind\u00edgenes de nord-am\u00e8rica, l'or era considerat in\u00fatil i es donava m\u00e9s valor a altres minerals m\u00e9s \u00fatils, com per exemple obsidiana, el pedrenyal i pissarra.tot i que el preu d'alguns metalls del grup del plat\u00ed poden ser molt m\u00e9s gran, l'or ha estat considerat com el m\u00e9s desitjable dels metalls preciosos, i el seu valor s'ha utilitzat hist\u00f2ricament com l'est\u00e0ndard per a moltes monedes (conegut com a patr\u00f3 or). l'or ha estat utilitzat com a s\u00edmbol de puresa, valor, reialesa, i en particular les funcions que combinen aquestes propietats. l'or com un signe de riquesa i prestigi va ser ridiculitzat per thomas more al seu tractat utopia. en aquesta illa imagin\u00e0ria, l'or \u00e9s tan abundant que es fa servir per fer les cadenes dels esclaus, la vaixella i els seients de bany. quan els ambaixadors d'altres pa\u00efsos arribaven vestit amb joies d'or ostentoses i ins\u00edgnies, els utopistes els confonen amb funcionaris de baixa categoria, fent els honors als que anaven m\u00e9s modestament vestits del seu grup.\n\nhi ha una antiga tradici\u00f3 de mossegar l'or per comprovar la seva autenticitat. encara que aix\u00f2 no \u00e9s certament una manera professional d'examinar l'or, la prova de la mossegada pot identificar l'or perqu\u00e8 \u00e9s un metall tou, com ho indica la seva puntuaci\u00f3 a l'escala mohs de duresa mineral. com m\u00e9s pur \u00e9s l'or m\u00e9s f\u00e0cil ha de ser de marcar.\nl'or a l'antiguitat era relativament f\u00e0cil d'obtenir geol\u00f2gicament. no obstant aix\u00f2, el 75% de tot l'or que s'ha produ\u00eft s'ha extret abans de 1910. s'ha estimat que tot l'or refinat existent formaria un cub de 20 m. de costat (el que equival a 8.000 m\u00b3).un dels objectius principals dels alquimistes era produir or a partir d'altres subst\u00e0ncies, com ara el plom - mitjan\u00e7ant la interacci\u00f3 d'una subst\u00e0ncia m\u00edtica anomenada pedra filosofal. encara que mai varen tenir \u00e8xit en aquest intent, els alquimistes varen fomentar l'inter\u00e8s en el qual es podia fer amb les subst\u00e0ncies, establint les bases per a la qu\u00edmica. el s\u00edmbol de l'or va ser un cercle amb un punt al centre (\u2609), que tamb\u00e9 va ser l'antic s\u00edmbol astrol\u00f2gic dels car\u00e0cters xinesos per al mar.\ndurant el segle xix, es va produir la febre de l'or que va permetre la descoberta de grans dip\u00f2sits d'or. el primer descobriment documentat d'or als estats units va ser la reed gold mine a carolina del nord el 1803 altres febres d'or es varen desenvolupar a calif\u00f2rnia, colorado, nova zelanda, austr\u00e0lia, sud-\u00e0frica i a canad\u00e0.\na causa del seu valor hist\u00f2ricament alt, la major part de l'or extret al llarg de la hist\u00f2ria encara est\u00e0 en circulaci\u00f3 en una forma o una altra.\n\n\n== joieria ==\nels quirats corresponen al percentatge d'or contingut en el metall.\n\nl'or pur de 24 quirats no \u00e9s gaire utilitzat en joieria, sol estar aliat per a simplificar-ne el treball:\n\namb n\u00edquel (or blanc)\namb coure i amb argent (or groc o rosat)\namb coure (or roig)\namb argent (or verd)\namb ferro (or gris)\namb alumini (or violeta)tamb\u00e9 es pot utilitzar en forma de fulles per a daurar llibres, est\u00e0tues,...\n\n\n== paper biol\u00f2gic ==\nl'or no \u00e9s un element essencial per a cap \u00e9sser viu. alguns tiolats (o semblants) d'or (i) s'empren com antiinflamatoris en el tractament de l'artritis reumatoide i altres malalties reum\u00e0tiques. no es coneix b\u00e9 el funcionament d'aquestes sals d'or. l'\u00fas d'or en medicina \u00e9s conegut com a crisoter\u00e0pia.\nla majoria d'aquests compostos s\u00f3n poc solubles i \u00e9s necessari injectar-los. alguns s\u00f3n m\u00e9s solubles i es poden administrar per via oral, i s\u00f3n millor tolerats. aquest tractament sol presentar alguns efectes secundaris, generalment lleus, per\u00f2 \u00e9s la causa principal d'aband\u00f3 entre els pacients.\n\n\n== abund\u00e0ncia i obtenci\u00f3 ==\nel nombre at\u00f2mic de l'or, 79, en fa un dels elements amb el nombre at\u00f2mic m\u00e9s elevat que existeixen a la natura. com tots els elements amb un nombre at\u00f2mic m\u00e9s alt que el del plom, es creu que l'or s'ha format en un proc\u00e9s de nucleos\u00edntesi de supernova. aquestes explosions dispersaren pols que contenien metalls (incloent-hi metalls pesants com l'or) a la regi\u00f3 de l'espai que m\u00e9s endavant es condensaria en el sistema solar i la terra.\npel fet que \u00e9s relativament inert, se sol trobar com a metall, de vegades com a palletes grans, per\u00f2 generalment es troba en petites inclusions en alguns minerals, vetes de quars, pissarra, roques metam\u00f2rfiques i dip\u00f2sits al\u00b7luvials originats d'aquestes fonts. l'or est\u00e0 \u00e0mpliament distribu\u00eft i sovint es troba associat als minerals quars i pirita, i es combina amb tel\u00b7luri en els minerals calaverita, silvanita i altres. el pa\u00eds de sud-\u00e0frica \u00e9s el principal productor d'or, cobrint aproximadament dos ter\u00e7os de la demanda global d'or.\nl'or s'extreu per lixiviaci\u00f3 amb cianur. l'\u00fas del cianur facilita l'oxidaci\u00f3 de l'or formant-se au(cn)\u20822- en la dissoluci\u00f3. per a separar l'or es torna a reduir emprant, per exemple, zinc. s'ha intentat reempla\u00e7ar el cianur per algun altre lligand a causa dels problemes mediambientals que genera, per\u00f2 o no s\u00f3n rendibles o tamb\u00e9 s\u00f3n t\u00f2xics.\nhi ha una gran quantitat d'or en els mars i oceans, sent la seva concentraci\u00f3 d'entre 0,1 \u00b5g/kg i 2 \u00b5g/kg, per\u00f2 en aquest cas no hi ha cap m\u00e8tode rendible per a extreure'l.\ninvestigacions recents suggereixen que de vegades els microbis poden tenir un paper important en la formaci\u00f3 de dip\u00f2sits d'or, transportant i precipitant l'or per formar grans i palletes que s'acumulen en dip\u00f2sits al\u00b7luvials.\n\n\n== consum ==\nl'\u00edndia \u00e9s el primer consumidor mundial d'or, car els indis compren aproximadament un 25% de l'or del m\u00f3n, adquirint aproximadament 800 tones d'or per any. l'\u00edndia tamb\u00e9 \u00e9s el primer importador d'aquest metall; el 2008, l'\u00edndia import\u00e0 unes 400 tones d'or.\ncom altres metalls preciosos, l'or es mesura en unces troy i en grams. quan s'hi fan aliatges amb altres metalls, es fa servir el terme \"quirat\" per indicar la quantitat d'or que hi ha present, sent 24 quirats l'or pur, i quirats inferiors una proporci\u00f3 menor. la puresa d'un lingot d'or tamb\u00e9 es pot expressar amb una xifra decimal que va de 0 a 1, conegut com a llei, i l'or de 0,995 o m\u00e9s \u00e9s molt pur.\n\n\n== is\u00f2tops ==\n\nl'or nom\u00e9s t\u00e9 un is\u00f2top estable, el 197au, que tamb\u00e9 \u00e9s el seu \u00fanic is\u00f2top que existeix a la natura. se n'han sintetitzat 36 radiois\u00f2tops, amb una massa at\u00f2mica que varia entre 169 i 205. el m\u00e9s estable \u00e9s el 195au, amb un per\u00edode de semidesintegraci\u00f3 de 186,1 dies. el 195au tamb\u00e9 \u00e9s l'\u00fanic is\u00f2top que es desintegra per captura d'electrons. el menys estable \u00e9s el 171au, que es desintegra per emissi\u00f3 de protons, amb una semivida de 30 \u00b5s. la majoria dels radiois\u00f2tops de l'or amb una massa at\u00f2mica inferior a 197 es desintegren per alguna combinaci\u00f3 d'emissi\u00f3 de protons, desintegraci\u00f3 \u03b1, i desintegraci\u00f3 \u03b2+. les excepcions s\u00f3n el 195au, que es desintegra per captura d'electrons, i el 196au, que t\u00e9 una ruta menor de desintegraci\u00f3 \u03b2+. tots els radiois\u00f2tops de l'or amb una massa at\u00f2mica superior a 197 es desintegren per desintegraci\u00f3 \u03b2-.tamb\u00e9 se n'han caracteritzat com a m\u00ednim 32 is\u00f2mers nuclears, amb una massa at\u00f2mica que varia entre 170 i 200. dins d'aquest ventall, nom\u00e9s el 178au, el 180au, el 181au, el 182a, i el 188au manquen d'is\u00f2mers. l'is\u00f2mer m\u00e9s estable de l'or \u00e9s el 198 m2au, amb una semivida de 2,27 dies. l'is\u00f2mer menys estable de l'or \u00e9s el 177 m2au, amb una semivida de nom\u00e9s7 ns. el 184 m1au t\u00e9 tres rutes de desintegraci\u00f3: la desintegraci\u00f3 \u03b2+, la transici\u00f3 isom\u00e8rica i la desintegraci\u00f3 alfa. cap altre is\u00f2mer o is\u00f2top de l'or no t\u00e9 tres rutes de desintegraci\u00f3.\n\n\n== compostos ==\ntot i que l'or \u00e9s un metall noble, forma molts i diversos compostos. l'estat d'oxidaci\u00f3 de l'or en els seus compostos va de -1 a +5, per\u00f2 dominen l'au(i) i l'au(iii). l'or(i), conegut com a i\u00f3 aur\u00f3s, \u00e9s l'estat d'oxidaci\u00f3 m\u00e9s habitual, amb lligands \"tous\" com ara tio\u00e8ters, tiolats i fosfines terci\u00e0ries. els compostos d'au(i) s\u00f3n t\u00edpicament lineals. un bon exemple \u00e9s au(cn)\u2082\u2212, que \u00e9s la forma soluble de l'or que es troba a la mineria. curiosament, els complexos aurosos de l'aigua s\u00f3n rars. els halurs d'or binaris, com ara aucl, formen cadenes polim\u00e8riques en zig-zag, tamb\u00e9 amb coordinaci\u00f3 lineal a au. la majoria de medicaments basats en or s\u00f3n derivats de l'au(i).l'or (iii) (\"\u00e0uric\") \u00e9s un estat d'oxidaci\u00f3 com\u00fa i \u00e9s il\u00b7lustrat pel clorur d'or (iii), aucl\u2083. el seu derivat \u00e9s l'\u00e0cid cloro\u00e0uric, haucl\u2084, que es forma quan l'au es dissol en aigua r\u00e8gia. els complexos d'au (iii), com altres compostos d8 s\u00f3n t\u00edpicament plans quadrats.\n\n\n=== estats d'oxidaci\u00f3 menys comuns: au(-i), au(ii), and au(v) ===\nels compostos que contenen l'ani\u00f3 au\u2212 reben el nom d'aururs. l'aurur de cesi, csau, es cristal\u00b7litza en el motiu de clorur de cesi. altres aururs inclouen els del rb+, k+, i el tetrametilamoni (ch\u2083)\u2084n+. els compostos d'or(ii) solen ser diamagn\u00e8tics, amb enlla\u00e7os au-au com ara [au(ch\u2082)\u2082p(c\u2086h\u2085)\u2082]\u2082cl\u2082. un complex d'au(ii) leg\u00edtim i destacable \u00e9s el cati\u00f3 tetraxen\u00f3-or(ii), que cont\u00e9 xen\u00f3 com a lligand, [auxe\u2084](sb\u2082f11)\u2082. el pentafluorur d'or \u00e9s l'\u00fanic exemple d'au(v), l'estat d'oxidaci\u00f3 verificat m\u00e9s alt.alguns compostos d'or presenten enlla\u00e7os aurof\u00edlics, cosa que descriu la tend\u00e8ncia dels ions d'or a interaccionar a dist\u00e0ncies que s\u00f3n massa llargues per ser un enlla\u00e7 au-au convencional, per\u00f2 m\u00e9s curtes que els enlla\u00e7os de van der waals. s'estima que la for\u00e7a d'aquesta interacci\u00f3 \u00e9s comparable a la d'un enlla\u00e7 d'hidrogen.\n\n\n=== compostos de val\u00e8ncia mixta ===\ns\u00f3n nombrosos els compostos cl\u00faster ben definits. en aquests casos, l'or t\u00e9 un estat d'oxidaci\u00f3 fraccional. un exemple representatiu \u00e9s l'esp\u00e8cie octah\u00e8drica {au(p(c\u2086h\u2085)\u2083)}\u20862+. els calcogenurs d'or, com ara \"aus\", tenen quantitats iguals d'au(i) i au(iii).\n\n\n== toxicitat ==\nl'or pur \u00e9s no t\u00f2xic i no irritant quan s'ingereix i de vegades es fa servir per decorar aliments en forma de pa d'or. tamb\u00e9 \u00e9s un component de les begudes alcoh\u00f2liques goldschl\u00e4ger, gold strike i goldwasser. l'or ha estat aprovat com a additiu alimentari a la uni\u00f3 europea (e175 del codex alimentarius).\nels compostos solubles (sals d'or), com ara el cianur d'or de potassi, utilitzat en la galvanitzaci\u00f3 de l'or, s\u00f3n t\u00f2xics per al fetge i els ronyons. hi ha hagut casos rars d'enverinament letal amb or a causa de cianur d'or de potassi. la toxicitat de l'or es pot alleujar mitjan\u00e7ant ter\u00e0pia de quelaci\u00f3, amb un agent quelant com ara el dimercaprol.\nel 2001, l'american contact dermatitis society vot\u00e0 l'or com a al\u00b7lergogen de l'any.\n\n\n== altres significats ==\n\n\n=== her\u00e0ldica ===\n\nl'or tamb\u00e9 \u00e9s un color, un tipus de groc emprat a l'her\u00e0ldica. en gravat es representa mitjan\u00e7ant punts fins repartits per la superf\u00edcie del camp o figura.\n\n\n=== ind\u00fastria musical ===\na la ind\u00fastria musical, el disc d'or \u00e9s un certificat que s'ofereix per un determinat nombre de discos venuts. a espanya la sgae n'ofereix un als m\u00fasics que venen m\u00e9s de 50.000 c\u00f2pies. als estats units \u00e9s la riaa que ofereix el disc d'or si un disc aconsegueix vendre almenys 500.000 c\u00f2pies.\n\n\n=== noces d'or ===\nles noces d'or corresponen al 50\u00e8 aniversari del casament d'una parella.\n\n\n=== edat d'or ===\nl'edat d'or \u00e9s un mite que fa refer\u00e8ncia a una etapa de la humanitat de m\u00e0xim desenvolupament social, t\u00e8cnic i \u00e8tic, a difer\u00e8ncia dels temps presents, degradats (es creu doncs que s'ha produ\u00eft una involuci\u00f3). aquesta edat d'or s'identifica amb un passat remot, amb el parad\u00eds o amb una ra\u00e7a pr\u00e8via als humans contemporanis.\n\n\n== refer\u00e8ncies ==\n\n\n== bibliografia ==\nbinder, h.: lexikon der chemischen elemente - das periodensystem in fakten, zahlen und daten. hirzel, stuttgart 1999, isbn 3-7776-0736-3\nfaulk w, taylor g (1979) an immunocolloid method for the electron microscope immunochemistry 8, 1081\u20131083.\nkodak (2006) toning black-and-white materials arxivat 2016-08-17 a wayback machine.. technical data/reference sheet g-23, maig del 2006.\nroth j, bendayan m, orci l (1980) fitc-protein a-gold complex for light and electron microscopic immunocytochemistry. journal of histochemistry and cytochemistry 28, 55\u201357.\nworld gold council, jewellery technology, jewellery alloys arxivat 2008-06-19 a wayback machine.\n\n\n== vegeu tamb\u00e9 ==\naurostibita\nmuseu de l'or\n\n\n== enlla\u00e7os externs ==\nwebelements.com - or (en angl\u00e8s)\nenvironmentalchemistry.com - or (en angl\u00e8s)\nor com un afer no governamental arxivat 2015-01-13 a wayback machine. (en angl\u00e8s)\npreus de l'or i economia (en angl\u00e8s)\nhist\u00f2ria de l'or (en itali\u00e0)\ncotitzaci\u00f3 de l'or a temps real (en castell\u00e0)"