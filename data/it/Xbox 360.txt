"xbox 360 \u00e8 una console per videogiochi prodotta da microsoft con la collaborazione di ibm, ati technologies e samsung ed \u00e8 succeduta alla prima xbox. la console venne mostrata ufficialmente su mtv il 12 maggio 2005, con le informazioni dettagliate sui giochi e sul lancio divulgate il mese dopo all'e3 dello stesso anno. il suo ingresso nel mercato \u00e8 avvenuto il 22 novembre 2005 in america settentrionale, il 2 dicembre in europa e il 10 dicembre in giappone. nel primo periodo di vendita le scorte finirono in tutti paesi nei quali la console venne messa in commercio, eccetto che in giappone. la produzione \u00e8 terminata definitivamente il 20 aprile 2016, a poco pi\u00f9 di 10 anni dal lancio.\nla console fa parte della settima generazione videoludica e sfida sul mercato playstation 3 di sony e wii di nintendo.\nla maggior parte delle funzionalit\u00e0 pi\u00f9 rilevanti di xbox 360 sono integrate nel servizio di xbox live, il quale permette agli stessi utenti della console di accedere alle funzionalit\u00e0 di gioco online, di scaricare giochi arcade, demo di giochi, trailer, spettacoli televisivi, musica e film. il servizio di xbox live offre inoltre, in regioni specifiche, applicazioni di terze parti per lo streaming di programmi televisivi come mediaset premium in italia, netflix e espn negli stati uniti o sky go nel regno unito.\nla console sub\u00ec diversi aggiornamenti hardware e, seguendo la stessa strategia intrapresa da sony per le sue console, ne sono state prodotte tre versioni, in ordine cronologico quella classica, seguita dalla slim e infine dalla e, quest'ultima presentata il 21 maggio 2013 in contemporanea a xbox one.\n\n\n== caratteristiche ==\nla console presenta un hardware aggiornato rispetto al modello precedente, con supporto per la tecnologia ad alta definizione, arrivando a gestire una risoluzione massima di 1080p (in upscale o nativa a seconda dei giochi). le sue componenti sono state prodotte da compagnie diverse dai costruttori del predecessore, quindi possiede un'architettura completamente diversa. il design, secondo il produttore, risponde a criteri mirati ad ottenere un successo pi\u00f9 vasto della prima xbox, specialmente presso il pubblico del sol levante, sempre critico riguardo a questi aspetti. sempre in questa direzione vanno i numerosi sforzi di microsoft per ottenere il supporto di software house giapponesi alla nuova console. in pi\u00f9 pu\u00f2 essere posizionata verticalmente e implementa un controller wireless, progettato da capo, oltre a nuove risorse multimediali.\nnei primi mesi di commercializzazione della console venne confermata la retrocompatibilit\u00e0 per un numero abbastanza alto di giochi per xbox (circa il 90%), causata dalle differenze tra i driver ati della nuova scheda e quelli nvidia della precedente, del diverso processore e la totale retrocompatibilit\u00e0 con il servizio xbox live, che \u00e8 stato ristrutturato con due tipi di account (silver e gold, il primo gratuito mentre il secondo a pagamento ed equivalente ad un account live di prima generazione).\n\n\n== xbox live ==\n\nxbox live \u00e8 un servizio online offerto da microsoft che consente di usufruire della modalit\u00e0 multigiocatore.\n\n\n=== abbonamenti ===\nper partecipare a xbox live \u00e8 necessario avere un account:\n\nsilver: gratuito, permette di collegarsi al servizio, creare il proprio profilo con una gamertag personalizzata, inviare e ricevere messaggi vocali e scritti, raggiungere i propri amici connessi e accedere su xbox live marketplace e xbox live arcade;\ngold: serve per partecipare a partite multigiocatore online, per ricevere bonus su xbox live marketplace e per creare gruppi con amici.\n\n\n=== ban ===\ndal 17 maggio 2007, la microsoft ha iniziato l'operazione di ban da xbox live delle console modificate, che possono cio\u00e8 funzionare anche con i dischi non originali. per ban si intende il blocco di tutte le console che hanno un firmware modificato dai servizi live (gioco, download, messenger e arcade), che possono comunque essere usate per il solo gioco offline. in data 20 novembre 2007 \u00e8 scattata la seconda ondata di ban, mentre intorno al 10 novembre 2009, con l'uscita di modern warfare 2, \u00e8 scattata una terza ondata. in data 14 settembre 2010, contemporaneamente all'uscita di halo: reach, \u00e8 scattata la quarta ondata di ban.\n\n\n== obiettivi ==\nper ogni obiettivo si sbloccano punti giocatore che indicano il punteggio di esperienza di quel giocatore (indicati come g). gli obiettivi rendono il gioco online pi\u00f9 competitivo e divertente cui si pu\u00f2 confrontare il proprio punteggio con gli altri utenti. ogni videogioco comprende 1.000-1.250 punti giocatore sbloccabili (la maggior parte dei giochi ha 50 obiettivi), in caso contrario, ogni altro contenuto del marketplace dovr\u00e0 risultare gratuito. le espansioni dei giochi hanno 250 punti giocatore, mentre i videogiochi arcade possiedono 200-400 punti giocatore ciascuna.\n\n\n== microsoft points ==\ni microsoft points (mp) servono per gli acquisti online di contenuti multimediali come giochi arcade, film da noleggiare o accessori per l'abbigliamento del proprio avatar. i punti sono acquistabili presso i negozi autorizzati o direttamente online.\ndal 26 agosto 2013, tramite la pubblicazione di un aggiornamento della dashboard, la microsoft ritira i mp dal marketplace e li sostituisce con l'equivalente in valuta locale (80 mp=0,95\u20ac). la somma ricevuta sul proprio account in seguito a questo cambio sar\u00e0 spendibile entro il 1\u00ba giugno 2015. inoltre successivi mp acquistati presso i rivenditori autorizzati, dopo essere stati convertiti in valuta locale, scadranno (e non saranno pi\u00f9 fruibili), dopo un anno dal loro riscatto.\n\n\n=== windows live messenger ===\ncon un aggiornamento scaricabile da xbox live \u00e8 stato introdotto, insieme a diversi miglioramenti, windows live messenger. il software permette di rimanere in contatto con i propri amici di messenger anche durante l'uso dei giochi e la visione dei filmati. per scrivere comodamente, microsoft ha messo a disposizione un tastierino qwerty da collegare sotto il joypad. l'accesso a messenger \u00e8 consentito anche ai minorenni, a patto che abbiano compiuto 13 anni.\n\n\n=== marketplace ===\n\u00e8 un mercato virtuale online dal quale \u00e8 possibile scaricare contenuti. il servizio offre trailer, video, espansioni di giochi, demo, giochi xbox live arcade, immagini per personalizzare la gamertag e la dashboard e aggiornamenti per il sistema. queste caratteristiche valgono ai membri che hanno l'abbonamento silver o gold su xbox live. per acquistare tali contenuti, viene richiesto per ciascuno la spesa di una certa quantit\u00e0 di microsoft points.\ndal novembre 2007, in canada, c'\u00e8 un nuovo servizio su xbox live marketplace, battezzato col nome di xbox live video, nel quale vengono offerti a noleggio film, anche ad alta definizione, e serie tv che possono essere visionate con la console. il noleggio prevede una durata di 14 giorni a partire dalla data del download, ridotta per\u00f2 a sole 24 ore dopo la prima visione. dall'11 dicembre 2007 nel regno unito, irlanda, francia e germania \u00e8 attivo il servizio con condizioni analoghe a quelle del mercato nordamericano. la disponibilit\u00e0 del servizio in italia \u00e8 iniziata il 19 novembre 2008.\nadesso \u00e8 stato sostituito prima con xbox games store, poi con il microsoft store.\n\n\n=== vision ===\ncon l'acquisto e l'uso della webcam xbox live vision \u00e8 possibile aggiungere la propria immagine personalizzata gamertag, inviare foto-messaggi e videochattare con amici in tempo reale su xbox live. l'immagine scattata tramite xbox live vision, ed associata al proprio gamertag, sar\u00e0 tuttavia visibile unicamente sulla console e solo giocatori presenti nella propria lista amici. una seconda immagine \"pubblica\" sar\u00e0 visualizzata a tutti gli altri utenti.\n\n\n== versioni della scheda madre ==\n\n\n== versioni successive ==\noltre alla versione originale, la console venne presentata in altre due versioni.\n\n\n=== xbox 360 slim ===\nla xbox 360 slim \u00e8 una revisione della xbox 360 presentata durante la conferenza stampa di microsoft dell'e3 2010 e sostituita dalla xbox 360 e nel 2013. in europa \u00e8 in commercio dal 16 luglio 2010, mentre in nord america \u00e8 in commercio dalla data della presentazione all'e3 (14 giugno 2010).\nla console ridisegnata \u00e8 pi\u00f9 piccola e sottile del modello precedente, con l'aggiunta di funzionalit\u00e0 in pi\u00f9 come l'adattatore di rete wi-fi 802.11 b/g/n incorporato, l'uscita audio toslink s/pdif, cinque porte usb 2.0 (rispetto alle precedenti tre delle versioni pi\u00f9 vecchie) e una speciale interfaccia aux, la quale rende la console \"kinect ready\" in quanto permetter\u00e0 di usufruire del sensore kinect senza doverlo collegare alla corrente elettrica.\nci\u00f2 che distingue la xbox 360 slim dalla precedente xbox 360 (poi identificata anche con il nome di fat o originale) \u00e8 la differente configurazione hardware. al posto di una cpu (ibm powerpc 3 core a 3.2 ghz) e una gpu (la xenos di ati technologies) separate, sulla nuova slim troviamo un unico die \"vejle\" che incorpora sia la cpu a 3 core che la gpu xenos, pur mantenendo compatibilit\u00e0 con il vecchio hardware e medesima potenza espressa. anche il processo produttivo cambia, passando dai 90 nm/65 nm di xenon/zephyr, falcon/opus e jasper, al pi\u00f9 moderno 45 nm che garantisce minori consumi e minore produzione di calore. ci\u00f2 si traduce in un unico dissipatore (anzich\u00e9 due come sulla fat) e un minore ingombro esterno, il quale ha fornito la possibilit\u00e0 di ridisegnare il cabinet.\nin seguito, i vecchi modelli di xbox 360 hanno esaurito la loro produzione. la prima delle nuove console ad essere presentata montava un hard disk da 250 gb; successivamente, venne creata un'edizione pi\u00f9 economica dello stesso modello con invece una memoria flash interna da 4 gb. altre modifiche hardware introdotte nella versione slim riguardano: la scomparsa della connettivit\u00e0 wifi a 5 ghz, che era presente negli adattatori usb della serie precedente, e l'inserimento di una ventola per lo smaltimento del calore nel nuovo alimentatore esterno.\ncon arrivo dell'anno 2012 la microsoft si vede a rialzare il prezzo della console per l'introduzione di qualche aggiornamento, quale fotocamera inclusa nel pacchetto, registrazione hd, facebook, skype e molti altri prodotti tutti saranno scaricabili sulle console che non lo hanno, ad eccezione per la fotocamera che dovr\u00e0 essere comprata separatamente. i prezzi verranno aumentati di 30 \u20ac per la versione flash, 52 \u20ac per la slim da 250 gb e di 99 \u20ac per la versione limitata. i prezzi rimasero i seguenti sino alla successiva conferenza della microsoft game tenutasi il 28 marzo.\n\n\n=== xbox 360 e ===\nla xbox 360 e, chiamata anche new slim, \u00e8 una revisione dell'xbox 360 slim, presentata durante la conferenza stampa di microsoft dell'electronic entertainment expo 2013 assieme alla one.\nsi tratta di una versione con caratteristiche estetiche simili a quelle utilizzate sulla xbox one, leggermente pi\u00f9 compatta e silenziosa, oltre ad essere pi\u00f9 facile da riparare, inoltre sono state rimosse alcune porte, quali l'uscita analogica (sostituita da un connettore jack per l'uso del solo cavo rca), l'uscita ottica e una porta usb.\n\n\n== caratteristiche tecniche ==\ncpu:\nxenon a 3,2 ghz (3 core fisici-6 core logici) da 170 milioni di transistor\n1 mb di memoria cache l2 condivisa fra tre core\nogni core \u00e8 corredato di due thread hardware aventi:\nuna unit\u00e0 per il calcolo di interi\nuna unit\u00e0 per il calcolo in virgola mobile\nuna unit\u00e0 vettoriale vmx-128\n128 registri vmx-128 per thread hardware\n64 kb memoria cache l1\ncapacit\u00e0 matematica totale della cpu: 9,6 miliardi di operazioni al secondo\nperformance complessiva: 115 gigaflops\nmemoria:\n512 mb gddr3 ram 700 mhz unificata (sistema e video)\nsystem bandwidth:\nbus memoria 23.4 gbit/s\nfront-side bus 22.6 gbit/s\ngraphics processing unit xenos da 337 milioni di transistor a 500 mhz/160 operazioni per ciclo\nedram nec embedded di 10 mb / 105 milioni di transistor\nfunzione memexport\npixel shader model 3.0+\nfillrate in pixel da 16 gigasample al secondo con msaa 4x\nfillrate in texel da 8 gigatexel al secondo\nombreggiatura a 48 shaders di tipo unificato/16 samples per clock\n10 operazioni pipeline in virgola mobile per clock\n2 operazioni alu pipeline per clock\n96 miliardi di operazioni shader al secondo\nrendering grafico di picco pari a 1,5 miliardi di vertici al secondo (500 milioni di triangoli)\n24 miliardi di operazioni in prodotto scalare\n8 render output unit\nperformance complessiva dichiarata in virgola mobile: meno di 1 teraflops (742 gigaflops)\nrisoluzione: 50/60/120 hz, 4:3, 16:9, 16:10, 480p, 720p, 1080i, 1080p.\nstorage:\ndisco rigido 2.5\" sata da 20/60/120/250/320/500 gb\nflash: 256/512 mb (solo versioni arcade) / 4 gb\ndvd-rom 12x dual-layer\npendrive usb da 1/2/4/8/16/32 gb per ogni slot\ni/o:\n4 controller wireless collegabili operativi a 2.4 ghz\nporte usb 2.0, 3 per la 360, 5 per la 360 slim 4 per la 360 e\n2 porte per memory unit (assenti nella versione slim e e)\nporta kinect autoalimentata (presente solo nella versione slim e e)\nuscite audio/video:\nporta a/v (non presente su 360 e) per connettori scart avanzato, composito, a componenti, vga e s-video, in molti di questi connettori \u00e8 disponibile la porta s/pdif (toslink)\nporta jack 3,5 mm a/v (solo per 360 e) per uscita composita (rca)\nhdmi v1.2 (non presente nelle versioni xenon e opus)\nuscita audio (solo 360 slim): porta s/pdif (audio ottica/toslink)\nporta aux (esclusa 360 originale): porta usb con alimentazione aggiornata, per il collegamento diretto al kinect senza l'uso di un alimentatore esterno\nir: \u00e8 presente una porta infrarosso nella parte anteriore, per consentire il funzionamento del telecomando multimediale universale\naudio:\ndolby digital surround 5.1 (7.1 solo film, anche su cavo hdmi)\ndts\nlpcm\nsupporto audio a 64 bit a 48 khz\n320 canali a decompressione indipendenti\nelaborazione audio a 64 bit\npi\u00f9 di 256 canali audio\nxbox live con servizio broadband\nxbox live marketplace per contenuti scaricabili\nxbox live arcade\nwi-fi 802.11 a/b/g/n\nsupporto webcam\nxbox live anywhere\nsupporto windows live messenger\nsupporto dlna (digital living network alliance)\nmultigiocatore:\noffline (da 1 a 4 giocatori)\nonline (da 4 a 64 giocatori, dipende dal videogioco)\nsystem link\nmedia supportati:\nlettore dvd doppio strato 16x (hitachi, toshiba, samsung o philips)\ndvd-rom doppio strato, dvd-rom, dvd-da, dvd-rom xbox, dvd-video, dvd-r, dvd-rw, dvd+r,\ncd-rom, cd-da, cd-r, cd-rw, wma cd, mp3 cd, jpeg photo cd\ncapacit\u00e0 di effettuare streaming di media da dispositivi musicali portatili, fotocamere digitali e pc windows\nmedia center extender integrato con windows xp media center edition 2005, windows vista e windows 7.\nformati video: mpeg-1, mpeg-2, mpeg-4, h.264, wmv 7, wmv 8, wmv 9, wmv image 1, wmv image 2, divx 5.1\ncapacit\u00e0 di lettura di immagini, video e musica da lettori mp3, ipod, zune, pen drive, hdd esterni, psp, pc e fotocamere digitali.\ndimensionilarghezza: 31 cm\nprofondit\u00e0: 26,8 cm\naltezza: 8 cm\npeso: 3,5 kg, che venne ridotto di 350g con la versione slim e portato a 2,9 kg con la versione e\n\n\n== giochi e retrocompatibilit\u00e0 ==\n\nla console \u00e8 dotata di un ampio parco titoli, tra i quali si segnalano per numero di copie vendute halo 3 (12 milioni di unit\u00e0), gears of war 2 (5 milioni di unit\u00e0), bioshock e mass effect.\nla console dispone anche del supporto per la compatibilit\u00e0 dei giochi per la prima xbox, \u00e8 tuttavia indispensabile possedere un hard disk per xbox 360 in quanto sia l'installazione dell'emulatore sia i salvataggi dei giochi emulati necessitano del supporto fisso. fino a novembre 2008 microsoft ha pubblicato periodicamente degli aggiornamenti che estendevano l'elenco di giochi emulati; al 2007, il numero di titoli compatibili era di 475. nel 2008 microsoft ha dichiarato ufficialmente che non saranno aggiunti altri giochi alla lista di retrocompatibilit\u00e0 anche se a tutti gli effetti gi\u00e0 dal 2007 non erano stati aggiunti titoli alla lista.\n\n\n== dispositivi di controllo e accessori ==\ncontroller con cavo: \u00e8 dotato di un cavo di 2,70 metri e di un design ergonomico e compatto. come il controller precedente \u00e8 provvisto di connessione per cuffie wireless, feedback a vibrazione, nuovi pulsanti dorsali e pulsante guida xbox. anche quest'ultimo \u00e8 utilizzabile con pc basati su windows xp, windows vista e windows 7.\ncontroller wireless: con questa tecnologia operante a 2.4 ghz e le batterie aa o litio, funzionante in un raggio di quasi dieci metri e 40 ore di autonomia. quando la carica si sta esaurendo, il giocatore viene avvisato in anticipo in modo da collegare il cavo di ricarica e continuare a giocare. si potranno avviare comunicazioni vocali full duplex, collegando le cuffie wireless al joypad. il controller \u00e8 dotato di feedback a vibrazione, pulsanti dorsali destro e sinistro progettati per dare pi\u00f9 praticit\u00e0 e comodit\u00e0 e il pulsante centrale guida xbox per accedere rapidamente alle attivit\u00e0 preferite del sistema della console. il tutto utilizzabile (tramite \"xbox 360 receiver for windows\") anche con pc basati su windows xp, windows vista e windows 7.\nin entrambi i modelli sono stati rimossi i tasti bianco e nero (scomodi perch\u00e9, col controller dell'xbox, obbligavano il giocatore a spostare le dita dai tasti a, b, x e y e quindi sostituiti da due pulsanti dorsali posti sopra i grilletti analogici, lb e rb) e le porte per le memory unit (collocate direttamente sulla macchina).\n\nplay & charge kit: dispositivo che permette di ricaricare le batterie e continuare a giocare.\nquick charge kit: dispositivo che permette di ricaricare due gruppi di batterie.\nlive vision: \u00e8 una webcam, che permette di video-chattare con msn.\nracing wheel: sistema di controllo a forma di volante. \u00e8 dotato di tecnologia wireless, vibrazione, force freedback, volante a 270\u00ba di rotazione, ganci per fissarlo al tavolo o sulle gambe, pedaliera con superfici antiscivolo e pulsante per accedere a lista amici, opzioni e soundtrack.\nwireless speed wheel: sistema di controllo a forma di volante. \u00e8 dotato di tecnologia wireless, vibrazione, rispetto al gamepad di serie non ha i tasti dorali \"lb\" \"rb\" e i due joystick, debutta a settembre 2011\ntelecomando multimediale universale: progettato per fare da centro di controllo integrato della console xbox 360. riproduce musica e film dvd a scansione progressiva, controlla la tv e il pc media center. con il pulsante guida xbox centrale si accede alle raccolte di film, musica e giochi digitali. con la retroilluminazione della tastiera si pu\u00f2 avere pieno controllo delle funzionalit\u00e0 anche al buio.\nauricolari: in dotazione con la versione 'elite', permettono la comunicazione vocale con altri giocatori in xbox live, tramite una connessione al controller.\nauricolari wireless: assolvono al medesimo compito delle cuffie in dotazione con la versione 'elite', vale a dire la comunicazione vocale con altri giocatori in xbox live, tramite per\u00f2 una connessione senza fili con la console. il pairing avviene in maniera analoga a quello del controller wireless.\nwireless microphone: \u00e8 un microfono wireless, utilizzabile con alcuni videogiochi di musica, munito di luci e sensori di movimento, funzionante in un raggio di circa dieci metri e 15 ore di autonomia.\nmouse e tastiera pc: \u00e8 possibile connettere sia mouse che tastiere usb alla console, per immettere testo o navigare nella dashboard di sistema. sono disponibili accessori di terzi, come xfps360, che permettono di collegare periferiche come mouse, tastiere e pad dualshock2 (il pad della playstation 2) nonch\u00e9 utilizzarle, tramite emulazione software del controller standard, in qualunque gioco xbox 360.\n\nmessenger kit: \u00e8 un kit di accessori che permette di sfruttare al meglio le nuove funzionalit\u00e0 di messaggistica istantanea introdotte dall'aggiornamento primaverile della dashboard del 2007. il kit \u00e8 composto da una mini-tastiera di tipo qwerty dotata di retro-illuminazione e di un tasto che permette il rapido accesso alla funzione messenger della dashboard; questo accessorio va applicato nella parte inferiore del joypad. la tastiera \u00e8 caratterizzata da una particolare leggerezza e versatilit\u00e0, tanto da non rovinare l'ergonomia del gamepad e da non appesantirlo eccessivamente; inoltre \u00e8 presente nella stessa confezione un nuovo auricolare, necessario in quanto la tastiera sar\u00e0 collegata al gamepad tramite il connettore utilizzato dall'auricolare classico. questo sar\u00e0 quindi dotato di una nuova presa, costituita da un solo jack, e collegabile attraverso l'apposito connettore presente sulla parte inferiore della tastiera.\n\nkinect: inizialmente conosciuto con il nome project natal, \u00e8 un accessorio per xbox 360 sensibile al movimento del corpo umano; a differenza del wiimote della nintendo e del playstation move della sony interactive entertainment esso rende il giocatore controller della console senza l'uso di strumenti, come invece accade per i concorrenti. \u00e8 stato annunciato per la prima volta il 1\u00ba giugno 2010 al electronic entertainment expo. la periferica consente agli utenti di controllare e di interagire con la console xbox 360 senza un controller di gioco, ma attraverso gesti, i comandi vocali, e/o oggetti presentati e immagini. kinect \u00e8 compatibile con tutti gli attuali modelli di xbox 360 ed \u00e8 stato lanciato il 4 novembre in usa, il 10 novembre in europa e il 20 nel resto del mondo, ottenendo uno straordinario successo. kinect \u00e8 in vendita separatamente, oppure in due convenienti bundle con la console.\nguitar hero & rock band controllers: i controller di chitarra, batteria e microfono per guitar hero e rock band che simulano la vera esperienza di partecipare a un concerto rock. con connessione via usb simulano perfettamente i normali controller xbox 360 utilizzando un nuovo body e rimuovendo le levette analogiche e i grilletti, rendendo l'esperienza di gioco pi\u00f9 piacevole.\nwireless networking adapter (a/b/g) e wireless n networking adapter (a/b/g/n dual band, dual channel): sono due dispositivi per il collegamento wireless alla rete informatica, dove si differenziano per il numero di antenne e di caratteristiche tecniche. questi dispositivi facilitano molto la connessione ad internet.\ncavo component, questo cavo \u00e8 presente in tutte le confezioni per console xbox 360 ed \u00e8 caratterizzato da terminali a connettori rca, pi\u00f9 un'uscita video ad alta definizione component (y,pr,pb), tale cavo deve essere impostato tramite un interruttore, per tv o hdtv.\ncavo s-video, la microsoft ha prodotto alcuni cavi s-video, il quale permette sia la connessione rca che s-video.\ncavo scart, la microsoft ha prodotto alcuni cavi scart, il quale permette solo la connessione a dispositivi con prese scart.\ncavo vga, la microsoft ha prodotto alcuni cavi vga, in modo da poter utilizzare i monitor dei pc. questi cavi attualmente non sono pi\u00f9 in produzione da parte della microsoft, ma esistono altri produttori che offrono tale prodotto.\ncavo hdmi, la microsoft vende cavi hdmi e ne ha fornito uno di serie con le console \u00e9lite fino ad agosto del 2009.\narcade gamestick, controller prodotto con licenza dalla madcatz nel 2007 e pensato appositamente per giocare ai classici arcade della xbox live arcade, dotato di una tradizionale leva da joystick oltre ai normali controlli del gamepad base.\n\n\n== dashboard ==\n\nla dashboard dell'xbox 360 \u00e8 stata aggiornata pi\u00f9 volte durante il periodo di produzione della console, sia per migliorare la compatibilit\u00e0 che per implementare nuove funzioni, cambiando anche l'interfaccia dei men\u00f9.\nquesta console si basa su un kernel di windows xp.\n\n\n== hd dvd player ==\nlettore aggiuntivo che permette l'utilizzo di supporti hd dvd. il lettore non permette l'esecuzione dei videogiochi ma esclusivamente la visione dei film in alta definizione. tramite hd dvd sono distribuiti film in alta definizione (risoluzione sei volte superiore a quella di un film in dvd). il supporto hd dvd consente di memorizzare fino a 45 gb di dati (supporto con 3 strati), il contenuto di pi\u00f9 di 6 dvd-rom a doppio strato. il lettore hd dvd \u00e8 l'accessorio di maggior successo della console. microsoft a fine giugno 2007 dichiara di averne venduti 155.000. il 19 febbraio 2008 toshiba annunci\u00f2 che entro marzo di quell'anno avrebbe ritirato il supporto hd dvd dal mercato. conseguentemente all'annuncio, microsoft fece sapere di avere sospeso la produzione del lettore hd-dvd esterno per xbox 360. dopo aver confermato l'intenzione di bloccare la produzione dei lettori hd-dvd per xbox 360, microsoft ha ulteriormente ridotto il prezzo dell'accessorio per la propria console tentando di smaltire pi\u00f9 unit\u00e0 possibili prima di provvedere al ritiro definitivo.\nmicrosoft ha garantito che manterr\u00e0 il servizio di assistenza e il servizio di garanzia su questi prodotti.\n\n\n== servizi e software ==\n\n\n=== iptv ===\nla iptv (internet protocol television) \u00e8 un servizio che microsoft ha portato su xbox 360.\nquesta tecnologia consente agli utenti di utilizzare la console per guardare e registrare programmi televisivi distribuiti dai provider di banda larga, chattando con un amico attraverso l'headset, e interrompendo la visione per accettare un invito a giocare on-line.\nil servizio doveva essere attivato in tutta europa per il natale del 2007 ma a novembre 2007 microsoft ne ha posticipato l'attivazione prima al 2008 e infine a natale 2009.\nultimamente microsoft ha ripreso a parlare di questo servizio, e l'ha pubblicato alla fine del 2011. infatti \u00e8 stato pubblicato a natale mediaset premium per l'italia.\n\n\n=== microsoft xna ===\n\nxna game studio express \u00e8 un software facilmente accessibile che permette di sviluppare dei videogiochi per windows xp, windows vista e xbox 360. il framework gratuito si poggia sulle tecnologie direct3d9, xact, xinput, e xcontent, ed include funzioni per la gestione della grafica, dell'audio e dell'input.\ni giochi sviluppati su windows potranno essere trasferiti sulla console attraverso la sottoscrizione di un abbonamento xna creators club ad un costo annuale di 90 \u20ac.\n\n\n=== xbox live anywhere ===\nservizio online, lanciato da bill gates, che ha le potenzialit\u00e0 di xbox live e ha permesso di giocare agli utenti della console con utenti del pc. ha dato anche la possibilit\u00e0 di iniziare un gioco su xbox 360 e finirlo sul computer. tutto avviene attraverso internet, che far\u00e0 da network videoludico per scaricare nuovi giochi e chattare.\ni primi due giochi del genere che supportano questo sistema sono shadowrun e uno.\n\n\n=== xbox community developer program ===\nin breve xcdp; si tratta un'iniziativa pensata per sviluppatori software - ideata e gestita da microsoft - che mette a disposizione alcuni servizi web agli interessati. in seguito all'annuncio ed allo sviluppo di xcdp, poco dopo l'uscita della console, numerosi fansite non ufficiali sono nati o hanno espanso i propri servizi per la community xbox su internet. i servizi web di microsoft forniscono informazioni aggiornate relative ad xbox live ed ai suoi utenti; informazioni non meglio specificate pubblicamente, in quanto il programma \u00e8 privato e sostanzialmente a numero chiuso.\n\n\n== vendite ==\n\n\n=== cronologia dei modelli hardware ===\n\n\n== problemi hardware ==\nla xbox 360 \u00e8 talvolta soggetta a problemi tecnici e guasti di varia natura che la possono rendere inservibile. \u00e8 possibile identificare un buon numero di essi tramite delle luci rosse lampeggianti poste nella parte frontale della console; la combinazione pi\u00f9 conosciuta di questa serie \u00e8 quella a tre luci rosse lampeggianti, conosciuta come red ring of death (rrod o cerchio rosso della morte). il problema era per lo pi\u00f9 legato alla cpu, che non sopportava sbalzi di temperatura; ci\u00f2 causava delle fratture ai pin della cpu. microsoft, pur ammettendo l'esistenza di problemi, ha sempre affermato che i difetti hardware hanno riguardato un numero molto ridotto di esemplari e solo nelle prime versioni della console. non sono disponibili ulteriori dettagli sul fenomeno, dal momento che microsoft, per politica aziendale, ha deciso di non divulgare troppe informazioni. nel luglio 2007, comunque, microsoft ha dichiarato di aver accantonato un miliardo di dollari per far fronte ai costi sostenuti per riparare un numero, definito come \"troppo grande\", di console difettose. per arginare il problema delle console difettose, l'azienda ha deciso di estendere la garanzia a 3 anni. questo punto, comunque, non ha fatto diminuire le varie lamentele provenienti dalle associazioni dei consumatori, tanto che, dall'agosto 2008, \u00e8 stata immessa in commercio la revisione jasper della console (oppure xbox 360 jasper), dotata di cpu e gpu a 65 nm, che ha portato costi di produzione e consumi energetici minori, con conseguente ulteriore calo di console non funzionanti.\n\n\n== mega meshes ==\narrivati al sesto anno di produzione della console, microsoft svilupp\u00f2 una nuova tecnologia chiamata \"mega meshes\" che aggiunse l'effetto della tassellazione e aument\u00f2 notevolmente il numero di poligoni, migliorando cos\u00ec il livello di dettaglio.\nquesta tecnologia \u00e8 stata pensata da ben sugden (lead programmer di lionhead studios) che, nell'ambito della gdc 2011, pubblic\u00f2 una tech video demo dal titolo: \"modellazione, rendering e illuminazione di un mondo fatto di 100 miliardi di poligoni\" (200 volte il limite attuale); nonostante la demo non risultasse fluida, avendo diversi cali di frame rate, ben sugden dichiar\u00f2 che ad ottimizzazione completata sarebbero stati garantiti i 30 fps.\n\n\n== note ==\n\n\n== voci correlate ==\ncategoria: videogiochi per xbox 360\nmicrosoft\nmicrosoft kinect\nxbox\nxbox one\nxbox series x e series s\nxbox network\n\n\n== altri progetti ==\n\n wikimedia commons contiene immagini o altri file su xbox 360\n\n\n== collegamenti esterni ==\n\n(en) sito ufficiale, su xbox.com. \n sito ufficiale, su xbox.com. \n xbox (canale), su youtube. \n(en) xbox 360, su enciclopedia britannica, encyclop\u00e6dia britannica, inc."