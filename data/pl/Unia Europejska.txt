"unia europejska, ue (ang. european union, eu) \u2013 gospodarczo-polityczny zwi\u0105zek 27 demokratycznych pa\u0144stw europejskich. unia powsta\u0142a 1 listopada 1993 roku na mocy podpisanego 7 lutego 1992 traktatu z maastricht \u2013 jako efekt wieloletniego procesu integracji politycznej, gospodarczej i spo\u0142ecznej. korzenie wsp\u00f3\u0142czesnej integracji europejskiej si\u0119gaj\u0105 okresu powojennego i ogranicza\u0142y si\u0119 do 6 pa\u0144stw zachodnioeuropejskich. pa\u0144stwa te tworzy\u0142y wiele form i mechanizm\u00f3w wsp\u00f3\u0142pracy, powo\u0142ywa\u0142y organizacje, instytucje i organy, kt\u00f3rych celem by\u0142o wzmocnienie jedno\u015bci mi\u0119dzy nimi. w 1993 nadrz\u0119dn\u0105 wobec wszystkich poprzednich organizacji zosta\u0142a unia europejska, sama otrzymuj\u0105c nieznan\u0105 wcze\u015bniej hybrydow\u0105 formu\u0142\u0119 sui generis.\nunia europejska jako organizacja mi\u0119dzynarodowa (w mi\u0119dzynarodowoprawnym tego s\u0142owa znaczeniu) funkcjonuje od 1 grudnia 2009. r\u00f3wnocze\u015bnie zast\u0105pi\u0142a ona kilka form wsp\u00f3\u0142pracy, w tym m.in. wsp\u00f3lnot\u0119 europejsk\u0105. proces integracji wykracza poza \u015bci\u015ble okre\u015blone ramy geograficzne europy. w okre\u015bleniu europejsko\u015bci unii naczeln\u0105 rol\u0119 odgrywaj\u0105 czynniki historyczne i kulturowe oraz wsp\u00f3lna to\u017csamo\u015b\u0107 i identyfikacja z warto\u015bciami demokratycznymi.\nuwa\u017ca si\u0119, \u017ce ue funkcjonuje na zasadach wywodz\u0105cych si\u0119 z filozofii i demokracji greckiej, prawa rzymskiego i tradycji chrze\u015bcija\u0144skiej.\npocz\u0105tkiem powojennej integracji europejskiej by\u0142o powstanie w 1952 europejskiej wsp\u00f3lnoty w\u0119gla i stali. w 1958 zosta\u0142a utworzona europejska wsp\u00f3lnota gospodarcza i to jej bezpo\u015bredni\u0105 nast\u0119pczyni\u0105 jest unia europejska. od czasu wej\u015bcia w \u017cycie traktatu lizbo\u0144skiego, tj. 1 grudnia 2009, podstaw\u0119 prawn\u0105 funkcjonowania stanowi\u0105 traktat o unii europejskiej (znany tak\u017ce jako traktat z maastricht) oraz traktat o funkcjonowaniu unii europejskiej. integraln\u0105 cz\u0119\u015b\u0107 traktat\u00f3w stanowi\u0105 tabele ekwiwalencyjne, protoko\u0142y i wyja\u015bnienia. du\u017ce znaczenie dla unijnego porz\u0105dku prawnego ma te\u017c karta praw podstawowych ue. prawem wi\u0105\u017c\u0105cym s\u0105 r\u00f3wnie\u017c umowy mi\u0119dzynarodowe z pa\u0144stwami trzecimi (w tym uk\u0142ady stowarzyszeniowe), kt\u00f3rych stron\u0105 by\u0142y europejska wsp\u00f3lnota gospodarcza i unia europejska przed 2009 r. doko\u0144czeniem acquis unii s\u0105 akty prawa wt\u00f3rnego powsta\u0142e w oparciu o traktaty i umowy mi\u0119dzynarodowe.\n\n\n== historia ==\n\n\n=== historyczne idee zjednoczenia europy ===\nu podstaw europejskich tendencji zjednoczeniowych le\u017cy wsp\u00f3lna w znacznej cz\u0119\u015bci historia i kultura narod\u00f3w zamieszkuj\u0105cych ten kontynent.\nod i wieku p.n.e. do v wieku n.e. wi\u0119kszo\u015b\u0107 zachodniej europy i po\u0142udniowa cz\u0119\u015b\u0107 wschodniej znajdowa\u0142a si\u0119 w imperium rzymskim. wyparcie rzymu z po\u0142udniowych wybrze\u017cy morza \u015br\u00f3dziemnego przez islam i ekspansja cywilizacji rzymskiej i grecko-chrze\u015bcija\u0144skiej na p\u00f3\u0142noc po\u0142\u0105czona z upadkiem cesarstwa zachodniego doprowadzi\u0142y do wytworzenia si\u0119 kulturowej i gospodarczej wsp\u00f3lnoty europejskiej, kt\u00f3ra zast\u0105pi\u0142a \u015br\u00f3dziemnomorsk\u0105. z tradycji imperium romanum w znacznej mierze czerpa\u0142 natchnienie \u015bredniowieczny uniwersalizm europejski, kt\u00f3ry wyra\u017ca\u0142 si\u0119 w ideach zwierzchnictwa cesarskiego (cezaropapizm) (karolingowie, ottonowie) lub papieskiego (papocezaryzm) nad \u015bwiatem chrze\u015bcija\u0144skim.\nwraz z ekspansj\u0105 zamorsk\u0105 poszczeg\u00f3lnych pa\u0144stw, znikni\u0119ciem zagro\u017cenia ze strony cywilizacji pozaeuropejskich i rozbiciem kulturowym europy zachodniej (reformacja i kontrreformacja) tendencje zjednoczeniowe w okresie nowo\u017cytnym os\u0142ab\u0142y. w wieku xviii i xix porz\u0105dek europejski opiera\u0142 si\u0119 na systemie sojuszy monarchii (polityka r\u00f3wnowagi si\u0142), w kt\u00f3rym g\u0142\u00f3wne role odgrywa\u0142y, w znacznej mierze samowystarczalne, mocarstwa kolonialne (wielka brytania, francja, rosja, p\u00f3\u017aniej niemcy). odst\u0119pstwem od tego stanu rzeczy by\u0142 okres dominacji napoleo\u0144skiej na kontynencie w pocz\u0105tkach xix stulecia, charakteryzuj\u0105cy si\u0119 centralizmem w\u0142adzy, kt\u00f3ra roztacza\u0142a si\u0119 od kana\u0142u la manche po wschodnie granice \u00f3wczesnego ksi\u0119stwa warszawskiego.\n\n\n=== wsp\u00f3lnoty europejskie ===\n18 kwietnia 1951, poprzez podpisanie traktatu paryskiego, sze\u015b\u0107 kraj\u00f3w da\u0142o podwaliny nowej organizacji: europejskiej wsp\u00f3lnocie w\u0119gla i stali. cz\u0142onkami za\u0142o\u017cycielami by\u0142y: belgia, francja, holandia, luksemburg, rfn i w\u0142ochy.\ncelem europejskiej wsp\u00f3lnoty w\u0119gla i stali by\u0142o utworzenie wsp\u00f3lnej puli produkcji w\u0119gla i stali, aby zapobiec wojnie gospodarczej. by\u0142o to urzeczywistnienie planu opracowanego przez jeana monneta, a upowszechnionego przez francuskiego ministra spraw zagranicznych roberta schumana. w dniu 9 maja 1950, kt\u00f3ry p\u00f3\u017aniej zosta\u0142 ustanowiony dniem europy, schuman przedstawi\u0142 propozycj\u0119 utworzenia organizacji europejskiej, twierdz\u0105c, \u017ce jest to niezb\u0119dne do utrzymania pokojowych stosunk\u00f3w. propozycja ta, znana jako deklaracja schumana, jest uwa\u017cana za pocz\u0105tek dzisiejszej unii europejskiej. brytyjczycy zostali zaproszeni do uczestnictwa, ale odm\u00f3wili, nie chc\u0105c rezygnowa\u0107 z narodowej suwerenno\u015bci.\neuropejska wsp\u00f3lnota w\u0119gla i stali zaspokaja\u0142a potrzeby gospodarcze rz\u0105d\u00f3w europejskich w ograniczonym tylko zakresie. nie uda\u0142o si\u0119 tak\u017ce, pomimo czynionych pr\u00f3b, doprowadzi\u0107 do integracji politycznej oraz militarnej. wobec tego postanowiono zacie\u015bni\u0107 wsp\u00f3\u0142prac\u0119 gospodarcz\u0105 i obj\u0105\u0107 ni\u0105 dodatkowo:\n\nenergetyk\u0119 (zw\u0142aszcza atomow\u0105),\nsurowce,\ntransport,\nrolnictwo.koncepcja ta stworzy\u0142a tzw. plan beyena (holenderskiego ministra spraw zagranicznych). plan zak\u0142ada\u0142 integracj\u0119 horyzontaln\u0105, obejmuj\u0105c\u0105 ca\u0142\u0105 gospodark\u0119, nie za\u015b tylko poszczeg\u00f3lne jej ga\u0142\u0119zie. w efekcie w 1955 na konferencji w mesynie zebrali si\u0119 ministrowie spraw zagranicznych pa\u0144stw \u201esz\u00f3stki\u201d tworz\u0105cej ewwis i przyj\u0119li tzw. rezolucj\u0119 z mesyny.\nzak\u0142ada\u0142a ona:\n\nmerytoryczn\u0105 rozbudow\u0119 wsp\u00f3lnych instytucji europejskich,\nstopniow\u0105 fuzj\u0119 gospodarki narodowej,\nstworzenie wsp\u00f3lnego rynku,\nharmonizacj\u0119 polityki socjalnej.od powy\u017cszych pomys\u0142\u00f3w odci\u0119\u0142a si\u0119 francja. po konferencji mesy\u0144skiej powsta\u0142a specjalna komisja do opracowania koncepcji wsp\u00f3lnoty gospodarczej i wsp\u00f3\u0142pracy w dziedzinie energii atomowej. w wyniku jej prac, w 1956 powsta\u0142 tzw. raport spaaka, belgijskiego polityka, pod kt\u00f3rego przewodnictwem komisja pracowa\u0142a. on to w\u0142a\u015bnie stanowi\u0142 podstaw\u0119 trwaj\u0105cych bez ma\u0142a rok rokowa\u0144, kt\u00f3re doprowadzi\u0142y do przyj\u0119cia dw\u00f3ch traktat\u00f3w rzymskich podpisanych 25 marca 1957 w rzymie. pierwszy ustanawia\u0142 europejsk\u0105 wsp\u00f3lnot\u0119 gospodarcz\u0105 (ewg), a drugi europejsk\u0105 wsp\u00f3lnot\u0119 energii atomowej (euratom). traktaty wesz\u0142y w \u017cycie 1 stycznia 1958.\ntrzy wsp\u00f3lnoty europejskie ju\u017c od 1958 mia\u0142y wsp\u00f3lne niekt\u00f3re organy (zgromadzenie parlamentarne i trybuna\u0142 sprawiedliwo\u015bci). pe\u0142ne po\u0142\u0105czenie instytucjonalne nast\u0105pi\u0142o w 1967, gdy wszed\u0142 w \u017cycie tzw. traktat fuzyjny.\nliczba cz\u0142onk\u00f3w wsp\u00f3lnot zwi\u0119kszy\u0142a si\u0119 w 1973, gdy przy\u0142\u0105czy\u0142y si\u0119 do nich wielka brytania, dania i irlandia. kandyduj\u0105ca w\u00f3wczas norwegia nie zdecydowa\u0142a si\u0119 na akcesj\u0119 z powodu sprzeciwu swoich obywateli.\n\ndrugie rozszerzenie nast\u0105pi\u0142o w latach 80., kiedy do ewg przyst\u0105pi\u0142y grecja (w 1981) oraz hiszpania i portugalia (w 1986).\nw 1985 dosz\u0142o do pierwszego przypadku opuszczenia wsp\u00f3lnot: wyst\u0105pi\u0142a z nich grenlandia, autonomiczna cz\u0119\u015b\u0107 danii.\nwraz ze zjednoczeniem niemiec, w 1990, w sk\u0142ad unii europejskiej wesz\u0142o terytorium dawnej niemieckiej republiki demokratycznej.\ntrzecie rozszerzenie (ju\u017c do unii europejskiej) nast\u0105pi\u0142o w 1995, kiedy przyj\u0119to austri\u0119, szwecj\u0119 i finlandi\u0119 (norwegia, w wyniku referendum z 1994 roku, ponownie odm\u00f3wi\u0142a wst\u0105pienia).\nw 1985 uzgodniono w uk\u0142adzie z schengen utworzenie systemu wsp\u00f3lnej kontroli granic i zniesienie wizowych granic wewn\u0119trznych w obr\u0119bie francji, kraj\u00f3w beneluksu i rfn. w ramach wsp\u00f3lnot stopniowo dosz\u0142o do utworzenia wsp\u00f3lnego jednolitego rynku poprzez likwidacj\u0119 barier celnych, wprowadzanie wsp\u00f3lnych norm prawnych i technicznych. r\u00f3wnolegle dochodzi\u0142o te\u017c do zacie\u015bniania wi\u0119zi politycznych mi\u0119dzy krajami wsp\u00f3lnot. w 1986 podpisano jednolity akt europejski, zwi\u0119kszaj\u0105cy kompetencje ewg.\n\n\n=== unia ===\n7 lutego 1992 zosta\u0142 podpisany traktat o unii europejskiej \u2013 tak zwany traktat z maastricht, na mocy kt\u00f3rego 1 listopada 1993 powsta\u0142a unia europejska.\ntraktat nie likwidowa\u0142 wsp\u00f3lnot europejskich, zmieni\u0142 jedynie nazw\u0119 ewg na wsp\u00f3lnot\u0119 europejsk\u0105. w maastricht znacznie rozszerzono zakres wsp\u00f3lnej polityki gospodarczej i opracowano harmonogram wprowadzenia unii gospodarczej i walutowej (jej efektem by\u0142o wprowadzanie wsp\u00f3lnej waluty euro od 1999). do procesu integracji formalnie wzmocniono polityk\u0119 zagraniczn\u0105, dodano polityk\u0119 bezpiecze\u0144stwa (militarnego) oraz wsp\u00f3\u0142prac\u0119 w zakresie bezpiecze\u0144stwa wewn\u0119trznego i wsp\u00f3\u0142pracy administracyjnej pa\u0144stw cz\u0142onkowskich.\nkolejn\u0105 wa\u017cn\u0105 umow\u0105 by\u0142 tzw. traktat amsterdamski z 2 pa\u017adziernika 1997, kt\u00f3ry cz\u0119\u015bciowo zmieni\u0142 i jednocze\u015bnie rozszerzy\u0142 wcze\u015bniejsze ustalenia z maastricht. 26 lutego 2001 podpisano tzw. traktat nicejski reformuj\u0105cy instytucje unijne w celu zapewnienia sprawnego funkcjonowania po kolejnym rozszerzeniu ue. na szczycie w nicei proklamowano r\u00f3wnie\u017c kart\u0119 praw podstawowych ue, maj\u0105c\u0105 gwarantowa\u0107 prawa cz\u0142owieka i swobody obywatelskie.\n16 kwietnia 2003 przedstawiciele rz\u0105d\u00f3w 15 pa\u0144stw cz\u0142onkowskich i 10 kandyduj\u0105cych podpisali w atenach traktat akcesyjny, rozszerzaj\u0105cy uni\u0119, w wyniku czego 1 maja 2004 dosz\u0142o do najwi\u0119kszego rozszerzenia w historii ue \u2013 do wsp\u00f3lnoty wst\u0105pi\u0142o 10 kraj\u00f3w: estonia, \u0142otwa, litwa, polska, czechy, s\u0142owacja, w\u0119gry, s\u0142owenia, malta i cypr.\n25 kwietnia 2005 bu\u0142garia i rumunia podpisa\u0142y traktat akcesyjny w luksemburgu, otwieraj\u0105cy tym krajom drog\u0119 do wej\u015bcia do unii europejskiej, kt\u00f3re nast\u0105pi\u0142o w dniu 1 stycznia 2007.\npo podpisaniu traktatu akcesyjnego w grudniu 2011, 1 lipca 2013 do unii europejskiej oficjalnie wst\u0105pi\u0142a chorwacja, powi\u0119kszaj\u0105c ue do 28 pa\u0144stw cz\u0142onkowskich.\ngdy zako\u0144czy\u0142a si\u0119 ratyfikacja traktatu lizbo\u0144skiego, wszed\u0142 on w \u017cycie 1 grudnia 2009.\n\n\n=== pokojowa nagroda nobla ===\nw 2012 unia europejska otrzyma\u0142a pokojow\u0105 nagrod\u0119 nobla. komitet noblowski w uzasadnieniu decyzji, o\u015bwiadczy\u0142 o \u201euznaniu roli jak\u0105 ue odegra\u0142a w przekszta\u0142caniu europy z kontynentu wojny w kontynent pokoju\u201d. thorbj\u00f8rn jagland, przewodnicz\u0105cy komitetu, podkre\u015bli\u0142 zas\u0142ugi unii europejskiej w procesie \u201epokoju, pojednania, demokracji i praw cz\u0142owieka w europie\u201d. unia europejska jest 21. organizacj\u0105 mi\u0119dzynarodow\u0105, kt\u00f3rej przyznano t\u0119 nagrod\u0119 od 1901 roku.\n\n\n== geografia ==\npa\u0144stwa cz\u0142onkowskie unii europejskiej zajmuj\u0105 obszar ok. 4,233 mln.km\u00b2, a ich populacja przekracza 445 milion\u00f3w os\u00f3b. najwy\u017cszy szczyt na tym terenie to mont blanc w alpach, wznosz\u0105cy si\u0119 na wysoko\u015b\u0107 ponad 4808 m n.p.m., najni\u017cej po\u0142o\u017cone punkty natomiast to lammefjorden w danii i zuidplaspolder w holandii (niemal 7 m p.p.m.).\n\n\n=== pa\u0144stwa cz\u0142onkowskie ===\nod 1 lutego 2020 w sk\u0142ad ue wchodzi 27 pa\u0144stw.\n\n\n=== pa\u0144stwa kandyduj\u0105ce ===\nunia, zgodnie ze swoimi deklaracjami z kopenhagi i madrytu, otwarta jest na ka\u017cde demokratyczne pa\u0144stwo europejskie o rozwini\u0119tej gospodarce rynkowej.\nobecnie status kandydata posiadaj\u0105: albania, czarnog\u00f3ra, macedonia p\u00f3\u0142nocna, serbia, turcja, mo\u0142dawia, ukraina i bo\u015bnia i hercegowina, natomiast gruzja i kosowo aspiruj\u0105 do tego miana.\nunia wymaga stopniowego dostosowywania prawa krajowego do acquis unii, pe\u0142nego poszanowania praw cz\u0142owieka, liberalizacji gospodarki i stopniowego otwierania si\u0119 na wsp\u00f3lny rynek. najd\u0142u\u017cej na akcesj\u0119 czeka turcja, kt\u00f3ra by\u0142a stowarzyszona z \u00f3wczesnymi wsp\u00f3lnotami europejskimi od 1963, a wniosek o przyj\u0119cie do ewg czeka od roku 1987. obecn\u0105 form\u0105 jej powi\u0105zania z ue jest unia celna.\n\n\n== charakter organizacji ==\nunia europejska stanowi przypadek sui generis (\u201eszczeg\u00f3lnego rodzaju\u201d) w stosunkach mi\u0119dzynarodowych \u2013 jest tworem, kt\u00f3ry nigdy wcze\u015bniej nie istnia\u0142 w historii powszechnej i by\u0142 nieznany historii stosunk\u00f3w mi\u0119dzynarodowych. do grudnia 2009 ue by\u0142a kombinacj\u0105 struktur ponadnarodowych (ponadpa\u0144stwowych, uwsp\u00f3lnotowionych) oraz mi\u0119dzyrz\u0105dowych (mi\u0119dzynarodowych). posiada cechy zar\u00f3wno organizacji mi\u0119dzynarodowej (przy czym unia europejska do 2009 nie by\u0142a nawet organizacj\u0105 mi\u0119dzynarodow\u0105 w prawnym tego s\u0142owa znaczeniu), jak i konfederacji czy nawet pa\u0144stwa federalnego. w\u015br\u00f3d teoretyk\u00f3w prawa, politologii i stosunk\u00f3w mi\u0119dzynarodowych trwa sp\u00f3r, za co dok\u0142adnie mo\u017cna uzna\u0107 uni\u0119. federali\u015bci doszukuj\u0105 si\u0119 w niej pa\u0144stwa federacyjnego lub konfederacji. zwolennicy koncepcji europy ojczyzn wykazuj\u0105, \u017ce fundament stanowi jedynie wsp\u00f3\u0142praca mi\u0119dzy pa\u0144stwami, co determinuje istnienie organizacji mi\u0119dzynarodowej. \u015bcieraj\u0105 si\u0119 zar\u00f3wno odr\u0119bne wizje poszczeg\u00f3lnych pa\u0144stw cz\u0142onkowskich, jak i doktryn politycznych.\nproces ten dodatkowo zwi\u0105zany jest z powstawaniem inicjatyw, kt\u00f3re by\u0142y realizowane wewn\u0105trz wsp\u00f3lnot (w ramach zasady wzmocnionej wsp\u00f3\u0142pracy i elastyczno\u015bci) b\u0105d\u017a obok nich, a kt\u00f3re to stawa\u0142y si\u0119 ostatecznie cz\u0119\u015bci\u0105 dorobku prawnego unii europejskiej i zal\u0105\u017ckiem nowych polityk wsp\u00f3\u0142pracy (np. uk\u0142ad z schengen, unia gospodarcza i walutowa). najbardziej zawi\u0142y by\u0142 status osobnych organizacji mi\u0119dzynarodowych powo\u0142anych przez cz\u0119\u015b\u0107 lub wszystkich cz\u0142onk\u00f3w ue (unia zachodnioeuropejska, europejska agencja kosmiczna, rada europy), kt\u00f3re w swych dzia\u0142aniach uzupe\u0142niaj\u0105 i wspomagaj\u0105 polityki prowadzone w ramach unii europejskiej, a przez co nies\u0142usznie s\u0105 z ni\u0105 mylone. zastanawiano si\u0119, jak te odr\u0119bne organizacje umie\u015bci\u0107 w skomplikowanej strukturze prawnej zintegrowanego kontynentu europejskiego i jak umie\u015bci\u0107 prawo unii w prawie mi\u0119dzynarodowym.\nten uk\u0142ad prawny w sferze wewn\u0119trznej, jak i zewn\u0119trznej, zreformowa\u0142 traktat lizbo\u0144ski. zlikwidowa\u0142 on podzia\u0142 unii na filary, nada\u0142 jej osobowo\u015b\u0107 prawn\u0105 i podmiotowo\u015b\u0107 prawnomi\u0119dzynarodow\u0105, zlikwidowa\u0142 wsp\u00f3lnot\u0119 europejsk\u0105. wraz z likwidacj\u0105 wsp\u00f3lnoty europejskiej unia sta\u0142a si\u0119 jej nast\u0119pc\u0105 prawnym oraz otrzyma\u0142a status organizacji mi\u0119dzynarodowej.\nunia europejska jest unikatow\u0105 form\u0105 tego typu na arenie mi\u0119dzynarodowej maj\u0105c\u0105 ok. 30-procentowy udzia\u0142 w \u015bwiatowym pkb. jej rola jako \u015bwiatowego mocarstwa w polityce zagranicznej wzrasta, tworzone s\u0105 unijne plac\u00f3wki dyplomatyczne, a sama ue jest cz\u0142onkiem m.in.: \u015bwiatowej organizacji handlu, g7 i g20. ci\u0105gle jednak g\u0142\u00f3wnymi aktorami i re\u017cyserami polityki zagranicznej ue s\u0105 pa\u0144stwa cz\u0142onkowskie, a nie o\u015brodki ponadnarodowe. od lat 90. xx wieku wzrasta te\u017c wojskowy aspekt unii europejskiej, oparty pocz\u0105tkowo na powsta\u0142ej w latach 40. xx wieku unii zachodnioeuropejskiej, a kt\u00f3rego obecnie g\u0142\u00f3wny trzon stanowi wsp\u00f3lna polityka bezpiecze\u0144stwa i obrony. najnowsz\u0105 polityk\u0105 ue jest polityka kosmiczna. realizowana jest ona w oparciu o wsp\u00f3\u0142prac\u0119 z europejsk\u0105 agencj\u0105 kosmiczn\u0105, jednak nie wszyscy cz\u0142onkowie ue s\u0105 cz\u0142onkami eak.\ncechy ue \u015bwiadcz\u0105ce o jej charakterze:\n\n\n=== cele ===\nw tue w artykule 3 w\u015br\u00f3d cel\u00f3w unii wymienione s\u0105 mi\u0119dzy innymi:\n\npromowanie ekonomicznego i spo\u0142ecznego post\u0119pu poprzez zacie\u015bnianie wsp\u00f3\u0142pracy gospodarczej i likwidowanie barier w obrocie handlowym mi\u0119dzy pa\u0144stwami cz\u0142onkowskimi\nwzmacnianie obrazu unii jako jednego cia\u0142a politycznego m\u00f3wi\u0105cego jednym g\u0142osem na arenie mi\u0119dzynarodowej poprzez prowadzenie wsp\u00f3lnej polityki zagranicznej\nd\u0105\u017cenie do stworzenia obywatelstwa europejskiego i poczucia przynale\u017cno\u015bci do jednej wsp\u00f3lnoty u zwyk\u0142ych obywateli poprzez zapewnienie jednakowych norm prawnych i pe\u0142nej swobody przep\u0142ywu ludzi w obr\u0119bie unii\nrozwijanie obszaru wolno\u015bci, bezpiecze\u0144stwa i sprawiedliwego traktowania, kt\u00f3rym ma by\u0107 ue poprzez wprowadzanie wsp\u00f3lnych norm prawnych, socjalnych i sta\u0142\u0105 popraw\u0119 poziomu \u017cycia pa\u0144stw ubo\u017cszych\nujednolicenie struktury gospodarczej kraj\u00f3w cz\u0142onkowskich, wyr\u00f3wnanie rozwoju gospodarczego region\u00f3w\npolepszenie standard\u00f3w \u017cycia.\n\n\n=== kompetencje, polityka i g\u0142\u00f3wne obszary dzia\u0142a\u0144 ===\nart. 2 tfue okre\u015bla i rozdziela kompetencje unii europejskiej, jednocze\u015bnie dziel\u0105c je pomi\u0119dzy instytucje ponadnarodowe i pa\u0144stwa cz\u0142onkowskie.\nkompetencje wy\u0142\u0105czne to kompetencje, w kt\u00f3rych pierwsze\u0144stwo posiada unia i jej instytucja. pa\u0144stwa mog\u0105 podj\u0105\u0107 dzia\u0142ania za uprzedni\u0105 zgod\u0105 ue. s\u0105 to funkcjonowanie rynku wewn\u0119trznego, unia celna, polityka monetarna kraj\u00f3w, kt\u00f3re przyj\u0119\u0142y walut\u0119 euro, zasoby morskie i polityka rybo\u0142\u00f3wstwa, wsp\u00f3lna polityka handlowa.\nkompetencje dzielone to kompetencje, w kt\u00f3rych unia i pa\u0144stwa cz\u0142onkowskie wsp\u00f3lnie stanowi\u0105 prawo, lecz tylko tam, gdzie unia nie wykona\u0142a swoich kompetencji lub zaprzesta\u0142a wykonywa\u0107 swoj\u0105 kompetencj\u0119. s\u0105 to: wsp\u00f3lny rynek, polityka spo\u0142eczna (w zakresie spraw wymienionych w traktacie), sp\u00f3jno\u015b\u0107 ekonomiczna, spo\u0142eczna i terytorialna, rolnictwo i po\u0142\u00f3w ryb (wy\u0142\u0105czaj\u0105c morskie zasoby), ochrona \u015brodowiska, ochrona konsumencka, transport, sieci, drogi i po\u0142\u0105czenia transeuropejskie, energia, przestrze\u0144 wolno\u015bci, bezpiecze\u0144stwa i sprawiedliwo\u015bci, ochrona zdrowia i bezpiecze\u0144stwo publiczne (w zakresie spraw wymienionych w traktacie).\nkompetencje wspomagaj\u0105ce maj\u0105 charakter koordynuj\u0105cy, wspieraj\u0105cy i uzupe\u0142niaj\u0105cy jednak bez harmonizacji prawa w tych obszarach. s\u0105 to: ochrona i polepszanie ludzkiego zdrowia, przemys\u0142, kultura, turystyka, edukacja, m\u0142odzie\u017c, sport i doradztwo zawodowe, ochrona obywatelska, wsp\u00f3\u0142praca administracyjna.\nart. 2 tfue w dalszej cz\u0119\u015bci wspomina og\u00f3lne kompetencje unii ws. gospodarczych i zatrudnienia. szczeg\u00f3lnymi kompetencjami pos\u0142uguje si\u0119 wsp\u00f3lna polityka zagraniczna i bezpiecze\u0144stwa.\nniewymieniona z nazwy w okre\u015blonych kompetencjach jest polityka w zakresie bada\u0144, rozwoju technologicznego oraz przestrzeni kosmicznej.\n\n\n=== bud\u017cet ===\n\u015brodki pieni\u0119\u017cne unii europejskiej gromadzone s\u0105 przez pa\u0144stwa cz\u0142onkowskie i przekazywane do unijnego bud\u017cetu. zgodnie z prawem \u015brodki te stanowi\u0105 zasoby w\u0142asne unii europejskiej. \u017ar\u00f3d\u0142a wp\u0142yw\u00f3w do bud\u017cetu:\n\nc\u0142o \u2013 znaczne wp\u0142ywy jakie pojawiaj\u0105 si\u0119 w bud\u017cecie pochodz\u0105 z tej formy podatku, co prawda kraje cz\u0142onkowskie c\u0142a nie p\u0142ac\u0105, ale ta op\u0142ata obowi\u0105zuje kraje, kt\u00f3re do unii nie nale\u017c\u0105, a eksportuj\u0105 towary na jej obszar.\npodatek od towar\u00f3w i us\u0142ug (podatek vat), kraje cz\u0142onkowskie zobowi\u0105zane s\u0105 wp\u0142aca\u0107 do bud\u017cetu pewien procent og\u00f3lnej sumy wp\u0142yw\u00f3w jakie uzyskane zosta\u0142y z tego podatku.\nprodukt narodowy brutto \u2013 ka\u017cdy kraj cz\u0142onkowski wp\u0142aca do bud\u017cetu unii 0,73 procent warto\u015bci pnb, to najwi\u0119ksza forma wp\u0142yw\u00f3w do bud\u017cetu\ninne podatki \u2013 np. od wynagrodze\u0144 pracownik\u00f3w zatrudnionych w instytucjach unijnych.\nkary finansowe \u2013 pa\u0144stwa cz\u0142onkowskie p\u0142ac\u0105 kary finansowe za niestosowanie si\u0119 do przepis\u00f3w, za niew\u0142a\u015bciwe wydatkowanie dotacji unijnych.\n\n\n=== instytucje, organy i agencje ===\nunia europejska wykszta\u0142ci\u0142a specyficzny dla siebie system rz\u0105dzenia. opiera si\u0119 na wykszta\u0142ceniu odr\u0119bnej od w\u0142adz krajowych administracji wykonawczej szczebla unijnego na czele z komisj\u0105 europejsk\u0105. funkcje prawodawcze skupia rada unii europejskiej, czyli ministrowie poszczeg\u00f3lnych sektor\u00f3w. ten szczebel zapewni\u0107 ma ochron\u0119 narodowych interes\u00f3w pa\u0144stw cz\u0142onkowskich. w procesie legislacji bierze tak\u017ce udzia\u0142 wybierany w wyborach powszechnych parlament europejski. tr\u00f3jpodzia\u0142 w\u0142adzy dope\u0142nia trybuna\u0142 sprawiedliwo\u015bci unii europejskiej, b\u0119d\u0105cy swoistym trybuna\u0142em konstytucyjnym i s\u0105dem najwy\u017cszym. bada on zgodno\u015b\u0107 przepis\u00f3w unijnych z traktatami oraz poprawne wykonywanie prawa ue w pa\u0144stwach cz\u0142onkowskich. charakterystycznym dla organizacji mi\u0119dzynarodowej s\u0105 spotkania szef\u00f3w rz\u0105d\u00f3w i g\u0142\u00f3w pa\u0144stw \u2013 tutaj w formie zinstytucjonalizowanej rady europejskiej. w systemie prawnym nie spe\u0142nia \u017cadnych funkcji poza \u201ewyznaczaniem cel\u00f3w i kierunk\u00f3w dzia\u0142a\u0144\u201d, de facto jest najwa\u017cniejsz\u0105 z instytucji.\nlista najwa\u017cniejszych os\u00f3b w systemie instytucjonalnym unii na podstawie europa.eu:\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== prawo ==\n14 listopada 1991 trybuna\u0142 sprawiedliwo\u015bci stwierdzi\u0142, \u017ce traktat ustanawiaj\u0105cy europejsk\u0105 wsp\u00f3lnot\u0119 gospodarcz\u0105 nale\u017cy pojmowa\u0107 jako konstytucyjn\u0105 kart\u0119 ustanawiaj\u0105c\u0105 podstawowe zasady prawa wsp\u00f3lnotowego. obecnie za takow\u0105 konstytucj\u0119 unii nale\u017cy uzna\u0107 traktat o unii europejskiej oraz wspomniany w orzeczeniu traktat ewg, funkcjonuj\u0105cy dzi\u015b jako traktat o funkcjonowaniu unii europejskiej.\nprawo unijne ma pierwsze\u0144stwo przed aktami prawa wewn\u0119trznego (regu\u0142ami normatywnymi) pa\u0144stw cz\u0142onkowskich. zwi\u0105zane jest to z zasad\u0105, i\u017c pa\u0144stwo cz\u0142onkowskie nie mo\u017ce powo\u0142ywa\u0107 si\u0119 na przepisy wewn\u0119trzne w celu nierealizowania prawa wsp\u00f3lnotowego, czyli zasad\u0105 supremacji prawa unii. dyskusyjne jest, czy zasada ta obejmuje tak\u017ce pierwsze\u0144stwo przed konstytucjami pa\u0144stw cz\u0142onkowskich. w praktyce, przy pojawieniu si\u0119 r\u00f3\u017cnic i rozbie\u017cno\u015bci, konstytucja pa\u0144stwa cz\u0142onkowskiego by\u0142a zmieniana.\nnad realizacj\u0105 i przestrzeganiem prawa wsp\u00f3lnotowego czuwa system s\u0105downictwa i administracja pa\u0144stw cz\u0142onkowskich. st\u0105d jednym z wymog\u00f3w cz\u0142onkostwa jest posiadanie odpowiedniego aparatu funkcjonowania pa\u0144stwa. mimo \u017ce prawo wsp\u00f3lnotowe stworzy\u0142y pa\u0144stwa cz\u0142onkowskie, podpisuj\u0105c i ratyfikuj\u0105c traktaty za\u0142o\u017cycielskie, jak orzek\u0142 trybuna\u0142 sprawiedliwo\u015bci, jego podmiotami sta\u0142y si\u0119 r\u00f3wnie\u017c jednostki. nie wszystkie normy prawa wsp\u00f3lnotowego maj\u0105 bezpo\u015bredni skutek wobec jednostek, a i sama pozycja jednostek w prawie wsp\u00f3lnotowym nie jest jeszcze tak silna, jak w prawie wewn\u0119trznym pa\u0144stw cz\u0142onkowskich.\n\nprawo stanowione w ramach unii europejskiej mo\u017cna podzieli\u0107 na prawo pierwotne, a wi\u0119c traktaty za\u0142o\u017cycielskie, traktaty modyfikuj\u0105ce, traktaty akcesyjne i prawo wt\u00f3rne, na kt\u00f3re sk\u0142adaj\u0105 si\u0119 rozporz\u0105dzenia, dyrektywy, decyzje, opinie, zalecenia; pomi\u0119dzy pierwotnym a wt\u00f3rnym nale\u017cy umie\u015bci\u0107 umowy mi\u0119dzynarodowe zawierane przez uni\u0119 europejsk\u0105, b\u0105d\u017a wcze\u015bniej przez wsp\u00f3lnot\u0119 europejsk\u0105, kt\u00f3rej to unia jest nast\u0119pc\u0105 prawnym. szczeg\u00f3ln\u0105 rol\u0119 w tym systemie posiadaj\u0105 umowy stowarzyszeniowe oraz umowy zawierane z pa\u0144stwami eft-y.\nosobny charakter maj\u0105 akty prawne podejmowane w ramach wsp\u00f3lnej polityki zagranicznej i bezpiecze\u0144stwa oraz wsp\u00f3lnej polityki bezpiecze\u0144stwa i obrony. obie te polityki zachowa\u0142y specyficzny status, nawi\u0105zuj\u0105cy w pewnym stopniu do filarowo\u015bci znanej z maastricht, amsterdamu i nicei. akty te, przez sw\u00f3j \u015bci\u015ble mi\u0119dzyrz\u0105dowy charakter, obowi\u0105zkow\u0105 jednomy\u015blno\u015b\u0107, brak mo\u017cliwo\u015bci narzucenia i egzekucji przez organy ponadnarodowe, \u015bladowe kompetencje trybuna\u0142u sprawiedliwo\u015bci, zaliczane mog\u0105 by\u0107 do prawa mi\u0119dzynarodowego publicznego. wraz z rozwojem wsp\u00f3lnego dorobku w tych politykach, nast\u0119puje proces ich \u015bci\u015blejszego powi\u0105zania prawem unii.\nterytorialny zasi\u0119g prawa unijnego pokrywa si\u0119 z terytorium pa\u0144stw cz\u0142onkowskich unii europejskiej. terytoria zale\u017cne nie s\u0105 cz\u0119\u015bci\u0105 unii, a wi\u0119c prawo unii nie jest tam stosowane lub jego stosowanie jest minimalne. zmiana statusu na integraln\u0105 cz\u0119\u015b\u0107 pa\u0144stwa cz\u0142onkowskiego wi\u0105\u017ce si\u0119 tak\u017ce z przynale\u017cno\u015bci\u0105 do unii, udzia\u0142em w jej politykach, jak i konieczno\u015bci\u0105 akceptacji prawa unii (taka sytuacja mia\u0142a miejsce w 2011, gdy majotta zmieni\u0142a status ze zbiorowo\u015bci zamorskiej na departament zamorski). rozszerzeniem stosowania prawa unijnego s\u0105 umowy stowarzyszeniowe zawierane z pa\u0144stwami europejskimi, w kt\u00f3rych to pa\u0144stwa te godz\u0105 si\u0119 dostosowa\u0107 swoje prawo do wymog\u00f3w ue. osobnym przyk\u0142adem jest europejski obszar gospodarczy. norwegia, islandia i liechtenstein zobowi\u0105za\u0142y si\u0119, w zamian za uczestnictwo w niekt\u00f3rych wsp\u00f3lnych politykach, do akceptacji prawa stanowionego w ich ramach. w rzeczywisto\u015bci pa\u0144stwa eog aplikuj\u0105 ok. 70% prawa unii do swego porz\u0105dku krajowego.\nw u\u017cyciu spotykany jest tak\u017ce termin prawo wsp\u00f3lnotowe. do 2009 roku terminem tym okre\u015blano wszystkie akty prawne powsta\u0142e w ramach pierwszego filara. dla odr\u00f3\u017cnienia termin prawo unijne kojarzony by\u0142 b\u0105d\u017a z prawem drugiego i trzeciego filara, b\u0105d\u017a z wszystkimi \u0142\u0105cznie aktami prawa powsta\u0142ymi w ramach ue bez wzgl\u0119du na filar. wraz z wej\u015bciem w \u017cycie lizbony przesta\u0142a obowi\u0105zywa\u0107 struktura filarowa i przesta\u0142a istnie\u0107 wsp\u00f3lnota europejska. zatem od 1 grudnia 2009 r. termin prawo wsp\u00f3lnotowe jako okre\u015blenie akt\u00f3w prawa powsta\u0142ych w ramach unii europejskiej jest nadu\u017cyciem, gdy\u017c w ramach unii nie ma ju\u017c \u017cadnej z dawnych trzech wsp\u00f3lnot. termin prawo wsp\u00f3lnotowe mo\u017ce by\u0107 za to u\u017cyty do wci\u0105\u017c istniej\u0105cego i wy\u0142\u0105czonego z unii europejskiej euratomu. europejska wsp\u00f3lnota energii atomowej jest osobn\u0105 organizacj\u0105 mi\u0119dzynarodow\u0105 i prawo stanowione w jej ramach mo\u017ce by\u0107 okre\u015blane mianem wsp\u00f3lnotowe.\n\n\n=== traktat lizbo\u0144ski ===\nzwany pocz\u0105tkowo \u201etraktatem reformuj\u0105cym\u201d. zawiera zmiany w traktacie o unii europejskiej i traktacie ustanawiaj\u0105cym wsp\u00f3lnot\u0119 europejsk\u0105. nazwa drugiego z wymienionych traktat\u00f3w zostaje zmieniona na traktat o funkcjonowaniu unii europejskiej. wszed\u0142 w \u017cycie 1 grudnia 2009 r., pierwotnie mia\u0142 wej\u015b\u0107 w \u017cycie 1 stycznia 2009 roku, ale nie zosta\u0142 ratyfikowany przez wszystkie strony w wymaganym czasie. traktat lizbo\u0144ski jest efektem prac wynikaj\u0105cych z fiaska traktatu ustanawiaj\u0105cego konstytucj\u0119 dla europy. najwa\u017cniejszymi za\u0142o\u017ceniami lizbony s\u0105 zniesienie podzia\u0142u na wsp\u00f3lnot\u0119 europejsk\u0105 i uni\u0119 europejsk\u0105, nadanie unii europejskiej osobowo\u015bci prawnej, przekszta\u0142cenie unii w organizacj\u0119 mi\u0119dzynarodow\u0105, zniesienie podzia\u0142u filarowego, dodanie nowych polityk, uszczeg\u00f3\u0142owienie zasad rz\u0105dz\u0105cych uni\u0105, podzia\u0142 kompetencji pomi\u0119dzy uni\u0119 a pa\u0144stwa cz\u0142onkowskie, sprecyzowanie katalogu \u017ar\u00f3de\u0142 prawa unii, sprecyzowanie procedur stanowienia i rewizji prawa pierwotnego unii, okre\u015blenie nowego miejsca unii na arenie mi\u0119dzynarodowej i w systemie \u015bwiatowego bezpiecze\u0144stwa, powo\u0142anie nowych instytucji, wzmocnienie roli parlamentu europejskiego, umocnienie roli parlament\u00f3w narodowych, prawne usankcjonowanie eurogrupy, umocnienie zasady elastyczno\u015bci, reforma systemu g\u0142osowania w radzie unii europejskiej, usprawnienie dzia\u0142a\u0144 unii grupuj\u0105cej 27 pa\u0144stw cz\u0142onkowskich.\n\n\n==== karta praw podstawowych ====\npragn\u0105c zagwarantowa\u0107 poszanowanie praw cz\u0142owieka w unii europejskiej w 2000 r. przedstawiciele komisji europejskiej, rady europejskiej i parlamentu europejskiego przyj\u0119li w formie deklaracji dokument nazwany kart\u0105 praw podstawowych. przy tworzeniu traktatu ustanawiaj\u0105cego konstytucj\u0119 dla europy postanowiono w\u0142\u0105czy\u0107 jej przepisy do prawa pierwotnego poprzez uczynienie przepis\u00f3w karty jednym z rozdzia\u0142\u00f3w konstytucji. wraz z odrzuceniem tke przez spo\u0142ecze\u0144stwa francji i niderland\u00f3w przyst\u0105piono do negocjacji nad nowym traktatem. zdecydowano, \u017ce kpp nie b\u0119dzie literalnie zapisana w przeredagowanych traktatach: o unii europejskiej i ustanawiaj\u0105cym wsp\u00f3lnot\u0119 europejsk\u0105 (obecny tfue). karta do\u0142\u0105czona zosta\u0142a do traktat\u00f3w w formie deklaracji. nadrz\u0119dn\u0105 ide\u0105 w\u0142\u0105czenia przepis\u00f3w karty do acquis unii jest ch\u0119\u0107 podkre\u015blenia tych praw na poziomie ponadnarodowym, kt\u00f3ry to ma moc nadrz\u0119dn\u0105 wobec porz\u0105dk\u00f3w prawnych pa\u0144stw cz\u0142onkowskich. wszystkie przepisy karty s\u0105 prawami wynikaj\u0105cymi z konstytucji i akt\u00f3w prawa wt\u00f3rnego pa\u0144stw cz\u0142onkowskich, wi\u0105\u017c\u0105cych i deklaratywnych przepis\u00f3w prawa mi\u0119dzynarodowego. uczynienie tych praw prawem pierwotnym unii europejskiej ma za zadanie:\n\numocnienie ich w hierarchii \u017ar\u00f3de\u0142 praw,\npodkre\u015blenie ich nadrz\u0119dno\u015bci w jakimkolwiek systemie prawnym,\npodniesienie presti\u017cu prawa unii uto\u017csamianego zazwyczaj z prawem stricte gospodarczym,\nzabezpieczenie praw obywateli przed potencjalnym \u0142amaniem praw cz\u0142owieka w unii europejskiej przez instytucje unii.wbrew publicystycznym komentarzom, jak i wypowiedziom niekt\u00f3rych polityk\u00f3w, przepisy karty praw podstawowych obowi\u0105zuj\u0105 w polsce. wed\u0142ug protoko\u0142u 7 za\u0142\u0105czonego do tue, tfue, tewea w sprawie stosowania karty praw podstawowych unii europejskiej do polski i zjednoczonego kr\u00f3lestwa wy\u0142\u0105czeniu stosowania w systemie s\u0105downictwa ma jedynie tytu\u0142 iv kpp. natomiast artyku\u0142 2 chroni obecne ustawodawstwo krajowe przed uznaniem go za niezgodne z postanowieniami karty. praktyka taka zosta\u0142a zastosowana w celu ochrony polskiego prawa przed roszczeniow\u0105 interpretacj\u0105 karty praw podstawowych.\n\n\n== polityka zagraniczna ==\n\n\n=== europejski obszar gospodarczy ===\npa\u0144stwa unii maj\u0105 zintegrowane rynki z islandi\u0105, liechtensteinem i norwegi\u0105 w ramach europejskiego obszaru gospodarczego. w teorii integracji ekonomicznej zaznacza si\u0119, \u017ce pa\u0144stwa te osi\u0105gn\u0119\u0142y pierwszy (strefa wolnego handlu) i trzeci stopie\u0144 integracji (jednolity rynek), z pomini\u0119ciem stopnia drugiego (unia celna). szereg um\u00f3w liberalizacyjnych zawarto tak\u017ce ze szwajcari\u0105 w 1999 i 2004 r. pa\u0144stwa te, mimo i\u017c formalnie nie s\u0105 cz\u0142onkami unii europejskiej, uczestnicz\u0105 w wybranych politykach i porozumieniach (m.in.: uk\u0142ad z schengen, dublin ii), zobowi\u0105zuj\u0105 si\u0119 do aplikacji niezb\u0119dnych unijnych przepis\u00f3w prawnych do swoich porz\u0105dk\u00f3w krajowych, co stanowi przyk\u0142ad rozszerzenia zakresu terytorialnego stosowania prawa unijnego.\n\n\n=== europejska polityka s\u0105siedztwa ===\ninnymi formami rozwoju stosunk\u00f3w gospodarczych, kulturalnych, spo\u0142ecznych i humanitarnych z najbli\u017cszymi s\u0105siadami s\u0105 projekty realizowane w ramach europejskiej polityki s\u0105siedztwa: unia dla \u015br\u00f3dziemnomorza i partnerstwo wschodnie, wymiar p\u00f3\u0142nocny unii europejskiej. najbardziej konkretne zadania ma unia dla \u015br\u00f3dziemnomorza, kt\u00f3ra za cel stawia sobie stworzenie strefy wolnego handlu basenu morza \u015br\u00f3dziemnego.\n\n\n== demografia ==\n\n\n== religia ==\nwi\u0119kszo\u015b\u0107 ludno\u015bci zamieszkuj\u0105cej ue to chrze\u015bcijanie (wed\u0142ug bada\u0144 eurobarometr 2010 w pa\u0144stwach zaliczanych potem do tzw. eu-27 by\u0142o to 70%). nie spos\u00f3b okre\u015bli\u0107 dok\u0142adnej liczby chrze\u015bcijan, poniewa\u017c w niekt\u00f3rych pa\u0144stwach, takich jak francja, belgia i luksemburg konsekwentnie i dos\u0142ownie przestrzega si\u0119 \u015bwiecko\u015bci pa\u0144stwa i pa\u0144stwowe instytuty statystyczne i publiczne o\u015brodki badawcze nie zbieraj\u0105 informacji na temat denominacji religijnych. z kolei w innych pa\u0144stwach, w kt\u00f3rych nie ma formalnego rozdzia\u0142u ko\u015bcio\u0142a od pa\u0144stwa, danii czy grecji i gdzie obywatele z za\u0142o\u017cenia s\u0105 cz\u0142onkami ko\u015bcio\u0142\u00f3w pa\u0144stwowych, liczba chrze\u015bcijan jest wysoce zawy\u017cona. w pa\u0144stwach tych przynale\u017cno\u015b\u0107 do ko\u015bcio\u0142\u00f3w pa\u0144stwowych jest jedn\u0105 z wielu oznak to\u017csamo\u015bci narodowej, rzadziej natomiast oznacza identyfikacj\u0119 z okre\u015blonymi doktrynami religijnymi. europejskie chrze\u015bcija\u0144stwo tradycyjnie podzielone jest na trzy od\u0142amy: katolicyzm, protestantyzm i prawos\u0142awie. katolicyzm jest dominuj\u0105cym wyznaniem w irlandii, portugalii, hiszpanii, francji, luksemburgu, belgii, wschodnich i po\u0142udniowych prowincjach holandii, po\u0142udniowych i zachodnich landach niemiec, austrii, w\u0142oszech, malcie, s\u0142owenii, w\u0119grzech, s\u0142owacji, czechach, polsce, chorwacji, litwie oraz w po\u0142udniowo-wschodnich okr\u0119gach \u0142otwy. protestantyzm tradycji lutera\u0144skiej dominuje w \u015brodkowych, wschodnich i p\u00f3\u0142nocnych landach niemiec, danii, szwecji, finlandii, estonii i \u0142otwie; tradycji kalwi\u0144skiej i prezbiteria\u0144skiej najliczniejszy jest w \u015brodkowej i p\u00f3\u0142nocnej holandii, wschodnich w\u0119grzech i w szkocji; za\u015b anglika\u0144skiej w anglii, walii i irlandii p\u00f3\u0142nocnej. natomiast prawos\u0142awie jest dominuj\u0105cym wyznaniem na cyprze, w grecji, bu\u0142garii, rumunii i wschodnich rejonach \u0142otwy i estonii.\n\n\n== gospodarka ==\ngospodarka wszystkich pa\u0144stw tworz\u0105cych uni\u0119 europejsk\u0105 rozpatrywanych \u0142\u0105cznie, jakby stanowi\u0142y jedno pa\u0144stwo. w 2010 roku pkb unii europejskiej wynosi\u0142 12,279 biliona \u20ac (16,282 biliona $), co oznacza \u017ce gospodarka unii europejskiej by\u0142a wi\u0119ksza od najwi\u0119kszej gospodarki pojedynczego pa\u0144stwa, stan\u00f3w zjednoczonych.\n\n\n=== euratom ===\nmi\u0119dzy rokiem 1993 a 2009 (czyli od wej\u015bcia w \u017cycie traktatu z maastricht do czasu wej\u015bcia w \u017cycie traktatu z lizbony) euratom by\u0142 cz\u0119\u015bci\u0105 unii europejskiej (w ramach tzw. pierwszego filara). obecnie zosta\u0142 osobn\u0105 organizacj\u0105 mi\u0119dzynarodow\u0105 euratom, kt\u00f3rej podstaw\u0105 funkcjonowania jest traktat ustanawiaj\u0105cy europejsk\u0105 wsp\u00f3lnot\u0119 energii atomowej. wyrazem powi\u0105zania unii europejskiej i europejskiej wsp\u00f3lnoty energii atomowej jest jedno\u015b\u0107 instytucji i organ\u00f3w, jak i niemo\u017cno\u015b\u0107 cz\u0142onkostwa tylko w jednej z tych dw\u00f3ch organizacji.\n\n\n== kultura ==\neuropejska stolica kultury \u2013 europejskie miasto wybrane przez uni\u0119 europejsk\u0105, kt\u00f3re w ci\u0105gu jednego roku mo\u017ce zaprezentowa\u0107 \u017cycie kulturalne miasta, ca\u0142ego regionu i pa\u0144stwa.w wi\u0119kszo\u015bci przypadk\u00f3w miasta staraj\u0105 si\u0119 wykorzysta\u0107 t\u0119 okazj\u0119 i zwi\u0105zane z ni\u0105 fundusze (po 1,5 mln euro od ue w 2010 r.)[1] na rozwini\u0119cie swojej oferty kulturalnej, tak by mog\u0142y przyci\u0105gn\u0105\u0107 mi\u0119dzynarodow\u0105 publiczno\u015b\u0107. wybrany o\u015brodek przez 12 miesi\u0119cy przedstawia swoje dziedzictwo historyczne. miasta i regiony organizuj\u0105 specjalnie na t\u0119 okazj\u0119 koncerty, festiwale, pokazy, konferencje i inne dzia\u0142ania reklamuj\u0105ce miasto i region.\n\n\n=== symbole ===\nunia europejska jest gospodarczo-politycznym zwi\u0105zkiem dwudziestu siedmiu demokratycznych pa\u0144stw europejskich, b\u0119d\u0105cym efektem wieloletniego procesu integracji politycznej, gospodarczej i spo\u0142ecznej. jest zarazem najwi\u0119ksz\u0105 i najpr\u0119\u017cniejsz\u0105 organizacj\u0105 tego typu na \u015bwiecie. posiada symbole, kt\u00f3re przyj\u0119te zosta\u0142y podczas szczytu ue w brukseli w 18 czerwca 2004 roku i zapisane w traktacie konstytucyjnym dla unii europejskiej. ostatecznie, by nie sugerowa\u0107, \u017ce ue jest superpa\u0144stwem \u2013 odst\u0105piono w traktacie reformuj\u0105cym od unijnych symboli unii, jednak pozostaj\u0105 one aktualne dla pa\u0144stw cz\u0142onkowskich.\n\nhymn europejski \u2013 fina\u0142owa kantata z ix symfonii ludwiga van beethovena jest hymnem unii europejskiej. z racji wieloj\u0119zycznego charakteru unii hymn posiada jedynie wersj\u0119 instrumentaln\u0105 opracowan\u0105 przez herberta von karajana. rada europy w 1972 roku uzna\u0142a od\u0119 do rado\u015bci za sw\u00f3j hymn, a oficjalny status hymnu oda uzyska\u0142a dopiero w roku 1985. poproszono jednocze\u015bnie herberta von karajana o aran\u017cacj\u0119 monumentalnego dzie\u0142a beethovena. zosta\u0142o ono zinstrumentowane na fortepian, instrumenty d\u0119te i orkiestr\u0119 symfoniczn\u0105.\nflaga europejska przedstawia dwana\u015bcie nieodwracalnych z\u0142otych gwiazd roz\u0142o\u017conych w okr\u0119gu na niebieskim tle symbolizuje jedno\u015b\u0107 wszystkich obywateli unii, kt\u00f3rych liczba nie zale\u017cy od liczby pa\u0144stw cz\u0142onkowskich. autorami byli hiszpa\u0144ski dyplomata salvador de madariaga y rojo i francuski plastyk ars\u00e8ne heitz, przy czym za pierwotnego pomys\u0142odawc\u0119 uznaje si\u0119 richarda coudenhove-kalergi.\ndzie\u0144 europy obchodzony 9 maja we wszystkich pa\u0144stwach cz\u0142onkowskich od 1986 r. na pami\u0105tk\u0119 og\u0142oszenia deklaracji roberta schumana, dokumentu, kt\u00f3ry zapocz\u0105tkowa\u0142 proces jednoczenia europy.\ndewiza unii europejskiej \u2013 tj. motto unii europejskiej brzmi\u0105ce w wersji \u0142aci\u0144skiej in varietate concordia, a og\u0142oszone na sesji parlamentu europejskiego 4 maja 2000 roku. w t\u0142umaczeniu na j\u0119zyk polski dewiza europejska brzmi jedno\u015b\u0107 w r\u00f3\u017cnorodno\u015bci lub zjednoczona w r\u00f3\u017cnorodno\u015bci.\nznakiem graficznym euro jest grecka litera epsilon przeci\u0119ta dwiema r\u00f3wnoleg\u0142ymi liniami (\u20ac). symbolizuje ona korzenie cywilizacji europejskiej, pr\u00f3by zintegrowania naszego kontynentu i zapewnienia stabilizacji wewn\u0119trznej.\npaszport potwierdzaj\u0105cy obywatelstwo jednego z pa\u0144stw unii europejskiej. ok\u0142adka w kolorze burgundzkiego wina.\ndomena internetowa .eu zwi\u0105zana bezpo\u015brednio z uni\u0105 europejsk\u0105. uruchomienie jej nast\u0105pi\u0142o 7 grudnia 2005 r. pocz\u0105tkowo uprawnione do rejestracji by\u0142y tylko instytucje publiczne z unii europejskiej (w tym przypadku zast\u0119puje ona domen\u0119.eu.int) oraz organizacje posiadaj\u0105ce prawa do znak\u00f3w towarowych. rejestracja jest dost\u0119pna dla wszystkich od 7 kwietnia 2006 r.\n\n\n== zobacz te\u017c ==\neuropeizacja \u2013 silny wp\u0142yw kultury europejskiej na s\u0105siednie regiony\neurosfera \u2013 teoria stosunk\u00f3w mi\u0119dzynarodowych, nazywana te\u017c imperium europejskie, stworzona m.in. przez marka leonarda, jana zielonk\u0119, roberta coopera, jos\u00e9 barroso; obszary zainteresowa\u0144 pa\u0144stw europejskich, a przez to ue (pa\u0144stwa akp, polityka s\u0105siedztwa, unia \u015br\u00f3dziemnomorska, partnerstwo wschodnie, bliski wsch\u00f3d, obecne kolonie pa\u0144stw cz\u0142onkowskich) stan\u0105 si\u0119 obszarem, na kt\u00f3ry unia europejska wywrze najwi\u0119kszy wp\u0142yw; por\u00f3wnywalne z unionizacj\u0105; por\u00f3wnaj z unia europejska jako potencjalne supermocarstwo xxi wieku\nwiek europy \u2013 w teoriach stosunk\u00f3w mi\u0119dzynarodowych wiek xxi wiekiem dominacji unii europejskiej i stworzenia nowej jako\u015bci \u015bwiatowych stosunk\u00f3w mi\u0119dzypa\u0144stwowych\npax europaea \u2013 d\u0142ugi okres pokoju, stabilizacji, dobrobytu i rozwoju jaki istnieje mi\u0119dzy pa\u0144stwami zachodniej i p\u00f3\u0142nocnej europy (w\u0142\u0105czaj\u0105c grecj\u0119 i turcj\u0119) dzi\u0119ki zast\u0105pieniu rywalizacji \u2013 wsp\u00f3\u0142prac\u0105 w ramach ue; najd\u0142u\u017cszy okres bez wojen w europie od czas\u00f3w pax romana\nfederalizm \u2013 koncepcja ustanowienia pa\u0144stwa federalnego w europie\nunia kontynentalna \u2013 wsp\u00f3lnota ekonomiczno-polityczna zrzeszaj\u0105ca znaczn\u0105 cz\u0119\u015b\u0107 pa\u0144stw jednego kontynentu.\neuropejska wsp\u00f3lnota polityczna\n\n\n== uwagi ==\n\n\n== przypisy ==\n\n\n== linki zewn\u0119trzne ==\nwitryna internetowa unii europejskiej \u2013 wszystkie oficjalne j\u0119zyki ue\nfakty i liczby o europie i jej mieszka\u0144cach \u2013 wszystkie oficjalne j\u0119zyki ue\noficjalna strona telewizji parlamentu europejskiego \u2013 wszystkie oficjalne j\u0119zyki ue\noficjalna strona unii europejskiej w serwisie youtube (ang. \u2022 fr. \u2022 niem.)\neuractive (pol. \u2022 ang. \u2022 fr. \u2022 niem. \u2022 hiszp. \u2022 s\u0142ow. \u2022 cz. \u2022 w\u0119g. \u2022 rum. \u2022 tur. \u2022 bu\u0142g.)\ndziennik spraw unii europejskiej (ang.)"