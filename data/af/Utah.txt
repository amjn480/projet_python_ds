"utah (engels: state of utah) is 'n deelstaat in die weste van die verenigde state met 'n bevolking van 3,2 miljoen. die hoofstad en grootste stedelike nedersetting is salt lake city. na die deelstaatbewoners word in engels as utahns verwys. \nutah se bynaam is die byekorfstaat (engels: beehive state). die byekorf as gekies as 'n simbool van harde werk, vlyt en toegewydheid en verskyn op utah se deelstaatvlag en -se\u00ebl. industry of vlyt is ook die deelstaat se amptelike leuse, die heuningby sy amptelike insek. in 1996 is die byekorf-sterregroep aangewys as utah se amptelike sterregroep.in 1896 was utah die 45ste deelstaat wat tot die unie toegelaat is. dit word in die noorde deur idaho en wyoming, in die ooste deur colorado, in die suide deur arizona, en in die weste deur nevada begrens. dit raak ook aan 'n hoek van nieu-meksiko, by die sogenoemde four corners. utah is die 11de grootste deelstaat in terme van area, die 33ste grootste in terme van bevolking, en 10de laagste bevolkingsdigtheid van die amerikaanse deelstate. nogtans is dit die mees verstedelikte deelstaat waar sowat 85 persent van die totale bevolking in stedelike nedersettings saamgetrek is. \nslegs vier persent van grond in utah is geskik vir landboudoeleindes, en dit is merendeels langs die wasatch front gele\u00eb waar ekonomiese en bevolkingsgroei in die metropolitaanse gebied van salt lake city-provo met die verlies van landbougrond gepaard gegaan. utah is allesbehalwe selfvoorsienend ten opsigte van voedselproduksie.\n\nutah het sy oorsprong in die weswaartse groot trek van tussen 50 000 en 80 000 lidmate van die kerk van jesus christus van die heiliges van die laaste dae oor die groot vlaktes tussen 1847 en 1868. pioniers van die britse eilande en vastelandse europa het by hulle aangesluit. alhoewel hierdie groot binnelandse migrasie betreklik goed gedokumenteer is, is statistieke nie volledig nie. die kerk van jesus christus van die heiliges van die laaste dae se pioneer database, wat deur medewerkers van die kerk se historiese biblioteek begin en saamgestel is, bevat tans inligting oor meer as 61 000 pioniers en 384 pioniersgroepe wat die groot trek met ossewaens en stootkarretjies aangedurf het.die getal europese immigrante, wat hulle as kerklidmate in utah gevestig het (volgens \u2019n doelgerigte immigrasiebeleid waarna as die vergadering van sion verwys is en waarvolgens alle heiliges in \u2019n gemeenskaplike staat sou vergader), word op 51 000 beraam, van wie 38 000 van die britse eilande afkomstig was ('n verdere 5 000 britse immigrante het hulle reeds in die tydperk tot 1844 in nauvoo gevestig), en meer as 13 000 uit vastelandse europa en skandinawi\u00eb. terwyl die meerderheid setlaars van amerikaanse herkoms bekwame boere was, het die beroepe van europese setlaars die gevorderde graad van industrialisering in die ou w\u00eareld weerspie\u00ebl en utah van hoogs opgeleide mannekrag voorsien. setlaars uit die nuwe en ou w\u00eareld het in die smeltkroes van utah gou saamgesmelt tot 'n meer of min homogene bevolking. nogtans is daar ook plekke soos sanpete county, net suid van die metropolitaanse gebied van salt lake city gele\u00eb, wat deesdae as die mormoonse hartland van sentraal-utah beskou word en waar deens-skandinawiese invloede steeds merkbaar is.\ndie grootste aantrekkingskrag van utah vir die vroe\u00eb pioniers was die feit dat dit destyds nie deur ander amerikaners bewoon is nie. onder die leierskap van brigham young, die opvolger van joseph smith jr. as kerkhoof en profeet, het meer as 300 nedersettings in heel utah sowel as aangrensende gebiede in idaho, wyoming, nevada en arizona ontstaan. die name van sommige van hierdie nedersettings getuig van hul mormoonse oorsprong; hulle is genoem na persone en plekke wat in die boek van mormon voorkom, soos byvoorbeeld nephi, lehi, manti en moroni, of na vroe\u00eb kerkleiers, soos brigham city, heber city en st. george. \nbrigham young se aspirasies vir sy volk en kerk was aanvanklik selfs groter. sy idee was om 'n onafhanklike staat deseret buite die verenigde state te vestig wat naas die hele utah en nevada ook die suidweste van wyoming, die weste van colorado, die noordweste van nieu-meksiko, die noorde van arizona en suid-kaliforni\u00eb insluitende san diego sou insluit. hierdie doelwit was onrealisties hoog gestel, en uiteindelik is 'n kompromis met politici in washington, d.c. aangegaan waarvolgens in 1850 die utah-territorium geskep is. die naam deseret is laat vaar, en die gebied is n\u00e1 een van die plaaslike eerste nasies, die ute, utah vernoem. hierdie territorium het naas utah binne sy huidige grense ook die grootste deel van nevada, wes-colorado en suidwes-wyoming ingesluit. eers in 1868 is sy omvang verminder tot die gebied van die huidige utah.omtrent sestig persent van utah se bevolking is vandag kerklede (waarby rofweg vyftig persent van die inwoners as praktiserende aanhangers gereken word). die bevolkingsamestelling weerspie\u00ebl nog die merendeels noord-europese afkoms van 19de eeuse kerklidmate, maar word sedert die laat 20ste eeu deur groter etniese diversiteit gekenmerk. swart amerikaners en boorlinge van hawaii is van die talle etniese groepe wat aan die feesvierings van pioneer day deelneem. meer as 130 tale word tans in utah gebesig.\ndie kerk se w\u00eareldhoofkwartier word in salt lake city gehuis. die ho\u00eb persentasie lede van een geloof maak van utah die enigste deelstaat in die verenigde state waar 'n meerderheid van die bevolking tot dieselfde godsdienstige denominasie behoort. al blyk die pad na gelykheid soos elders in die vsa lank te wees, erken die deelstaat selfdegeslaghuwelike en geniet lgbt-burgers uitgebreide regte. \n\n\n== etimologie ==\ndie naam \"utah\" is afgelei van die ute-stam, een van die eerste nasies in die gebied. 'n alternatiewe teorie is dat dit van die apache-woord 'yuttahih' afkomstig is, wat as \"hulle wat hoog is\" vertaal word.\n\n\n== geskiedenis ==\n\n\n=== pre-kolumbiaans ===\nduisende jare voor die aankoms van europe\u00ebrs was utah bewoon deur die anasazi- en fremontstamme. hierdie stamme is van die uto-asteekse etnisiteit en was sedent\u00ear. die anasazi het huise gebou met bergopgrawings, en die fremont het in strooihuise gewoon todat hulle in ongeveer 1500 verdwyn het.\n\n\n== ekonomie ==\n\n\n=== nywerheidsektor ===\ndie nywerheidsektor van deelstate in die weste van die vsa was histories kleiner as die nasionale gemiddeld. toe die unie weswaarts begin uitbrei het, het die ekonomie in deelstate soos utah sterk op die prim\u00eare sektor gesteun. mynbou- en ander produkte is vir prosessering na aanlegte in die oostelike deelstate vervoer. nogtans het utah se industri\u00eble sektor as gevolg van vroe\u00eb setlaars se strewe na ekonomiese selfversorging 'n ander pad ingeslaan as di\u00e9 in ander westelike bergstate. so het gedurende die 1840's eerste baksteenfabrieke, 'n graan- en 'n saagmeul sowel as 'n aanleg ontstaan waarin sout uit die groot soutmeer ontgin is. \nterwyl utah se ekonomie ge\u00efsoleerd van di\u00e9 van ander deelstate ontwikkel het, het die setlaargemeenskap nuwe aanlegte gevestig wat in hul eie behoeftes voorsien het. so is nuwe bedrywe soos pottebakkery, drukkerye, tekstiel- en meubelvervaardiging, hout-, voedsel- en masjienfabrieke gevestig. eers toe dalende vervoerkoste en groeiende handelsvolumes tussen deelstate tot groter integrasie in die nasionale mark gelei het, is vervaardigingskapasiteite danksy beleggings uitgebrei.\n\n\n== omgewingsake ==\n\n\n=== waterverbruik ===\nvroe\u00eb setlaars was meestal afkomstig uit waterryke streke in new york, nieu-engeland of die britse eilande. die grootste uitdaging vir hulle was om hul nuwe woestynagtige nuwe tuiste in utah in \u2019n leefbare omgewing te omskep - volgens die bybelse leuse van \u2019n woestyn wat blom soos \u2019n roos. hul profeet en leier brigham young het hulle aangemoedig om \u2019n landboubedryf te vestig onder die beskermende hand van god wat in hul behoeftes sou voorsien - met voldoende water en gunstige klimaattoestande.\nsetlaars het damme en reservoirs gebou, sowel as kanale gegrawe om water uit verderaf gele\u00eb gebiede en bergstreke  na boerderygebiede te laat vloei waar hulle vrugteborde aangel\u00ea en bome en gras angeplant het. die bome se skadu en koelte was \u2019n welkome verligting gedurende utah se warm somermaande.\ndie prys vir hierdie kunsmatige groen w\u00eareld was en is die tweede hoogste per capita-waterverbruik in die unie - in die tweede droogste van alle deelstate wat steeds weer deur langdurige droogtes geteister word.\n\n\n== boukuns ==\n\n\n=== 19de eeuse argitektuur en stadsbeplanning: die verwesenliking van sion ===\nnadat lds-boukuns as een van die belangrikste uitdrukkings van die materi\u00eble kultuur van kerklidmate in die 1970's 'n tyd lank belangstelling gewek het, is 'n gesaghebbende monografie oor 19de eeuse boukuns in utah en die utopiese konsep van sion binne die konteks van die lds-samelewing se sosiale kultuur eers in 1995 gepubliseer met c. mark hamilton se nineteenth-century mormon architecture and city planning, alhoewel die outeur, professor in argitektuurgeskiedenis aan die brigham young-universiteit in utah, hom in sy werk grotendeels beperk tot 'n deskriptiewe analise van mormoonse boukuns.\n\n\n== kultuur ==\n\n\n=== rolprentbedryf ===\ndie spaans-amerikaanse oorlog van 1898, die eerste internasionale konflik n\u00e1 utah se toetreding tot die unie, was vir baie kerklidmate 'n welkome geleentheid om hul lojaliteit aan die amerikaanse staat te bewys en uitdrukking te gee aan hul patriotiese gevoelens. baie deelstaatbewoners het by die befaamde rough riders (1st united states volunteer cavalry) se rocky mountains-regiment aangesluit. die utah-kompanjie van 86 mans het die somer in jacksonville in florida deurgebring en sodoende geen kans gekry om aan die slag van san juan hill deel te neem nie. in plaas daarvan het hulle die geleentheid gekry om in julie gefilm te word vir die american mutoscope company se kort rolprent salt lake city company of rocky mountain riders waarin hulle twee en 'n half minute lank sou optree. hulle was die eerste kerklidmate wat op die silwerdoek verskyn het.die gewildheid van kort komiese films, sogenaamde one-shot comedies, in die vroe\u00eb 20ste eeu en die openbare politieke debat rondom die sakeman en kerkapostel reed smoot (1862\u20131941), wat as praktiserende poligamis 'n setel in die amerikaanse senaat geweier is, is weerspie\u00ebl in 'n latere rolprent van american mutoscope & biograph wat onder die titel a trip to salt lake city vrygestel is. alhoewel die kerk reeds vroe\u00ebr poligamie vir lidmate verbied het, word hulle in die film as stereotipes uitgebeeld - die hoofkarakter is 'n poligamis uit utah wat tydens 'n treinrit in 'n pullman-wa moeite het om sy vroue en groot kinderskaar onder beheer te hou.terwyl enkele lidmate van die kerk van jesus christus van die heiliges van die laaste dae hulle in hollywood gevestig het om 'n loopbaan in die suid-kaliforniese rolprentbedryf te volg, het utah se unieke natuurwonders reeds vroeg die aandag van hollywood se rolprentateljees gewek. gedurende die 1920's het rolprente die deelstaat, wat voorheen hoofsaaklik as die ge\u00efsoleerde land van mormone beskou is, vir die eerste keer in die kollig geplaas. die meeste vroe\u00eb rolprente het in die oop woestyne en canyons van suid-utah ontstaan - onder meer in die omgewing van kanab (wat aan die nedersetting die bynaam \"utah se hollywood\" besorg het), moab en monument valley. die vallei het met sy unieke landskapsvorme en rotsformasies, wat as ideaal vir die vervaardiging van western-rolprente beskou is, ikoniese status behaal as john ford country, genoem na die befaamde western-regisseur john ford (1894\u20131973). sedertdien het honderde rolprente in die deelstaat se suide ontstaan.\n\n\n== verwysings ==\n\n\n== eksterne skakels ==\ntoerismevisit utah - life elevated geargiveer 12 februarie 2021 op wayback machine\nthrillist.com, 15 julie 2020: utah makes a pretty strong case for being our most beautiful stategeskiedenisutah state historical society\nutah history encyclopedia\nutah state history - utah historical quarterly. aflaaibare materiaal | downloadable materials\npioneer magazine - national society of the sons of utah pioneers | internet archiveekonomiethe university of utah - kem c. gardner policy institute | david eccles school of business: utah economy in brief\nus news - utah rankings\nutah regional investment fundsterrekunde & sterrekykersthrillist.com, 11 oktober 2019: the best stargazing this winter is in utahrolprentbedryfutah film commission\nutah lookbook: the story is utahargitektuur en ontwerputah heritage foundation: architectural styles in utah | background for teachers\nutah's historic architecture guide (downloadable | aflaaibaar)\nutah's historic architecture, 1847\u20131940 (downloadable | aflaaibaar)\ndezeen.com: architecture and design in utah\narchitect magazine: utah\nshowcase: imbue design\nyoutube | chibi moku architectural documentaries: kayenta, southern utah's red rock country - desert architecturemediayoutube | smithsonian channel: utah's otherworldly landscapes"