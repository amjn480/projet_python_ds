"estland (estniska: eesti), officiellt republiken estland (eesti vabariik, fr\u00e5n vaba, \"fri\", och riik, \"stat, rike\"), \u00e4r en republik i baltikum i nordeuropa. landet har kust mot finska viken, \u00f6stersj\u00f6n och rigabukten samt landgr\u00e4ns mot ryssland och lettland. huvudstad \u00e4r tallinn. landet omfattar \u00f6ver 2 200 \u00f6ar i \u00f6stersj\u00f6n och i finska viken, som ligger mellan estland och finland. \u00f6arna utg\u00f6r 10 procent av landets totala yta. de tv\u00e5 st\u00f6rsta \u00f6arna \u00e4r \u00f6sel (saaremaa) och dag\u00f6 (hiiumaa), som ligger mellan rigabukten och \u00f6stersj\u00f6n. genom sj\u00f6n peipus (peipsi j\u00e4rv) i \u00f6ster g\u00e5r en del av gr\u00e4nsen mot ryssland. berggrunden t\u00e4cks \u00f6verv\u00e4gande av mor\u00e4n, som avlagrats under den senaste istiden.\nestlands forntid inkluderar bos\u00e4ttningsperioden (omkring 10000 f.kr.). territoriet har varit bebott sedan \u00e5tminstone 6500 f.kr., och finsk-ugrisktalande folk \u2013 de moderna esternas spr\u00e5kliga f\u00f6rf\u00e4der \u2013 anl\u00e4nde senast omkring 1800 f.kr. fr\u00e5n 1200-talet fram till 1900-talet styrdes estland av utl\u00e4ndska herrar, f\u00f6rst danskar och tyskar, och fr\u00e5n 1500-talet svenskar. \u00e5r 1721 \u00f6vertog kejsard\u00f6met ryssland makten \u00f6ver estland och styrde landet i n\u00e4stan 200 \u00e5r.\n\u00e5r 1918, efter den tyska ockupationen under f\u00f6rsta v\u00e4rldskriget, utropade republiken estland sin sj\u00e4lvst\u00e4ndighet. tyska trupper tr\u00e4ngde in i landet och sovjetryssland hotade med ockupation, men efter fredsavtalet 1920 erk\u00e4nde sovjetryssland formellt estland. sj\u00e4lvst\u00e4ndigheten varade inte speciellt l\u00e4nge. under andra v\u00e4rldskriget invaderades estland av f\u00f6rst sovjetiska och senare av tyska stridskrafter. \u00e5r 1944 \u00e5terer\u00f6vrade sovjetunionen landet, som var en sovjetrepublik fram till 1991 n\u00e4r man p\u00e5 nytt utropade sin sj\u00e4lvst\u00e4ndighet. sedan 2004 \u00e4r landet medlem av b\u00e5de europeiska unionen och nato. estland blev 2010 medlem i oecd och \u00e5ret d\u00e4rp\u00e5 inf\u00f6rde estland euron som valuta.\nlandets topografi v\u00e4xlar mellan sl\u00e4tter och kullandskap. stora omr\u00e5den \u00e4r karga och steniga, och berggrunden \u00e4r t\u00e4ckt av tjocka mor\u00e4nlager som bildades under den senaste istiden. myrar och mossmarker \u00e4r ocks\u00e5 vanliga. fr\u00e5n de stora skogsomr\u00e5dena h\u00e4mtas r\u00e5varan till den ekonomiskt viktiga tr\u00e4industrin. \u00e4ven maskin- och textilindustri \u00e4r betydande n\u00e4ringsgrenar.\nendast en liten del av landet kan anv\u00e4ndas till jordbruk. inom jordbrukssektorn dominerar mj\u00f6lkproduktion och boskapshantering, s\u00e4rskilt svinavel. landet har stora f\u00f6rekomster av oljeskiffer, som bryts f\u00f6r framst\u00e4llning av gas och petrokemiska produkter. n\u00e4stan all elproduktion och fj\u00e4rrv\u00e4rme g\u00f6rs med oljeskiffer som r\u00e5vara. i j\u00e4mf\u00f6relse med andra tidigare sovjetrepubliker har estland h\u00f6gst levnadsstandard.\n\n\n== historia ==\n\nestland var under medeltiden bas f\u00f6r tyska orden. fr\u00e5n 1561 l\u00f6d estland under sverige men blev efter det stora nordiska kriget en del av ryssland, officiellt vid freden i nystad 1721.\nefter oktoberrevolutionen i ryssland utropade estland den 24 februari 1918 sj\u00e4lvst\u00e4ndighet, vilken bef\u00e4stes genom det estniska frihetskriget och erk\u00e4ndes av ryssland genom fredsf\u00f6rdraget i dorpat (tartu) den 2 februari 1920.\nefter nazitysklands invasion av polen 1939 och s\u00e4nkningen av det ryska fartyget metalist utanf\u00f6r estlands kust kr\u00e4vde sovjetunionen flyg- och flottbaser p\u00e5 estniskt territorium inf\u00f6r det stundande kriget. detta ledde i f\u00f6rl\u00e4ngningen till att sovjetiska trupper ockuperade hela landet. ett nytt parlament uts\u00e5gs till vilket enbart medlemmar ur kommunistpartiet kunde v\u00e4ljas. detta parlament proklamerade sedermera estlands inf\u00f6rlivning i sovjetunionen. genom anslutningen till sovjetunionen ombildades estland till en sovjetrepublik \u2013 estniska ssr \u2013 21 juli 1940. mellan 1941 och 1944 ockuperades estland av tyskland tills det \u00e5ter annekterades av sovjetunionen 1944. sverige var bland de f\u00f6rsta l\u00e4nderna att erk\u00e4nna estland som en del av sovjetunionen.\nestland deklarerade p\u00e5 nytt sin sj\u00e4lvst\u00e4ndighet den 20 augusti 1991. sj\u00e4lvst\u00e4ndigheten erk\u00e4ndes av sovjetunionen den 6 september 1991. efter detta har det estniska parlamentet str\u00e4vat mot integration med v\u00e4steuropa, vilket har lett till att landet blev medlem i nato den 29 mars 2004 och i europeiska unionen den 1 maj 2004. estland blev medlem i oecd 2010.\n\n\n== geografi och natur ==\n\nestland ligger l\u00e4ngs \u00f6stersj\u00f6ns \u00f6stra kust, p\u00e5 den nordv\u00e4stra delen av den stegrande \u00f6steuropeiska sl\u00e4ttlandet mellan 57,3\u00b0 och 59,5\u00b0 nord och 21,5\u00b0 och 28,1\u00b0 \u00f6st. landets genomsnittliga h\u00f6jd \u00f6ver havet \u00e4r endast 50 meter, och landets h\u00f6gsta punkt \u00e4r suur munam\u00e4gi i syd\u00f6st, som n\u00e5r 318 meter \u00f6ver havet.\noljeskiffer- och kalkstensfyndigheter, som tillsammans med att skog t\u00e4cker 47 procent av landet, spelar nyckelroller i estlands ekonomi, d\u00e5 landet rent generellt har f\u00e5 resurser. estland har \u00f6ver 1 400 sj\u00f6ar, men de flesta \u00e4r mycket sm\u00e5. den st\u00f6rsta sj\u00f6n peipus (peipsi j\u00e4rv) ligger p\u00e5 gr\u00e4nsen till ryssland, och \u00e4r 3 555 km\u00b2. landet har \u00e4ven ett antal myrar och 3 794 kilometer kuststr\u00e4cka med flera bukter, sund och vikar. antalet \u00f6ar uppg\u00e5r till runt 1 500; de tv\u00e5 st\u00f6rsta, \u00f6sel (saaremaa) och dag\u00f6 (hiiumaa) utg\u00f6r egna l\u00e4n. estlands l\u00e4ngsta flod \u00e4r v\u00f5handu, som \u00e4r 162 kilometer l\u00e5ng. den st\u00f6rsta floden \u00e4r narva.\nse \u00e4ven st\u00e4der i estland.\n\n\n== politik och styre ==\n\n\n=== politik ===\nestland \u00e4r en republik och en parlamentarisk demokrati. den nuvarande konstitutionen antogs 1992 och \u00e4r republikens fj\u00e4rde. ordinarie val till parlamentet, riigikogu, h\u00e5lls vart fj\u00e4rde \u00e5r, men presidenten har \u00e4ven m\u00f6jlighet att utlysa nyval under vissa f\u00f6ruts\u00e4ttningar. en sjundedel av inv\u00e5narna saknar medborgarskap och r\u00f6str\u00e4tt till parlamentet. inrikespolitiken pr\u00e4glades l\u00e4nge av partisplittring, men p\u00e5 2000-talet har l\u00e4get stabiliserats. estland har varit ett pionj\u00e4rland inom elektronisk r\u00f6stning vid val, och har haft denna m\u00f6jlighet sedan 2005 f\u00f6r lokalvalen och sedan 2007 i nationella val till riigikogu. v\u00e4ljare har d\u00e4refter m\u00f6jlighet att \u00e4ndra sin elektroniska f\u00f6rhandsr\u00f6st i vallokalen.\nriigikogus 101 ledam\u00f6ter stiftar lagar, godk\u00e4nner statsbudgeten och \u00f6vervakar regeringens och de verkst\u00e4llande organens arbete, samt ratificerar internationella \u00f6verenskommelser. parlamentet har sitt s\u00e4te i slottet p\u00e5 domberget i centrala tallinn.\nestlands president \u00e4r landets statschef och har huvudsakligen ceremoniella och representativa plikter. presidenten v\u00e4ljs indirekt vart femte \u00e5r, med m\u00f6jlighet till h\u00f6gst tv\u00e5 mandatperioder i direkt f\u00f6ljd. valet sker genom ett nominerings- och r\u00f6stningsf\u00f6rfarande i riigikogu i flera omg\u00e5ngar, fram till att en kandidat erh\u00e5llit kvalificerad majoritet med minst 68 ledam\u00f6ter i parlamentet eller att n\u00e5gon av de tv\u00e5 kandidaterna med flest r\u00f6ster uppn\u00e5tt absolut majoritet i en elektorsf\u00f6rsamling best\u00e5ende av parlamentariker och kommunalr\u00e5d. presidentens signatur kr\u00e4vs f\u00f6r att de lagar som parlamentet stiftar ska tr\u00e4da i kraft och presidenten har r\u00e4tt att skicka tillbaka lagar som anses vara of\u00f6renliga med landets konstitution, vilket i praktiken s\u00e4llan h\u00e4nder. parlamentet har i s\u00e5 fall m\u00f6jligheten att ytterligare en g\u00e5ng besluta om lagens inf\u00f6rande, och i s\u00e5 fall avg\u00f6rs fr\u00e5gan av h\u00f6gsta domstolen. president\u00e4mbetet har sitt s\u00e4te i kadriorgpalatsets administrationsbyggnad i stadsdelen kadriorg.\nestlands premi\u00e4rminister \u00e4r landets regeringschef och leder regeringen. premi\u00e4rministern nomineras av presidenten efter konsultationer med partierna och v\u00e4ljs d\u00e4refter av riigikogu, som har m\u00f6jlighet att f\u00f6rkasta presidentens val till f\u00f6rm\u00e5n f\u00f6r en annan majoritetskandidat. regeringens ministrar, som h\u00f6gst f\u00e5r vara 15, utses av premi\u00e4rministern, utn\u00e4mns formellt av presidenten och godk\u00e4nns av parlamentet. de 12 departementen leds av ministrar med motsvarande ansvarsomr\u00e5den, men premi\u00e4rministern kan \u00e4ven utse s\u00e5 kallade ministrar utan portf\u00f6lj med s\u00e4rskilt definierade uppgifter. regeringskansliet har sitt s\u00e4te i stenbockska huset p\u00e5 domberget i tallinn.\nestlands h\u00f6gsta domstol, riigikohus, har 19 domare och \u00e4r b\u00e5de h\u00f6gsta juridiska instans och konstitutionsdomstol, med makt att ogiltigf\u00f6rklara lagar som strider mot konstitutionen. domstolen har sitt s\u00e4te i tartu. domstolens ordf\u00f6rande nomineras av presidenten och domarna nomineras av h\u00f6gsta domstolens ordf\u00f6rande; alla ledam\u00f6ter ska efter nomineringen godk\u00e4nnas av parlamentet och v\u00e4ljs d\u00e5 p\u00e5 livstid.\n\n\n=== f\u00f6rsvar ===\nsyftet med estlands f\u00f6rsvar \u00e4r att uppr\u00e4tth\u00e5lla landets oberoende, suver\u00e4nitet och territoriella integritet. estland \u00e4r sedan 2004 medlem av s\u00e5v\u00e4l eu som nato och den estniska f\u00f6rsvarsmakten skall ha en s\u00e5dan kapacitet att den kan medverka i gemensamma milit\u00e4ra operationer ledda av eu eller nato.\nden estniska f\u00f6rsvarsmakten best\u00e5r av arm\u00e9n, flottan och flygvapnet, med respektive 3 800, 300 och 200 soldater, av vilka 1 500 \u00e4r v\u00e4rnpliktiga. estland har allm\u00e4n v\u00e4rnplikt f\u00f6r m\u00e4n. i praktiken inkallas ungef\u00e4r 15 procent av de v\u00e4rnpliktiga till grundutbildning. grundutbildningens l\u00e4ngd \u00e4r \u00e5tta eller elva m\u00e5nader. den som genomf\u00f6rt grundutbildningen kan inkallas till repetitionsutbildning vart femte \u00e5r. planerad storleksram f\u00f6r f\u00f6rsvarsmaktens mobiliseringsorganisation \u00e4r 16 000 soldater. d\u00e4rtill kommer estlands hemv\u00e4rn, kaitseliit, med 8 000 aktiva hemv\u00e4rnssoldater.\narm\u00e9n \u00e4r den viktigaste f\u00f6rsvarsgrenen och best\u00e5r av f\u00f6ljande f\u00f6rband:\n\nkuperjanovi \u00fcksik-jalav\u00e4epataljon (kuperjanov avdelta infanteribataljon)\nkalev \u00fcksik-jalav\u00e4epataljon (kalev avdelta infanteribataljon)\nscoutspataljon (scoutbataljonen)\nviru \u00fcksik-jalav\u00e4epataljon (viru avdelta infanteribataljon)\n\u00fcksik-sidepataljon (avdelta signalbataljonen)\n\u00fcksik-vahipataljon (avdelta gardesbataljonen)\nsuurt\u00fckiv\u00e4egrupp (artillerigruppen)\n\u00f5hut\u00f5rjedivisjon (luftv\u00e4rnsbataljonen)\npioneeripataljon (ingenj\u00f6rsbataljonen)\nrahuoperatsioonide keskus (centrum f\u00f6r fredsbevarande operationer)\nmilit\u00e4ra grader i estland\n\n\n=== administrativ indelning ===\nestland \u00e4r indelat i 15 landskap (estniska: maakonnad, maakond i singular) och fr\u00e5n 2017 i 79 kommuner, varav 15 st\u00e4der (estniska: linnad, linn i singular) och 64 landskommuner (estniska: vallad, vald i singular). maakonnad \u00e4r statliga myndigheter och saknar valda f\u00f6rsamlingar. estlands kommuner har allm\u00e4n kompetens, och styrs av kommunfullm\u00e4ktige som v\u00e4ljs vart tredje \u00e5r. det finns ingen separat kommunalskatt, men kommuner tilldelas 56 procent av den statsskatt som betalas inom deras territorium.\n\nlandskapharjumaa (harrien)\nhiiumaa (dag\u00f6)\nida-virumaa (\u00f6stra wierland / \u00f6stvirland)\nj\u00e4rvamaa (jerwen)\nj\u00f5gevamaa\nl\u00e4\u00e4nemaa (wiek)\nl\u00e4\u00e4ne-virumaa (v\u00e4stra wierland / v\u00e4stvirland)\np\u00e4rnumaa\np\u00f5lvamaa\nraplamaa\nsaaremaa (\u00f6sel)\ntartumaa\nvalgamaa\nviljandimaa\nv\u00f5rumaa\n\n\n== ekonomi och samf\u00e4rdsel ==\n\n\n=== ekonomi ===\nestland var tidigare ett utpr\u00e4glat jordbruksland, men efter andra v\u00e4rldskriget har st\u00e4derna vuxit snabbt. liksom i andra sovjetrepubliker inf\u00f6rdes en centralstyrd planekonomi. n\u00e4r landet \u00e5ter blev fritt inleddes en modernisering av den nedslitna industriapparaten och m\u00f6dosam \u00f6verg\u00e5ng till marknadsekonomi. inom jordbruket, som mekaniserades och kollektiviserades under sovjettiden, b\u00f6rjade man \u00e5terinf\u00f6ra familje\u00e4gda sm\u00e5bruk. k\u00f6tt och mejeriprodukter \u00e4r viktigast. det odlas r\u00e5g, vete, potatis och foderv\u00e4xter. skogsbruk och skogsindustri har sedan gammalt stor betydelse. industrin, fr\u00e4mst den tunga produktionen, byggdes ut kraftigt av sovjetregimen (verkstadsindustri, kemiska och elektroniska produkter, livsmedel, textilier) och estland f\u00f6rs\u00e5g andra sovjetrepubliker med attraktiva varor. energibehovet t\u00e4cktes till stor del av inhemsk skifferolja. oljeskiffer och fosforit (r\u00e5vara till g\u00f6dselmedel) finns framf\u00f6r allt i nord\u00f6st, d\u00e4r brytningen orsakat sv\u00e5ra milj\u00f6skador.den estniska centralbanken, eesti pank, \u00e5terupptog sin verksamhet 1990. i juni 1992 ersatte estland rubeln med landets egen valuta, den estniska kronan (eek). valutan var fr\u00e5n b\u00f6rjan bunden till d-marken. n\u00e4r tyskland \u00f6vergick till euro bands kronan till den ist\u00e4llet. estland inf\u00f6rde euron den 1 januari 2011.\u00e5r 1994 blev estland ett av de f\u00f6rsta l\u00e4nderna som introducerade platt inkomstskatt p\u00e5 26 procent oavsett inkomst. skatten har efter det successivt s\u00e4nkts. \u00e5r 2017 var skattesatsen 20 procent.p\u00e5 grund av den ryska finanskrisen 1998 genomgick landet 1999 sin v\u00e4rsta finansiella kris sedan sj\u00e4lvst\u00e4ndigheten 1991. estland gick med i v\u00e4rldshandelsorganisationen 1999; landet fick d\u00e5 hj\u00e4lp av bland annat europeiska unionen och n\u00e4r landet senare blev medlem i europeiska unionen 2004 var estland det land som hade den starkaste ekonomin av de nya medlemsl\u00e4nderna.\nestlands ekonomi har efter ett par h\u00e5rda \u00e5r (2007\u20132009) b\u00f6rjat v\u00e4xa igen.[n\u00e4r b\u00f6rjade ekonomin v\u00e4xa igen??] tack vare ett l\u00e5gt budgetunderskott har den estniska staten kunnat h\u00e5lla ekonomin i balans. de rutinjobb som flyttats till landet fr\u00e5n v\u00e4steuropa f\u00f6rsvann till billigare l\u00e4nder, men ist\u00e4llet har mer h\u00f6gkvalificerade arbeten flyttat till estland. ericsson har till exempel en stor del av sin tillverkning av det nya 4g-systemet (lte) f\u00f6rlagd till estland. efter h\u00e4ndelserna kring bronssoldaten fanns farh\u00e5gor om att ryssland skulle avsluta den tidigare lukrativa transittrafiken med olja genom landets hamnar. men en stor del av transittrafiken forts\u00e4tter till de estniska hamnarna.\nst\u00f6rsta exporten \u00e4r av maskiner och verktyg (33 procent) f\u00f6ljt av tr\u00e4 och papper (15 procent), textil (14 procent) och matrelaterade produkter (8 procent). fr\u00e4msta handelspartner \u00e4r finland, sverige, lettland, ryssland, tyskland och litauen.\n\n\n==== utveckling sedan 1990-talet ====\nefter sovjetunionens fall 1991 k\u00e4mpade estlands regering med att inf\u00f6ra ekonomiska reformer, och genom statssubventioner, privatiseringen av n\u00e4ringslivet samt att priskontroll och handelshinder avskaffades, blev landet en marknadsekonomi efter att tidigare ha varit en planekonomi. efter att importen av olja, gas och r\u00e5varor fr\u00e5n sovjetunionen upph\u00f6rde, gick estland med i internationella valutafonden (imf) 1992 som gav landet l\u00e5n i utbyte mot ett stramt ekonomiskt program som innebar att statliga f\u00f6retag blev privatiserade, och sedan \u00e4ndrades valutan fr\u00e5n rubeln till kroon, som kn\u00f6ts till d-marken. inledningsvis ledde detta till stigande arbetsl\u00f6shet d\u00e5 m\u00e5nga f\u00f6retag lades ned eftersom det inte var l\u00f6nsamma, och den statliga byr\u00e5kratin minskade. \u00e5ren 1991\u20131993 f\u00f6ll bnp med cirka en tredjedel, men genom att valutan kroon var kopplade till d-marken hindrades inflationen och estland \u00f6ppnade upp f\u00f6r utrikeshandel med l\u00e4nder i v\u00e4st. f\u00f6rst 1995 uppn\u00e5dde estland en positiv reell ekonomisk tillv\u00e4xt p\u00e5 4,3 procent.\u00e5r 1997 hade landets bnp \u00f6kat med 11,5 procent, och 1999 kn\u00f6ts kroon till euro ist\u00e4llet f\u00f6r d-mark. estland blev ocks\u00e5 medlem i v\u00e4rldshandelsorganisationen (wto) 1999. skattesystemet f\u00f6renklades genom att platt inkomstskatt inf\u00f6rdes; den s\u00e4nktes sedan stegvis till 21 procent f\u00f6r privatpersoner och f\u00f6retag som ocks\u00e5 fick \u00e5terinvestera sin f\u00f6retagsvinst skattefritt. de sm\u00e5 och medelstora f\u00f6retagen fortsatte att privatiseras; dock visade det sig att privatisering av mark, fastigheter, energisektorn och j\u00e4rnv\u00e4garna var problematisk. statens telebolag blev del\u00e4gt av finska telia sonera, och estlands st\u00f6rsta banker fick svenska swedbank och skandinaviska enskilda banken (seb) som nya \u00e4gare.\nunder 2000\u20132007 hade estland stark ekonomisk tillv\u00e4xt, \u00e4ven om vissa \u00e5tstramningar hade beh\u00f6vts g\u00f6ras d\u00e5 estland blev medlem i eu och nato 2004. det \u00e5r som visade h\u00f6gst ekonomisk tillv\u00e4xt var 2006; med 11,6 procent. l\u00f6nerna \u00f6kade kraftigt, och tillv\u00e4xten drevs till stor del av konsumtion betald med billig utl\u00e5ning fr\u00e5n seb och swedbank. finanskrisen 2008 ledde till att bnp krympte med 3,6 procent, och arbetsl\u00f6sheten \u00f6kade.\nestland hade d\u00e5 ocks\u00e5 ambition att g\u00e5 med i europeiska monet\u00e4ra unionen (emu) och inf\u00f6ra euron. \u00e5tstramningar inf\u00f6rdes och offentliga l\u00f6ner s\u00e4nktes samtidigt som  bensinskatter och moms h\u00f6jdes, f\u00f6r att pressa budgetunderskottet under 33-procentkravet. \u00e5r 2009 f\u00f6ll bnp ytterligare 14 procent, orsakat av minskad export och under det f\u00f6rsta kvartalet 2010 l\u00e5g arbetsl\u00f6sheten p\u00e5 20 procent. under det andra kvartalet genomf\u00f6rdes en intern devalvering vilket bidrog till att den ekonomiska krisen s\u00e5 sm\u00e5ningom v\u00e4nde. d\u00e5 stod jordbruket f\u00f6r tre procent av bnp, industrin f\u00f6r 29 procent och tj\u00e4nsten\u00e4ringarna f\u00f6r 68 procent.\n\u00e5r 2011 blev estland medlem i emu och inf\u00f6rde euro som valuta, vilket f\u00f6ljdes av en \u00f6kande inflation. bnp v\u00e4xte med cirka \u00e5tta procent det \u00e5ret, och fem procent 2012, vilket motsvarade 22 375 858 539 usd. samma \u00e5r hade estland den l\u00e4gsta statsskulden i f\u00f6rh\u00e5llande till bnp i eu och det l\u00e4gsta budgetunderskottet, 0,3 procent. idag \u00e4r estland ett avancerat it-samh\u00e4lle, och internationellt jobbar de fr\u00e4mst i tj\u00e4nstesektorn. \u00e5r 2014 var sverige och finland de l\u00e4nder som estland hade n\u00e4rmast handelssamarbeten med.\n\n\n=== kommunikationer ===\nestland har stora hamnar i paldiski och tallinn med goda f\u00e4rjef\u00f6rbindelser till bland annat helsingfors, stockholm, mariehamn och sankt petersburg.\ni tallinn finns estlands st\u00f6rsta internationella flygplats, lennart meri tallinna lennujaam (\u00e4ven kallad \u00fclemiste). st\u00f6rsta flygbolag \u00e4r det statliga bolaget nordica som bildades efter att estonian air gick i konkurs 2016. flygplatserna i tartu och p\u00e4rnu har regulj\u00e4r utrikes trafik i begr\u00e4nsad omfattning. i juni 2016 var det bara flygplatsen i tartu som hade en utrikeslinje till helsingfors. bland estlands \u00f6vriga flygplatser, vilka endast har regulj\u00e4r inrikestrafik, finns k\u00e4rdla p\u00e5 dag\u00f6, kuressaare p\u00e5 \u00f6sel samt run\u00f6.\nestland har tv\u00e5 dagliga internationella j\u00e4rnv\u00e4gslinjer med persontrafik. dessa g\u00e5r till moskva och sankt petersburg, samt en linje till riga som dock kr\u00e4ver byte i gr\u00e4nsstaden valga. dock tar denna resa \u00f6ver nio timmar j\u00e4mf\u00f6rt med bussresan som tar knappt fem timmar. det inhemska j\u00e4rnv\u00e4gsn\u00e4tet har p\u00e5 senare \u00e5r[n\u00e4r?] underh\u00e5llits d\u00e5ligt. planer finns dock att, via eu-medel, rusta upp stambanan till europeisk standard och den f\u00f6rsta etappen g\u00e4ller tallinn-tartu (180 kilometer). en stor del av j\u00e4rnv\u00e4gsn\u00e4tet i estland \u00e4r inte elektrifierat. f\u00f6r n\u00e4rvarande[n\u00e4r?] trafikeras f\u00f6ljande j\u00e4rnv\u00e4gslinjer med persontrafik:\ntallinn-p\u00e4rnu, tallinn-paldiski, tallinn-narva, tallinn-viljandi, tallinn-tartu-valga (vid lettiska gr\u00e4nsen) samt tartu-elva. det finns \u00e4ven lokalt\u00e5g som trafikerar str\u00e4ckor inom tallinn med omnejd.\n\n\n== demografi ==\n\nk\u00e4lla: library of congress country studies, statistical office of estonia \n\n\n=== historiska minoriteter ===\nde balttyska och svenska minoriteterna tvingades i stort sett fullst\u00e4ndigt l\u00e4mna estland i samband med de stalinistiska utrensningarna. estlands relationer med flyktingarna och deras \u00e4ttlingar \u00e4r goda, bland annat d\u00e4rf\u00f6r att de tidigare balttyska storgods\u00e4garnas organisationer har uttalat att de inte har n\u00e5gra anspr\u00e5k p\u00e5 sina tidigare gods.[k\u00e4lla beh\u00f6vs] i estland finns \u00f6ver &&&&&&&&&&&01700.&&&&&01 700 judar, &&&&&&&&&&&01500.&&&&&01 500 tatarer och f\u00e4rre \u00e4n &&&&&&&&&&&01000.&&&&&01 000 romer. dessa grupper var tidigare betydligt st\u00f6rre.\n\n\n=== spr\u00e5k ===\nestlands officiella spr\u00e5k \u00e4r estniska. det \u00e4r ett \u00f6stersj\u00f6finskt spr\u00e5k i den finsk-ugriska spr\u00e5kfamiljen. majoriteten av estl\u00e4ndarna har estniska som modersm\u00e5l. i syd\u00f6stra estland talas v\u00f5ro, som \u00e4r ett annat spr\u00e5k i samma familj.\nandra spr\u00e5k i estland \u00e4r ryska, som \u00e4r modersm\u00e5l f\u00f6r ungef\u00e4r 25 procent av befolkningen. i tallinn har uppemot halva befolkningen ryska som modersm\u00e5l, och i landets tredje st\u00f6rsta stad, gr\u00e4nsstaden narva, \u00e4r majoriteten (93 procent) rysktalande. ungef\u00e4r h\u00e4lften av narvaborna \u00e4r estniska medborgare, knappt 40 procent \u00e4r ryska medborgare och cirka &&&&&&&&&&&08000.&&&&&08 000 \u00e4r statsl\u00f6sa.[n\u00e4r?] de sistn\u00e4mnda kan med estniska fr\u00e4mlingspass resa mellan ryssland och estland utan visum. narva ligger i landskapet ida-virumaa som ocks\u00e5 har en majoritet (72,8 procent) med ryska som modersm\u00e5l.\ndet har sedan l\u00e5ng tid tillbaka funnits en rysktalande minoritet i estland. m\u00e5nga av landets \u00e4ldre ryskspr\u00e5kiga \u00e4r personer som flyttade till estland under sovjettiden, medan ett stort antal ryskspr\u00e5kiga f\u00f6dda i estniska ssr under m\u00e5nga \u00e5r endast kunde erh\u00e5lla estnisk medborgarskap om de \u00e4ven beh\u00e4rskade estniska spr\u00e5ket. d\u00e4rf\u00f6r finns n\u00e4rmare &&&&&&&&&&080000.&&&&&080 000 statsl\u00f6sa ryskspr\u00e5kiga i estland. orsaken \u00e4r historisk; i samband med sj\u00e4lvst\u00e4ndigheten ville den estniska staten inte automatiskt ge medborgarskap till de ryska inv\u00e5nare som s\u00e5gs som ockupationsmaktens representanter. omkring &&&&&&&&&0100000.&&&&&0100 000 personer blev ryska medborgare efter sovjetunionens fall, fr\u00e4mst f\u00f6r att det var s\u00e5 sv\u00e5rt f\u00f6r dem att f\u00e5 estniskt medborgarskap.\n\u00e4ndringar i lagen om medborgarskap antogs i januari 2016. den nya lagen inneb\u00e4r automatiskt medborgarskap vid f\u00f6dseln f\u00f6r barn till statsl\u00f6sa och undantag f\u00f6r personer \u00f6ver 65 fr\u00e5n krav p\u00e5 spr\u00e5kprov.\nenligt skollagen ska minst 60 procent av undervisningen i alla gymnasieskolor ske p\u00e5 estniska. \u00f6kningen av undervisning p\u00e5 estniska i ryskspr\u00e5kiga skolor sker stegvis, men 2017 fanns &&&&&&&&&&&02000.&&&&&02 000 ryskspr\u00e5kiga l\u00e4rare i estland som inte kunde estniska tillr\u00e4ckligt bra f\u00f6r att kunna undervisa. fler ur den ryska minoriteten studerade dock p\u00e5 estniska \u00e4n tidigare, och det fr\u00e4mst i de delar av landet d\u00e4r ryskspr\u00e5kiga \u00e4r i minoritet. i slutet p\u00e5 2010-talet studerade en femtedel av estlands grundskoleelever vid n\u00e5gon av landets 70 ryska skolor.estniskt medborgarskap, eller medborgarskap i ett annat eu-land, kr\u00e4vs f\u00f6r att bilda och vara medlem i politiska partier. icke-medborgare som har uppeh\u00e5llstillst\u00e5nd i estland har endast r\u00f6str\u00e4tt i lokalvalen som h\u00e5lls vart fj\u00e4rde \u00e5r, men de \u00e4r inte valbara.\ndet finns \u00e4ven n\u00e5gra f\u00e5 m\u00e4nniskor som talar svenska i de gamla estlandssvenska omr\u00e5dena i nuck\u00f6 (noarootsi) och p\u00e5 orms\u00f6 (vormsi), i v\u00e4stra estland. en svensk spr\u00e5kminoritet har sedan 1200- och 1300-talen bebott kustomr\u00e5dena och \u00f6arna i det som idag \u00e4r v\u00e4stra och norra estland. de allra flesta estlandssvenskarna flydde emellertid till sverige under andra v\u00e4rldskriget p\u00e5 grund av sovjetunionens utrensningar av icke-p\u00e5litliga folkgrupper. idag finns ett gymnasium i nuck\u00f6 som l\u00e4r ut svenska, ett spr\u00e5k som b\u00f6rjar bli popul\u00e4rt bland den estniska befolkningen.\n\n\n=== religion ===\ni estland finns estniska evangelisk-lutherska kyrkan med cirka &&&&&&&&&0180000.&&&&&0180 000 medlemmar (2014), estlands apostoliska ortodoxa kyrka med omkring &&&&&&&&&&020000.&&&&&020 000 medlemmar och estlands ortodoxa kyrka (moskvapatriarkatet) med omkring &&&&&&&&&0150000.&&&&&0150 000 medlemmar. d\u00e4rtill finns bland andra kristna: baptister, katoliker, jehovas vittnen, gammaltroende ortodoxa och pingstv\u00e4nner. d\u00e4rtill lite \u00f6ver &&&&&&&&&&&01700.&&&&&01 700 judar, lite \u00f6ver &&&&&&&&&&&01500.&&&&&01 500 muslimer, runt &&&&&&&&&&&01150.&&&&&01 150 buddhister och n\u00e4stan &&&&&&&&&0600000.&&&&&0600 000 ateister/icke religi\u00f6sa.(en:religion in estonia)\n\n\n== kultur och samh\u00e4lle ==\nkulturen i estland var l\u00e4nge pr\u00e4glad av f\u00f6rst tyskland \u2013 stadsbefolkningen och adeln var tysk(baltisk) \u2013 och sverige samt \u00f6vriga norden, och senare av ryssland. konsten och arkitekturen var till stor del typisk f\u00f6r det tyskdominerade \u00f6stersj\u00f6omr\u00e5det. ett nationellt s\u00e4rdrag \u00e4r dock byggnaderna i kalksten, s\u00e5som medeltidskyrkorna; h\u00e4r kan man ocks\u00e5 sp\u00e5ra p\u00e5verkan fr\u00e5n det n\u00e4rbel\u00e4gna gotland. i mitten av 1800-talet skedde ett nationellt uppvaknande, och det var d\u00e5 den estniska kulturen b\u00f6rjade ta form genom bland annat skapade av nationaleposet kalevipoeg och nationals\u00e5ngen.\ndet finns en estnisk musiktradition som \u00e4r besl\u00e4ktad med den finska, med allt fr\u00e5n runos\u00e5nger till instrumentet kantele (som p\u00e5 estniska heter kannel). mest typiskt f\u00f6r det estniska musiklivet \u00e4r dock alltsedan det nationella uppvaknandet de stora s\u00e5ngarfestivalerna (den f\u00f6rsta ordnades 1869). de \u00e4ger traditionellt rum p\u00e5 en enorm utomhusscen, s\u00e5ngarf\u00e4ltet, i tallinn. modernismen kom till estland redan under den tsarryska tiden och har levt kvar sedan dess. den internationellt mest k\u00e4nde nutida tons\u00e4ttaren \u00e4r arvo p\u00e4rt, vars verk ofta har en sakral ortodox pr\u00e4gel. veljo tormis f\u00f6rvaltade och f\u00f6rnyade det estniska folkmusikarvet i stora k\u00f6rverk.i estland \u00e4r s\u00e5ngtraditionen fast f\u00f6rankrad. det \u00e4r vanligt att man sjunger till bords. \u00e5ren 1987\u20131988 genomf\u00f6rdes massiva protester mot moskvas herrav\u00e4lde bland annat genom en sjungande massdemonstration i tallinn. i manifestationen deltog omkring 300 000 personer (mer \u00e4n en fj\u00e4rdedel av estlands befolkning). h\u00e4ndelsen kom att kallas den sjungande revolutionen. litteraturen p\u00e5 estniska beskrivs i artikeln estnisk litteratur. den estniska filmen beskrivs i artikeln estlands filmhistoria.\n\n\n== internationella rankningar ==\n\n\n== se \u00e4ven ==\nestnisk litteratur\ngalleri \u00f6ver landskapsvapen i estland\n\n\n== referenser ==\n\n\n=== noter ===\n\n\n=== k\u00e4llf\u00f6rteckning ===\ngeographica \u2013 atlas och uppslagsverk \u00f6ver v\u00e4rldens folk och l\u00e4nder isbn 978-3-8331-4129-4\n\n\n== externa l\u00e4nkar ==\n wikinews har nyheter relaterade till estland. wikimedia commons har media som r\u00f6r estland.\nestonica \u2013 from a to z about estonia (engelska)"