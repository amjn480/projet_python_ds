"k o k (chiamata cappa o kappa in italiano) \u00e8 l'undicesima lettera dell'alfabeto latino. essa rappresenta anche la lettera kappa dell'alfabeto greco e la ka dell'alfabeto cirillico; inoltre, [k] rappresenta una consonante occlusiva velare sorda nell'alfabeto fonetico internazionale. non fa parte dell'alfabeto italiano ed \u00e8 presente solo in parole prestate da altre lingue.\n\n\n== storia ==\nla k deriva dalla kappa dell'alfabeto greco, che a sua volta proviene dal fenicio kaph, un simbolo che rappresentava una mano aperta anche nella sua versione egizia. il geroglifico, per\u00f2, aveva valore d dalla parola egizia per mano, d-r-t: il semitico assunse evidentemente il grafema ma assegnandogli il suono [k], dal momento che in tale lingua il termine iniziava con questo suono.\n\nquesto valore si conserv\u00f2 negli alfabeti successivi, anche se il latino lo abbandon\u00f2 quasi completamente, preferendogli la c (che fino al medioevo \u00e8 sempre velare), salvo in alcune parole straniere.\n\n\n== uso nella lingua italiana ==\nla lettera k non \u00e8 di solito inserita nell'alfabeto italiano, in quanto ai tempi in cui questo fu definito, l'uso era andato scemando lasciandone traccia solo in alcune lingue, soprattutto nelle zone di confine, per via dell'influenza delle parlate dei paesi limitrofi. tuttavia ormai, a causa della crescente presenza anche nella lingua italiana ufficiale di prestiti linguistici che la comprendono, viene da tempo utilizzata, pur essendo il fonema corrispondente gi\u00e0 presente in italiano. il suo suono \u00e8 sempre occlusivo velare sordo, anche dinanzi ad e e ad i, caratteristica che lo distingue dalla lettera c.\nfino dagli anni '60, nell'uso gergale di anarchici, degli yippie e soprattutto dopo l'influenza del punk, la lettera k viene talvolta utilizzata in modo grammaticalmente scorretto in luogo del digramma ch, della lettera c (nei casi in cui assuma suono velare), o anche della lettera q. basti pensare alla grafia di \"amerika\" con riferimento agli stati uniti d'america, impiegata in differenti campi culturali, con intento di denuncia sociale.\nl'uso, inoltre, si allarga al linguaggio scritto informale, come nel linguaggio degli sms, e nella scrittura di appunti e note veloci. ci\u00f2 \u00e8 dovuto al fatto che in tali casi il suono che viene emesso \u00e8 identico a quello della lettera k, ottenendone cos\u00ec un risparmio di una lettera laddove essa fosse posta in luogo di ch; tuttavia per estensione questo rimpiazzo spesso avviene anche negli altri due casi prima citati.\n\n\n== note ==\n\n\n== altri progetti ==\n\n wikiquote contiene citazioni di o su k\n wikizionario contiene il lemma di dizionario \u00abk\u00bb\n wikimedia commons contiene immagini o altri file su k\n\n\n== collegamenti esterni ==\n\n k, su sapere.it, de agostini. \n(en) k, su enciclopedia britannica, encyclop\u00e6dia britannica, inc."