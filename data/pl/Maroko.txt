"maroko, kr\u00f3lestwo maroka\u0144skie (arab. \u200f\u0627\u0644\u0645\u0645\u0644\u0643\u0629 \u0627\u0644\u0645\u063a\u0631\u0628\u064a\u0629\u200e, trb. al-mamlaka al-maghribijja; tamazight \u2d5c\u2d30\u2d33\u2d4d\u2d37\u2d49\u2d5c \u2d4f \u2d4d\u2d4e\u2d56\u2d54\u2d49\u2d31, trb. tagldit n lma\u0121rib) \u2013 pa\u0144stwo po\u0142o\u017cone w p\u00f3\u0142nocno-zachodniej afryce ze stolic\u0105 w rabacie, nale\u017c\u0105ce do pa\u0144stw maghrebu. maroko od p\u00f3\u0142nocy otacza morze \u015br\u00f3dziemne, a od zachodu ocean atlantycki. na wschodzie graniczy z algieri\u0105, a na po\u0142udniu ze spornym terytorium sahary zachodniej. maroko ro\u015bci sobie r\u00f3wnie\u017c prawo do hiszpa\u0144skich eksklaw ceuty, melilli i pe\u00f1\u00f3n de v\u00e9lez de la gomera oraz kilku ma\u0142ych wysp u wybrze\u017cy kontrolowanych przez hiszpani\u0119. zajmuje powierzchni\u0119 446 300 km\u00b2 lub 710 850 km\u00b2 z populacj\u0105 oko\u0142o 37 milion\u00f3w. oficjaln\u0105 i dominuj\u0105c\u0105 religi\u0105 jest islam, a j\u0119zykami urz\u0119dowymi s\u0105 arabski i berberyjski; powszechnie u\u017cywa si\u0119 r\u00f3wnie\u017c maroka\u0144skiego dialektu arabskiego i francuskiego. maroka\u0144ska to\u017csamo\u015b\u0107 i kultura jest \u017cyw\u0105 mieszank\u0105 kultur berberyjskich, arabskich i europejskich. stolic\u0105 kraju jest rabat, a najwi\u0119kszym miastem casablanca.\n\n\n== geografia ==\n\n\n=== granice maroka ===\nod wschodu graniczy z algieri\u0105, a od p\u00f3\u0142nocy z hiszpani\u0105 (hiszpa\u0144skie posiad\u0142o\u015bci w afryce p\u00f3\u0142nocnej w tym ceut\u0105 i melill\u0105). formalnie na po\u0142udniu graniczy z sahar\u0105 zachodni\u0105, cho\u0107 maroko pr\u00f3buje administrowa\u0107 tym regionem.\ngranice l\u0105dowe licz\u0105 \u0142\u0105cznie 2362 km, w tym z poszczeg\u00f3lnymi pa\u0144stwami:\n\n algieria \u2013 1900 km (granica l\u0105dowa zamkni\u0119ta dla ruchu),\n sahara zachodnia \u2013 444 km\n hiszpania (plazas de soberan\u00eda): 18,5 kmd\u0142ugo\u015b\u0107 wybrze\u017ca morskiego \u2013 1835 km.\nnajni\u017cszy punkt: sabcha tah \u2013 55 m p.p.m., najwy\u017cszy punkt: d\u017cabal tubkal \u2013 4167 m n.p.m.\n\n\n== fauna ==\n\u015bwiat zwierz\u0119cy maroka zalicza si\u0119 do palearktycznej strefy zoogeograficznej. ma w sobie jednak sporo specyfiki. podobnie jak w szacie ro\u015blinnej, tak i faunie, dzia\u0142alno\u015b\u0107 cz\u0142owieka wp\u0142yn\u0119\u0142a negatywnie na przetrwanie i rozprzestrzenienie si\u0119 gatunk\u00f3w. jeszcze w iv wieku w maroku \u017cy\u0142y krokodyle, hipopotamy, bawo\u0142y, \u017cyrafy, s\u0142onie, dzi\u015b ju\u017c ich nie ma. ostatni lew zosta\u0142 zastrzelony na prze\u0142omie xix i xx wieku. maroko mo\u017cna podzieli\u0107 na cztery strefy zoogeograficzne.\n\n\n=== strefa g\u00f3rska ===\nw atlasie \u015brednim i wysokim spotka\u0107 mo\u017cna wiele gatunk\u00f3w motyli \u2013 tych najwi\u0119kszych i najbardziej kolorowych, kt\u00f3re pojawiaj\u0105 si\u0119 tutaj zwykle w kwietniu. nale\u017c\u0105 do nich kleopatra, rusa\u0142ka wierzbowiec i kardyna\u0142. spotyka si\u0119 tak\u017ce skromniejsze gatunki: skalnik bryzeida, polowiec hiszpa\u0144ski, dostojki, skalniki, ogo\u0144czyki i modraszki. w parku narodowym tubkalu widywany jest te\u017c maroka\u0144ski czerwo\u0144czyk (lycaena phoebus phoebus). w\u015br\u00f3d owad\u00f3w wyst\u0119puj\u0105cych na wy\u017cszych wysoko\u015bciach na uwag\u0119 zas\u0142uguje modraszek amandus spotykany p\u00f3\u017anym latem na wysoko\u015bci 600 m n.p.m. na wysoko\u015bci 1700 m n.p.m. pojawia si\u0119 bielinek pomara\u0144czowy. opr\u00f3cz motyli bezkr\u0119gowce reprezentowane s\u0105 w tej strefie przez modliszki z rodzaju eremiaphila. p\u0142azem, kt\u00f3rego mo\u017cna spotka\u0107 w g\u00f3rach, jest endemiczna \u017caba kolorowa wyst\u0119puj\u0105ca w atlasie wysokim, w p\u00f3\u0142nocnej cz\u0119\u015bci kraju na wysoko\u015bci powy\u017cej 2000 m n.p.m. wyst\u0119puje za\u015b ropucha zielona (pseudepidalea viridis). na zalesionych stokach atlasu \u015bredniego spotka\u0107 mo\u017cna wiele gatunk\u00f3w gad\u00f3w. najpowszechniej wyst\u0119puj\u0105cymi s\u0105: jaszczurka zielono- i niebieskooka oraz kameleon. spo\u015br\u00f3d ptak\u00f3w na terenach g\u00f3rskich spotka\u0107 mo\u017cna \u015bcierwnika, kilka gatunk\u00f3w jask\u00f3\u0142ek (dym\u00f3wka czy okn\u00f3wka zwyczajna) oraz  jerzyki. w strefie g\u00f3rskiej wyst\u0119puj\u0105: ma\u0142pa makak berberyjski, lamparty (rzadko spotykane), hieny, kr\u00f3liki. w p\u00f3\u0142nocnej cz\u0119\u015bci kraju powszechnie wyst\u0119puj\u0105 dziki i lisy. w okolicach tubkalu spotka\u0107 mo\u017cna ryjkonosa.\n\n\n=== strefa przyatlantycka ===\nw strefie przyatlantyckiej wyst\u0119puje wiele gatunk\u00f3w owad\u00f3w, s\u0105 jednak one stosunkowo ma\u0142o dokuczliwe i nie wyst\u0119puj\u0105 tak masowo jak na przyk\u0142ad komary w polsce. p\u0142azy reprezentowane s\u0105 przede wszystkim przez \u017cab\u0119 zielon\u0105. z ptak\u00f3w najpopularniejsze s\u0105: przepi\u00f3rki, kuropatwy (europejska i tzw. czerwona), szpaki, bociany (l\u0119gowe i przelotne), s\u00f3jki, kosy drozdy. na rozlewiskach i bagnach spotyka si\u0119 du\u017ce ilo\u015bci ptactwa wodnego, przelotnego i l\u0119gowego (g\u0119si, kaczki, pelikany, flamingi, pardwy i \u0142yski czubate). w\u015br\u00f3d ptactwa wodno-b\u0142otnego zobaczy\u0107 te\u017c mo\u017cna perkozy (perkoz dwuczuby, perkozek zwyczajny i perkoz rdzawoszyi), szablodzioby, czaple z\u0142otawe, warz\u0119chy. na wybrze\u017cu ponadto wyst\u0119puj\u0105: petrele i rybitwy. ze ssak\u00f3w wyst\u0119puje dzik, zaj\u0105c, szakal. rzeki i jeziora obfituj\u0105 w ryby (karp, szczupak, sandacz i inne). przybrze\u017cne wody atlantyku s\u0105 bogate w sardynki, tu\u0144czyki, makrele, sole, dorady itp.\n\n\n=== strefa wschodniomaroka\u0144ska ===\nw\u015br\u00f3d fauny przedsaharyjskiej i saharyjskiej wyst\u0119puj\u0105 w\u0119\u017ce, jaszczurki, skorpiony, dropie, s\u0119py, lisy, szakale, hieny, zaj\u0105ce, karakale i gazele. najpopularniejszymi gatunkami zwierz\u0105t s\u0105 jednak algierska jaszczurka piaskowa i scynk d\u0142ugonogi, kt\u00f3ry wyst\u0119puje g\u0142\u00f3wnie na piaszczystych ergach.\n\n\n=== strefa po\u0142udniowomaroka\u0144ska ===\nstrefa ta ma saharyjsko-tropikalny charakter fauny. wyst\u0119puj\u0105 tu kobry, \u017cmije rogate, w\u0105\u017c podkowiasty (osi\u0105gaj\u0105cy 2 metry d\u0142ugo\u015bci), malpolon, skorpiony, jaszczurki (piaskowe). ptaki reprezentowane s\u0105 przez step\u00f3wk\u0119 (rudogard\u0142\u0105, piaskow\u0105, bia\u0142obrzuch\u0105, czarnobrzuch\u0105), kulona, skowronki (siedem odmian), sikory (lazurow\u0105 sosn\u00f3wk\u0119). w\u015br\u00f3d ssak\u00f3w najcz\u0119\u015bciej spotka\u0107 mo\u017cna: gazele, szakale, niekiedy te\u017c gepardy, fenki (lisy pustynne), kt\u00f3re z kolei poluj\u0105 na skoczki egipskie nale\u017c\u0105ce do grupy gatunk\u00f3w prowadz\u0105cych nocny tryb \u017cycia.\n\n\n== demografia ==\nmaroko zamieszkuje 37 076 584 mieszka\u0144c\u00f3w (stan na 2021). szacuje si\u0119, \u017ce od 41% do 80% mieszka\u0144c\u00f3w ma berberyjskie pochodzenie. znaczna cz\u0119\u015b\u0107 ludno\u015bci identyfikuje si\u0119 jako haratyni i gnawa (lub gnaoua), zachodnioafryka\u0144scy lub mieszani rasowo potomkowie niewolnik\u00f3w, oraz moryskowie, europejscy muzu\u0142manie wyp\u0119dzeni z hiszpanii i portugalii w xvii wieku.\nwed\u0142ug spisu ludno\u015bci z 2014 roku, w kraju przebywa\u0142o oko\u0142o 84 000 imigrant\u00f3w. spo\u015br\u00f3d tych wi\u0119kszo\u015b\u0107 by\u0142a pochodzenia francuskiego, a nast\u0119pnie z r\u00f3\u017cnych kraj\u00f3w afryki zachodniej i algierii. jest te\u017c wielu zagranicznych mieszka\u0144c\u00f3w pochodzenia hiszpa\u0144skiego. niekt\u00f3rzy z nich to potomkowie osadnik\u00f3w kolonialnych, kt\u00f3rzy pracuj\u0105 g\u0142\u00f3wnie dla europejskich firm mi\u0119dzynarodowych, inni s\u0105 \u017conaci z marokankami lub s\u0105 emerytami. przed uzyskaniem niepodleg\u0142o\u015bci maroko by\u0142o domem dla p\u00f3\u0142 miliona europejczyk\u00f3w; kt\u00f3rzy w wi\u0119kszo\u015bci byli chrze\u015bcijanami. r\u00f3wnie\u017c przed uzyskaniem niepodleg\u0142o\u015bci maroko by\u0142o domem dla 250 000 hiszpan\u00f3w. niegdy\u015b znacz\u0105ca mniejszo\u015b\u0107 \u017cydowska w maroku znacznie zmniejszy\u0142a si\u0119 od swojego szczytowego poziomu 265 000 w 1948 roku, spadaj\u0105c do oko\u0142o 2 500 dzisiaj.\nmaroko ma liczn\u0105 diaspor\u0119, z czego wi\u0119kszo\u015b\u0107 przebywa we francji, w kt\u00f3rej mieszka prawdopodobnie ponad milion maroka\u0144czyk\u00f3w. istniej\u0105 r\u00f3wnie\u017c du\u017ce spo\u0142eczno\u015bci maroka\u0144skie w hiszpanii (oko\u0142o 700 000 maroka\u0144czyk\u00f3w), holandii (360 000) i belgii (300 000). inne du\u017ce spo\u0142eczno\u015bci mo\u017cna znale\u017a\u0107 we w\u0142oszech, kanadzie, stanach zjednoczonych i izraelu, gdzie uwa\u017ca si\u0119, \u017ce \u017cydzi maroka\u0144scy stanowi\u0105 drug\u0105 co do wielko\u015bci \u017cydowsk\u0105 podgrup\u0119 etniczn\u0105.\n\n\n== religie ==\nstruktura religijna w 2021 roku, wed\u0142ug world christian database:\n\nmuzu\u0142manie \u2013 99,68%,\nbrak religii \u2013 0,13%,\nbahai\u015bci \u2013 0,1%,\nchrze\u015bcijanie \u2013 0,08%:\nkatolicy (18,2 tys.),\nprotestanci, zielono\u015bwi\u0105tkowcy i niezale\u017cne ko\u015bcio\u0142y (10,6 tys.),\nniestowarzyszeni (1,5 tys.),\n\u017cydzi \u2013 0,006%.\nprzynale\u017cno\u015b\u0107 religijna w kraju zosta\u0142a oszacowana przez centrum badawcze pew w 2010 roku i wykaza\u0142a, \u017ce muzu\u0142manie stanowi\u0105 99% populacji maroka, przy czym wszystkie pozosta\u0142e grupy stanowi\u0105 mniej ni\u017c 1%. spo\u015br\u00f3d os\u00f3b wyznaj\u0105cych islam praktycznie wszyscy s\u0105 muzu\u0142manami sunnickimi, a muzu\u0142manie szyiccy stanowi\u0105 mniej ni\u017c 0,1%. pomimo tego, \u017ce wi\u0119kszo\u015b\u0107 maroka\u0144czyk\u00f3w jest zwi\u0105zana z islamem (~100% wed\u0142ug arab barometer w 2018 roku), prawie 15% mimo to okre\u015bla si\u0119 jako niereligijni wed\u0142ug ankiety z 2018 roku przeprowadzonej dla bbc przez sie\u0107 badawcz\u0105 arab barometer. inna ankieta arab barometer z 2021 roku wykaza\u0142a, \u017ce 67,8% maroka\u0144czyk\u00f3w identyfikuje si\u0119 jako religijni, 29,1% jako troch\u0119 religijni, a 3,1% jako niereligijni. z ankiety gallup international z 2015 roku wynika, \u017ce 93% maroka\u0144czyk\u00f3w uwa\u017ca si\u0119 za religijnych.\n\n\n== j\u0119zyki ==\narabski (urz\u0119dowy),\nberberyjski (tamazight) (w 2011 zosta\u0142 wpisany do konstytucji jako j\u0119zyk pa\u0144stwowy),\nfrancuski (g\u0142\u00f3wnie w turystyce, biznesie i dyplomacji).\n\n\n== polityka i ustr\u00f3j ==\nmaroko jest dziedziczn\u0105 monarchi\u0105 konstytucyjn\u0105. g\u0142ow\u0105 pa\u0144stwa jest od 23 lipca 1999 kr\u00f3l muhammad vi.\npremier powo\u0142ywany jest przez monarch\u0119. jest dwuizbowy parlament sk\u0142adaj\u0105cy si\u0119 z izby radc\u00f3w (mad\u017clis el-mustaszarin) i izby reprezentant\u00f3w, do kt\u00f3rego odbywaj\u0105 si\u0119 wybory.\n\n\n== si\u0142y zbrojne ==\nmaroko dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych maroka sk\u0142ada\u0142o si\u0119 w 2014 roku z: 1348 czo\u0142g\u00f3w, 2120 opancerzonych pojazd\u00f3w bojowych, 448 dzia\u0142 samobie\u017cnych, 192 zestaw\u00f3w artylerii holowanej oraz 72 wieloprowadnicowych wyrzutni rakietowych. marynarka wojenna maroka dysponowa\u0142a w 2014 roku 70 okr\u0119tami obrony przybrze\u017ca, 6 fregatami oraz jedn\u0105 korwet\u0105. maroka\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. 88 my\u015bliwc\u00f3w, 145 samolot\u00f3w transportowych, 82 samolot\u00f3w szkolno-bojowych oraz 139 \u015bmig\u0142owc\u00f3w.\nwojska maroka\u0144skie w 2014 roku liczy\u0142y 195,8 tys. \u017co\u0142nierzy zawodowych oraz 150 tys. rezerwist\u00f3w. wed\u0142ug rankingu global firepower (2014) maroka\u0144skie si\u0142y zbrojne stanowi\u0105 65. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 3,4 mld dolar\u00f3w (usd).\n\n\n== gospodarka ==\nbogactwa naturalne: fosforyty, fosforany, rudy \u017celaza, mangan, o\u0142\u00f3w, cynk.\npkb: 4000 dolar\u00f3w usa na mieszka\u0144ca (wed\u0142ug parytetu si\u0142y nabywczej w 2008 roku).\n\n\n=== transport i \u0142\u0105czno\u015b\u0107 ===\nsie\u0107 komunikacyjna jest dobrze rozwini\u0119ta. linie kolejowe (po\u0142\u0105czone z liniami algierii) maj\u0105 d\u0142ugo\u015b\u0107 1,9 tys. km (z tego ponad 50% jest zelektryfikowanych). linie kolejowe \u0142\u0105cz\u0105 porty z o\u015brodkami wydobycia fosforyt\u00f3w i du\u017cymi miastami wn\u0119trza kraju. d\u0142ugo\u015b\u0107 dr\u00f3g ko\u0142owych wynosi 57,7 tys. km (56% utwardzonych). g\u0142\u00f3wne porty morskie mieszcz\u0105 si\u0119 w: casablance, asfi, al-muhammadija, agadir, al-d\u017curf al-asfar. g\u0142\u00f3wny morski port pasa\u017cerski znajduje si\u0119 w tangerze. maroko ma 8 mi\u0119dzynarodowych port\u00f3w lotniczych, a najwi\u0119ksze znajduj\u0105 si\u0119 w casablance i w rabacie. nowoczesna, cho\u0107 niezbyt g\u0119sta sie\u0107 telefoniczna, w maroku jest oko\u0142o 1,3 mln abonent\u00f3w telefonii stacjonarnej. w u\u017cytkowaniu znajduje si\u0119 9,6 mln telefon\u00f3w kom\u00f3rkowych.\n\n\n== geografia i klimat ==\nmaroko le\u017cy w zachodniej cz\u0119\u015bci atlasu. przez \u015brodek kraju przebiega pasmo atlasu wysokiego (najwy\u017cszy szczyt: d\u017cabal tubkal, 4167 m n.p.m.), r\u00f3wnolegle do niego ci\u0105gnie si\u0119 atlas \u015bredni (d\u017cabal bu nasr, 3340 m n.p.m.) na p\u00f3\u0142nocy i antyatlas (imkut, 2531 m n.p.m.) na po\u0142udnie. wzd\u0142u\u017c wybrze\u017ca morza \u015br\u00f3dziemnego wznosz\u0105 si\u0119 g\u00f3ry ar-rif (d\u017cabal tidighin, 2456 m n.p.m.). na p\u00f3\u0142noc od atlasu \u015bredniego rozci\u0105ga si\u0119 meseta maroka\u0144ska (200\u20131500 m n.p.m.). w po\u0142udniowej i po\u0142udniowo-wschodniej cz\u0119\u015bci kamieniste i piaszczyste pustynie sahary. nad oceanem atlantyckim i w dolnym biegu wadi muluja niewielkie niziny aluwialne (gharb, dakkala, sus). klimat podzwrotnikowy, na wybrze\u017cach morskich, w g\u0142\u0119bi kraju suchy i skrajnie suchy (odmiana g\u00f3rska). \u015brednia temperatura w styczniu +10 do +12 \u00b0c, w lipcu +24 do +28 \u00b0c. roczna suma opad\u00f3w w atlasie \u015brednim do 1000 mm, na po\u0142udniowej i po\u0142udniowo-wschodniej poni\u017cej 200 mm. w g\u00f3rach atlasu zim\u0105 wyst\u0119puj\u0105 opady \u015bniegu. na wybrze\u017cu atlantyckim cz\u0119ste mg\u0142y (wp\u0142yw ch\u0142odnego pr\u0105du kanaryjskiego). doliny rzeczne i ni\u017csze partie stok\u00f3w wykorzystywane s\u0105 do uprawy cytrus\u00f3w, oliwek i winnej latoro\u015bli. na wiosn\u0119 mi\u0119dzy kwietniem a czerwcem powiewa gor\u0105cy, porywisty, pustynny wiatr nios\u0105cy py\u0142 i piasek, kt\u00f3ry zwi\u0119ksza temperatur\u0119 i obni\u017ca wilgotno\u015b\u0107. posiada kilka regionalnych nazw: chamsin, sirocco, chergui. rzeki w p\u00f3\u0142nocnej i zachodniej cz\u0119\u015bci (g\u0142\u00f3wnie wadi umm ar-rabija, wadi muluja), o zmiennych stanach w\u00f3d, s\u0105 wyzyskiwane do nawadniania i do cel\u00f3w energetycznych. na po\u0142udniu i wschodzie istniej\u0105 jedynie nieliczne rzeki okresowe (najd\u0142u\u017csza wadi dara), kt\u00f3re p\u0142yn\u0105 w\u0105wozami, po czym gin\u0105 w piaskach sahary. tworzone s\u0105 r\u00f3wnie\u017c zbiorniki retencyjne. na przewa\u017caj\u0105cymi terenie panuj\u0105 stepy i p\u00f3\u0142pustynie, a na p\u00f3\u0142nocy zaro\u015bla makii (m. in. wrzosiec drzewiasty, drzewo \u015bwi\u0119toja\u0144skie, pistacja kleista). w oazach rosn\u0105 palmy daktylowe. w g\u00f3rach cz\u0119\u015bciowo zachowane lasy (8% powierzchni kraju), g\u0142\u00f3wnie cedr atlaski, d\u0105b korkowy, endemiczne drzewo \u017celazne \u2013 argania. do najcz\u0119\u015bciej spotykanych gatunk\u00f3w fauny mo\u017cna zaliczy\u0107: fenki, dromadery, skorpiony, lisy, mangusty, a na zboczach atlasu muflony.\n\n\n== historia maroka ==\ntereny maroka s\u0105 siedzib\u0105 koczowniczych plemion berberyjskich. historia maroka si\u0119ga iv wieku p.n.e., kiedy istnia\u0142o tam pa\u0144stwo maureta\u0144skie (berberyjskie). przej\u0119te przez rzymian po upadku kartaginy, pozostawa\u0142y przez wieki pod jej w\u0142adaniem. p\u00f3\u017aniej na kr\u00f3tko ziemie te zosta\u0142y przej\u0119te przez bizancjum, by sta\u0107 si\u0119 ostatecznie domen\u0105 \u015bwiata arabskiego i islamu. rz\u0105dzone przez nast\u0119puj\u0105ce po sobie arabskie i berberyjskie dynastie.\n\nw xix wieku maroko by\u0142o aren\u0105 \u015bcieraj\u0105cych si\u0119 wp\u0142yw\u00f3w pot\u0119g kolonialnych takich jak francja, wielka brytania, a tak\u017ce przez kr\u00f3tki czas niemcy (konflikty maroka\u0144skie). w wyniku porozumienia w fezie z 1912 roku maroko sta\u0142o si\u0119 protektoratem francji, a w 1956 roku uzyska\u0142o niepodleg\u0142o\u015b\u0107. na tle dokonanych przez francuskich kolonizator\u00f3w przesuni\u0119\u0107 granic w 1963 dosz\u0142o do nieudanej wojny o tindouf z algieri\u0105 (maroko uwa\u017ca\u0142o t\u0119 algiersk\u0105 prowincj\u0119 za swoj\u0105 w\u0142asno\u015b\u0107, utracon\u0105 w chwili uzyskania niepodleg\u0142o\u015bci). p\u00f3\u0142nocna cz\u0119\u015b\u0107 by\u0142a protektoratem hiszpa\u0144skim (maroko hiszpa\u0144skie). w latach 1957-58 dochodzi\u0142o te\u017c do konflikt\u00f3w z hiszpani\u0105 o hiszpa\u0144sk\u0105 enklaw\u0119 ifni, ostatecznie w\u0142\u0105czon\u0105 w sk\u0142ad maroka w 1969. niepodleg\u0142e maroko jest monarchi\u0105, kt\u00f3ra ma ugruntowan\u0105 pozycj\u0119 w \u015bwiecie arabskim. od szeregu lat istnieje nierozstrzygni\u0119ty problem dawnej kolonii hiszpa\u0144skiej sahary zachodniej, kt\u00f3ry musia\u0142 by\u0107 za\u017cegnany przez si\u0142y onz.\n\nw 1987 maroko z\u0142o\u017cy\u0142o wniosek jako kandydat unii europejskiej. odm\u00f3wiono mu szans na cz\u0142onkostwo, m.in. z powodu nierozwi\u0105zanego konfliktu z sahar\u0105 zachodni\u0105. od tego czasu pozostaje krajem stowarzyszonym.\n\n\n== turystyka ==\n\n\n=== o\u015brodki turystyczne ===\nnajbardziej popularnymi regionami turystycznymi s\u0105 wybrze\u017ca morza \u015br\u00f3dziemnego oraz oceanu atlantyckiego. opr\u00f3cz licznych mniejszych k\u0105pielisk nadmorskich znajduje si\u0119 w maroku kilka wi\u0119kszych miast, o wysokich walorach turystycznych: rabat, casablanca, tanger, marrakesz i agadir. do godnych odwiedzenia mo\u017cna r\u00f3wnie\u017c zaliczy\u0107 trzy dawne stolice kr\u00f3lewskie: fez, marrakesz i meknes. na po\u0142udniu kraju wartym odwiedzenia jest tiznit, gdzie na lokalnym targu oferowane s\u0105 wyroby bi\u017cuterii berberyjskiej oraz przejazdy na dromaderze. w kulmim istniej\u0105 targi wielb\u0142\u0105d\u00f3w. ma\u0142o wykorzystane s\u0105 dwie g\u00f3rskie miejscowo\u015bci azru i ifran w atlasie \u015brednim, a tak\u017ce ifrane \u2013 o\u015brodek sport\u00f3w zimowych. dzi\u0119ki dogodnym po\u0142\u0105czeniom promowym tury\u015bci z francji i hiszpanii stanowi\u0105 wi\u0119kszo\u015b\u0107 w og\u00f3lnym udziale odwiedzaj\u0105cych ten kraj. turystyka stanowi coraz wi\u0119ksze znaczenie w gospodarce maroka, kt\u00f3re jest w czo\u0142\u00f3wce pa\u0144stw afryka\u0144skich (po egipcie i tunezji) pod wzgl\u0119dem wielko\u015bci ruchu turystycznego. zawdzi\u0119cza to g\u0142\u00f3wnie do\u015b\u0107 dobrze rozwini\u0119tej bazie turystycznej i niskiej sezonowo\u015bci, a tak\u017ce coraz wi\u0119kszej europeizacji kraju.\nlista obiekt\u00f3w z maroka na \u015bwiatowej li\u015bcie dziedzictwa unesco w afryce liczy dziewi\u0119\u0107 pozycji.\n\n\n== kuchnia maroka\u0144ska ==\nkuchnia maroka\u0144ska uwa\u017cana jest za jedn\u0105 z najbardziej zr\u00f3\u017cnicowanych kuchni na \u015bwiecie. jest to wynik wielowiekowej interakcji maroka ze \u015bwiatem zewn\u0119trznym. kuchnia maroka to przede wszystkim fuzja kuchni maureta\u0144skiej, europejskiej i \u015br\u00f3dziemnomorskiej.\nw kuchni maroka\u0144skiej szeroko stosowane s\u0105 przyprawy. cho\u0107 s\u0105 importowane do maroka od tysi\u0119cy lat, wiele sk\u0142adnik\u00f3w, takich jak szafran z tetuan, mi\u0119ta i oliwki z meknes, a tak\u017ce pomara\u0144cze i cytryny z fezu, jest uprawianych w kraju. kurczak jest najcz\u0119\u015bciej spo\u017cywanym mi\u0119sem. najcz\u0119\u015bciej spo\u017cywanym czerwonym mi\u0119sem jest wo\u0142owina; jagni\u0119cina jest popularna, ale stosunkowo droga.\npodczas ramadanu spo\u017cywana jest harira \u2013 zupa ze \u015bwie\u017cej kolendry, soczewicy, fasoli i jagni\u0119ciny. ta\u017cin (tagine) to mi\u0119so (baranina, wo\u0142owina, dr\u00f3b) z cebul\u0105 i innymi warzywami oraz r\u00f3\u017cnymi dodatkami jak zio\u0142a i przyprawy, kt\u00f3re s\u0105 duszone w specjalnym glinianym naczyniu. r\u00f3wnie popularnym nie tylko w maroku jest kuskus, tradycyjna potrawa pi\u0105tkowa. na deser podawane s\u0105 ghoriba, czyli ciastka z migda\u0142ami lub sezamem z dodatkiem kufasy. do popicia maroka\u0144czycy przyrz\u0105dzaj\u0105 mieszank\u0119 herbaty zielonej (zazwyczaj jest to gunpowder) z mi\u0119t\u0105 i cukrem; znana jest w polsce pod nazw\u0105 maroka\u0144ska, lub tuareg.\n\n\n== podzia\u0142 administracyjny ==\nmaroko, wraz z sahar\u0105 zachodni\u0105, podzielone jest na 12 region\u00f3w. obecny podzia\u0142 administracyjny obowi\u0105zuje od 4 wrze\u015bnia 2015 roku.\n\ntanger-tetuan-al-husajma\nregion wschodni\nfez-meknes\nrabat-sala-al-kunajtira\nbani mallal-chunajfira\ncasablanca-sattat\nmarrakesz-safi\ndara-tafilalt\nsus-massa\nkulmim-wad nun\nal-ujun-as-sakija al-hamra\nad-dachla-wadi az-zahab\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalny portal internetowy kr\u00f3lestwa maroko (arab. \u2022 fr. \u2022 ang. \u2022 hiszp.)\nparlament maroko (arab. \u2022 fr. \u2022 ang. \u2022 hiszp.)"