"heracles almelo is een nederlandse betaald-voetbalclub uitkomend in de eredivisie uit almelo. heracles almelo is een van de oudere voetbalclubs in nederland en is opgericht op 3 mei 1903. heracles almelo is in het verleden twee keer landskampioen geworden: in 1927 en 1941. in het seizoen 2012 wist de club voor het eerst in haar geschiedenis de bekerfinale te bereiken. de club speelt in stadion erve asito (voorheen polman stadion) dat sinds de verbouwing in 2015 een capaciteit heeft van 12.080 toeschouwers.\n\n\n== naam ==\nde club is genoemd naar de griekse halfgod herakles. de griekse naam (oudgrieks: \u1f21\u03c1\u03b1\u03ba\u03bb\u1fc6\u03c2, spreek uit: 'h\u00e9rakles') bestaat uit de delen '\u1f25\u03c1\u03b1 en \u03ba\u03bb\u03ad\u03bf\u03c2, wat 'hera's roem' betekent, dat wil zeggen '(met hulp van) hera beroemd', of 'roemrijk door hera'. herakles is een figuur uit de griekse mythologie die beroemd is om de twaalf moeilijke werken die hij uitvoerde in opdracht van koning eurystheus.\nvan de griekse vorm herakles komt ook de gelatiniseerde schrijfwijze heracles voor, en daarnaast hercules (met metathesis) als latijnse. de naam van de club wordt door supporters ook uitgesproken als her\u00e1cles, daarmee afwijkend van de grieks-latijnse schrijfwijze en uitspraak.\n\n\n== geschiedenis ==\nde eerste maal dat heracles in de eredivisie uitkwam was van het seizoen 1962/63 tot 1965/66. daarna heeft de club tot 1985 in de eerste divisie gespeeld om in 1985 voor de duur van \u00e9\u00e9n seizoen terug te keren naar de eredivisie. de volgende twintig jaar werd er weer op het eerste divisie-niveau gespeeld. in het seizoen 2004/05 werd de eerste selectie van heracles onder leiding van peter bosz eerste divisiekampioen en kon de club promoveren naar het hoogste niveau. het daaropvolgende seizoen in de eredivisie werd heracles door de meeste voetbalanalytici getipt als de nummer-\u00e9\u00e9n-degradatiekandidaat. heracles wist zich echter te handhaven zonder nacompetitie te spelen. \nvanaf 1974 bestond de betaald-voetbalorganisatie onder de naam sc heracles '74 vanwege een afsplitsing met de amateurtak van heracles (avc heracles). sinds 1 juli 1998 luidt de offici\u00eble naam heracles almelo op verzoek van de gemeente almelo.in het seizoen 2015/16 eindigde heracles als zesde in de eredivisie, waardoor de club mee mocht doen aan de play-offs voor europees voetbal. hierin versloeg de club eerst fc groningen en vervolgens fc utrecht. daarmee plaatste heracles zich voor het eerst in de clubhistorie voor europees voetbal, in de derde voorronde van de uefa europa league 2016/17. daarin werd het over twee wedstrijden uitgeschakeld voor het portugese fc arouca, 1-1 thuis, 0-0 uit.\nin seizoen 2021/22 eindigde heracles op de zestiende plaats in de eredivisie na verlies in de laatste speelronde tegen sparta rotterdam. hierdoor moest heracles de play-offs spelen om promotie/degradatie, waarin de club het in de eerste ronde opnam tegen excelsior rotterdam. in rotterdam won excelsior met 3-0. de return in almelo ging ook verloren (1-3), waardoor heracles degradeerde naar de keuken kampioen divisie.\nheracles promoveerde na \u00e9\u00e9n seizoen in de eerste divisie weer naar de eredivisie. op 19 mei 2023 werd tevens het kampioenschap van de eerste divisie behaald.\n\n\n== erelijst ==\n\n\n== in europa ==\nheracles debuteerde in het europese clubvoetbal op 28 juli 2016 met een thuiswedstrijd tegen het portugese fc arouca. deze wedstrijd eindigde in een 1-1 gelijkspel. paul gladon maakte het allereerste europees doelpunt voor heracles. op 4 augustus 2016 moesten de 'heraclieden' op bezoek in het est\u00e1dio municipal de arouca in arouca. fc arouca beleefde op 28 juli, net als heracles, zijn europese debuut.\n\ntotaal aantal punten behaald voor uefa-co\u00ebffici\u00ebnten: 1.0\n\n\n=== zie ook ===\ndeelnemers uefa-toernooien nederland\neeuwige ranglijst van deelnemers uefa-clubcompetities\n\n\n== organisatie ==\nbijgewerkt tot 4 september 2022\n\n\n== selectie en technische staf ==\n\n\n=== selectie ===\nbijgewerkt tot 7 augustus 2023\n\n\n=== technische staf ===\nbijgewerkt tot 15 december 2023\n\n\n== overzichtslijsten ==\n\n\n=== records in het betaalde voetbal ===\nmeeste goals voor: 115 (eerste div.b / seizoen 1960/61)\nmeeste goals in \u00e9\u00e9n seizoen (topscorer): 47 (joop schuman / eerste div.b / seizoen 1961/62)\n\n\n=== competitieresultaten ===\n\n\n=== seizoensoverzichten ===\n\n\n=== bekende en prominente (oud-)spelers ===\n\neen van de bekendste spelers uit de clubgeschiedenis is de zuid-afrikaan steve mokone ook wel bekend onder zij bijnaam de zwarte meteoor. andere bekende oud-spelers zijn hendrie kr\u00fczen, folkert velten, hennie van nee, joop schuman en everton ramos da silva.\neen bekende oud-voorzitter is fred hoogstraten. hij fungeerde ook jarenlang als bestuurslid technische zaken bij de almelose club. hoogstraten stak in de jaren 70 en 80 het noodlijdende heracles meerdere keren de helpende hand toe, waardoor de club werd gered van de ondergang. hij was tevens erevoorzitter. hoogstraten is 3 juni 2009 op 72-jarige leeftijd overleden.\n\n\n=== topscorers ===\n\n\n=== trainers ===\n\n\n== stadion ==\n\n\n=== bornsestraat ===\nvanaf 1909 tot en met augustus 1999 speelde heracles zijn wedstrijden aan de bornsestraat. dit stadion met een capaciteit van 8000 plaatsen (anno 1999), en met een toeschouwersrecord van 25.000 bezoekers bij de eredivisiewedstrijd heracles - feyenoord (8 november 1964), werd gekenmerkt door de engelse houten hoofdtribune, die in de lente van 1925 werd gebouwd en na de afbraak van het stadion is verplaatst naar de velden van de amateurs van a.v.c. heracles. dit stadion is tegenwoordig een rijksmonument.\n\n\n=== erve asito ===\n\nhet huidige stadion van heracles bood oorspronkelijk plaats aan 6900 toeschouwers. na de rappe uitverkoop van seizoenskaarten voor het seizoen 2005/2006 smeedde het bestuur een plan om nog voor de start van de competitie het stadion met zo'n 3000 zitplaatsen uit te breiden tot bijna 10.000 zitplaatsen. ook was het de bedoeling dat er een hele reeks nieuwe skyboxen zou worden gebouwd. waar normaliter boven op de bestaande tribunes wordt gebouwd, zijn in het polman stadion de tribunes naar onderen doorgetrokken tot aan het veld, iets wat een zogeheten \"engels sfeertje\" moet terugbrengen van de bornsestraat. de plannen zijn ten uitvoer gebracht en de totale capaciteit van het stadion is verhoogd van de originele 6900 (400 plaatsen voor de bezoekende club) tot 8500. sinds 2003 is het stadion voorzien van kunstgras. de club was daarmee de eerste nederlandse profclub die zijn thuiswedstrijden afwerkte op kunstgras. ook kan de club zowel haar thuiswedstrijden als de trainingen in het stadion faciliteren in tegenstelling tot clubs met een mat van natuurgras.\n\n\n==== nieuwbouw ====\nin 2007 start heracles een inventarisatie over de toekomstplannen met het stadion. dit leidde tot het plan om een gloednieuw stadion te bouwen. dit stadion moest onderdak bieden aan maximaal 15.000 supporters en werd in 2009 aan de gemeenteraad van almelo voorgelegd. het akkoord is echter nooit gesloten; de gemeente almelo en heracles konden geen akkoord bereiken door politieke meningsverschillen in de gemeenteraad en de tussenkomst van de provincie overijssel. er ontstond veel discussie over het relatief grote commerci\u00eble grondoppervlak voor detailhandel in het stadion. dit zou mogelijk ongewenst concurrentie opleveren met de leeglopende binnenstad van almelo.\ndaarom werd op 13 januari 2014 een nieuw plan gepresenteerd door de club, namelijk de tribunes ophogen met een tweede ring, meer skyboxen en een algehele modernisering van het huidige stadion. het project kreeg de naam 'vernieuwbouw' en had als doel om een maximale capaciteit van 13.000 te bieden per seizoen 2015/16.de keuze voor de vernieuwing van het stadion was een duurzamer alternatief dan een nieuw stadion. mede door het gebruik van herbruikbare materialen en bijvoorbeeld sit and heat-stoelen in plaats van gaskachels. daarnaast met de elektrificering van het wagenpark met meerdere laadpalen is de co2-reductie gerealiseerd van wel tachtig procent. heracles almelo is samen met studenten van saxion duurzaamheidsonderzoek aan het uitvoeren waarbij er oplossingen bedacht worden om het afval in en rondom het stadion te reduceren, zoals bijvoorbeeld het beter scheiden van afvalstromen of het verminderen van plastic bekers.\n\n\n== varia ==\nheracles almelo heeft sinds enkele jaren zijn jeugd ondergebracht in de gezamenlijke fc twente / heracles academie.\nde twentse derby werd sinds de terugkeer naar de eredivisie in het seizoen 2005/06 weer elk seizoen twee keer gespeeld, behalve in het seizoen 2018/2019, toen fc twente in de keuken kampioen divisie speelde. in seizoen 2022/2023 was dit opnieuw niet het geval, omdat heracles almelo dat seizoen uitkwam in de keuken kampioen divisie. in seizoen 2023/2024 zal dit wel weer het geval zijn, omdat heracles almelo wederom uitkomt in de eredivisie.\n\n\n== externe link ==\noffici\u00eble website"