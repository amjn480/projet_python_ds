"c. louis leipoldt (1880\u20131947) was \u2019n dokter, digter, dramaturg en skrywer, wat verskeie toekennings ontvang het vir sy skryfwerk, insluitende die hertzogprys vir po\u00ebsie en drama. hy was een van die leidende figure van die tweede taalbeweging (tesame met jan f.e. celliers en  j.d. du toit). benewens gedigte, het hy ook romans, toneelstukke, kinderverhale, kookboeke en 'n reisjoernaal geskryf. hy was 'n liefhebber van die natuur, en het dit dikwels as tema vir sy werk gebruik, maar met spesifieke klem op die legendes en landskappe van sy geliefde hantam. ander temas betrek die lyding en pyn wat deur die tweede vryheidsoorlog veroorsaak is, en die kulturele leefw\u00eareld van die kaapse maleiers.\n\n\n== lewe en werk ==\nchristiaan frederik louis leipoldt is op 28 desember 1880 gebore in die huis van sy grootvader aan moederskant, eerwaarde louis fran\u00e7ois esselen, destyds sendeling op worcester. beide sy ouers stam uit sendingfamilies. leipoldt se grootvader aan vaderskant is johann gottlieb leipoldt, wat saam met p.d. l\u00fcckhoff en g.a. zahn in 1818 die grondlegger was van die rynse sending in suid-afrika en die eerste sendingstasie op ebenhaezer aan die olifantsrivier gestig het. sy vader, christian friedrich leipoldt (4 oktober 1844 \u2013 11 november 1911), is \u2019n duitse predikant wat op wupperthal in suid-afrika gebore is maar sy skoling vanaf sy vyfde jaar in barmen in duitsland ondergaan. onder die vaandel van die rynse sendinggenootskap het hy vanaf 1869 tot 1879 sendingwerk gedoen in nederlands oos-indi\u00eb (sumatra). sy moeder is anna meta christina esselen (29 maart 1848 \u2013 23 november 1903), vroe\u00ebr van worcester. sy ouers is op 15 oktober 1874 in sumatra met mekaar getroud. hy is die vierde van vyf kinders waarvan net vier groot word. hy het \u2019n ouer suster, louisa frances carolina (issa) (gebore 1875), \u2019n ouer broer johann gottlieb wilhelm (johnny) (1877) en \u2019n jonger suster catharina wilhelmina (katy) (1888). sy ouer broer charles william is in mei 1879 gebore, maar is slegs tien dae na sy geboorte oorlede en word in sumatra begrawe voordat die gesin terug na suid-afrika verhuis.\nomdat alle poste binne die rynse sendinggenootskap in daardie tyd gevul is, kan leipoldt se vader slegs as hulpprediker by sy skoonvader se gemeente op worcester diens doen, waar hy hoofsaaklik onderwys gee in die sendingskool. tot met sy vierde jaar bly die jong leipoldt dus op worcester. ten einde \u2019n pos te kry gaan sy vader in 1883 oor na die calvinistiese geloof. in junie 1884 verhuis die gesin dan na clanwilliam, waar sy vader leraar word in die plaaslike nederduits gereformeerde kerk en waar hy groot word. sy eerste besoek aan kaapstad is in 1886, waar sy vader die sinodesitting bywoon en hy besoek kaapstad dan weer in 1890 met die volgende sinodesitting. hy is in 1887 langdurig siek aan sinkingskoors (waarskynlik rumatiekkoors), wat sy hart aantas en vir die res van sy lewe moet hy sorg dra om nie sy hart te ooreis nie. hoewel louis \u2019n goeie verhouding het met sy vader, is sy moeder sieklik en temperamenteel en voel die jong leipoldt nooit geborge in sy verhouding met haar nie. sy moeder is op 23 november 1903 aan beri-beri oorlede.\nalhoewel daar \u2019n goeie dorpskool op clanwilliam was, ontvang hy sy skoolopleiding tuis van sy vader en \u2019n latynse leraar. as kind het hy vrye toegang tot sy vader se groot verskeidenheid boeke en is al vroeg belese in die engelse, nederlandse, duitse en franse taal en literatuur, terwyl hy ook van latyn kennis dra en ook maleis kon praat. die nadeel van sy tuisopleiding is dat hy nie goed onderrig is in rekenkunde of meetkunde nie, waarmee hy vir die res van sy lewe sukkel. van vroeg af het hy \u2019n belangstelling in die natuur en begin as jong kind reeds met \u2019n plantversameling en klipversameling. hy vergesel sy vader na die periodieke sinodesittings van die nederduits gereformeerde kerk in kaapstad, waar hy in 1890 die skeikundige professor daniel hahn van die suid-afrikaanse kollege ontmoet, wat hom oor sy vakgebied onderrig. hy ontmoet ook vir professor peter macowan van die herbarium van die regering en leer in 1895 deur hom ook vir meneer (later doktor) harry bolus ken. macowan en bolus stel hom bekend aan die geheime van die plantkunde. in 1895 ontmoet hy die plantkundige en reisiger rudolf schlechter op clanwilliam en onderneem dieselfde jaar \u2019n reis deur namakwaland saam met hom. hier vind hulle \u2019n onbekende blomsoort, wat deur schlechter vernoem word as aspalathus leipoldtii, ter herinnering aan sy jong vriend. in julie 1897 l\u00ea leipoldt die matrikulasie-eksamen van die university of the cape of good hope suksesvol af.\nvanaf maart 1896 begin hy gereeld berigte skryf vir the cape argus, the cape illustrated magazine, the cape times en de zuid-afrikaan. reeds op 24 september 1896 publiseer hy onder \u2019n skuilnaam (forsythe w. bancombe) \u2019n brief in the cape times waarin hy gelyke regte vir alle burgers, swart en wit, bepleit, wat tot groot polemiek in die koerant lei. n\u00e1 matriek verlaat hy teen november 1898 sy ouerhuis en verhuis na kaapstad, waar hy hom voorberei vir die staatsdienseksamen en dit in desember 1898 suksesvol afl\u00ea. deeltyds studeer hy dan verder aan die university of the cape of good hope vir \u2019n intermedi\u00eare b.a.-graad, maar weens sy probleme met die vereiste wiskunde en rekenkunde slaag hy nie die eksamen nie. in hierdie tyd verstewig sy vriendskap met harry bolus, by wie hy dikwels besoek afl\u00ea. leipoldt werk as junior verslaggewer mee aan de kolonist (opvolger van het dagblad, wat in 1896 deur s.j. du toit begin is) en in september 1899 word hy aangestel op die redaksie van die nuut gestigte the south african news. na die uitbreek van die anglo-boereoorlog tree hy op as korrespondent van \u2019n hele aantal pro-boerse europese koerante, onder andere het nieuws van den dag in den haag in nederland, neueste nachrichten van hamburg in duitsland, petit bleu in brussel in belgi\u00eb, die chicago record en die boston post in die verenigde state van amerika en daily express en die manchester guardian in brittanje. vir het nieuws van den dag skryf hy benewens oorlogsberigte ook maandeliks \u2019n reeks \u201cbrieven uit de kaapkolonie\u201d. hy is vanaf 1900 tot 1901 werksaam as verslaggewer van die rondgaande hof wat die kaapse rebelle moet verhoor en moet vanaf april 1901 optree as waarnemende redakteur van the south african news wanneer die redakteur tot gevangenisstraf veroordeel word op grond van sogenaamde opruiende artikels teen die britse magte. baie van sy oorlogsverse, wat later in \u201coom gert vertel en ander gedigte\u201d saamgebundel word, dateer uit hierdie tyd nog voor sy een-en-twintigste verjaardag.\nas the south african news in oktober 1901 weens krygswet nie meer gepubliseer mag word nie, vertrek hy op 25 januarie 1902 met die s.s. persic na londen. hier doen hy aanvanklik vryskut joernalistieke werk vir die manchester guardian, vir wie hy oorlogskorrespondent was, wat hom ook na europa stuur om verslag te doen oor die stakings wat in daardie tyd onder dokwerkers, lettersetters en diamantslypers in nederland, belgi\u00eb, spanje en frankryk geheers het. sodoende leer hy ook die vasteland van europa ken en hierdie is die eerste van \u2019n aantal sodanige besoeke wat hy later namens verskeie koerante doen. in utrecht voer hy ook kort voor die vrede van vereeniging onderhoude met dr. willem leyds, staatsekretaris van die zuid-afrikaansche republiek, en president paul kruger.\nvanaf september 1902 skryf leipoldt hom in by guy\u2019s hospital waar hy met geldelike hulp van meneer bolus in die geneeskunde studeer, terwyl hy steeds vryskut joernalistieke werk vir verskeie koerante en tydskrifte doen, insluitende die manchester guardian, the spectator, the gentleman\u2019s magazine, macmillan\u2019s magazine, the monthly review en the westminster review. in 1905 onderneem hy \u2019n maandlange reis deur itali\u00eb, terwyl hy gereeld die kerstyd in yorkshire deurbring en tydens vakansies telkens \u2019n ander deel van brittanje besoek. in 1907 besoek hy die vasteland weer wanneer hy na switserland toe gaan om \u2019n mediese kongres by te woon en ook tyd in itali\u00eb deurbring.\nreeds in 1905 het hy al sy verpligte werk vir sy mediese kursus voltooi en is gereed om die eindeksamen af te l\u00ea, maar die regulasies vereis dat hy hom eers na vyf jaar as student vir die eksamen kan aanmeld. vir die volgende twee jaar wy hy dus sy aandag aan spesiale onderwerpe. hy skryf ook in vir die londense matriekeksamen, maar druip twee keer wiskunde, wat die engelse kwalifikasie van m.d. buite sy bereik plaas. tydens sy studentejare word leipoldt in maart 1906 redakteur van guy\u2019s hospital gazette, wat daartoe lei dat hy later daardie jaar deur sir henry burdett genader word om as redakteur op te tree van sy blad the hospital, in daardie tyd die grootste mediese tydskrif in die land. hy beklee hierdie posisie met kort onderbrekings tot laat in 1910 en in hierdie hoedanigheid maak hy kennis met verskeie groot hospitale in europa en amerika. in junie 1907 maak hy sy studies as geneesheer klaar en verwerf die licenciate of the royal college of physicians (l.r.c.p.) en die membership of the royal college of surgeons (m.r.c.s.). hy ontvang ook die goue medaljes (die hoogste toekenning wat \u2019n student van guy\u2019s kan ontvang) plus sertifikate in die medisyne sowel as die chirurgie.\nhy werk dan vir \u2019n aantal maande tot januarie 1908 as huisarts in guy\u2019s hospital, \u2019n aanstelling wat \u2019n groot eer is, al is daar nie \u2019n salaris aan verbonde nie. sy akkommodasie in die hospitaal en voedsel is egter gratis. hierna werk hy \u2019n rukkie as locum tenens vir \u2019n dokter in new cross. in maart 1908 vertrek hy op \u2019n studiereis deur europa, wat deur the hospital geborg word op voorwaarde dat hy \u2019n reeks artikels skryf oor studiemoontlikhede vir britse studente op die vasteland. sy eerste stop is in berlyn in duitsland, waar hy by plaaslike klinieke werk en lesings bywoon, hoofsaaklik in die ortopedie. hiervandaan besoek hy europese stede soos leipzig, hamburg, dresden, halle, praag, br\u00fcnn, wene, warschau en wroclaw (destyds duitse breslau), waarna hy na rusland gaan om in moskou ondersoek in te stel na die stand van die mediese dienste in hospitale aldaar. hierna gaan hy na graz in oostenryk waar hy vir \u2019n aantal maande kindersiektes bestudeer, waarna hy saam met ander \u2019n paar van die spitse in die alpe gaan uitklim. vier van die artikels wat hy in hierdie tyd skryf word in 1909 deur die londense scientific press in \u2019n pamflet van 32 bladsye onder die titel \u201cthe ideal graduate study institution: what germany has done\u201d gepubliseer. deur itali\u00eb keer hy dan terug na londen, waar hy in oktober 1908 aankom en in november 1908 die eksamens vir die fellowship of the royal college of surgeons (f.r.c.s.) afl\u00ea. weens griep wat hy onder lede het, druip hy egter hierdie eksamen.\nhy kry dan \u2019n aanstelling as persoonlike geneesheer vir die geselskap van die blinde koerantmagnaat joseph pulitzer en in desember 1908 gaan hy per boot na amerika, vanwaar die geselskap in \u2019n luukse seiljag al langs die kus vaar en onder andere kuba, meksiko en brasili\u00eb aandoen en dan terugkeer via die ooskus van amerika. leipoldt kry tydens hierdie reis die geleentheid om stede soos new york, washington, chicago en boston te besigtig. daarna vertrek hulle na europa en arriveer op 18 april 1909 in lissabon in portugal, waar leipoldt die geselskap verlaat.\nterug in londen behaal hy in mei 1909 die fellowship of the royal college of surgeons (f.r.c.s.), waarna hy later hierdie maand weer \u2019n uitgebreide reis deur europa onderneem, hierdie keer saam met meneer bolus. hulle besoek itali\u00eb, switserland, duitsland, nederland en belgi\u00eb en keer dan na ses weke terug na londen. as huisdokter doen leipoldt dan diens by dr. daniell van new cross en vir spesifieke dae per week doen hy ook diens by twee groot hospitale. in oktober 1909 open hy sy eie algemene mediese praktyk, terwyl hy ook by geleentheid die praktyk van dr. daniell behartig. hy is ook deeltyds verbonde aan die duitse hospitaal te dalston en die kindersiekehuis te chelsea. naas sy voortgesette redaksie van the hospital behartig hy in hierdie tyd \u2019n weeklikse rubriek vir the south african news. in september 1910 word hy \u2019n voltydse posisie as skooldokter van die london city council in hampstead aangebied, \u2019n betrekking wat hy met \u2019n kort onderbreking in 1912 beklee tot met sy vertrek na suid-afrika. tydens sy jaarlikse besoek aan londen sterf leipoldt se weldoener harry bolus op 24 mei 1911 aan \u2019n hartaanval, iets wat vir leipoldt \u2019n besondere groot persoonlike verlies was, terwyl sy vader op 11 november 1911 op besoek aan sy suster issa op hopefield tot sterwe kom.\nin londen ontwikkel leipoldt tot \u2019n knap kok, wat meermale afloswerk in restaurante doen. hy werk onder andere in die kombuis van die beroemde franse sjef augustu escoffier in die beste hotel van sy tyd, die carlton, en voltooi onder sy leiding \u2019n diploma in internasionale kookkuns. in hierdie hoedanigheid vergesel hy selfs per geleentheid vir escoffier na buckingham-paleis om vir onthale te kook.\nin januarie 1912 bedank hy as skooldokter om gesondheidsredes, nadat hy \u2019n blindedermoperasie ondergaan en hy ontwikkel ook ernstige longontsteking, vermoedelik weens ooreising. om te herstel doen hy aansoek om \u2019n pos as skeepsdokter op \u2019n vragskip, die ss ulysses, en onderneem dan \u2019n lang seereis na die ooste en besoek onder andere die eilande java, sumatra en borneo (tans deel van indonesi\u00eb). op hierdie reis word hy geboei deur die gedenkteken vir die rebel pieter elberveld naby batavia, aan wie hy later aandag sou skenk in sy letterkundige oeuvre en verskeie stukke, meesal onvoltooid, oor hom skryf. onderweg doen leipoldt ook by gibraltar en port said aan die beginpunt van die suezkanaal aan. oor hierdie reis skryf hy later \u201cuit my oosterse dagboek\u201d en verskeie gedigte wat hoofsaaklik in \u201cuit drie w\u00earelddele\u201d gepubliseer word.\nhy keer in mei 1912 na londen terug. in hierdie tyd skryf en publiseer hy die boek oor kos en eetgewoontes, \u201ccommon sense dietics\u201d, asook \u201cthe school nurse: her duties and responsibilities\u201d. na \u2019n kort tyd as locum vir drs. maitland en daniell kry hy in augustus 1912 weer sy pos as skooldokter in hampstead terug, waar hy in 1913 ook die redaksie van die amptelike blad van die vakgenootskap van skooldokters, the school hygiene, behartig. in 1913 onderneem hy saam met \u2019n groep skoolkinders \u2019n reis deur belgi\u00eb.\nin april 1914 keer leipoldt terug na suid-afrika, waar hy aangestel is as hoof van die nuut gestigte mediese inspeksie van skole in transvaal en vestig hom in pretoria. vir hierdie pos is daar nog geen behoorlike wetgewing en ordonnansies nie en hy moet aanvanklik individuele toestemming van elke ouer kry om die kinders te ondersoek. die armoede onder die plattelandse mense en die ondervoeding wat daarmee gepaardgaan, het baie van hierdie kinders se liggaamlike en geestelike groei benadeel. in die bosveld was omtrent helfte van die kinders lyers van malaria of bilharzia.\nmet die uitbreek van die eerste w\u00eareldoorlog in augustus 1914 word leipoldt met die rang van kaptein na die suid-afrikaanse le\u00ebr gesekondeer en hy word in oktober 1914 aangestel as generaal louis botha se persoonlike arts tydens die veldtog in duitswes-afrika. vir sy rol in hierdie veldtog ontvang leipoldt in 1918 eervolle vermelding in \u2019n dokument geteken deur sir winston churchill in sy hoedanigheid as staatsekretaris van oorlog.\nin junie 1915 kan leipoldt weer sy werk as mediese skoolinspekteur hervat en hy bedien ook in 1916 vir natal en die kaapprovinsie van advies wanneer hulle ook wil begin met \u2019n skool mediese diens. sy omvattende publikasie in 1916 oor \u201cskoolgesondheid\u201d (geskoei op \u201cthe school nurse\u201d maar met suid-afrikaanse voorbeelde en gevalle) is dan ook die eerste handleiding oor hierdie onderwerp in afrikaans. in die tweede helfte van 1919 word hy vir ses maande as skooldokter na die kaapse onderwysdepartement gesekondeer en hy l\u00ea eindelik sy betrekking as skooldokter in die transvaal af aan die einde van 1922. in pretoria bly leipoldt aanvanklik by sy suster issa en haar man, die engelse predikant robert pattison. hierdie re\u00ebling eindig in oktober 1918, wanneer leipoldt nie langer issa se moeilike temperament en haar kinders se onbeheerste gedrag kan hanteer nie en hy vir \u2019n ruk in die pretoria club bly. volgens oorlewering bly hy hierna \u2019n ruk saam met eug\u00e8ne marais, maar hierdie saamwonery, as dit plaasgevind het, moes binne \u2019n kort rukkie in \u2019n botsing ge\u00ebindig het. hierna is die verhouding tussen hierdie twee digters stram. in november 1919 betaal leipoldt sy studieskuld aan dr. bolus finaal af en koop hy vir hom \u2019n huis in meirsstraat 125, sunnyside, waar sy neef ewald esselen en sy gesin die huis met hom deel.\nvan januarie 1923 is hy as assistent-redakteur verbonde aan de volkstem in pretoria, \u2019n koerant wat onder die redakteurskap van f.v. engelenburg die suid-afrikaanse party van generaal smuts goedgesind was. kort na sy toetrede begin leipoldt met sy gereelde rubriek \u201cdiwagasies van oom gert\u201d, waar hy die woord \u201cdiwagasies\u201d omskryf as \u201cafdwalings\u201d of \u201c\u2019n rondlopery met woorde\u201d. kenmerkend van die rubriek is leipoldt se eerlike en reguit styl, waarmee hy verskeie instansies en persoonlikhede aanvat. met onderbreking in 1925 hou hy hierdie rubriek vol tot 1931. in september 1924 bedank engelenburg as redakteur van de volkstem en gustav preller word dan aangewys as die nuwe redakteur. die verhouding tussen hom en leipoldt is nooit goed nie en op 10 februarie 1925 laat weet preller vir leipoldt dat sy dienste by die koerant nie verder nodig is nie.\ngeneraal smuts is met die algemene verkiesing van 1924 bekommerd oor verlore steun van sy party n\u00e1 die mynonluste van 1922. hy nader dus vir leipoldt, as bekende volksdigter, om hom as kandidaat van die suid-afrikaanse party verkiesbaar te stel in die wonderboom-suid kiesafdeling. leipoldt en ook smuts se party verloor die verkiesing en dit is die eerste en enigste keer wat leipoldt hom aktief met die politiek bemoei. hy word weer in 1943 gevra om hom vir die verenigde party in worcester beskikbaar te stel, maar wys dit van die hand.\nin april 1925 vestig leipoldt hom permanent in kaapstad en nadat hy eers woonplek huur, koop hy in 1927 die dubbelverdiepinghuis arbury in kenilworth, wat hy in september 1927 betrek. in kaapstad praktiseer hy as kinderspesialis en versorg ook vanaf 1927 die redaksionele werk van die south african medical journal, wat van 1932 ook tweetalig uitgegee word as die suid-afrikaanse tydskrif vir geneeskunde. vir die huisgenoot behartig hy die gereelde rubriek \u201cgeneeskundige vrae\u201d onder die skuilnaam medikus en lewer ook verskeie artikel en verhale vir hierdie tydskrif. hy is vanaf 1927 tot 1939 deeltydse dosent in kindersiektes aan die universiteit van kaapstad en gee in hierdie posisie elke dinsdag en donderdag lesings en praktiese demonstrasies in die somerset hospitaal. hy tree ook op as sekretaris van die mediese vereniging vanaf 1927 tot desember 1944, voltyds vanaf 1939. in 1943 stel die raad hom in kennis dat die pos van redakteur van die south african medical journal en sekretaris van die mediese vereniging aan p.j. de villiers aangebied is en hulle oorhandig \u2019n brief aan leipoldt waarin sy kontrak gekanselleer en sy dienste be\u00ebindig word. wanneer de villiers egter vir die pos bedank, word leipoldt heraangestel tot aan die einde van 1944 en beding hy gunstige terme vir homself.\nsy inkomste uit sy medies-verwante bedrywighede is onvoldoende en hy vul dit veral aan met sy skryfwerk. deur die jare skryf hy gereeld artikels vir koerante en benewens die \u201cdiwagasies van oom gert\u201d rubriek in die volkstem skryf hy ook \u2019n gereelde rubriek oor kos en die kookkuns in die huisgenoot, wat na sy dood as \u201cpolfyntjies vir die proe\u201d gepubliseer word. na sy aftrede op sestigjarige leeftyd wy hy hom veral aan die joernalistiek.\nmet die uitbreek van die tweede w\u00eareldoorlog skaar leipoldt hom by die eerste minister jan smuts se beleid van betrokkenheid teen duitsland en as sekretaris van die mediese vereniging organiseer hy praktiserende medici vir vrywillige diens, terwyl op sy inisiatief die federale raad van die mediese vereniging vergoeding re\u00ebl vir afhanklikes van dokters wat tydens milit\u00eare diens ongeskik raak of beswyk. wanneer duitsland nederland in mei 1940 binneval, skryf leipoldt \u2019n verklaring van meegevoel wat hy aan smuts voorl\u00ea as amptelike verklaring, wat dan net so in die volkstem verskyn. hy skryf ook \u2019n aantal oorlogsgedigte waarin hy sy gevoelens oor die oorlog en sy verontwaardiging oor sommige afrikaners se traak-my-nie-agtige houding oor die inval in nederland uitspreek. hierdie gedigte stuur hy aan die nederlandse digter jan greshoff en dit verskyn in april 1944 in die nederlandse tydskrif de stoep, wat in batavia gepubliseer is, en op 24 julie 1944 in die volkstem. hoewel nie van leipoldt se beste gedigte nie, is die hartstog en passie wat daaruit spreek aangrypend, terwyl hy met hierdie gedigte ook optree as gewete van sy volk.\nalhoewel leipoldt \u2019n vrygesel is, maak hy verskeie seuns groot en laat hulle verder studeer. baie van hierdie seuns is onder diegene wat hy tydens sy skoolbesoeke raakloop en wat \u00f3f baie skrander \u00f3f baie behoeftig is. hy re\u00ebl ook verskeie skoolkampe vir leerlinge om hulle opvoeding aan te help en neem onder andere, saam met \u2019n paar onderwysers en volwassenes, \u2019n groep van vyf en twintig kinders in 1928 op \u2019n opvoedkundige reis na brittanje. op hierdie reis neem hy ook in brittanje \u2019n sewejarige seun wettiglik aan wat hierna as jeffery barnett leipoldt bekend sou staan. \u2019n ander seun wat ook by hom inwoon is peter shields, later \u2019n dokter en kopiereghouer van leipoldt se letterkundige geskrifte na sy dood. hierdie twee is dan ook mede-erfgename van sy boedel.\nsy voogdyskap van seuns, gekoppel met die feit dat hy nooit getroud is nie, laat vele spekulasies oor sy seksualiteit ontstaan. hierdie saak word indringend deur kannemeyer aangespreek in sy biografie, met die slotsom dat daar geen bewyse is dat hy gay was nie en dat die getuienis van seuns wat by hom ingewoon het, teen so \u2019n bewering gekant is. leipoldt was egter \u2019n baie private persoon en bitter min is bekend van sy persoonlike intieme verhoudings met lede van beide geslagte. dit is egter opvallend dat hy bitter min liefdesgedigte geskryf het en dat dit onbekend is aan wie \u2019n gedig soos \u201cwys my die plek\u201d gerig is. hy is verder \u2019n eksentrieke persoon wat veral daarvan hou om oordrewe en radikale uitsprake te maak, klaarblyklik met die uitsluitlike doel om te skok en reaksie uit te lok. hierdie gewoonte veroorsaak egter dat sy eie mededelings en inligting oor feitelike gevalle nie altyd te vertrou is nie, terwyl mense wat hom nie goed geken het nie, terselfdertyd \u2019n skewe indruk van sy persoonlikheid kry. by sy vriende was hy egter bekend as \u2019n goedhartige manmet sy naderende aftrede by die mediese vereniging en al die seuns reeds uit die huis, verkoop hy in junie 1944 sy woning. hierna woon hy in by dr. bobby forsyth se huis in nuweland terwyl di\u00e9 diens doen in die tweede w\u00eareldoorlog, waarna hy kamers huur by mev. o\u2019connor in seepunt. op saterdag 12 april 1947 is hy in kaapstad aan hartprobleme oorlede en sy as word begrawe in die pakhuispas naby clanwilliam.\n\n\n== skryfwerk ==\n\n\n=== po\u00ebsie ===\nleipoldt skryf reeds in sy kindertyd gedigte en \u2019n opstel wat hy op ongeveer twaalfjarige ouderdom aan the boy\u2019s own paper stuur, verwerf in februarie 1893 \u2019n eerste prys in die afdeling twaalf tot sestien jaar. van maart 1896 verskyn daar gereelde bydraes van hom in the cape argus. \u201coktobermaand\u201d, wat later een van sy bekendste gedigte word, is reeds in 1897 geskryf en hy skryf in die jare 1896\u20131897 ook reeds ander gedigte soos \u201cou booi se pondok\u201d, \u201csterretjie\u201d, \u201cdie ou meul\u201d, \u201cmordegai\u201d en \u201cop my ou karoo\u201d.\nin die afrikaanse letterkunde lewer hy baanbrekerswerk. as digter verwoord hy die smart van die afrikaner na die tragiek van die anglo-boereoorlog en open die o\u00eb van sy volk vir die natuurprag van sy land, beskryf in die prag van sy eie taal. van sy gedigte is tydloos en word steeds gereken as van die beste en mooiste wat in afrikaans verskyn het. \u201cboggom en voertsek\u201d, \u201cop my ou ramkietjie\u201d, \u201coom gert vertel\u201d, \u201cwys my die plek\u201d, \u201cvan noot se laaste aand\u201d en \u201c\u2019n handvol gruis uit die hantam\u201d is enkele voorbeelde. hy is een van die eerstes om die volkslied in sy gedigte te gebruik en hy maak ook ruim gebruik van ironie. verder is hy die eerste om belydenispo\u00ebsie in afrikaans te skryf en gebruik te maak van die gewone spreektaal of praatpo\u00ebsie. hy is nie eerstens \u2019n volksdigter wat nasionale temas verwoord nie, soos talle ander van sy geslag, maar \u2019n kunstenaar wat skoonheid en vrye uitdrukking nastreef. daarby het hy \u2019n liefde vir die vreemde en bring ander w\u00eareldstreke en kulture na die afrikaanse letterkunde, om so die afrikaanse tematiek te verruim. gemeet teen sy tydgenote is sy po\u00ebsie veel meer universeel van aard, met sy beste oorlogsgedigte wat byvoorbeeld uitstyg tot protes teen alle vorms van geweld en sy natuurverse wat \u2019n aansluiting vind by die psige. teen hierdie agtergrond is dit jammer dat sy teksversorging dikwels slordig was, soos kannemeyer in sy biografie oor leipoldt aantoon, sodat dit selfs moeilik is om \u2019n definitiewe weergawe van \u2019n groot aantal van sy gedigte vas te stel.\nreeds met die verskyning van sy eerste digbundel, \u201coom gert vertel en ander gedigte\u201d, oes leipoldt lof van vooraanstaande kritici in. in nederland spreek die bekende digter albert verwey en letterkundige c.g.n. de vooys hulle positief uit oor sy digkuns en daarmee saam ook oor die bewys dat afrikaans wel op eie voete kan staan en \u2019n eie letterkunde kan ontwikkel. w.e.g. louw bestempel hierdie bundel as leipoldt se belangrikste bundel en wat digterlike vormgewing betref ook die sterkste. die bekende taalkundige j.j. smith skryf \u2019n inleiding vir die bundel, waarin hy die sterk mening uitspreek dat hierdie gedigte aantoon dat afrikaans die natuurlikste kommunikasiemiddel vir die afrikaner is. leipoldt bundel hier hoofsaaklik gedigte oor die anglo-boereoorlog en die suid-afrikaanse natuur. die titelgedig is een van die hoogtepunte in sy oeuvre, waar oom gert die storie van \u201csy sterfte\u201d vertel. oom gert is as kapenaar tydens die anglo-boereoorlog self te bang om iets vir die boere te doen, maar daar is tog van sy kontreimense wat voel dat dit hulle plig is om te help. oom gert gee vir twee jongmans van die dorp perde om hulle te help om kommando toe te gaan. dit is duidelik dat oom gert nie weet of hy te veel of te min gedoen het nie. die klimaks van sy verhaal is die teregstelling van die twee jongmans bennie en johnnie as kaapse rebelle, maar die manier waarop die verhaal vertel word en die baie skynbaar onbelangrike inligting wat oom gert deurgee, verklap ontsaglik baie van sy eie karakter en van die res van die dorpsmense. die emosies van oom gert verhewig en verander soos hy die verhaal vertel en homself deurentyd probeer verontskuldig, sodat die dramatiese impak van sy vertelling hewig is. hierdie dramatiese direktheid word ook teruggevind in sterk gedigte soos \u201cvrede-aand\u201d, \u201c\u2019n nuwe liedjie op \u2019n ou deuntjie\u201d, \u201cin die konsentrasiekamp\u201d en \u201caan \u2019n seepkissie\u201d. \u201cvrede-aand\u201d is in 1902 in londen geskryf, kort na die aankondiging van die vredesluiting in vereeniging. hier is ook \u2019n bepaalde spreker aan die woord, \u2019n ontnugterde jong afrikaner wat hom in hierdie tyd in londen bevind en saam met sy hoorder \u2019n bottel soetwyn drink terwyl die mense buite hulle oorwinningsfees vier. die spreker bekyk in elke strofe die oorwinning en die gevolge vir sy volk uit \u2019n ander hoek, met die bitter refrein en die drink van die wyn as bindingselemente. in sy beskonke toestand gee die spreker vrylik teuels aan sy emosies, wat smart, vernedering en \u2019n persoonlike skuldbesef insluit omdat daar nie meer gedoen is om vryheid te behou nie. \u201c\u2019n nuwe liedjie op \u2019n ou deuntjie\u201d is gebaseer op twee volksliedjies (\u201csiembamba\u201d en \u201cpotjie rys, potjie vleis\u201d), met sommige re\u00ebls wat na die hol uitsprake van volksleiers klink. hierin word die wrede lot van die kinders in die konsentrasiekampe op aangrypende en ironiese wyse verwoord teen die agtergrond van die troostende aard van die liedjies waarop dit gebaseer is. \u201cin die konsentrasiekamp\u201d gee met sy ironiese refreinre\u00ebl uit dante se \u201cparadiso\u201d slegs skynbare vertroosting. \u201caan almal wat voorgegaan het\u201d is \u2019n interessante mengsel van natuurgedig en oorlogsgedig, met die natuur wat gevul is met herinneringe van die lyding van die volk. \u201coktobermaand\u201d en \u201clenteliedjie\u201d is tiperend van sy vreugde in die natuur en word baie bekend, terwyl hy in sterk kontras in \u201cdie soutpan\u201d die natuur se dorheid uitbeeld. vele ander natuurverskynsels word ook beskryf, soos in die geslaagde \u201cdie doringboom\u201d. \u201cop my ou karoo\u201d is nie soseer \u2019n loflied aan die natuur nie as \u2019n uitbeelding van die spreker se begeerte om in die \u201cgrougeel klei\u201d te rus, met \u2019n suggestie van sy eensaamheid. die bundel word afgesluit met \u2019n twintigtal persoonlike en eerlike \u201cslampamperliedjies\u201d, wat eiesoortig is aan leipoldt se digkuns en waarin hy sy innerlike gewaarwordinge verwoord, soos in die aangrypende \u201csekretarisvo\u00ebl met jou lange bene\u201d, \u201cek sing van die wind\u201d, \u201cjy s\u00ea vir my\u201d, \u201cklossies, jul bewe en bibber\u201d en \u201ckriekie, jy wat op die solder sanik\u201d. in hierdie verse stel die spreker vrae oor die misterie van die bestaan en oor sy plek in die w\u00eareld en kom hy soms tot \u2019n persoonlike onthulling.\nomstreeks 1916 begin leipoldt met \u2019n epies-liriese reeks gedigte oor die voortrekkers, maar in sy besinning oor hierdie tydperk van die geskiedenis vind hy dan veel wat nie hero\u00efes is nie. die uiteinde is dat \u201cdingaansdag\u201d in sy eie woorde in die voorwoord meer \u2019n aaneenskakeling word van los gedagtes oor volkstoestande as die beoogde epos. daar is wel fragmente van deurdagte betekenis, aangrypende bewo\u00ebnheid oor tragiese gebeure en \u2019n aantal sterk liriese verse, maar oor die algemeen is hierdie bundel \u2019n groot insinking in vergelyking met sy debuut. die titel van die bundel is slegs gedeeltelik van toepassing op die verse, aangesien geen enkele heldefiguur uit die groot trek tree na vore tree nie. na die lang en onbeholpe \u201caanroeping\u201d word die lewe en mymeringe van die voortrekkers op die vooraand van die trek weergegee, terwyl die verhale van glaukus, wolraad woltemade en koenraad fiet deur stories om die kampvuur vertel word. daarna volg gedigte oor die aankoms in natal, \u2019n skets van dingaan en gedigte oor die moorde op vrouens en kinders. in later drukke word van die gedigte grondig verwerk en \u2019n aantal byvoegings en weglatings gemaak. \u201cdie koperkapel kom uit sy gat\u201d is die hoogtepunt in die bundel en beeld diere uit (die koperkapel, meerkat, ystervark, geitjie en steenuil) wat kommentaar lewer op \u2019n veldslag uit die trek.\nsommige van die gedigte in \u201cuit drie w\u00earelddele\u201d ontstaan reeds in europa en oos-indi\u00eb en word sedert 1914 in tydskrifte gepubliseer, sodat dit sy vorige bundel gedeeltelik voorafgaan. die titel verwys dan na die ontstaansplek van die gedigte, naamlik europa, indi\u00eb en suid-afrika. die openingsgedig is die lang \u201c\u2019n voorspel vir \u2019n afrikaanse heldedig\u201d, waarin die portugese ontdekkingsreisigers wat vanaf die vyftiende eeu die kaap aandoen, besing word. hoewel die vroe\u00eb geskiedenis hier op beeldryke wyse beskryf word, bly dit by beskrywing eerder as noodwendigheid. drie reekse gedigte in hierdie bundel is noemenswaardig. die siklus van agt \u201csonnette\u201d beeld gesamentlik \u2019n liefde se opbloei en uiteindelike teleurstelling uit, met \u201cdie aakligste\u201d \u2019n besondere hoogtepunt. die gedeelte \u201cuit my oosterse dagboek\u201d verruim die tematiek om vir die eerste keer afrikaanse gedigte oor \u2019n nie-afrikaanse natuur te skep. die eksotiese natuurskoon van die trope word beskryf (\u201cvaarwel aan insulinde\u201d, \u201cpadang\u201d en \u201cdie oerbos\u201d, laasgenoemde met \u2019n weelde van plante en diere). dit is egter veral die mense van die ooste (\u201caan seli\u201d, \u201cmeta api\u201d) en die eensame stryders (\u201cde lesseps\u201d, \u201caan multatuli\u201d) wat bekoor. uitstaande is weereens die \u201cslampamperliedjies\u201d, hierdie keer 52 van hulle, wat insluit die klassiek geworde \u201c\u2019n handvol gruis uit die hantam\u201d (waar die handvol grond en gedroogde blare assosiatief die jeugw\u00eareld oproep en die spreker besef hoe ryk aan geestelike goedere hierdie w\u00eareld en sy herinneringe daaraan inderdaad is); \u201cboggom en voertsek\u201d (met sy aangrypende weergawe van die onbekende diere se sinnelose lewe en sterwe); \u201cwaar die katberg, witkapok-gekroon\u201d (die verhaal van twee beeste wat, waarskynlik saam met die groot trek, \u2019n nuwe w\u00eareld in die noorderland leer ken); \u201cwaar die koue noordpool-naarheid\u201d (met pragtige beelding van die wit ysbeer en sy bestaan); \u201cek het \u2019n mannetjie van potklei gemaak\u201d en \u201cin \u2019n gat daar onder die sukkeldoring\u201d (met die speel- en sprokiesw\u00eareld van die kind as boustof) en \u201cop my ou ramkietjie\u201d (waar die musikant se spel op die eensnaar-instrument aan die natuur gerig is, waaruit hy vertroosting vind, met die mense se reaksie wat onbelangrik is). \u201cgrysblou bulte\u201d beskryf dingaan se vlug en die verhaal van sy lewe en skuldgevoel. die bundel sluit ook die dramatiese \u201cvan noot se laaste aand\u201d in, die gegewe waarvan hy later verwerk tot sy treffende drama \u201cdie laaste aand\u201d, waarin die kaapse goewerneur pieter gysbert van noodt toevallig sterf dieselfde dag as vier mans wat hy ter dood veroordeel het. hierna ontstaan die legende dat een van die mans hom voor die regterstoel van god gedaag het om saam met hom te boet en dus s\u00f3 verantwoordelik was vir sy dood. \u201cdie beste\u201d (na aanleiding van \u201cseven wise men on an old black settle\u201d uit \u201ca coiner of angels\u201d van alfred noyes) is met sy siening van die suid-afrikaanse landskap en effektiewe gebruik van die refrein, en die kontras met die gedagte van dood en verganklikheid te midde van die prag, ook \u2019n hoogtepunt. \u201creisigers\u201d is ook goed, met leipoldt wat in die derde strofe hier gebruik maak van die irrasionele in die verbeelding, wat aan die gedig \u2019n steeds moderne aansig gee.\n\u201cdie bergtragedie\u201d is reeds voor 1900 begin skryf in engels. dit is \u2019n lang gedig wat filosofies besin oor die lewe, die dood en die ewige skoonheid en wat gedagte-inhoud betref diepgaande is. dit vertel die verhaal van \u2019n jong man wat tydens bergklim op tafelberg verongeluk, waarna sy siel vir nog \u2019n dag oor die kaapse landskap en dorpe sweef voordat dit opgaan in die ruimtelose eensaamheid. in hierdie tyd besin hy oor die sin en aard van die lewe en neem hy ook die omgewing in o\u00ebnskou. die bespiegelings is gebaseer op die pante\u00efstiese lewensfilosofie na die boeddhistiese leer van karma en bardo. die meeste kritici beskou die werk egter as \u2019n mislukking, veral weens die gebrekkige vormgewing wat die spreker aan sy gedagtes gee en die onsuiwer en selfs verwarrende gebruik van woorde en uitdrukkings. die gedig slaag dus nie as po\u00ebsie nie, selfs al het leipoldt dit per geleentheid as sy beste werk beskou.\n\u201cskoonheidstroos\u201d word in 1934 met die hertzogprys bekroon. hierdie bundel sluit aan by \u201cdie bergtragedie\u201d daarin dat die skoonheid wat hierin besing word, ook geskoei is op dieselfde lewensfilosofie. die toonaard van hierdie gedigte is ontdaan van die heftige innerlike stryd en die uitbundige genieting van die skoonheid. in die plek daarvan is skoonheidsherinneringe wat met kalmte en ingeto\u00ebnheid betrag word, sonder dat dit tot volkome bevrediging kan kom. \u201c\u2019n kersnaglegende\u201d vertel die legendariese verhaal van judas wat een nag in die jaar gegun word om op die noordpool af te koel. mooi is die natuurskildering in \u201cbosveldlied\u201d en bowenal \u201cpater servaas\u201d se ironie, waar die fanatieke sendeling se bekeringsywer s\u00f3 deur die oosterse filosofie\u00eb be\u00efnvloed word dat hy aan sy geloof twyfel en terugvlug na die veiligheid van die klooster. in \u201c\u2019n kersnaggebed\u201d is die spreker se bede dat hy in die aardse skoonheid die weerkaatsing van god sal aanskou. hierdie gedig toon \u2019n hegte bou met \u2019n indrukwekkende oploop tot \u2019n klimaks. ook hierdie bundel bevat \u2019n aantal slampamperliedjies, met hoogtepunte soos \u201cwys my die plek\u201d (een van die min liefdesgedigte van leipoldt, waarin die spreker hom deurentyd tot \u2019n afwesige geliefde rig en \u2019n tyd van geluk en samesyn in herinnering roep), \u201ckom gee vir my polfyntjie\u201d, \u201cas ouderdom, wat alles breek\u201d, \u201csielsanker\u201d, \u201ctuinroos tussen die tulpe\u201d, \u201cgun my \u2019n blommetjie, kelkiewyn\u201d en \u201cgee vir my boegoe, en kanniedood-blare\u201d, hoewel hierdie slampamperliedjies oor die algemeen die spontane\u00efteit van die vroe\u00ebre werke van hierdie aard mis. later word al die slampamperliedjies uit \u201coom gert vertel en ander gedigte\u201d, \u201cuit drie w\u00earelddele\u201d en \u201cskoonheidstroos\u201d in \u2019n afsonderlike uitgawe as \u201cslampamperliedjies\u201d gepubliseer.\nhoewel leipoldt nie aanleg of liefde vir musiek gehad het nie, word sy verse weens die musikaliteit daarvan gereeld deur talle komponiste getoonset, in suid-afrika sowel as in nederland. gedigte wat getoonset is, sluit in \u201cek sing van die wind\u201d, \u201cop my ou ramkietjie\u201d, \u201csiembamba\u201d, \u201clenteliedjie\u201d en \u201coktobermaand\u201d. hy skryf ook die teks vir \u2019n klugtige operette, \u201cdie waarheidsliewende kandidaat \u2013 \u2019n musikale onmoontlikheid in drie stuiptrekkings\u201d, wat deur m.l. de villiers getoonset is. hierdie operette is nooit gepubliseer nie. oor die tweede w\u00eareldoorlog dig hy hoofsaaklik in engels, maar skryf ook die reeks van sestien afrikaanse de stoep-gedigte, wat die eerste keer in april 1944 in de stoep, \u2019n nederlandse tydskrif, verskyn wat te cura\u00e7ao gedruk is omdat nederland toe nog onder duitse bewind was. die gedigte word in julie 1944 ook in die volkstem gepubliseer. hierin trek hy heftig te velde teen diegene in die afrikanervolk wat teen suid-afrika se deelname aan \u201cengeland se oorlog\u201d gekant was en beweer dat hulle daardeur ook hulle stamland, nederland, in die steek gelaat het. w.e.g. louw stel in 1946 \u2019n gesaghebbende bloemlesing uit sy gedigte saam, wat onder die titel \u201cvyftig gedigte van c. louis leipoldt\u201d verskyn, met \u2019n waarderende inleiding oor sy werk.\nna leipoldt se dood word \u2019n keuse uit sy nagelate gedigte in \u201cdie moormansgat en ander verhalende en natuurgedigte\u201d (versorg deur p.j. nienaber) uitgegee, maar die gedigte hierin toon in die geheel dieselfde probleme van valse beeldspraak en slordige tegniek wat regdeur sy oeuvre teenwoordig is, terwyl daar geen verse is wat kan vergelyk word met sy bestes nie. die titelgedig is \u2019n spanningsverhaal in dialoogvorm met die selfdood van \u2019n moordenaar as tema, waaruit sy belangstelling in die afwykende karakter en die spookagtige blyk. sommige van die natuurverse is nie sonder verdienste nie, maar is nie op dieselfde peil as vroe\u00ebr soortgelyke werk nie. later verskyn nog \u2019n keur uit sy nagelate gedigte onder die titel \u201cgese\u00ebnde skaduwees\u201d, versorg deur j.r.l. van bruggen. die gedigte hierin sluit aan by bekende temas uit sy digkuns, soos die bekoring van die ooste en die verlore liefde. die \u201cverse van die tentmaker, omar\u201d is \u2019n vertaling van sestien van fitzgerald se vertalings van omar khayyam kwatryne, met soortgelyke vertalings wat reeds deur c.j. langenhoven en abraham h. jonker gemaak is. dit is onduidelik op watter gronde die samestellers dit nodig geag het om twee bundels uit sy nadoodse erfenis saam te stel, aangesien n\u00f3g die gehalte, n\u00f3g die tematiek dit regverdig. van sy beste ongepubliseerde gedigte, soos \u201cfaustus\u201d uitgebeeld in sy laaste ure (gepubliseer in standpunte van desember 1950) en die sestien de stoep-gedigte, word glad nie in hierdie bundels opgeneem nie.\nvir kinders skryf hy verskeie gedigte wat versprei is deur sy bundels, maar vir wie hy \u2019n keur uit sy oeuvre saamstel in die bundels \u201cuitgesoekte gedigte vir jong suid-afrika\u201d en later \u201c\u2019n versieboord vir kinders\u201d. in die eerste bundel is daar \u2019n paar verhalende verse, waarin onder andere \u201cdie storie van wolraad woltemade\u201d en \u201cdie storie van glaukus\u201d op rym aan jonger lesers bekendgestel word. beide bundels bevat \u201cdie slamaierwinkel\u201d, \u2019n jeugherinnering wat bekoor met sy klankspel, met \u201cdie duiwelby\u201d en \u201cin die spens\u201d uit laasgenoemde ook bekoorlik. \u201cdriesprong\u201d is \u2019n keur van w.e.g. louw uit gedigte van hom, totius en jan f.e. celliers. leipoldt se \u201cversamelde gedigte\u201d verskyn in 1980 en hierin word ook verse opgeneem wat verspreid in tydskrifte verskyn het of nog nooit gepubliseer is nie. sy gedigte word in verskeie bloemlesings opgeneem, waaronder \u201cgroot verseboek\u201d, \u201cdie afrikaanse po\u00ebsie in \u2019n duisend en enkele gedigte\u201d, \u201cdigters en digkuns\u201d, \u201cdigters en digsoorte\u201d, \u201cdigterstemme\u201d, \u201cuit ons digkuns\u201d, \u201cafrikaanse verse\u201d, \u201cafrikaanse letterkunde\u201d, \u201cjunior verseboek\u201d, \u201cdie junior digbundel\u201d, \u201cnuwe kleinverseboek\u201d, \u201cnuwe kleuterverseboek\u201d, \u201cuit ons letterkunde\u201d, \u201cdie mooiste afrikaanse liefdesgedigte\u201d, \u201cafrikaanse natuurpo\u00ebsie\u201d, \u201cfaune\u201d, \u201cstories op rym\u201d, \u201cwoordpaljas\u201d, \u201cmiskien sal ek die wingerd prys\u201d, \u201cliggaamlose taal\u201d, \u201cmy afrikaanse verseboek\u201d, \u201cdie goue vreugde\u201d, \u201ctussen die engtes\u201d, \u201cvoorspraak\u201d en \u201cdie tweede gerf\u201d.\n\n\n=== drama ===\nreeds vroeg illustreer leipoldt sy dramatiese aanleg met die dramatiese monolo\u00eb uit sy digbundels, soos \u201coom gert vertel\u201d, \u201cvrede-aand\u201d en \u201cvan noot se laaste aand\u201d. hy is dan ook een van die eerste belangrike dramaturge wat afrikaans oplewer. \u201cdie heks\u201d is omstreeks 1911 in engels geskryf en daarna in afrikaans vertaal en verwerk, waarna dit in 1920 as \u201cdie hamer van die hekse\u201d persklaar gemaak is, maar eers later as \u201cdie heks\u201d gepubliseer is. hierdie drama word beskou as die eerste groot drama in afrikaans en saam met \u201cdie laaste aand\u201d as van die bestes in afrikaans. beide dramas (veral \u201cdie heks\u201d) word dan ook gereeld opgevoer deur die afrikaanse rondreisende toneelgeselskappe van daardie tyd, asook deur die amateur toneelverenigings. \u201cdie heks\u201d is ook een van die eerste dramas wat verfilm word met die koms van televisie in die sewentigerjare. volgens \u2019n mededeling van leipoldt self is die drama \u2019n verwerking van \u2019n ou legende en bestaan daar ook \u2019n mate van ooreenkoms met ernst von wildenbruch se gedig \u201cdas hexenlied\u201d. die stuk speel af in die eerste kwart van die vyftiende eeu in die denkbeeldige kasteel ahrweiler in noord-duitsland, in \u2019n tyd toe die bloedige vervolging van sogenaamde hekse deur die rooms-katolieke kerk hoogty gevier het. hierdie praktyk is geregverdig op grond van ou testamentiese wette en spesifiek exodus 22: 18: \u201cdie towerheks mag jy nie laat lewe nie\u201d. die drama vertel die verhaal van kardinaal jeronimo d\u2019orilla, bekend as \u201cdie hamer van die hekse\u201d, wat twee hekse ter dood veroordeel. sy dienskneg placido wys hom dan \u2019n wapense\u00ebl wat hulle by die ouer heks gekry het en die kardinaal herken dit as sy eie. die twee hekse, elsa en haar dogter janetta, word in die onderaardse kerker in die kasteel aangehou. hier onthou hulle die verlede en maak elsa bekend dat die kardinaal wat hulle veroordeel het, haar jeugliefde en janetta se vader is. die kardinaal besoek hulle om die waarheid uit te vind en besef dan dat die \u201cheks\u201d (elsa), wat hy ter dood veroordeel het, sy jeugliefde is by wie hy ook \u2019n kind verwek het. dit is duidelik dat hy haar, wetend of onwetend, in die steek gelaat het. haar koms dwing hom om die werklikhede van sy verlede en sy persoonlike swakhede en tekortkominge te konfronteer. hy neem hom voor om elsa en janetta te begenadig en hulle so van die brandstapel te red, maar word flou voordat hy tot aksie kan oorgaan. hierdie floute word vooraf gemotiveer deur sy diensknegte. die feit dat hy flou word wanneer hy moet besluit of hy die stelsel wat hy so getrou dien moet verlo\u00ebn om die vrou wat hy weet onskuldig is te red, word egter tog as dramatiese swakheid in die drama gesien. wanneer die kardinaal wakker word, is die brandstapels reeds aangesteek en is dit te laat om sy vonnis te verander en word die besluit dan deur omstandighede namens hom geneem, eerder as deur sy eie besluit. die kardinaal verklaar aan die einde dat hy te lank swak was en nou sterk is, wat suggereer dat sy optrede in die toekoms anders sal wees, maar sy gebede aan die einde dui nie beslissend aan dat hy die kerk in die toekoms sal teengaan nie. elsa se karakter word deur die titel van die stuk in die middelpunt geplaas en sy word as gewone mens eindelik die slagoffer van die dade van ander, terwyl die kardinaal as tragiese figuur met sy gewete moet saamleef. \u201cdie heks\u201d word in 1944 saam met \u201cdie laaste aand\u201d met die hertzogprys bekroon. t.t. cloete neem \u201cdie heks\u201d op in die versamelbundel \u201cvyfling\u201d, wat eenbedrywe van hertzogpryswenners bevat, terwyl die tweede toneel uit hierdie drama deur d.f. malherbe in die versamelbundel \u201cafrikaanse letterkunde\u201d opgeneem word. j.p. smuts neem \u201cdie heks\u201d op in die bundel \u201ctriptiek\u201d, waarin hy ook die drama in-diepte bespreek.\n\u201cdie laaste aand\u201d is \u2019n dramatisering in vrye versvorm van sy gedig \u201cvan noot se laaste aand\u201d, wat reeds in 1916 in die brandwag verskyn en dan opgeneem word in \u201cuit drie w\u00earelddele\u201d. soos \u201cdie heks\u201d werk dit met \u2019n soortgelyke tema van verraad teenoor \u2019n jeugliefde. die grootste gedeelte van die drama speel af voor en in die kasteel aan die kaap en dit is gebaseer op die geskiedenis van pieter gysbrecht van noodt, wat na diens in nederlands-oos-indi\u00eb vanaf 1727 tot 1729 goewerneur aan die kaap was en feitlik as \u2019n tiran geheers het. tydens sy bewind dros \u2019n aantal soldate van die kompanjie en hulle word gevang en op aanklag van diefstal en diensverlating verhoor. die goewerneur en die heemrade se beslissing is dat vier van die drosters opgehang moet word. van noodt is aan \u2019n hartaanval oorlede ten tyde van die teregstelling van hierdie soldate. uit hierdie sameloop van omstandighede het die legende ontstaan dat een van die drosters tydens sy verhoor die goewerneur uitgedaag het om saam met hom voor die regterstoel van god te verskyn en dan vir sy dade te boet. rondom hierdie gegewens skryf leipoldt dan sy drama. martha sweer wraak wanneer gysbrecht haar in jakarta in die steek laat nadat hy haar swanger gemaak het. sy maak haar seun groot om wraak te neem. dertig jaar later is die protagoniste in kaapstad, aan die vooraand van die openbare teregstellings. die blinde martha word beskou as \u2019n slamse towenares en gysbrecht is nou goewerneur van noodt, met hulle seun, ook gysbrecht, die sersant wat op die punt staan om tereggestel te word weens sy rebellie. martha konfronteer die goewerneur en eis dat hy hulle seun moet begenadig en die teregstelling moet afstel. wanneer martha by van noodt in die kamer is en sy stem weer hoor, herleef haar groot liefde vir hom egter weer en verplaas die wraakgedagtes. die moordtuig (\u2019n kris) waarmee sy beplan het om hom te vermoor val uit haar hand en sy streel die hoof van die man wat haar so diep verontreg het. die skok is egter vir hom te groot en hy sterf op hierdie oomblik sonder om die teregstelling te keer. die grootste tekortkoming in die drama is dat martha geen werklike antagonis het nie en dat die eintlike botsing plaasvind tussen die liefde en haat binne-in haarself. haar insig aan die einde (dat sy al die jare verkeerd opgetree het) is dus nie iets waartoe sy op dramatiese wyse ontwikkel nie, maar eerder die skok van die gebeure wat haar tot \u2019n belydenis dwing. \u201cdie laaste aand\u201d word in 1944 saam met \u201cdie heks\u201d met die hertzogprys bekroon.\ndie dramas \u201cdie kwaksalwer\u201d, \u201conrus\u201d, \u201c\u2019n vergissing\u201d en \u201cafgode\u201d word ook gepubliseer, maar is nie op dieselfde peil nie. \u201cdie kwaksalwer\u201d is \u2019n komedie. die hoofkarakters is die dokter piet westera, wat baie gesteld is op sy eer as medikus, en sy liefdevolle moeder. om hom te kan laat studeer het sy na haar man se dood op grond van \u2019n ou resep van haar ouma as kwaksalwer opgetree om geld in te samel. as geneesheer kry piet daagliks te doen met die slegte nagevolge van onwetenskaplike middels. wanneer piet uitvind dat sy ma haar hieraan skuldig gemaak het, veroordeel hy haar, ten spyte van die feit dat hy sy opvoeding daaraan te danke het. \u201conrus\u201d is \u2019n dramatiese voorstelling van \u2019n spookstorie, waar die spook van die pas gestorwe oom giel gewers protesteer teen die huigelagtigheid van sy swaer, piet skuller. die spook wil nie sy swaer se krans op sy doodskis h\u00ea nie, want die swaer het hom besteel. wanneer piet en sy vrou in die huis opdaag vir die begrafnis, neem die onrus van hulle besit en die spook se verskyning laat die skurk \u2019n toeval kry, sodat hy op hierdie wyse gestraf word. hierdie drama het nie veel om die lyf nie en is buiten die gespokery deurspek met ongeloofwaardige optredes deur die karakters. \u201c\u2019n vergissing\u201d is \u2019n klugtige eenbedryf, waarin oom andries baie vernaam vir die jong gert verduidelik hoe \u2019n christen ten alle tye gereed moet wees om te sterf. aan tafel ontdek hy egter dat hy \u2019n vergiftigde eier ge\u00ebet het en wat volg is geen berusting in die dood nie. \u201cafgode\u201d beeld die verhouding uit tussen \u2019n alkoholiese man en sy verdraagsame vrou. gys van stal is \u2019n prokureur en \u2019n vooraanstaande man in die gemeenskap, maar in werklikheid \u2019n skurk en huigelaar wat hom skuldig gemaak het aan volksverraad, bedrog en omkopery. in sy ontrouheid aan sy vrou het hy ook \u2019n basterkind in die lokasie verwek. sy vennoot en sy familielede poog om die kennis van sy wandade van sy vrou te weerhou, maar dit blyk dat sy altyd daarvan bewus was en desondanks met \u2019n alles verdraagsame liefde bly staan by hierdie gebroke afgod met voete van klei. die drama ly onder die gebrekkige karakterisering en sielkundige motivering vir die protagoniste se gedrag.\nna leipoldt se dood word twee voorheen ongepubliseerde eenbedrywe van hom in versamelbundels opgeneem. \u201cdie byl\u201d is in 1949 opgeneem in f.c.l. bosman se \u201cvier uitgesoekte eenbedrywe\u201d. hierin word van riebeeck en sy mense bewus van \u2019n moord wat gepleeg is. die sentrale figuur in die drama verskyn nooit op die verhoog nie. dit is \u2019n engelsman aan die kaap wat as skerpregter opgetree het om karel i te onthoof. sy verhaal word geopenbaar in die gesprek van drie persone, waar die gesprek gedurig onderbreek word om die spanning te laat oplaai. hierdie is \u2019n mindere stuk en nie juis geslaagd nie. die klug \u201cjannie\u201d verskyn in gerhard j. beukes se \u201cnuwe eenbedrywe\u201d in 1952.\ndie vollengte drama in vier bedrywe, \u201cmoederplig\u201d, is reeds in 1938 voltooi maar word eers in 1980 gepubliseer. die weduwee gertruida fraam se seun gert word ter dood veroordeel op \u2019n aanklag van moord. gert se verloofde, sy prokureur, die huisdokter, die dominee en die huisdiaken werk almal saam om sy onskuld te probeer bewys deur die ware moordenaar te laat opspoor. gertruida se houding is egter buitengewoon. sy glo dat gert skuldig is en dat sy saam met hom skuldig is omdat sy hom altyd te veel beskerm het. om hom nie in die steek te laat nie, pleeg sy selfmoord op die dag wat sy glo die doodvonnis voltrek sal word. ten spyte van strukturele gebreke in die drama, soos die uitgerekte verloop van die laaste twee bedrywe wat die spanningslyn verbreek, is die uitbeelding van die mevrou fraam-karakter \u2019n besliste aanwins vir die afrikaanse drama.\nverskeie van sy vroe\u00eb dramas word nie in boekvorm bestendig nie, wat insluit \u201cdie laspos\u201d, wat in mei 1919 in die brandwag verskyn, waarin die hoofkarakter \u2019n ou khoisan is wat deur die knellende gedagte dat hy oorbodig geword het op die plaas, oor \u2019n afgrond gedwing word. ander ongepubliseerde dramas van hom is \u201cdie waarheidsliewende kandidaat\u2013 \u2019n musikale onmoontlikheid in drie stuiptrekkings\u201d, die teks vir \u2019n klugtige operette wat deur m.l. de villiers getoonset word. die samespraak in verse \u201celberveld in die tronk\u201d verskyn in augustus 1922 in die huisgenoot. leipoldt laat saam met hierdie samespraak fragmente en notas vir \u2019n drama oor pieter elberveld na, wat van gemengde hollands-javaanse afkoms was. in die agtiende eeu word elberveld leier van \u2019n sameswering teen die owerhede in batavia omdat hy onder meer voel dat as halfbloed sy burgerregte hom ontneem word. hy word skuldig bevind aan hoogverraad en in 1722 op verskriklike wyse tereggestel. elsa joubert ontdek hierdie fragmente in die jagger-biblioteek by die universiteit van kaapstad en laat dit voorlees by die bekendstelling van haar reisboek \u201cgordel van smarag\u201d in die boekesentrum van nasionale pers in kaapstad. jan kromhout meld verder die ongepubliseerde eenbedryf \u201cdie koningsplig\u201d, wat slegs in manuskripvorm besta\nhy skryf ook prosa, wat egter veral daarop ingestel is om te vermaak en nie die diepgaande waarde of diepgang van sy beste gedigte en dramas het nie. die verhale munt egter steeds uit in sy besondere vertelkuns, wat plek-plek besondere beskrywings bevat. tydens die anglo-boereoorlog publiseer elsevier\u2019s geillustreerd maandschrift die oorlogsverhale \u201cde rebel, een episode uit den boereoorlog\u201d (desember 1900) en \u201cbambinelino\u201d (november 1901). op 1 augustus 1914 verskyn sy kortverhaal \u201cdie weeskindjie wat \u2019n moeder wou h\u00ea\u201d in die brandwag. in die huisgenoot verskyn onder andere \u201ckarbolsuur\u201d (oktober 1919), \u201cwit angeliere\u201d (november 1919) en \u201cdie transportryer se storie\u201d (oktober 1921). hy laat in hierdie verhale graag \u2019n onopgeloste raaisel aan die leser oor om hom so tot nadenke te stem.\nsy kortverhale, hoofsaaklik spookstories, word in \u201cwaar spoke speel\u201d, \u201cwat agter l\u00ea\u201d en \u201cdie rooi rotte\u201d gebundel. een van sy gewildste temas is bonatuurlike verskynsels, terwyl daar gereeld abnormale karakters in sy verhale optree. in \u201cwaar spoke speel\u201d dui die bundeltitel aan dat dit hoofsaaklik spookstories bevat. hy skryf vooraf \u2019n insiggewende inleiding oor die kuns om bang te maak in die letterkunde, waarin hy \u2019n paar re\u00ebls neerl\u00ea oor die spookstorie. in \u201cwit angeliere\u201d word \u2019n regter, wat \u2019n onskuldige ter dood veroordeel het, vyf jaar na die gebeurtenis op bonatuurlike wyse oortuig van sy regterlike dwaling. hy is weer in dieselfde kamer waar hy die noodlottige aanbeveling geskryf het, met die enigste verskil dat in plaas van \u2019n groot bos angeliere daar nou rooi rose op die tafel staan. die rooi rose verander in \u2019n bos wit angeliere gedurende die nagtelike verskyning wat die regter se slaap versteur. dit is egter nie net sy verbeelding nie, want die volgende oggend sien die dokter werklik angeliere in die slaapkamer en daar is steeds die merk om sy nek. leipoldt probeer nie om die okkulte verskynsel te verklaar nie en laat die onopgeloste raaisel aan die leser oor om oor na te dink. in \u201co'callaghan se waatlemoen\u201d is oom oelf en kelgen, die dorpstimmerman, groot maats. laasgenoemde is in die laaste stadium van tering as hy oom oelf se doodskis moet vergroot. om sy vriend op te beur gaan oom oelf \u2019n weddenskap aan met die timmerman omtrent hul lewensduur en laat hom plegtig sweer dat hy \u2019n spogwaatlemoen, wat nog geplant moet word, sal kom help opeet. die timmerman sterf eerste en sy kopmussie wat volgens die weddenskap oom oelf toekom word saam met hom begrawe. as die spogwaatlemoen oopgesny word, is kelgen egter daar om sy eed gestand te doen en ook om die kopmussie volgens die weddenskap af te lewer. \u201cdie lammervanger\u201d beskryf hoe die weduwee ankus vir mevrou markus, die magistraat se emosionele vrou, be\u00efnvloed. mevrou markus word dan die medium van \u2019n vermoorde man, wat die verdenking van moord wat op die weduwee rus, bevestig. mevrou markus moet padgee en word in die veld deur \u2019n lammervanger toegetakel, waarna sy in \u2019n sielsieke-inrigting opgeneem word. hier word die lammervanger die duiwelse beliggaming van die bose vrou. uit die verhale blyk duidelik leipoldt se belangstelling as medikus in die wisselwerking tussen siel en liggaam en in sy ontginning as skrywer van die wedersydse impak maak hy gebruik van die bonatuurlike as vaartuig. die verhaal \u201cdie wit hondjie\u201d uit hierdie bundel word deur g.s. en p.j. nienaber opgeneem in die versamelbundel \u201cdie afrikaanse dierverhaal\u201d. hierdie hondjie is telkens op bonatuurlike wyse die voorbode van die dood.\nleipoldt self beskou in sy inleiding \u201cwat agter l\u00ea\u201d as \u2019n verdere en miskien ryper ontwikkeling van die tipe van verhaal wat hy reeds in \u201cwaar spoke speel\u201d opgeneem het. daar is dan ook \u2019n duidelike ooreenkoms tussen die motiewe in die bundels, met leipoldt se beheersing van die elemente van die kortverhaal wat inderdaad \u2019n groei toon. nog beter as in die vorige bundel slaag hy daarin om die leser se belangstelling te behou, terwyl sy beskrywing van die bonatuurlike verskynsels duidelike blyke gee dat hy hom verder verdiep het in hierdie onderwerp. in \u201cdie vlermuis\u201d ontwikkel spanning tussen wat die verteller s\u00ea en wat in werklikheid gebeur. so word die spreker geleidelik afgetakel totdat hy kranksinnig word. die tema is die gierigheid van mense wat bereid is om \u2019n testament te vervals. aan die slot word \u2019n ander spreker aan die woord gestel om die afloop te vertel en die gedrag van die hoofpersoon in die juiste perspektief te plaas, wat afbreuk doen aan die impak. p.c. schoonees beskou \u201cgroottannie se salf\u201d as die beste verhaal waarin die oumense se werklike en verbeelde kwale en hulle geloof in medisyne op humoristiese wyse aan die geheimsinnige gekoppel word.\nin \u201cdie rooi rotte\u201d is vier van die verhale, \u201cdie rooi rotte\u201d, \u201crenosterbosas\u201d, \u201cdie klipspringerhare van tant kato\u201d en \u201ckattekruie\u201d, ook oor die bonatuurlike. die hoogtepunte in die bundel is egter die dorpsverhaal \u201cdie koei van die weduwee priem\u201d en die verhaal oor die khoi-egpaar en hulle kroos, \u201coorblyfsels\u201d, waar \u2019n dieper kyk in die karakters se gevoelslewe gegee word. \u201cdie koei van die weduwee priem\u201d beskryf met speelse geestigheid \u2019n geskil tussen \u2019n lankmoedige engelse predikant en \u2019n opvlie\u00ebnde weduwee. die koei verstoor elke sondag die predikant se dienste en ten einde raad neem hy die koei persoonlik skut toe. die bitsige weduwee gee langs die pad op geen ondubbelsinnige wyse nie haar frustrasie te kenne. die slot is waar die boetvaardige tante ewe sagmoedig die dominee \u2019n kommetjie sult van die oorlede koei kom aanbied, nadat sy by nadenke besef dat sy moontlik met haar taalgebruik die grense van die betaamlike oorskry het. \u201coorblyfsels\u201d beskryf \u2019n stokou khoi-egpaar met hul ondankbare kroos. om hulle tot besinning te bring gaan die ou vrou, regina, te werk met listige oorleg, want sy eksploiteer die godsdienssin, bygeloof en gierigheid van haar kinders en kleinkinders met soveel sukses dat sy op haar oudag in weelde vertroetel word. die geval van die moordenaar gert swanepoel, wat in 1856 op george opgehang is en die tema vorm van sy roman \u201cdie dwergvroutjie\u201d, het leipoldt so geboei dat hy ook die kortverhaal \u201cdie graskolletjie\u201d (opgeneem in \u201cdie rooi rotte\u201d) daarop baseer en die artikel \u201cthe charred gunstock\u201d daaroor skryf wat op 25 februarie 1933 in the cape argus gepubliseer is. benewens die verhale wat in hierdie bundels opgeneem is, publiseer leipoldt nog sowat twintig ander verhale in tydskrifte en koerante. die ongepubliseerde manuskrip \u201csatieriese sprokies\u201d is in die besit van tafelberg-uitgewers. in sy nagelate geskrifte is ook die ongepubliseerde kortverhaal \u201cdie boomstam\u201d, waarin \u2019n sendeling sy roeping prysgee wanneer hy bewus word van onverklaarbare geestelike magte wat onder die oosterlinge werksaam is.\na.p. grov\u00e9 stel \u2019n keur uit sy kortverhale saam, wat onder die titel \u201co\u2019callaghan se waatlemoen en ander verhale\u201d gepubliseer word. verskeie van sy kortverhale word opgeneem in versamelbundels, soos \u201cwit angeliere\u201d in \u201chalfeeu\u201d, waarin hoogtepunte uit kortverhale wat in die eerste vyftig jaar van die huisgenoot verskyn het, deur p.g. du plessis saamgebundel word. ander versamelbundels wat van sy korter werk opneem sluit in \u201cborde borde boordevol\u201d en \u201cwys my waar is timboektoe\u201d, albei saamgestel deur hennie aucamp, \u201ctrekvo\u00ebls\u201d van a.p. grov\u00e9, \u201cuit dorp en veld\u201d van abraham h. jonker, \u201cdie jongste afrikaanse kortverhale\u201d onder redaksie van m.s.b. kritzinger, \u201ctydskrif\u201d van daniel hugo, \u201cvertellers\u201d en \u201cvertellers 2\u201d van merwe scholtz en \u201ckort keur\u201d en \u201csteekbaard\u201d van abraham h. de vries. die nederlandse kortverhaal \u201cbambinelino\u201d, wat oorspronklik in desember 1900 in elsevier\u2019s ge\u00efllustreerd maandschrift verskyn, word in november 1980 in tydskrif vir letterkunde gepubliseer. sy kortverhaal \u201cwit angeliere\u201d word deur chris claassen in \u2019n kort drama verwerk en onder die titel \u201cwit blomme\u201d opgeneem in die versamelbundel \u201ckort dramas vir \u2019n nuwe geslag\u201d.\nverder skryf hy popul\u00eare speurverhale soos \u201cdie moord op muisenberg\u201d, \u201cdie verbrande lyk\u201d en \u201cdie moord in die bosveld\u201d. sy speurverhale het die afgetrede predikant dr. jan slink as baasspeurder. hy is \u2019n intellektueel en fynproewer van kos en wyn en in die verhale word die klem geplaas op die speurwerk as navorsingswerk, waarin die spreker bo alle twyfel wil bewys dat die moordenaar skuldig is. die verhale word dus nie gekenmerk deur die spanning en aksie van ander boeke in hierdie genre nie, maar neig tot die meer intellektuele. in \u201cdie moord op muisenberg\u201d word iemand een sondagmiddag op die muizenbergse strand vermoor, vlak onder die o\u00eb van duisende besoekers. \u2019n paar kneusplekkies aan die lyk en die rafels van \u2019n rooi badkostuum is feitlik die enigste leidrade wat by speurder slink agterdog verwek. eerwaarde jan slink vind speurwerk heelwat interessanter as die godgeleerdheid, en deur die besprekings wat hy met sy seun, speurder slink, voer, dra hy veel daartoe by om die verhaal binne die perke van die waarskynlikheid te hou. ofskoon hy die belangrikste rol speel by die ontmaskering van die misdadiger, verteenwoordig hy ook die intelligente leser. hy gaan wetenskaplik te werk en laat niks aan die toeval oor nie. sy optrede is nogal geheimsinnig en as sy seun hopeloos op dwaalspore rondsnuffel, kom hy met oortuigende bewyse wat tot \u2019n verrassende ontknoping lei.\nin \u201cdie verbrande lyk\u201d word die gebeure rondom \u2019n moedermoord op die karoodorpie evaskroon deur middel van \u2019n hofsaak weergegee, waar die amptenare met nougesetheid elke stukkie getuienis weeg en elke feit ondersoek, sodat hulle \u2019n oortuigende bewys van die aangeklaagde se skuld kan lewer. hendrik dageraad vermoor sy moeder deur haar te verwurg of te versmoor en daarna verbrand hy die lyk op die vuurherd om die skyn te wek dat sy verbrand het toe sy die herd met petrol wou skoonmaak. die sensasiewekkende besonderhede is hier egter van minder belang as die vernufspel tussen die deskundiges en die reaksie van die regter en jurie op hul getuienis, met veral die mediese getuienis wat van groot belang is. jan slink is op die karoodorpie om van griep te herstel en speel weer die hoofrol in die ontrafeling van die saak. die roman bring ook die wenslikheid van die juriestelsel en die toepaslikheid van die romeins-hollandse reg vir suid-afrika onder die loep. hierdie verhaal is gegrond op die hauptfleisch-moord, wat op 13 januarie 1925 op richmond in die kaap gepleeg is.\n\u201cdie moord in die bosveld\u201d verskyn van 22 julie tot 7 oktober as vervolgverhaal in die huisgenoot. jan slink is hier saam met \u2019n groepie gaste op die bosveldplaas aanwesig en die verhaal word afgesluit deur die speurder wat aan die einde die saak beredeneer, verdagtes een vir een uitskakel en dan die skuldige aanwys. die moordenaar, waardekker, word geskets as bevryder van die gemeenskap omdat hy die afstootlike ewald knors uit die weg ruim.\nhy skryf ook drie romans, \u201cdie donker huis\u201d, \u201cgalgsalmander\u201d en \u201cdie dwergvroutjie\u201d. globaal gesien poog hy hierin meer om die wetenskaplike of sielkundige verklaring na vore te bring, met die gevolg dat karakteruitbeelding verwaarloos word en karakters dan meermale as tipes eerder as lewende wesens ervaar word. \u201cdie donker huis\u201d verskyn aanvanklik in 1928 as vervolgverhaal in die huisgenoot. die hoofkarakter, die suksesvolle prokureur en sakeman cornelis gram, tree wreed en ongenaakbaar op teen sy vrou en kinders, veral sy oudste seun piet. wanneer sy vrou op sterwe l\u00ea, wys sy hom op die gevolge van sy gedrag. na haar dood het hy behoefte aan liefde en soek toenadering tot piet, maar die vervreemding het reeds te ver gevorder. piet het intussen weens sy opvoeding groot geword as \u2019n swakkeling en mislukking. dit is pateties om te sien hoe die ongenaakbare vader nou smeek vir die brokkies liefde wat hy verwerp het toe die kinders kleiner was. hierdie roman is duidelik geskryf met die didaktiese opset om mense op die gevolge van outokratiese opvoeding te wys, met die gevolg dat die karakters nie as werklike mense uit die verf kom nie.\nvan 30 augustus 1929 tot 3 januarie 1930 word \u201cgalgsalmander\u201d as vervolgverhaal in die huisgenoot gepubliseer. die agtergrond van die verhaal is die maatskaplike toestande aan die begin van die negentiende eeu in die streek tussen die ho\u00eb olifantsrivier- en skurweberge. interessant is die opvattings van die boere oor politieke, kerklike en maatskaplike sake, asook die mededelings oor boerderytoestande en die metodes van \u2019n plattelandse onderwyser. die hoofkarakter, amadeus tereg, het vroe\u00ebr opgetree as laksman, iets wat hy as \u2019n groot skande beskou. na \u2019n onverwagte erfenis verander hy sy naam na everardus nolte en vestig hom in \u2019n onbekende omgewing, waar hy spoedig die hoogagting van almal win. hy word gevra om sy gemeenskap in die wetgewende raad te verteenwoordig, waarna sy geheim nie langer verborge kan bly nie. die skrywer wend allerlei poginge aan om hierdie \u201cgeheim\u201d nie aan die leser te verklap nie. amadeus is oortuig dat hy reg gehandel het, en sy enigste motief vir die geheimhouding is die vrees dat hy die agting van sy vriende sal verloor. hierdie verhaalgegewe is besonder yl en die karaktertekening laat ook veel te wense oor. die vernaamste verdienste van die roman l\u00ea in die agtergrondgegewens oor die periode net voor die groot trek. leipoldt verwerk die roman in engels as \u201cgallows gecko\u201d en poog vergeefs om \u2019n uitgewer vir hierdie weergawe te kry. baie jare later word dit as \u201cchameleon on the gallows\u201d gepubliseer.\n\u201cdie dwergvroutjie\u201d verskyn aanvanklik van 10 november 1933 tot 16 maart 1934 as vervolgverhaal in die huisgenoot. die verhaal speel af aan die begin van die negentiende eeu en beskryf die huwelikslewe van twee abnormale mense, die intelligente maar misvormde dwergvroutjie nisba en die periodiek waansinnige man lukas, die laaste telg van \u2019n familie wat met erflike kranksinnigheid belas is. op simpatieke wyse word die geduld en liefde van nisba vir lukas beskryf, teen die agtergrond van lukas se waansinnigheid en kleptomanie, wat hom dryf tot verskeie moorde en sodoende eindelik tot sy ondergang lei. in die ontrafeling van die moordgeskiedenisse kom leipoldt se talent as skrywer van speurverhale tot sy reg en gee hy die leser ook \u2019n interessante blik op die regspleging aan die begin van die negentiende eeu. die figuur van lukas is gebaseer op die ware verhaal van die kleptomaniese moordenaar gert johannes swanepoel wat in 1856 in die openbaar op george opgehang is. latere romans van hom bly onvoltooid. in junie 1942 begin hy skryf aan \u2019n roman oor die hugenote, maar skryf slegs ses hoofstukke voor hy hierdie poging laat vaar. \u2019n ander roman waaraan hy die titel \u201cpasjent in die donker\u201d gee, word ook nie voltooi nie.\n\n\n=== nie-fiksie ===\nvan groter belang is sy nie-fiktiewe prosa, veral sy boeke oor die kookkuns. na aanleiding van sy uitgebreide besoek aan die ooste voltooi hy reeds in 1912 \u2019n reisverslag in engels, \u201cvisit to the east indies\u201d, wat ongepubliseer bly en waarvan \u2019n manuskrip in die jagger-biblioteek by die universiteit van kaapstad bewaar word. hy verwerk later die stof in afrikaans en dit word gepubliseer as \u201cuit my oosterse dagboek\u201d. hierdie is een van die eerste reisverhale in afrikaans met besonder interessante inligting en beskrywings, wat tot van sy beste prosa gereken word. dit word meer as \u2019n reisbeskrywing in sy weergawe van interessante agtergrondinligting oor die mense, kulture en geskiedenis. onderhoudend en met groot kennis gesels hy oor indiese towenaars en mensvreters; chinese familiegrafte en seerowers; oliefabrieke, rystafels, opiumskuiwers, vulkane, tropiese bome en plante. mooi is ook sy beskrywings van die oosterse natuurskoon en interessant sy inligting en anekdotes oor die bewoners. hierdie reisbeskrywing bevat nuttige inligting vir in-diepte begrip van die digbundel \u201cuit drie w\u00earelddele\u201d. interessant genoeg word vier hoofstukke uit die oorspronklike engelse manuskrip weens besorgdheid oor die oorgevoeligheid van die gemeenskap nie in die afrikaanse publikasie opgeneem nie. hierdie hoofstukke is hoofsaaklik negatief oor die kleurkwessie en die rol van die sendelinge. a.p. grov\u00e9 neem \u201coosterse towery\u201d uit hierdie boek op in sy versamelbundel \u201ctrekvo\u00ebls\u201d.\ngeskiedkundige prosa uit sy hand is onder andere die breed opgesette \u201cjan van riebeeck\u201d met subtitel \u201cgrondlegger van \u2019n blanke suid-afrika\u201d, oorspronklik in engels geskryf en gepubliseer en ook in duits vertaal. die boek is \u2019n popul\u00eare, eerder as wetenskaplike, behandeling van die lewensloop van die leier van die eerste blanke nedersetting in suid-afrika. daar is ook geskiedkundige werke wat hoofsaaklik op jongmense gerig is, naamlik \u201cdie groot trek\u201d en \u201cdie hugenote\u201d, waarin hy \u2019n oorsig gee van al die belangrikste historiese feite en gebeurtenisse rondom hierdie temas. die boekies wemel egter van onnoukeurige omgang met die inligting, wat vele klein feitefoute tot gevolg het. interessant aangebied in laasgenoemde werk is die uiteensetting van die ekonomiese, intellektuele en geestelike agtergrond van die kerkhervorming in die sestiende eeu.\ndie grootste gedeelte van \u201cpraatjies met die oumense\u201d bestaan uit \u2019n popul\u00ear-wetenskaplike behandeling van mediese onderwerpe soos kanker, geslagsiektes en die drankkwessie. vyf opstelle behoort egter tot die didaktiese literatuur. hy moedig oumense aan om vir hulleself te dink en l\u00ea klem op die noodsaaklikheid om logies te redeneer. verder lewer hy \u2019n pleidooi vir \u2019n suiwer afrikaanse beeldspraak. sommige van sy menings is egter baie kontroversieel. so is hy \u2019n teenstander van godsdiensonderwys op skole en beskou hy sendingwerk as \u2019n uiting van onverdraagsaamheid. as geneesheer is hy verder verantwoordelik vir \u2019n aantal vakkundige boeke oor die mediese versorging van die jeug, soos \u201cskoolgesondheid\u201d (\u2019n handleiding oor die bedryf van skoolgesondheid), \u201cdie afrikaanse kind in siekte en gesondheid\u201d (sy mees omvattende werk op die gebied van die popul\u00eare geneeskunde, waarin hy ouers en onderwysers touwys maak oor die normale kind en sy kinderlewe) en \u201ceerste gesondheidsleesboek vir afrikaanse skole\u201d (waarin hy in eenvoudige taal skryf oor die verskillende dele van die liggaam, gesonde voedsel en hoe om werk en spel af te wissel).\nom saam te val met die publikasie van sy biografie oor leipoldt, bundel j.c. kannemeyer vier grootliks onbekende opstelle van leipoldt oor clanwilliam onder die titel \u201cso blomtuin-vol van kleure\u201d, terwyl hy terselfdertyd \u201cuit die skatkis van die slampamperman\u201d saamstel. hierdie boek noem hy \u2019n omnibus, aangesien dit voorbeelde bevat van die ryke verskeidenheid van leipoldt se werk, soos gedigte, drama met \u201cdie heks\u201d in geheel, briewe, kortverhale, spookstories, artikels, grepe uit sy romans, uitsonderlike resepte en kinderverse. in 2003 word sy briewe as korrespondent van die amsterdamse koerant het nieuws van den dag tydens die anglo-boereoorlog in \u201chierdie land van leuens\u201d gepubliseer, onder redaksie van wium van zyl. dit bied waardevolle inligting oor leipoldt se siening van die oorlog, asook die gebeurtenisse en mense van daardie tyd soos dit in die kaap plaasgevind het. die manuskrip van leipoldt se ongepubliseerde dagboek is in besit van sensal te pretoria. as kritikus skryf hy verskeie opstelle wat postuum in bundels soos \u201cliter\u00eare causerie\u201d en \u201ckritiese aanloop\u201d gepubliseer word.\nmet sy kookkuns verwerf hy groot bekendheid en sy kosboeke word telkemale herdruk. as koskenner raak hy beroemd en hy skryf \u2019n aantal boeke oor hierdie onderwerp. \u201ckos vir die kenner\u201d word reeds in 1933 die eerste keer gepubliseer, waarna dit in 1978 en weer in 2011 herdruk word, die laaste herdruk verbeter met \u2019n glossarium en register. hierin versamel hy letterlik meer as duisend tradisionele resepte, vergesel met sy kenmerkende lewendige skryfstyl en beskrywing van die metodes wat gevolg moet word in die voorbereiding daarvan. die styl daarvan maak dit eindelik minder \u2019n praktiese resepteboek en meer \u2019n interessante boek wat agtergrondkennis skep oor die hele kultuur van die kookkuns. \u201cpolfyntjies vir die proe\u201d is as kookboek met prikkelende essays die rigtinggewer vir hierdie genre. hierdie stukke het aanvanklik oor \u2019n periode van vyf jaar tussen 1942 en 1947 onder die skuilnaam k.a.r. bonade as rubriek onder die titel \u201ckelder en kombuis\u201d in die huisgenoot verskyn. die resepte word afgewissel met wetenswaardighede en herinneringe in \u2019n gesellige skryfstyl wat hierdie boek veel meer as net \u2019n kookboek maak. fred le roux versamel hierdie artikels en publiseer dit vir die eerste keer in 1963. wanneer \u201cpolfyntjies vir die proe\u201d in 2004 weer uitgegee word in afrikaans en ook in \u2019n engelse vertaling onder die titel \u201cleipoldt\u2019s cellar & kitchen\u201d verskyn, word albei bekroon met die internasionale gourmand-toekenning in die kategorie \u201cwyngeskiedenis, res van die w\u00eareld\u201d, wat brittanje en die verenigde state van amerika uitsluit. \u201ceet saam met leipoldt\u201d verskyn in 1980 en is \u2019n praktiese leipoldt-resepteboek wat deur peter veldsman saamgestel is.\n\n\n=== jeugliteratuur ===\nleipoldt het \u2019n sterk fokus op die skep van jeugliteratuur op \u2019n stadium toe daar baie min vir hulle beskikbaar was. in \u201cpraatjies met die kinders\u201d bundel hy agtien kort essays wat onderwerpe soos die sintuie en sinsbedrog, water, weerlig, diamante, die opskerping van die geheue, spinnekoppe, die maan en ander onderwerpe behandel. in \u201cstories vir die kinders\u201d bundel hy vertellings uit die viking- en noorse mitologie, asook oosterse volksverhale en \u2019n aantal sprokies, insluitende die storie van koning midas.\u201ckampstories\u201d bevat elf verhale van uiteenlopende aard wat volgens leipoldt aan jonger kinders op skoolkampe vertel is en wat leipoldt na alle waarskynlikheid in sy jeug op clanwilliam by die bruin mense gehoor het. daarby pas hy verskeie sprokies aan by die suid-afrikaanse milieu, soos \u201cgogga en gorra\u201d oor hoe die apiesrivier ontstaan het. daar is ook stories uit die chinese verhaalskat, soos \u201cdie stout seun\u201d. \u201cas die natuur gesels i en ii\u201d het eers as sketse in die huisgenoot verskyn voordat dit in die \u201cself-lees serie\u201d gepubliseer is. die eerste deel dra basiese kennis oor die seelewe, die geologie, plante, insekte en diere oor. die tweede deel bevat fantasieverhale oor vo\u00ebls en hulle gewoontes. \u201cdie wonderlike klok\u201d het reeds in 1920 in die huisgenoot verskyn en vertel hoe die horlosiemaker melchior oerman se wonderlike toringklok sy lewe verwoes en hoe hy wraak neem. \u201cpaddastories vir die peetkind\u201d bevat ses fantasie\u00eb met paddas en ander diere as vernaamste rolspelers. leipoldt bou ook klein sedelessies in die verhale in. \u201cdie mossie wat wou ryk word\u201d verskyn in die huisgenoot en word later in die \u201cverhaaltjies vir laer skole\u201d-reeks gepubliseer. die gulsige mossie verlaat sy veilige nes om groener weivelde by ander vo\u00ebls te gaan soek, maar word gevang en leer die les dat dit beter is om by jou eie soort te hou en die gevare van die w\u00eareld te vermy. \u201cdie goue eier\u201d verskyn in die \u201cons kinderrakkie\u201d-reeks. hamerkop beweer dat hy \u2019n goue eier in sy nes het en daarom as leier van die vo\u00ebls verkies moet word en dit verdeel die vo\u00ebls in twee groepe. dit blyk egter dat die goue eier die horlosie van meneer geer is wat deur hamerkop gesteel is. hierdie verhaaltjie is egter veral \u2019n satire oor die politiek van die dag, met oupa uil en hamerkop die leiers van die twee partye en blouduif wat later \u2019n herenigingsparty stig. hierdie fyn spot het ongetwyfeld die gewone kind van die dag se begripsvermo\u00eb oorskry. in \u201cdie issiegrimmiebonso\u201d maak pieter w. grobbelaar \u2019n keur uit sy kinderwerk, waar veral die fantasieverhale (insluitende \u201cdie slim kraai\u201d en \u201cdie een wat blind was\u201d) be\u00efndruk. in medewerking met j.j. jordaan en p.c. schoonees stel leipoldt ook vanaf 1929 die reeks \u201cjuta se afrikaanse leesboeke vir die laerskool\u201d saam. in die leesboek vir standerd drie neem hy sy eie \u201cpierewiet se kersaand\u201d op, wat voorheen in 1927 in de volkstem gepubliseer is, terwyl \u201cdie weeskindjie wat \u2019n moeder wou h\u00ea\u201d in die standerd vier leesboekie in 1914 in die brandwag verskyn het. die standerd ses boekie bevat drie van sy verhale, naamlik \u201cdie storie van sa\u00efdjah\u201d (sy verwerking van die verhaal uit multatuli se \u201cmax havelaar\u201d), \u201cdie p\u00earel-admiraal van portugal\u201d (oor die geskiedenis van vasco da gama) en \u201cmet \u2019n botanis na die kalahari\u201d (oor sy reis as kind saam met rudolf schlechter). om verdere leesstof vir die jeug te verskaf, verwerk leipoldt in 1924 ook die deen carl ewald se \u201cnatuursprokies\u201d en die franse skrywer alexandre dumas se \u201cla tulipe noire\u201d as \u201cdie swart tulp\u201d in afrikaans.\n\n\n=== engelse werk ===\nhy skryf ook in engels en publiseer reeds tydens die anglo-boereoorlog gedigte in die britse liter\u00eare tydskrif the new age, wat \u2019n spreekbuis was vir britse andersdenkendes. in 1902 verskyn \u2019n bundel protesgedigte in londen onder die titel \u201csongs of the veld and other poems\u201d. die deelnemende digters is meestal britte, maar ses anonieme suid-afrikaners (insluitende leipoldt) se gedigte word ook hierby ingesluit. die suid-afrikaners moes anoniem bly sodat hulle nie ingevolge die krygswet vir hulle standpunt teen die barbaarsheid van die britte se metodes tydens die oorlog gestraf kan word nie. sy engelse gedigte word onder die skuilnaam pheidippides gebundel in \u201cthe ballad of dick king and other poems\u201d. dit sluit al sy engelse gedigte in vanaf die anglo-boereoorlog, waaronder ook \u2019n aantal oor die tweede w\u00eareldoorlog, waarvan sommige voorheen in cape times en forum verskyn het. sommige van die gedigte in hierdie bundel sluit in onderwerp en aanbieding sterk aan by sy afrikaanse gedigte, terwyl \u201cfairies at zeekoevlei\u201d klaarblyklik \u2019n verwerking is van \u2019n gedig wat voorheen in \u201cversieboord vir kinders\u201d verskyn het. in soortgelyke trant is sy kortverhaal \u201cthe rebel\u201d, wat in 1904 in die britse blad the monthly review gepubliseer word. hierin besin die kaapse rebel frikkie in sy dodesel oor sy besluit om te rebelleer en spreek hy die morele kwessies van sy besluit aan.\ndie outobiografiese \u201cbushveld doctor\u201d word reeds in 1937 in londen gepubliseer. hierin gee hy sy wedervaringe as mediese inspekteur van skole in die bosveld weer, met belangwekkende insigte in die siektes en veral die kultuur van die mense van die bosveld in daardie tyd. belangwekkend ook is sy uitlatinge oor die rassevooroordele van die mense en sy sienings oor sake wat vir baie afrikaners heilige koeie was.so is hy byvoorbeeld gekant teen die viering van geloftedag (toe nog dingaansdag genoem) en is hy \u2019n voorstander van genadedood en die sosiale aanvaarding van homoseksualiteit. sy briewe wat hy in sy tyd oorsee geskryf het word gebundel in \u201cdear dr. bolus\u201d. in hierdie briewe aan sy weldoener (gedateer vanaf 1897 tot 1911), is die eerste aantal jare feitlik hoofsaaklik gewy aan die plantkunde, terwyl hy later ook uitvoerig verslag doen van sy bedrywighede en uitgawes terwyl hy oorsee studeer. leipoldt skryf ook \u2019n bydrae oor die suid-afrikaanse geskiedenis vir \u201cthe cambridge history of the british empire\u201d.\ndie trilogie van romans \u201cchameleon on the gallows\u201d, \u201cstormwrack\u201d, en \u201cthe mask\u201d word na sy dood eers apart uitgegee en later gesamentlik onder die titel \u201cthe valley\u201d. hoewel later gepubliseer, is \u201cchameleon on the gallows\u201d die voorloper van \u201cstormwrack\u201d. hierdie roman speel af in die begin van die negentiende eeu, waar die verarmde saalmaker amadeus tereg geld erf en as everardus nolte \u2019n nuwe lewe in die vallei begin. hy raak bevriend met afstammelinge van die hollandse oos-indiese kompanjie en met die nuwe britse immigrante, wat hom dan as leiersfiguur verkies om die vallei in die parlement te verteenwoordig. die geheim van sy herkoms lek dan uit. in hierdie boek word die kultuur, die geskiedenis en veral die sosiale en maatskaplike toestande van sy tyd op onderhoudende wyse geskets. \u201cstormwrack\u201d het as tema die impak wat die anglo-boereoorlog op die suid-afrikaanse gemeenskap gehad het. die hoofkarakter is die brit andrew quakerley, wat in die negentiende eeu hoofburger van \u2019n dorpie in die kaapkolonie word. hoewel uiters lojaal aan brittanje, kom hy in noue aanraking met sy medeburgers van hollandse afkoms. die resultaat is dat hy die afloop en uitkoms van die anglo-boereoorlog baie negatief ondervind. dit is veral die teregstellings van die kaapse rebelle wat uiteenlopende reaksies by die karakters verwek. \u201cthe mask\u201d speel af in die dertigerjare en toon verbasende versiende insig in die politieke en maatskaplike toestande en toekoms van die land. die verhaallyn tussen hierdie roman en die drama \u201cafgode\u201d is op dieselfde gegewens gegrond. die vooruitstrewende plaaslike prokureur word as toonbeeld van professionele eerlikheid voorgehou, maar is in werklikheid \u2019n alkoholis en die vader van \u2019n buite-egtelike kind. sy dogter santa, wat as dokter kwalifiseer, begin as vennoot in \u2019n praktyk op die dorp werk en vind die ware toedrag van sake uit. haar vader se vennoot, wat op santa verlief is, weet dat die ouer prokureur sy vrou en dogter se trustgeld verduister het, maar verberg dit vir santa. beide wil die inligting oor die buite-egtelike kind van santa se moeder weerhou. in werklikheid weet sy egter reeds hiervan.\nop mediese gebied publiseer leipoldt reeds in 1912 \u201cthe school nurse\u201d met subtitel \u201cher duties and responsibilities\u201d. hierdie boek het sy ontstaan daarin dat hy as skooldokter die werk van die verpleegster in skoolmediese dienste van besondere belang ag en daar geen handleiding vir die beroep in engels beskikbaar was nie. sy engelse boeke oor die kookkuns word gepubliseer onder die titels \u201ccommon sense dietics\u201d wat so vroeg as 1911 verskyn en in 1936 heruitgegee word as \u201cthe belly book or diner\u2019s guide\u201d. hierna verskyn \u201c300 years of cape wine\u201d in 1952, die eerste suid-afrikaanse werk oor ons wynbou, en in 1976 verskyn moontlik sy belangrikste kookkunswerk, \u201ccape cookery\u201d, wat hy reeds in 1946 voltooi het. laasgenoemde twee boeke en \u201cculinary treasures\u201d (vertaling van \u201cpolfyntjies vir die proe\u201d) word later saamgebundel in \u201cleipoldt\u2019s food and wine\u201d. die engelse vertaling van \u201cpolfyntjies vir die proe\u201d wat onder die titel \u201cleipoldt\u2019s cellar & kitchen\u201d in 2004 verskyn, word bekroon met die internasionale gourmand-toekenning in die kategorie \u201cwyngeskiedenis, res van die w\u00eareld\u201d, wat brittanje en die verenigde state van amerika uitsluit.\n\n\n== eerbewyse ==\ndie universiteit van die witwatersrand ken in 1934 \u2019n eredoktoraat (d.litt.-graad) aan hom toe. die atkv hou op 9 oktober 1934 \u2019n spesiale huldigingsaand in johannesburg vir hom. per geleentheid van sy sestigste verjaarsdag gee die huisgenoot op 6 desember 1940 \u2019n huldigingsnommer vir hom uit. die afrikaanse skrywerskring hou op 3 oktober 1944 \u2019n huldigingsaand tot sy eer. jan kromhout (\u201cleipoldt as digter\u201d) en m.p.o. burgers (\u201cc.l. leipoldt \u2013 \u2019n studie in stofkeuse, -verwerking en -ontwikkeling\u201d) behaal doktorsgrade met studies oor sy werk, terwyl j.c. kannemeyer \u2019n omvattende biografie (\u201cleipoldt: \u2019n lewensverhaal\u201d) oor hom skryf. in 2011 vereer die atkv hom postuum as afrikoon vir sy belangrike bydrae tot die kookkunsliteratuur.\ndie plantgenus leipoldtia word na hom vernoem.\n\n\n== die c. louis leipoldt-prys ==\ndie maatschappij der nederlandse letterkunde het in 2002 ter ere van die 350-jarige bestaan van betrekkinge tussen nederland en suid-afrika 'n prys ter waarde van \u20ac3 500 uitgeloof. (sien [1]). die doel van die toekenning was om die bestudering van afrikaanse literatuur te bevorder en meer bekendheid daaraan te verleen. die voorwaardes van die kompetisie vir die prys was die voorlegging van 'n tevore ongepubliseerde opstel of verhandeling, ingedien onder 'n skuilnaam. sestien inskrywings van hoogstaande letterkundige waarde is daardie jaar ontvang en dr. j.c. kannemeyer het die prys gewen vir sy opstel uys krige en die suid-afrikaanse politiek.\n\n\n== publikasies ==\n\n\n== skuilname ==\ndie volgende skuilname is deur hom gebruik:\n\n\n== bronne ==\n\n\n=== boeke ===\nantonissen, rob \u201cdie afrikaanse letterkunde van aanvang tot hede\u201d nasou beperk derde hersiene uitgawe tweede druk 1964\napb-komitee vir skoolboeke \u201cdie junior digbundel\u201d afrikaanse pers-boekhandel johannesburg sesde  druk 1963\naskes, h. en landman, j.n. (samestellers) \u201cvoorspraak\u201d tafelberg-uitgewers beperk kaapstad eerste uitgawe tiende druk 1994\nbeukes, gerhard j. \u201cdie moderne eenbedryf\u201d j.l. van schaik bpk. pretoria vierde druk 1970\nbeukes, gerhard j. (red.) \u201cnuwe eenbedrywe\u201d \u201cj.l. van schaik bpk. pretoria eerste druk 1952\nbeukes, gerhard j. en lategan, f.v. \u201cskrywers en rigtings\u201d j.l. van schaik bpk. pretoria eerste uitgawe 1952\nbeukes, w.d. (red.) \u201cboekew\u00eareld: die nasionale pers in die uitgewersbedryf tot 1990\u201d nasionale  boekhandel bpk. kaapstad eerste uitgawe eerste druk 1992\nbosman, f.c.l. \u201cvier uitgesoekte eenbedrywe\u201d afrikaanse pers-boekhandel johannesburg tiende druk  1969\nbotha, elize \u201cprosakroniek\u201d tafelberg uitgewers bpk. kaapstad eerste uitgawe 1987\nbouwer, alba \u201cafrikaans 100\u201d tafelberg-uitgewers bpk. kaapstad eerste uitgawe 1975\nbrink, andr\u00e9 p. \u201caspekte van die nuwe drama\u201d academica pretoria en kaapstad tweede hersiene uitgawe 1986\nbuning, tj. \u201cuit ons digkuns\u201d j.l. van schaik bpk. pretoria nuwe omgewerkte druk 1960\ncloete, t.t. \u201cfaune\u201d tafelberg-uitgewers bpk. kaapstad en johannesburg eerste uitgawe derde druk 1971\ncloete, t.t. \u201cvyfling\u201d tafelberg-uitgewers bpk. kaapstad eerste uitgawe elfde druk 1973\ndekker, g. \u201cafrikaanse literatuurgeskiedenis\u201d nasou beperk kaapstad elfde druk 1970\ndekker, g. \u201ccauserie en kritiek\u201d j.l. van schaik bpk. pretoria eerste druk 1934\ndu plessis, i.d. \u201caantekeninge uit tuynstraat\u201d tafelberg-uitgewers bpk. kaapstad eerste druk 1975\ngrobbelaar, pieter w. \u201cskrywers in beeld 4: c. louis leipoldt\u201d tafelberg kaapstad eerste uitgawe 1980\ngrobler, hilda \u201chalfeeu\u201d blokboeke 33 academica pretoria en kaapstad eerste uitgawe 1980\ngrobler, p. du p. \u201cc. louis leipoldt 1880-1947\u201d in nienaber, p.j. et al \u201cperspektief en profiel\u201d afrikaanse  pers-boekhandel johannesburg derde hersiene uitgawe 1969\ngrov\u00e9, a.p. \u201cletterkundige sakwoordeboek vir afrikaans\u201d nasou beperk vyfde uitgawe eerste druk 1988\ngrov\u00e9, a.p. \u201ctrekvo\u00ebls\u201d voortrekkerpers beperk johannesburg 1969\njoubert, elsa \u201creisiger\u201d tafelberg kaapstad eerste uitgawe 2009\nkannemeyer, j.c. \u201copstelle oor die afrikaanse drama\u201d academica kaapstad pretoria eerste uitgawe 1970\nkannemeyer, j.c. \u201ckonfrontasies\u201d academica pretoria en kaapstad eerste uitgawe 1977\nkannemeyer, j.c. \u201cdie heks en die laaste aand\u201d academica pretoria en kaapstad tweede hersiene uitgawe tweede druk 1984\nkannemeyer, j.c. \u201cgeskiedenis van die afrikaanse literatuur 1\u201d academica, pretoria en kaapstad tweede druk 1984\nkannemeyer, j.c. \u201cgeskiedenis van die afrikaanse literatuur 2\u201d academica, pretoria, kaapstad en johannesburg eerste uitgawe eerste druk 1983\nkannemeyer, j.c. \u201cverse vir die vraestel\u201d tafelberg-uitgewers beperk eerste uitgawe 1998\nkannemeyer, j.c. \u201cleipoldt: \u2019n lewensverhaal\u201d tafelberg-uitgewers bpk. kaapstad eerste uitgawe 1999\nkannemeyer, j.c. \u201cdie afrikaanse literatuur 1652-2004\u201d human & rousseau kaapstad en pretoria eerste uitgawe 2005\nkritzinger, m.s.b. \u201cletterkundige kragte\u201d j.l. van schaik bpk. pretoria eerste uitgawe 1932\nkromhout, j. \u201cleipoldt as digter\u201d j.l. van schaik bpk. pretoria eerste uitgawe 1954\nlindenberg, e. \u201consydige toets\u201d academica kaapstad en pretoria eerste uitgawe 1965\nlindenberg, e. (red.) \u201cinleiding tot die afrikaanse letterkunde\u201d academica pretoria en kaapstad vierde  uitgawe eerste druk 1973\nlouw, n.p. van wyk \u201copstelle oor ons ouer digters\u201d human & rousseau kaapstad en pretoria eerste uitgawe 1972\nlouw, w.e.g. \u201cou wyn van vreugde\u201d a.a. balkema kaapstad en amsterdam eerste uitgawe 1958\nmalherbe, f.e.j. \u201caspekte van afrikaanse literatuur\u201d nasionale pers bpk. kaapstad, bloemfontein en port elizabeth eerste uitgawe 1940\nmalherbe, f.e.j. \u201cdie kort-verhaal as kunsvorm\u201d nasionale pers bpk. kaapstad eerste uitgawe 1929\nmieny, c.j. \u201cleipoldt, die veelsydige\u201d in afrikaanse skrywerskring \u201cvan leipoldt tot letterkundige\nkritiek\u201d referate gelewer tydens die sewende vyfjaarlikse landswye skrywerskongres en leipoldtfees gehou te stellenbosch op 19 en 20 september 1980\nnasionale pers beperk \u201cons skrywers en hul werke: \u2019n plate-album\u201d nasionale pers bpk. kaapstad 1936\nnienaber, c.j.m. \u201coor literatuur 2\u201d academica pretoria en kaapstad eerste uitgawe 1977\nnienaber, p.j. \u201cc. louis leipoldt, eensame veelsydige\u201d afrikaanse pers-boekhandel eerste uitgawe  1948\nnienaber, p.j. en lategan, f.v. \u201cafrikaanse natuurpo\u00ebsie\u201d afrikaanse pers-boekhandel derde druk 1952\nnienaber, p.j. (samesteller) \u201cdigters en digkuns\u201d afrikaanse pers-boekhandel derde druk 1954\nnienaber, p.j., roodt, p.h. en snyman, n.j (samestellers) \u201cdigters en digkuns\u201d perskor-uitgewers  kaapstad vyfde uitgawe sewende druk 2007\nnienaber, p.j. \u201chier is ons skrywers!\u201d afrikaanse pers-boekhandel johannesburg eerste uitgawe 1949\nnienaber, p.j,; senekal, j.h en bothma, t.c. \u201cmylpale in die geskiedenis van die afrikaanse  letterkunde\u201d afrikaanse pers-boekhandel tweede hersiene uitgawe 1963\nnienaber, p.j. et al \u201cperspektief en profiel\u201d afrikaanse pers-boekhandel johannesburg derde hersiene uitgawe 1969\nnienaber, p.j.; erasmus, m.c.; du plessis, w.k. en du plooy, j.l. \u201cuit ons letterkunde\u201d afrikaanse pers- boekhandel sewende druk 1968\nopperman, d.j. \u201cjunior verseboek\u201d nasionale boekhandel beperk kaapstad agste druk 1960\npheiffer, r.h. \u201cwoordpaljas\u201d human & rousseau kaapstad en johannesburg derde uitgawe derde druk 1993\npienaar, e.c. \u201ctaal en po\u00ebsie van die twede afrikaanse taalbeweging\u201d nasionale pers beperk kaapstad, stellenbosch en bloemfontein vierde vermeerderde druk 1931\npienaar, p. de v. \u201cflitse\u201d afrikaanse pers-boekhandel johannesburg tweede uitgawe eerste druk 1965\npretorius, r\u00e9na \u201cryk domeine\u201d human & rousseau kaapstad en pretoria tweede uitgawe derde druk 1990\nsandler, e.m. \u201cc. louis leipoldt \u2013 buitengewone mediese student\u201d in afrikaanse skrywerskring \u201cvan leipoldt tot letterkundige kritiek\u201d referate gelewer tydens die sewende vyfjaarlikse landswye  skrywerskongres en leipoldtfees gehou te stellenbosch op 19 en 20 september 1980\nscholtz, merwe \u201cherout van die afrikaanse po\u00ebsie en ander opstelle\u201d tafelberg-uitgewers beperk kaapstad eerste druk 1975\nschoonees, p.c. \u201cdie prosa van die tweede afrikaanse beweging\u201d j.h. de bussy, pretoria / hollandsch- afrikaansche uitgevers maatschappij v/h j. dusseau & co, kaapstad 1939 (derde druk)\nsmuts, j.p. \u201ctriptiek\u201d tafelberg- uitgewers beperk kaapstad tweede uitgawe vyfde druk 1997\nsnyman, henning \u201ckort keur: abraham h. de vries\u201d reuse-blokboek 3 academica pretoria kaapstad  en johannesburg tweede druk 1983\nsteenberg, d.h. \u201cverganklikheid in die po\u00ebsie van c. louis leipoldt\u201d in afrikaanse skrywerskring\n\u201cvan leipoldt tot letterkundige kritiek\u201d referate gelewer tydens die sewende vyfjaarlikse landswye  skrywerskongres en leipoldtfees gehou te stellenbosch op 19 en 20 september 1980\nvan coller, h.p. (red.) \u201cperspektief en profiel deel i\u201d j.l. van schaik-uitgewers pretoria eerste uitgawe  1998\nvan coller, h.p. (red.) \u201cperspektief en profiel deel 2\u201d j.l. van schaik-uitgewers pretoria eerste uitgawe 1999\nvan coller, h.p. (red.) \u201cperspektief en profiel deel 3\u201d van schaik-uitgewers pretoria eerste uitgawe  2006\nviljoen, louise \u201cc. louis leipoldt (1880\u20131947)\u201d in van coller, h.p. (red.) \u201cperspektief en profiel deel i\u201dj.l. van schaik-uitgewers pretoria eerste uitgawe 1998\nwybenga, gretel en snyman, maritha (reds.) \u201cvan patrys-hulle tot hanna hoekom\u201d lapa-uitgewers  eerste uitgawe tweede druk 2005\n\n\n=== tydskrifte en koerante ===\naucamp, hennie \u201c\u2019n nuwe liedjie op \u2019n ou deuntjie\u201d \u201cstandpunte\u201d nuwe reeks 162, desember 1982\nbotha, johann \u201clouis leipoldt \u2013 steeds een van \u2018groot name\u2019\u201d \u201cdie transvaler\u201d 26 mei 1980\nbotha, johann \u201c\u2019n digterskap van vele wonings\u201d \u201cdie transvaler\u201d 27 mei 1980\nbotha, johann \u201ckosresepte dwarsdeur gelees\u201d \u201cdie transvaler\u201d 28 mei 1980\nbreytenbach, kerneels \u201cwaarde van die heks\u201d \u201cbeeld\u201d 21 junie 1976\nbruwer, johan \u201coktober laat quakerly soos leipoldt praat\u201d \u201crapport\u201d 7 september 1980\nburgers, m.p.o. \u201ctemaverwerking by leipoldt\u201d \u201cstandpunte\u201d jaargang 3, no. 2 1947\nburgers, m.p.o. \u201ctwee leipoldt-studies\u201d \u201cstandpunte\u201d no. 22, desember 1951\ncloete, t.t. \u201cdie lang geheue van die oorloggedig\u201d \u201cbeeld\u201d 24 oktober 2000\ncoetzee, a.j. \u201choe vertel \u2018oom gert vertel\u2019?\u201d \u201cstandpunte\u201d nuwe reeks 80, desember 1968\ncoetzee, koos \u201ckos meer as \u2019n ding wat \u2019n drang stil\u201d \u201ckalender\u201d 8 julie 1994\nde villiers, kay \u201cwatter soort dokter was leipoldt?\u201d \u201cboekew\u00eareld\u201d 28 julie 1999\ngray, stephen \u201cleipoldt\u2019s prequel to \u2018stormwrack\u2019: an interim report on an editing project\u201d  \u201cstandpunte\u201d nuwe reeks 170, april 1984\nkannemeyer, j.c. \u201cnou kom kannemeyer se gr\u00f3\u00f3t leipoldt\u201d \u201cboekew\u00eareld\u201d 3 maart 1999\nkannemeyer, j.c. \u201cleipoldt, \u2018mol\u2019 hofmeyr en die president\u201d \u201cplus\u201d 18 maart 1999\nkannemeyer, j.c. \u201cdie onbetroubare tekste van ons ouer skrywers\u201d \u201cvolksblad\u201d 20 junie 2005\nklopper, albert \u201c\u2019om laaste te kan lag\u2019 saamgestel deur pirow bekker\u201d \u201ctydskrif vir letterkunde\u201d jaargang 25 no. 4, november 1987\nkotz\u00e9, petro \u201cop soek na die goewerneur se groot boontjies\u201d \u201cby\u201d 30 julie 2011\nkromhout, jan \u201cleipoldt \u2013 riglyne vir verdere navorsing\u201d \u201ctydskrif vir letterkunde\u201d, nuwe reeks 18no. 4, november 1980\nlategan, herman \u201cfoxtrot van die (wilds) vleiseters\u201d \u201cby\u201d 2 julie 2011\nlindenberg, e. \u201cdie duister leipoldt\u201d \u201cstandpunte\u201d nuwe reeks 40-41, april-junie 1962\nlindenberg, e. \u201cleipoldt op sy honderdste\u201d \u201cstandpunte\u201d nuwe reeks 151, februarie 1981\nloots, sonja \u201cwas hy of was hy nie?\u201d \u201crapport\u201d 28 augustus 2005\nlouw, w.e.g. \u201cvormprobleme by leipoldt\u201d \u201cstandpunte\u201d jaargang 2, no.4 1946\nnienaber, c.j.m. \u201c\u2019die soutpan\u2019: een van die skoonstes?\u201d \u201cstandpunte\u201d nuwe reeks 115, oktober 1974\npieterse, henning \u201cpo\u00ebsie uit drie bloemlesings\u201d \u201ctydskrif vir letterkunde\u201d jaargang 29 no. 1, februarie 1991\nprins, m.j. \u201c\u2018vyfling\u2019, saamgestel deur t.t. cloete\u201d \u201ctydskrif vir letterkunde\u201d jaargang 23 no. 1 februarie 1985\nprinsloo, k.p. \u201cdie pretoria-tydperk in die lewe van c. louis leipoldt\u201d \u201ctydskrif vir letterkunde\u201d nuwe reeks 18 no. 4, november 1980\nscholtz, merwe \u201cwat vertel \u2018oom gert vertel\u2019?\u201d \u201cstandpunte\u201d nuwe reeks 33, februarie 1961\nschutte, h.j. \u201cdrie dramas uit \u2018vyfling\u2019\u201d \u201ctydskrif vir letterkunde\u201d nuwe reeks 18 no. 1, februarie 1980\nsmith, anna h. \u201cwysiginge in \u2018dingaansdag\u2019 en \u2018uit drie w\u00earelddele\u2019\u201d \u201ctydskrif vir letterkunde\u201d nuwe reeks 20 no. 3, augustus 1982\nsmith, m.e. \u201c\u2019om laaste kan lag\u2019 saamgestel deur pirow bekker\u201d \u201ctydskrif vir letterkunde\u201d jaargang 25 no. 2, mei 1987\nsteenberg, d.h. \u201cdie verganklikheidsmotief in die po\u00ebsie van c. louis leipoldt\u201d \u201ctydskrif vir geesteswetenskappe\u201d jaargang 21 no. 1, maart 1981\ntroskie, sandra \u201cdie swart engel\u201d \u201cmy tyd rapport\u201d 18 julie 2010\ntroskie, sandra \u201cdie le\u00eb graf\u201d \u201cmy tyd rapport\u201d 8 augustus 2010\ntroskie, sandra \u201c\u2019n boeddha uit afrika\u201d \u201cmy tyd rapport\u201d 29 augustus 2010\ntroskie, sandra \u201c\u2019n graf in die gras\u201d \u201cby\u201d 15 september 2012\nvan bart, martiens \u201cleipoldt, steeds wesenlik cederberg\u201d \u201cby\u201d 5 mei 2007\nvan bart, martiens \u201csendeling van ebenhaezer\u201d \u201cby\u201d 8 januarie 2011\nvan bart, martiens \u201com met woorde te kook\u201d \u201cby\u201d 9 julie 2011\nvan der merwe, c.n. \u201cdie vrye liefde van leipoldt se \u2018die heks\u2019\u201d \u201cstandpunte\u201d nuwe reeks 145, februarie 1980\nvan der merwe, c.n. \u201cin en om die laaste aand\u201d \u201ctydskrif vir letterkunde\u201d, nuwe reeks 18 no. 4 november 1980\nvan rensburg, c. \u201cwaar pas oom gert in\u201d \u201ctydskrif vir letterkunde\u201d, nuwe reeks 18 no. 4, november 1980\nvan wyk, annemarie \u201cprogram beeld leipoldt uit as stryder vir gay regte\u201d \u201crapport\u201d 7 november 1999\nvan zyl, wium \u201cleipoldt, die rebel\u201d \u201cby\u201d 7 mei 2011\n\n\n=== internet ===\nesat: http://esat.sun.ac.za/index.php/c._louis_leipoldt\nlitnet atkv-skrywersalbum 28 januarie 2015: http://www.litnet.co.za/c-louis-leipoldt-18801947/\nmurray, paul litnet: http://www.litnet.co.za/the-c-louis-leipoldt-trail/\nmurray, paul litnet: http://www.litnet.co.za/2014-c-louis-leipoldts-orientation/\nviljoen, hein litnet: http://www.litnet.co.za/op-soek-na-leipoldt-se-oom-gert-n-studie-in-historiese-resonansies/\nby die gutenberg projek: oom gert vertel en ander gedigte. beskikbaar in verskeie formate.\nversamelde gedigte & polfyntjies vir die proe beskikbaar by die dbnl\n\n\n== verwysings ==\n\n\n== eksterne skakels ==\n wikimedia commons het meer media in die kategorie c. louis leipoldt.\nleipoldt se werke op project gutenberg\nleipoldt se werke op librivox"