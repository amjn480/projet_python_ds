"your name. (\u541b\u306e\u540d\u306f\u3002 kimi no na wa.?, lett. \"il tuo nome.\") \u00e8 un film d'animazione giapponese del 2016 scritto e diretto da makoto shinkai.\nprodotto da comix wave films e distribuito da toho, il lungometraggio \u00e8 correlato all'omonimo romanzo dello stesso shinkai, pubblicato il 18 giugno 2016. masayoshi tanaka si \u00e8 occupato del character design e il gruppo musicale radwimps ha composto la colonna sonora. il film \u00e8 stato presentato per la prima volta all'anime expo 2016 svoltosi a los angeles, california il 3 luglio 2016, e successivamente in giappone il 26 agosto 2016.\n\n\n== trama ==\ngiappone, anni 2010. mitsuha miyamizu, una studentessa delle superiori che vive nella piccola cittadina di montagna di itomori, nei pressi di tokyo, abita in un tempio insieme alla sorella minore, yotsuha, e all'anziana nonna hitoha, sacerdotessa. il padre \u00e8 il sindaco del paese e non le d\u00e0 importanza principalmente in quanto ragazza. di qui il suo desiderio di abitare nella grande tokyo e di essere un ragazzo, che grida nei pressi di un tempio del paese. taki tachibana, invece, \u00e8 un liceale che vive nel centro di tokyo e svolge un lavoro part-time nel ristorante italiano il giardino delle parole (riferimento alla precedente opera di shinkai). da qui capiter\u00e0 che in alcuni giorni i due si scambino, ovvero mitsuha si svegli nel corpo di taki e viceversa.\ndopo aver compreso quanto accaduto, i due cercano di comunicare fra loro scambiandosi messaggi scritti su carta, o promemoria sul cellulare, poich\u00e9 gli scambi sembrano durare solo fino al giorno successivo. abituatisi alla strana situazione, iniziano ad intervenire l'uno sulla vita dell'altra: mitsuha organizza per taki il primo appuntamento con la collega miki okudera, una ragazza pi\u00f9 grande che lavora con lui al ristorante, della quale \u00e8 innamorato, mentre taki aiuta mitsuha ad essere pi\u00f9 popolare a scuola. la ragazza fino a quel momento aveva desiderato aiutare taki nella sua vita sentimentale, ma proprio il giorno dell'appuntamento si mette a piangere, capendo che avrebbe voluto essere lei ad uscire con taki: vivendo la sua vita si era innamorata di lui. successivamente, mitsuha racconta a taki di una cometa che passer\u00e0 vicino al giappone proprio nel giorno del suo appuntamento e della festa d'autunno del suo paese, ma il ragazzo non capisce di cosa parli mitsuha, in quanto non erano previste comete in quel periodo.\nla sera della festa taki cerca invano di telefonare a mitsuha. successivamente si accorge che per loro non \u00e8 pi\u00f9 possibile scambiarsi i corpi. cos\u00ec pochi giorni dopo decide di andare direttamente al paese di mitsuha per incontrarla. preoccupati per il recente comportamento bizzarro di taki, che ha raccontato tutto agli amici, okudera e l'amico tsukasa si uniscono alla ricerca. senza conoscere il nome del villaggio, taki si reca con loro in varie aree rurali del giappone, chiedendo informazioni e mostrando i suoi disegni del posto alla gente. alla fine riesce a sapere il nome del paese, itomori, da un anziano proprietario di un ristorante che era nato l\u00ec, ma gli viene purtroppo raccontato che tre anni prima, durante la festa del paese, un frammento che si era distaccato dalla cometa tiamat, che era passata vicino alla terra, era precipitato su di esso, distruggendolo ed uccidendo molti degli abitanti. cercando fra le notizie riguardanti l'incidente in una biblioteca, taki scopre che anche mitsuha \u00e8 morta quel giorno, capendo che in realt\u00e0 c'erano sempre tre anni di differenza da ogni loro scambio.\ntaki \u00e8 inizialmente disperato, quindi riflette sull'intreccio del tempo che c'\u00e8 stato, cio\u00e8 che i due erano stati in contatto a distanza di tre anni e per cercare di risolvere la situazione, con l'aiuto del ristoratore, taki si reca al santuario del dio protettore locale musubi, poco distante da itomori. era l'ultimo luogo visitato da taki nel corpo della ragazza. dopo essere entrato nel luogo sacro, decide di bere del kuchikamizake preparato da mitsuha e che lui stesso, nei panni di lei, aveva lasciato l\u00ec come offerta, riuscendo in questo modo a ricongiungersi al corpo di mitsuha prima della caduta della cometa. si risveglia cos\u00ec nuovamente nell'ultimo giorno prima dell'arrivo della cometa, e consapevole che non ci saranno altri scambi di corpo dopo quello, escogita con gli amici di lei un piano per far evacuare il paese. e capisce cosa \u00e8 successo: parlando con la nonna gli racconta che questo potere apparteneva gi\u00e0 a lei e a sua madre. una sorta di potere di origine divina per salvaguardare la citt\u00e0. quindi corre ad incontrare la ragazza in cima al monte hida che circonda il santuario. qui i due si trovano per un breve lasso di tempo, nella stessa linea temporale, ed emozionati possono finalmente toccarsi. taki le raccomanda di convincere il padre, il sindaco, a far evacuare il paese, poich\u00e9 la caduta della cometa avrebbe causato la distruzione di tutto il villaggio.\ni due ragazzi hanno paura che al tramonto del sole, dopo il crepuscolo, potrebbero dimenticare quanto successo all'altro, cos\u00ec decidono di scriversi i rispettivi nomi uno sulla mano dell'altro; mitsuha per\u00f2 scompare prima di avere scritto il suo, mentre taki \u00e8 riuscito a scrivere qualcosa. ritornati nel proprio corpo, come da loro previsto, i due non riescono pi\u00f9 a ricordarsi il nome dell'altro. la ragazza si guarda la mano in cerca del nome, ma scoprir\u00e0 che taki \u00e8 riuscito soltanto a scriverle \u00abti amo\u00bb senza completare con il proprio nome. tuttavia la citt\u00e0 non \u00e8 ancora salva, e con rinnovata determinazione mitsuha porta avanti il piano, purtroppo fermato dal padre, che non le crede. ma lei non demorde e corre nuovamente dal padre per cercare di evacuare il paese e cambiare cos\u00ec il corso degli eventi: poco dopo il frammento di cometa si schianta su itomori, radendola al suolo.\n\notto anni dopo lo schianto della cometa, e cinque invece per il presente di taki, si viene a sapere che quella volta mitsuha riusc\u00ec a convincere il padre a far evacuare il paese appena in tempo e a scongiurare la strage. il ragazzo, intanto, si \u00e8 laureato e sta cercando un lavoro, ma ha ancora la costante sensazione di dover ritrovare qualcosa o qualcuno, di sentirsi incompleto, e l'unico indizio che ha \u00e8 questo legame con itomori, dove tutto gli sembra stranamente familiare. mentre i due si trovano su treni diversi e guardano il finestrino, quando i mezzi scorrono l'uno accanto all'altro, i loro sguardi si incrociano, suscitando in mitsuha e taki una strana e intensa sensazione. entrambi scendono alla fermata successiva ed iniziano a cercarsi, incontrandosi infine ai piedi di una scalinata e passandosi poi accanto esitanti ed incerti. quando taki trova il coraggio di rivolgere la parola a mitsuha i due capiscono di essersi ritrovati e, piangendo, si chiedono: \"qual \u00e8 il tuo nome?\".\n\n\n== personaggi ==\ntaki tachibana (\u7acb\u82b1 \u7027 tachibana taki?)\n\u00e8, assieme a mitsuha, il protagonista della storia. \u00e8 un liceale che vive a tokyo, semplice e di buon cuore, un po' irascibile. lavora part-time come cameriere in un ristorante italiano, dove conosce la direttrice di sala miki per cui prende una cotta. \u00e8 appassionato di architettura e arte, alla fine del film infatti lo si vede alla ricerca di un lavoro in questo settore. bravissimo a disegnare. \u00e8 molto determinato in quello che fa, sar\u00e0 lui a prendere in mano la situazione dopo aver perso i contatti con mitsuha, innescando la serie di eventi che porter\u00e0 lei stessa a diventare determinata e a salvare il paese.mitsuha miyamizu (\u5bae\u6c34 \u4e09\u8449 miyamizu mitsuha?)\nprotagonista femminile, \u00e8 una studentessa che vive nel piccolo paese di itomori. non sopporta la sua citt\u00e0 e vorrebbe vivere a tokyo, essendo insofferente in particolare alle usanze portate avanti dalla nonna, per le quali spesso viene presa in giro a scuola; inoltre, non ha un buon rapporto col padre, che si \u00e8 immerso nella politica abbandonando lei e la sorella in seguito alla morte della loro madre. proprio per questo vorrebbe essere un ragazzo e abitare in una grande citt\u00e0. ha ereditato un potere nella sua famiglia che le permette di scambiarsi con un'altra persona in tempo e luogo diverso. \u00e8 solita legarsi i capelli in due trecce, unite poi da un cordino rosso; ha un debole per le caffetterie.\n\n\n=== tokyo ===\nmiki okudera (\u5965\u5bfa \u30df\u30ad okudera miki?)\nstudentessa universitaria, lavora nello stesso ristorante di taki, a cui d\u00e0 una possibilit\u00e0 di uscire dopo averne visto il lato premuroso e dolce (ossia i momenti in cui mitsuha prendeva il suo posto). hanno anche un primo appuntamento grazie a mitsuha, che per\u00f2 si rivela un fallimento, dal momento che miki capisce l'interesse di taki per un'altra ragazza (che era mitsuha). nonostante questo, rimane molto legata al ragazzo, tanto da accompagnarlo alla ricerca di itomori. alla fine del film si scopre che si \u00e8 sposata, e augura a taki di trovare la sua met\u00e0.tsukasa fujii (\u85e4\u4e95 \u53f8 fujii tsukasa?)\n\u00e8 un amico e compagno di classe di taki. quando mitsuha prende il corpo di taki, nota il cambio di comportamento e comincia a preoccuparsi, decidendo poi di seguirlo nella ricerca di mitsuha.shinta takagi (\u9ad8\u6728 \u771f\u592a takagi shinta?)\n\u00e8 un amico e compagno di classe di taki, sempre ottimista e disponibile a dare una mano.\n\n\n=== itomori ===\nkatsuhiko teshigawara (\u52c5\u4f7f\u6cb3\u539f \u514b\u5f66 teshigawara katsuhiko?)\namico e compagno di classe di mitsuha, \u00e8 abile con l'elettricit\u00e0 e gli esplosivi per via dell'aiuto che fornisce al padre nel suo lavoro. sar\u00e0 lui quello che aiuter\u00e0 maggiormente la sua amica a far evacuare la citt\u00e0, portando avanti il piano insieme a sayaka. inizialmente innamorato di mitsuha, si vede alla fine del film progettare il matrimonio con sayaka, con cui si \u00e8, appunto, fidanzato.sayaka natori (\u540d\u53d6 \u65e9\u8036\u9999 natori sayaka?)\n\u00e8 un'amica e compagna di classe di mitsuha, segretamente innamorata di katsuhiko, per cui ha nascosto la propria attrazione a causa della sua riservatezza. \u00e8 una ragazza timida e diligente, che lavora nella stazione radiofonica della scuola. anche lei ha un debole per le caffetterie. alla fine i due si sposeranno.hitoha miyamizu (\u5bae\u6c34 \u4e00\u8449 miyamizu hitoha?)\nsacerdotessa del tempio della famiglia miyamizu (il cui cognome significa letteralmente \"acqua del tempio\"), nonna di mitsuha e yotsuha. \u00e8 esperta nel kumihimo, uno speciale tipo di tessitura che si tramanda da generazioni nella sua famiglia, con cui lei e le nipoti intrecciano i cordoncini utilizzati nel tempio. taki, nel corpo di mitsuha, scopre che anche la madre della ragazza, e prima ancora la nonna, hanno avuto delle connessioni come la loro, interpretate come \"sogni\", da giovani, ma che rappresentano un grande potere.yotsuha miyamizu (\u5bae\u6c34 \u56db\u8449 miyamizu yotsuha?)\n\u00e8 la sorella minore di mitsuha, che vive con lei e la nonna. viziata e irrispettosa, nonostante ci\u00f2 \u00e8 molto affezionata alla sorella, anche se talvolta la considera strana, complice anche il comportamento di taki nel corpo di mitsuha. aiuta spesso la nonna a preparare il kumihimo e il kuchikamizake. alla fine del film la si vede frequentare il liceo.toshiki miyamizu (\u5bae\u6c34 \u4fca\u6a39 miyamizu toshiki?)\npadre di mitsuha e yotsuha, \u00e8 anche il sindaco di itomori. addolorato per la morte prematura di sua moglie, si rifiuta di convivere con le tradizioni del tempio e finisce con l'allontanarsi dalle sue figlie. si dimostra essere molto freddo e pretende disciplina dalle due ragazze.futaba miyamizu (\u5bae\u6c34 \u4e8c\u8449 miyamizu futaba?)\n\u00e8 la madre di mitsuha e yotsuha, deceduta in et\u00e0 prematura per via di una malattia non specificata.yukari yukino (\u96ea\u91ce \u767e\u9999\u91cc yukino yukari?)\ninsegnante di letteratura giapponese di mitsuha, katsuhiko e sayaka, \u00e8 la protagonista del precedente lavoro di shinkai, il giardino delle parole.\n\n\n== produzione ==\nshinkai ha tratto ispirazione da diverse opere precedenti di altri autori, fra cui boku wa mari no naka di sh\u016bz\u014d oshimi, ranma \u00bd di rumiko takahashi, torikaebaya monogatari (un romanzo giapponese del periodo heian) e il racconto la cassetta di sicurezza, di greg egan, presente nella raccolta axiomatic. luoghi come il villaggio di itomori sono di fantasia, ma ne appaiono di esistenti realmente come la citt\u00e0 di tokyo o quella di hida. nel film appare anche la biblioteca dell'ultima citt\u00e0 nominata, la hida city library. anche il lago itomori viene ispirato da un altro lago, il lago suwa.\nla produzione di your name \u00e8 durata all'incirca poco pi\u00f9 di due anni e la casa produttrice \u00e8 stata la comix wave films. l'incontro fra il regista makoto shinkai e il produttore genki kawamura avvenne nel maggio 2014. nel luglio dello stesso anno fu presentato un primo progetto riguardante l'opera, e dal mese successivo inizi\u00f2 la produzione vera e propria, della durata di pi\u00f9 di un anno e mezzo. nel mese di ottobre il produttore contatt\u00f2 radwimps per le musiche, e a dicembre avvenne un incontro fra makoto shinkai e un membro della band, yojiro noda. le registrazioni delle musiche terminarono nel marzo 2015. nel gennaio 2015 fu creato un comitato per la supervisione del lavoro, mentre nel mese successivo il direttore dell'animazione inizi\u00f2 a lavorare sull'animazione dei personaggi. ad aprile l'opera era gi\u00e0 stata completamente animata, ma \u00e8 stata successivamente perfezionata fra maggio e agosto. nel mese di settembre venivano scelti i doppiatori, e dal mese di dicembre iniziava la promozione di your name.\nnel marzo 2016 veniva scritto da makoto shinkai il libro omonimo legato al film, successivamente pubblicato il 18 giugno 2016 da kadokawa. nel mese di luglio la produzione era ormai terminata.\n\n\n== colonna sonora ==\nla colonna sonora di your name. \u00e8 stata composta da yojiro noda, cantante e leader della band radwimps. il regista, makoto shinkai, gli ha richiesto appositamente di comporre \"in modo che la musica fosse un completamento al dialogo o al monologo dei personaggi\". sul suo sito ufficiale, makoto shinkai ha successivamente manifestato apprezzamento per il lavoro svolto dai radwimps.\nla musica del film ha ricevuto il plauso sia del pubblico che della critica e viene considerato uno dei fattori del successo al box office del film. la colonna sonora ha vinto inoltre il 2\u00ba premio nella categoria miglior colonna sonora ai newtype anime awards del 2016, mentre la canzone zenzenzense (lett. \"vita prepreprecedente\") ha vinto il 2\u00ba premio nella categoria miglior canzone. quest'ultima canzone, inizialmente, avrebbe dovuto essere quella d'apertura del film.\n\n\n=== album ===\nun album, l'ottavo dei radwimps, \u00e8 stato pubblicato in giappone con lo stesso titolo del film il 24 agosto 2016 con l'etichetta emi records. a una settimana dalla pubblicazione, ha venduto 58 000 copie, a cui se ne sono aggiunte altre 39.000 in quella successiva. l'album \u00e8 stato inoltre al primo posto per due settimane consecutive (5 e 12 settembre 2016) nella classifica settimanale oricon albums chart.\n\n\n==== tracce ====\nyume t\u014dr\u014d (\u5922\u706f\u7c60 ?  lett. \"la lanterna dei sogni\") \u2013 2:09\n\nmitsuha no ts\u016bgaku (\u4e09\u8449\u306e\u901a\u5b66 ?  lett. \"la strada per scuola di mitsuha\") \u2013 1:07\n\nitomori k\u014dk\u014d (\u7cf8\u5b88\u9ad8\u6821 ?  lett. \"la scuola superiore di itomori\") \u2013 1:48\n\nhajimete no, t\u014dky\u014d (\u306f\u3058\u3081\u3066\u306e\u3001\u6771\u4eac ?  lett. \"la prima volta a tokyo\") \u2013 1:16\n\nakogare cafe (\u61a7\u308c\u30ab\u30d5\u30a7 ?  lett. \"la tanto desiderata caffetteria\") \u2013 1:29\n\nokudera-senpai no theme (\u5965\u5bfa\u5148\u8f29\u306e\u30c6\u30fc\u30de okudera-senpai no t\u0113ma?, lett. \"tema della senpai okudera\") \u2013 2:06\n\nfutari no ihen (\u3075\u305f\u308a\u306e\u7570\u5909 ?  lett. \"il loro strano fenomeno\") \u2013 2:36\n\nzenzenzense (\u524d\u524d\u524d\u4e16 (movie ver.) ?  lett. \"vita prepreprecedente (movie ver.)\") \u2013 4:44\n\ngoshintai (\u5fa1\u795e\u4f53 ?  lett. \"il simbolo sacro\") \u2013 3:24\n\ndate (\u30c7\u30fc\u30c8 d\u0113to?, lett. \"appuntamento\") \u2013 4:03\n\nakimatsuri (\u79cb\u796d\u308a ?  lett. \"il festival autunnale\") \u2013 1:06\n\nkioku o yobiokosu taki (\u8a18\u61b6\u3092\u547c\u3073\u8d77\u3053\u3059\u7027 ?  lett. \"taki mentre rievoca i ricordi\") \u2013 1:40\n\nhida tanb\u014d (\u98db\u9a28\u63a2\u8a2a ?  lett. \"ricerca a hida\") \u2013 1:29\n\nkieta machi (\u6d88\u3048\u305f\u753a ?  lett. \"la citt\u00e0 scomparsa\") \u2013 1:55\n\ntoshokan (\u56f3\u66f8\u9928 ?  lett. \"biblioteca\") \u2013 1:42\n\nryokan no yoru (\u65c5\u9928\u306e\u591c ?  lett. \"notte in albergo\") \u2013 1:29\n\ngoshintai e futatabi (\u5fa1\u795e\u4f53\u3078\u518d\u3073 ?  lett. \"di nuovo al simbolo sacro\") \u2013 2:21\n\nkuchikamizake trip (\u53e3\u565b\u307f\u9152\u30c8\u30ea\u30c3\u30d7 kuchikamizake torippu?, lett. \"il viaggio del kuchikamizake\") \u2013 2:55\n\nsakusen kaigi (\u4f5c\u6226\u4f1a\u8b70 ?  lett. \"incontro strategico\") \u2013 2:20\n\nch\u014dch\u014d settoku (\u753a\u9577\u8aac\u5f97 ?  lett. \"convincere il sindaco\") \u2013 2:45\n\nmitsuha no theme (\u4e09\u8449\u306e\u30c6\u30fc\u30de mitsuha no t\u0113ma?, lett. \"tema di mitsuha\") \u2013 4:02\n\nmienai futari (\u898b\u3048\u306a\u3044\u3075\u305f\u308a ?  lett. \"la coppia invisibile\") \u2013 0:50\n\nkatawaredoki (\u304b\u305f\u308f\u308c\u6642 ?  lett. \"il katawaredoki\") \u2013 2:47\n\nsparkle (movie ver.) (\u30b9\u30d1\u30fc\u30af\u30eb (movie ver.) sup\u0101kuru (movie ver.)?, lett. \"scintilla (movie ver.)\") \u2013 8:54\n\ndate 2 (\u30c7\u30fc\u30c82 d\u0113to 2?, lett. \"appuntamento 2\") \u2013 2:09\n\nnandemonaiya (movie edit) (\u306a\u3093\u3067\u3082\u306a\u3044\u3084 (movie ver.) ?  lett. \"non \u00e8 niente (movie edit)\") \u2013 3:15\n\nnandemonaiya (movie ver.) (\u306a\u3093\u3067\u3082\u306a\u3044\u3084 (movie ver.) ?  lett. \"non \u00e8 niente (movie ver.)\") \u2013 5:44\n\ndurata totale: 72:05\n\n\n== distribuzione ==\nprima di uscire nelle sale cinematografiche dei rispettivi paesi, your name. \u00e8 stato spesso proiettato in vari festival legati al cinema o all'animazione giapponese. tuttavia, non \u00e8 mai stato mostrato in anteprima in italia e il primo trailer del film in lingua italiana \u00e8 stato trasmesso dal 6 dicembre 2016. il film \u00e8 stato poi distribuito in 92 paesi. pubblicato in giappone da toho il 26 agosto 2016, in italia \u00e8 stato proiettato in circa 160 sale dal 23 al 25 gennaio 2017 grazie a una collaborazione fra dynit e nexo digital.\n\n\n=== date di anteprima ===\nle date di anteprima internazionali di your name. sono state:\n\n3 luglio 2016 negli stati uniti, los angeles (anime expo 2016)\n7 luglio in giappone, tokyo\n22\u201324 luglio in spagna, san sebasti\u00e0n (festival internazionale del cinema di san sebasti\u00e1n)\n9, 12 e 15 ottobre in corea del sud, pusan(festival internazionale del cinema di pusan)\n14\u201316 ottobre nel regno unito, londra (bfi london film festival)\n22 ottobre nel regno unito, scozia (scotland loves anime)\n23 ottobre in corea del sud, bucheon (bucheon international fantastic film festival)\n27 ottobre in giappone, tokyo (tokyo international film festival)\n6 novembre nel regno unito, scozia (discovery film festival 2016)\n13 novembre negli stati uniti, hawaii (hawaii international film festival)\n20 novembre in svezia, stoccolma (festival del cinema di stoccolma)\n26\u201327 novembre in argentina, mar del plata (festival internazionale del cinema di mar del plata)\n3\u20134 dicembre in messico, citt\u00e0 del messico (expo japan)\n9\u201314 dicembre negli emirati arabi uniti, dubai (festival internazionale del cinema di dubai)\n\n\n=== date di uscita ===\nle date di uscita internazionali di your name. sono state:\n\n26 agosto 2016 in giappone (\u541b\u306e\u540d\u306f kimi no na wa.?), distribuito da toho\n21 ottobre a taiwan (\u4f60\u7684\u540d\u5b57s), ifilm [tw]\n3 novembre a singapore (\u4f60\u7684\u540d\u5b57s), purple plan\n10 novembre in thailandia (\u0e2b\u0e25\u0e31\u0e1a\u0e15\u0e32\u0e1d\u0e31\u0e19 \u0e16\u0e36\u0e07\u0e0a\u0e37\u0e48\u0e2d\u0e40\u0e18\u0e2d), m pictures\n11 novembre a hong kong e macao (\u4f60\u7684\u540d\u5b57s), neofilms\n24 novembre in australia, regno unito e irlanda (your name.), madman entertainment (australia) e anime limited (regno unito, irlanda)\n1\u00ba dicembre in nuova zelanda (your name.), madman entertainment\n2 dicembre in cina (\u4f60\u7684\u540d\u5b57s), huaxia film distribution\n7 dicembre in indonesia (your name.), encore films\n8 dicembre in malaysia (\u4f60\u7684\u540d\u5b57s), purple plan\n14 dicembre nelle filippine (your name.), pioneer films\n28 dicembre in francia (your name.), eurozoom\n5 gennaio 2017 in corea del sud (\ub108\uc758 \uc774\ub984\uc740.?), media castle\n13 gennaio in vietnam (your name. - t\u00ean c\u1eadu l\u00e0 g\u00ec?), encore films\n23 gennaio in italia (your name.), dynit e nexo digital\n7 aprile in spagna (tu nombre.)\n2017 negli stati uniti e in canada (your name.), funimation\n2017 in messico (arcade media)\n2017 in russia (\u0442\u0432\u043e\u0435 \u0438\u043c\u044f), istari comics e cinema galaxy\n\n\n== accoglienza ==\n\n\n=== incassi ===\nyour name. si \u00e8 rivelato un successo commerciale, sia riguardo al mercato del cinema che a quello dell'home video. nel primo weekend di proiezione il film aveva gi\u00e0 guadagnato in giappone 930 milioni di yen ed era stato visto da 688.000 persone ed \u00e8 il quarto film pi\u00f9 visto della nazione, dietro frozen - il regno di ghiaccio, titanic e la citt\u00e0 incantata; \u00e8 inoltre, con un totale parziale di oltre 350 milioni di dollari, l'anime con il maggiore numero di incassi nella storia. al di fuori del giappone, il film ha avuto incassi considerevoli in: thailandia (1,2 milioni), cina (83,6 milioni), francia (1,4 milioni) e corea del sud (25,5 milioni), mentre l'incasso \u00e8 stato inferiore al milione di dollari in paesi quali l'australia (771.000 dollari), il regno unito (466.000 dollari), e la nuova zelanda (101.000 dollari).in italia your name. ha incassato in totale 541.543 \u20ac grazie a un'affluenza di 53.666 spettatori. gli incassi hanno registrato una crescita continua, passando dai 113.306 euro del primo giorno ai 231.170 del terzo. il risultato ha poi convinto la distribuzione a riportare il film nelle sale per altre due giornate, il 31 gennaio e il 1\u00ba febbraio 2017, e successivamente anche il 9 e il 10 febbraio 2017. come evento speciale \u00e8 stata confermata un'ulteriore data per il 14 febbraio 2017, portandolo al cinema per la quarta volta. l'incasso totale \u00e8 stato di circa 700.000 \u20ac.\n\n\n=== critica ===\nyour name. ha ricevuto ottime opinioni dalla maggior parte della critica cinematografica: sul sito rotten tomatoes il film ha una \"freschezza\" del 98%, basata su 116 recensioni, e un punteggio medio di 8.2/10. viene cos\u00ec descritto: \"your name., una storia meravigliosamente animata ed estremamente emozionante, aggiunge un altro capitolo alla filmografia dello sceneggiatore e regista makoto shinkai\". similmente, sul sito metacritic, che raccoglie opinioni di critici e pubblico, il film ha ricevuto 79/100 di valutazione, basandosi su 26 recensioni di critici, mentre il voto degli utenti \u00e8 di 8.8/10. sul sito imdb, your name. ha ottenuto un voto di 8,4/10 dal pubblico.mark schilling, del the japan times, assegna a your name. una valutazione di 4/5, apprezzandone l'animazione per \"l'unione di magnifici, realistici dettagli e di fantasia nata dall'emozione\" e criticando l'uso eccessivo di gag basate sull'imbarazzo e la goffaggine dei protagonisti alle prese l'uno con il differente sesso dell'altra, affermando che esse \"sono abbastanza carine, ma come lo sono altre simili in dozzine di serie tv locali\". inoltre afferma che il finale \u00e8 \"una sorpresa solo per chi non ha mai visto un seishun eiga (film sulla giovent\u00f9) giapponese\".mark kermode, del quotidiano britannico the guardian, l'ha inserito al nono posto nella classifica dei migliori film distribuiti nel suo paese nel 2016.\n\n\n== riconoscimenti ==\n2016 \u2013 sitges - festival internazionale del cinema fantastico della catalognamiglior film d'animazione\n2016 \u2013 bfi london film festivalcandidato a miglior film\n2016 \u2013 bucheon international animation festivalmiglior film d'animazione - menzione d'onore\nmiglior film d'animazione - premio del pubblico\n2016 \u2013 tokyo international film festivalpremio arigat\u014d a makoto shinkai\n2016 \u2013 japan record awardpremio speciale ai radwimps\n2016 \u2013 yahoo! japan search awardsmiglior film\n2016 \u2013 newtype anime awardsmiglior film d'animazione\ncandidato per la miglior colonna sonora\ncandidato per la miglior sigla ai radwimps\ncandidato per la miglior regia a makoto shinkai\ncandidato per la miglior sceneggiatura a makoto shinkai\n2016 \u2013 hochi film awardpremio speciale\n2016 \u2013 nikkan sports film awardmiglior regista a makoto shinkai\n2016 \u2013 los angeles film critics associationmiglior film d'animazione\n2016 \u2013 women film critics circlecandidato per il miglior personaggio femminile animato a mitsuha miyamizu\n2017 \u2013 annie awardcandidato a miglior film d'animazione indipendente\ncandidato per la miglior regia in un film d'animazione a makoto shinkai\n2017 \u2013 satellite awardcandidato a miglior film d'animazione o a tecnica mista\n2017 \u2013 mainichi film concoursmiglior film d'animazione\n\n\n== altri media ==\noltre al film, il franchise di your name. comprende altre opere, tra cui romanzi, manga e guide al film. nel solo mese di dicembre 2016, le vendite di questi prodotti sono ammontate a circa 2,5 milioni di copie.\n\n\n=== romanzi ===\nsh\u014dsetsu: kimi no na wa. (\u5c0f\u8aac \u541b\u306e\u540d\u306f\u3002?), pubblicato in italia con lo stesso titolo del film, \u00e8 il romanzo ufficiale di your name., scritto dal regista e sceneggiatore shinkai, che lo considera per\u00f2 \"una nuova versione del film\": nella postfazione, l'autore esordisce dichiarando che in origine non aveva intenzione di scrivere il romanzo, poich\u00e9 riteneva che un film d'animazione fosse la forma pi\u00f9 adatta per raccontare la storia. il libro nasce come una trasposizione del film, ma viene pubblicato prima e quindi lo stesso shinkai non sa stabilire quale delle due versioni sia l'originale. in realt\u00e0, le due opere sono complementari dato che, pur trattando la stessa trama senza apportarvi grosse differenze, ciascuna la racconta in modo diverso, arricchendosi di dettagli che l'altra versione non ha: il libro \u00e8 raccontato in prima persona da taki e mitsuha, e quindi pu\u00f2 esplorare meglio i loro pensieri, mentre il film racconta alcune sequenze in terza persona, mostrando delle scene in cui i due protagonisti non sono presenti. il romanzo \u00e8 stato pubblicato in patria da kadokawa nel giugno 2016, e gi\u00e0 nel mese di settembre 2016 aveva venduto pi\u00f9 di un milione di copie. in italia \u00e8 edito da j-pop e al febbraio 2017 \u00e8 rientrato nella lista dei cinquanta libri pi\u00f9 venduti nel circuito di librerie di feltrinelli.\n\nun'edizione per bambini, sempre scritta da shinkai e pubblicata da kadokawa il 15 agosto 2016 con isbn 978-4-04-631641-7, \u00e8 stata proposta con le illustrazioni dell'artista chico e annotazioni ruby in furigana per rendere pi\u00f9 facile la lettura ai bambini. inoltre, per adattare il testo a un pubblico pi\u00f9 giovane, sono state apportate alcune modifiche a riferimenti sessuali presenti nella versione originale. ad esempio, quando taki si risveglia in un corpo femminile decide di \"palparsi\" il seno nell'originale e di \"provare a toccarselo\" in questa versione, e poi sono state tagliate alcune considerazioni che mitsuha fa sul \"suo\" membro maschile, in particolare una frase che compare nella scena in cui lo vede per la prima volta e il suo commento rabbioso sulle difficolt\u00e0 incontrate nel fare la pip\u00ec.\nun altro romanzo, intitolato your name. another side: earthbound (\u541b\u306e\u540d\u306f\u3002 another side: earthbound ?  lett. \"il tuo nome. - un altro punto di vista: ai confini della terra\") e scritto da arata kano con le illustrazioni di masayoshi tanaka, contiene quattro racconti, ognuno dei quali visto in maniera diversa, a seconda della prospettiva di taki, katsuhiko, mitsuha e toshiki miyamizu. in giappone \u00e8 stato pubblicato nell'agosto 2016, mentre in italia \u00e8 edito dal febbraio 2018 da j-pop.\n\n\n=== manga ===\nun adattamento manga di your name., disegnato da ranmaru kotone, \u00e8 stato serializzato sulla rivista monthly comic alive di media factory dal 27 maggio 2016 al 27 gennaio 2017. tre volumi in formato tank\u014dbon sono stati pubblicati dall'agosto 2016 all'aprile 2017; in italia, il manga \u00e8 stato pubblicato sempre da j-pop a partire dal settembre dello stesso anno. la casa editrice italiana ha anche pubblicato un box contenente i tre volumi.\nl'adattamento manga di your name. another side: earthbound \u00e8 stato invece pubblicato sul servizio di distribuzione gratuito gestito dalla cygames a partire dal 15 agosto 2017. i capitoli sono poi stati raccolti in due tank\u014dbon, pubblicati dalla kadokawa rispettivamente nel febbraio 2018 e luglio 2019. in italia, i due volumi sono stati pubblicati da j-pop nel 2020, sia singolarmente sia in un box.\n\n\n=== guida visiva ===\nyour name. the official visual guide (\u65b0\u6d77\u8aa0\u76e3\u7763\u4f5c\u54c1 \u541b\u306e\u540d\u306f\u3002\u516c\u5f0f\u30d3\u30b8\u30e5\u30a2\u30eb\u30ac\u30a4\u30c9 shinkai makoto kantoku sakuhin: kimi no na wa. k\u014dshiki bijuaru gaido?) \u00e8 la guida visiva di your name., scritta da shinkai e pubblicata da kadokawa il 27 agosto 2016; in italia \u00e8 edita da j-pop.\n\n\n=== magazine ===\nil magazine shinkai makoto walker (\u65b0\u6d77 \u8aa0walker?) contiene spiegazioni e guide su opere di shinkai, fra cui 5 cm al secondo, viaggio verso agartha, il giardino delle parole e your name. \u00e8 disponibile dal 26 agosto 2016 con il codice isbn 978-4-04-895696-3.\n\n\n== note ==\n\n\n== altri progetti ==\n\n wikiquote contiene citazioni di o su your name.\n wikimedia commons contiene immagini o altri file su your name.\n\n\n== collegamenti esterni ==\n\n(ja) sito ufficiale, su kiminona.com. \n(en) kimi no na wa, su enciclopedia britannica, encyclop\u00e6dia britannica, inc. \n your name., su animeclick.it. \n(en) your name., su anime news network. \n(en) your name., su myanimelist. \n your name., su il mondo dei doppiatori, antoniogenna.net. \n(en) your name., su imdb, imdb.com. \n(en) your name., su allmovie, all media network. \n(en) your name., su rotten tomatoes, fandango media, llc. \n(en, es) your name., su filmaffinity. \n(en) your name., su metacritic, red ventures. \n(en) your name., su box office mojo, imdb.com. \n(en) your name., su big cartoon database."