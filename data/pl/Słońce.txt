"s\u0142o\u0144ce (\u0142ac. sol, gr. \u1f25\u03bb\u03b9\u03bf\u03c2, trb. h\u1e17lios; symbol: ) \u2013 gwiazda centralna uk\u0142adu s\u0142onecznego, wok\u00f3\u0142 kt\u00f3rej kr\u0105\u017cy ziemia, inne planety tego uk\u0142adu, planety kar\u0142owate oraz ma\u0142e cia\u0142a uk\u0142adu s\u0142onecznego. s\u0142o\u0144ce sk\u0142ada si\u0119 z gor\u0105cej plazmy utrzymywanej przez grawitacj\u0119 i kszta\u0142towanej przez pole magnetyczne. jest prawie idealnie kuliste. ma \u015brednic\u0119 oko\u0142o 1 392 684 km, oko\u0142o 109 razy wi\u0119ksz\u0105 ni\u017c ziemia, a jego masa (1,989 \u00d71030 kg, oko\u0142o 333 tysi\u0105ce razy wi\u0119ksza ni\u017c masa ziemi (m\u2295)) stanowi oko\u0142o 99,86% ca\u0142kowitej masy uk\u0142adu s\u0142onecznego. oko\u0142o trzy czwarte masy s\u0142o\u0144ca stanowi wod\u00f3r, reszt\u0119 g\u0142\u00f3wnie hel. pozosta\u0142e 1,69% (co odpowiada oko\u0142o 5600 m\ud83d\udf28) tworz\u0105 ci\u0119\u017csze pierwiastki, w tym m.in. tlen, w\u0119giel, neon i \u017celazo.\ns\u0142o\u0144ce uformowa\u0142o si\u0119 oko\u0142o 4,567 mld lat temu na skutek zapadania grawitacyjnego obszaru w du\u017cym ob\u0142oku molekularnym. wi\u0119kszo\u015b\u0107 materii zgromadzi\u0142a si\u0119 w centrum, a reszta utworzy\u0142a orbituj\u0105cy wok\u00f3\u0142 niego sp\u0142aszczony dysk, z kt\u00f3rego ukszta\u0142towa\u0142a si\u0119 pozosta\u0142a cz\u0119\u015b\u0107 uk\u0142adu s\u0142onecznego. centralna cz\u0119\u015b\u0107 stawa\u0142a si\u0119 coraz g\u0119stsza i gor\u0119tsza, a\u017c w jej wn\u0119trzu rozpocz\u0119\u0142a si\u0119 synteza termoj\u0105drowa. naukowcy s\u0105dz\u0105, \u017ce niemal wszystkie gwiazdy powstaj\u0105 na skutek tego procesu. s\u0142o\u0144ce jest typu widmowego g2 v, czyli nale\u017cy do tzw. \u017c\u00f3\u0142tych kar\u0142\u00f3w ci\u0105gu g\u0142\u00f3wnego. widziane z ziemi ma barw\u0119 bia\u0142\u0105. oznaczenie typu widmowego \u201eg2\u201d wi\u0105\u017ce si\u0119 z jego temperatur\u0105 efektywn\u0105 r\u00f3wn\u0105 5778 k (5505 \u00b0c). oznaczenie klasy widmowej \u201ev\u201d wskazuje, \u017ce s\u0142o\u0144ce nale\u017cy do ci\u0105gu g\u0142\u00f3wnego gwiazd i generuje energi\u0119 w wyniku fuzji j\u0105drowej, \u0142\u0105cz\u0105c j\u0105dra wodoru w hel. w ci\u0105gu sekundy s\u0142o\u0144ce przetwarza w j\u0105drze oko\u0142o 620 mln ton wodoru.\ns\u0142o\u0144ce d\u0142ugo by\u0142o uznawane przez astronom\u00f3w za ma\u0142\u0105 i stosunkowo niewyr\u00f3\u017cniaj\u0105c\u0105 si\u0119 gwiazd\u0119. jednak w 2006 roku oceniano, \u017ce jest ja\u015bniejsze ni\u017c oko\u0142o 85% gwiazd w drodze mlecznej, z kt\u00f3rych wi\u0119kszo\u015b\u0107 jest czerwonymi kar\u0142ami. badania z 2010 roku pozwalaj\u0105 skorygowa\u0107 t\u0119 warto\u015b\u0107 na 95%. absolutna wielko\u015b\u0107 gwiazdowa s\u0142o\u0144ca wynosi 4,83m, jednak jako gwiazda po\u0142o\u017cona najbli\u017cej ziemi s\u0142o\u0144ce jest najja\u015bniejszym obiektem na niebie o obserwowanej wielko\u015bci gwiazdowej r\u00f3wnej \u201326,74m. jest przez to oko\u0142o 13 mld razy ja\u015bniejsze ni\u017c nast\u0119pna co do jasno\u015bci gwiazda, syriusz, o jasno\u015bci wizualnej \u20131,46m. gor\u0105ca korona s\u0142oneczna stale rozprasza si\u0119 w przestrzeni, tworz\u0105c wiatr s\u0142oneczny, strumie\u0144 na\u0142adowanych cz\u0105stek, kt\u00f3ry rozci\u0105ga si\u0119 do heliopauzy po\u0142o\u017conej oko\u0142o 100 jednostek astronomicznych od gwiazdy. heliosfera, ba\u0144ka w o\u015brodku mi\u0119dzygwiazdowym utworzona przez wiatr s\u0142oneczny, jest najwi\u0119ksz\u0105 ci\u0105g\u0142\u0105 struktur\u0105 w uk\u0142adzie s\u0142onecznym.\ns\u0142o\u0144ce obecnie przemieszcza si\u0119 przez lokalny ob\u0142ok mi\u0119dzygwiazdowy (w pobli\u017cu ob\u0142oku g) w obr\u0119bie b\u0105bla lokalnego, w wewn\u0119trznej cz\u0119\u015bci ramienia oriona w galaktyce drogi mlecznej. z 50 najbli\u017cszych znanych system\u00f3w gwiezdnych w promieniu 17 lat \u015bwietlnych od ziemi s\u0142o\u0144ce zajmuje czwart\u0105 pozycj\u0119 pod wzgl\u0119dem masy. gwiazd\u0105 znajduj\u0105c\u0105 si\u0119 najbli\u017cej s\u0142o\u0144ca jest czerwony karze\u0142 proxima centauri, odleg\u0142y o 4,2 roku \u015bwietlnego. s\u0142o\u0144ce kr\u0105\u017cy wok\u00f3\u0142 centrum drogi mlecznej w odleg\u0142o\u015bci oko\u0142o 8 kpc (26 000 lat \u015bwietlnych), zgodnie z kierunkiem ruchu wskaz\u00f3wek zegara (patrz\u0105c od strony galaktycznego bieguna p\u00f3\u0142nocnego), z okresem obiegu oko\u0142o 225\u2013250 mln lat. jako \u017ce droga mleczna porusza si\u0119 wzgl\u0119dem promieniowania t\u0142a (cmb) w kierunku konstelacji hydry z pr\u0119dko\u015bci\u0105 550 km/s, wypadkowa pr\u0119dko\u015b\u0107 s\u0142o\u0144ca wzgl\u0119dem cmb to oko\u0142o 370 km/s w kierunku gwiazdozbioru pucharu lub lwa.\nodleg\u0142o\u015b\u0107 ziemi od s\u0142o\u0144ca zmienia si\u0119 podczas ruchu orbitalnego ziemi, kt\u00f3ra osi\u0105ga peryhelium w styczniu i aphelium w lipcu. jej \u015brednia d\u0142ugo\u015b\u0107 to oko\u0142o 150 mln km, 1 jednostka astronomiczna. t\u0119 \u015bredni\u0105 odleg\u0142o\u015b\u0107 \u015bwiat\u0142o pokonuje w ci\u0105gu oko\u0142o 8 minut i 19 sekund. energia s\u0142oneczna jest niezb\u0119dna dla wi\u0119kszo\u015bci form \u017cycia na ziemi, poprzez proces fotosyntezy zasilaj\u0105cy najni\u017cszy poziom troficzny wi\u0119kszo\u015bci ekosystem\u00f3w, a tak\u017ce nap\u0119dza ziemsk\u0105 pogod\u0119.\nogromny wp\u0142yw s\u0142o\u0144ca na ziemi\u0119 by\u0142 dostrzegany ju\u017c w czasach prehistorycznych, a s\u0142o\u0144ce w wielu kulturach traktowano jako b\u00f3stwo. naukowe zrozumienie funkcjonowania s\u0142o\u0144ca rozwija\u0142o si\u0119 powoli. nawet w xix wieku wybitni naukowcy mieli ograniczone poj\u0119cie o tym, jak zbudowane jest s\u0142o\u0144ce i co jest \u017ar\u00f3d\u0142em jego energii. chocia\u017c wiedza na temat s\u0142o\u0144ca stale si\u0119 rozwija, wci\u0105\u017c istniej\u0105 pewne problemy teoretyczne z wyja\u015bnieniem zjawisk dziej\u0105cych si\u0119 na s\u0142o\u0144cu.\n\n\n== nazwa ==\nnazwy s\u0142o\u0144ca w j\u0119zykach s\u0142owia\u0144skich, w tym j\u0119zyku polskim, wywodz\u0105 si\u0119 od pras\u0142owia\u0144skiego s\u0142owa *sln\u044ace. wyrazy pokrewne polskiemu \u201es\u0142o\u0144cu\u201d to m.in. bia\u0142oruskie \u0441\u043e\u043d\u0446\u0430, czeskie slunce, rosyjskie \u0441\u043e\u043b\u043d\u0446\u0435, s\u0142owackie slnko i ukrai\u0144skie \u0441\u043e\u043d\u0446\u0435.\npodobnie w j\u0119zykach germa\u0144skich nazwy wywodz\u0105 si\u0119 od pragerma\u0144skiego s\u0142owa *sunn\u014dn. przyk\u0142adami s\u0105 angielskie sun, niemieckie sonne i niderlandzkie zon. w mitologii germa\u0144skiej bogini s\u00f3l/sunna uosabia s\u0142o\u0144ce; uczeni na podstawie podobie\u0144stwa nazw w r\u00f3\u017cnych j\u0119zykach indoeuropejskich postuluj\u0105, \u017ce bogini ta mo\u017ce wywodzi\u0107 si\u0119 od starszego b\u00f3stwa praindoeuropejskiego. podobie\u0144stwo wykazuj\u0105 wcze\u015bniej wymienione nazwy s\u0142o\u0144ca w j\u0119zykach s\u0142owia\u0144skich i germa\u0144skich, a tak\u017ce litewskie saul\u0117 i sanskryckie \u0938\u0942\u0930\u094d\u092f (s\u016brya).\nnazwa \u201eniedziela\u201d w wielu j\u0119zykach wywodzi si\u0119 od s\u0142o\u0144ca: angielskie sunday i niemieckie sonntag pochodz\u0105 od \u0142aci\u0144skiego dies solis, kt\u00f3re to okre\u015blenie jest z kolei t\u0142umaczeniem greckiego \u1f21\u03bc\u03ad\u03c1\u03b1 \u1f21\u03bb\u03af\u03bf\u03c5 (h\u0113m\u00e9ra h\u0113l\u00edou).\nastronomiczny symbol s\u0142o\u0144ca to okr\u0105g z punktem w \u015brodku:  (unicode: 2609).\n\u0142aci\u0144ska nazwa s\u0142o\u0144ca, sol, jest u\u017cywana w planetologii dla okre\u015blenia dnia s\u0142onecznego na planetach innych ni\u017c ziemia, np. na marsie.\n\n\n== charakterystyka ==\ns\u0142o\u0144ce to pojedyncza gwiazda typu widmowego g, zawieraj\u0105ca oko\u0142o 99,86% \u0142\u0105cznej masy uk\u0142adu s\u0142onecznego. jest prawie idealn\u0105 kul\u0105, ze sp\u0142aszczeniem szacowanym na oko\u0142o 9/1000000, co oznacza, \u017ce jego promie\u0144 biegunowy r\u00f3\u017cni si\u0119 od r\u00f3wnikowego tylko o 10 km. si\u0142a od\u015brodkowa na powierzchni na r\u00f3wniku s\u0142o\u0144ca, wywo\u0142ywana przez ruch obrotowy, jest 18 mln razy s\u0142absza od si\u0142y grawitacji. wp\u0142yw oddzia\u0142ywa\u0144 p\u0142ywowych planet jest jeszcze s\u0142abszy i nie wp\u0142ywa zauwa\u017calnie na kszta\u0142t s\u0142o\u0144ca. poniewa\u017c s\u0142o\u0144ce sk\u0142ada si\u0119 z plazmy, kt\u00f3ra nie jest cia\u0142em sta\u0142ym, jego r\u00f3\u017cne cz\u0119\u015bci mog\u0105 obraca\u0107 si\u0119 z r\u00f3\u017cnymi pr\u0119dko\u015bciami; zachowanie to jest znane jako rotacja r\u00f3\u017cnicowa. zagadnienie transportu momentu p\u0119du w s\u0142o\u0144cu, kt\u00f3ry powoduje t\u0119 rotacj\u0119, jest z\u0142o\u017cone \u2013 g\u0142\u00f3wnym czynnikiem odpowiedzialnym za jego rozprowadzanie w warstwie konwektywnej s\u0105 napr\u0119\u017cenia reynoldsa, kt\u00f3re odpowiadaj\u0105 za przep\u0142yw w kierunku po\u0142udnikowym, ale wyst\u0119puje tu wi\u0119cej czynnik\u00f3w, m.in. pole magnetyczne i przep\u0142yw baroklinowy. okres rzeczywistego obrotu jest r\u00f3wny oko\u0142o 25,6 dni na r\u00f3wniku i 33,5 dni na biegunach. jednak\u017ce ze wzgl\u0119du na ruch orbitalny ziemi w kierunku zgodnym z obrotem gwiazdy obserwuje si\u0119 rotacj\u0119 materii na r\u00f3wniku s\u0142o\u0144ca z okresem 28 dni.\ns\u0142o\u0144ce jest przedstawicielem i populacji gwiazd, bogatych w pierwiastki ci\u0119\u017csze od helu (w astronomii okre\u015blane og\u00f3lnie jako metale). proces zapa\u015bci ob\u0142oku molekularnego, kt\u00f3ry doprowadzi\u0142 do powstania s\u0142o\u0144ca, m\u00f3g\u0142 zosta\u0107 wywo\u0142any przez fal\u0119 uderzeniow\u0105 pobliskiej eksplozji supernowej. wskazuje na to du\u017ca zawarto\u015b\u0107 metali ci\u0119\u017ckich, mi\u0119dzy innymi z\u0142ota i uranu, w uk\u0142adzie s\u0142onecznym w stosunku do zawarto\u015bci tych pierwiastk\u00f3w w gwiazdach ii populacji (ubogich w metale; zob. has\u0142o cz\u0119sto\u015b\u0107 wyst\u0119powania pierwiastk\u00f3w we wszech\u015bwiecie). najprawdopodobniej te pierwiastki powstawa\u0142y w endotermicznych reakcjach j\u0105drowych zachodz\u0105cych podczas wybuchu supernowej lub w procesach przemiany j\u0105drowej przez wychwyt neutron\u00f3w w masywnych gwiazdach drugiej populacji.\ns\u0142o\u0144ce nie ma okre\u015blonej powierzchni (jak\u0105 maj\u0105 np. planety grupy ziemskiej); w jego zewn\u0119trznych warstwach g\u0119sto\u015b\u0107 gaz\u00f3w spada wyk\u0142adniczo wraz ze wzrostem odleg\u0142o\u015bci od jego centrum. niemniej jednak ma dobrze okre\u015blon\u0105 struktur\u0119 wewn\u0119trzn\u0105, opisan\u0105 poni\u017cej. promie\u0144 s\u0142o\u0144ca jest mierzony od \u015brodka do kraw\u0119dzi fotosfery. fotosfera jest ostatni\u0105 widoczn\u0105 warstw\u0105 s\u0142o\u0144ca, jako \u017ce wy\u017csze warstwy s\u0105 zbyt ch\u0142odne albo zbyt rozrzedzone, aby emitowa\u0107 wystarczaj\u0105c\u0105 ilo\u015b\u0107 \u015bwiat\u0142a, by by\u0107 widoczne go\u0142ym okiem w obecno\u015bci jaskrawego \u015bwiat\u0142a pochodz\u0105cego z fotosfery. podczas ca\u0142kowitego za\u0107mienia s\u0142o\u0144ca, gdy fotosfera jest zas\u0142oni\u0119ta przez ksi\u0119\u017cyc, mo\u017cna \u0142atwo dostrzec koron\u0119 s\u0142oneczn\u0105.\nwn\u0119trze s\u0142o\u0144ca nie jest bezpo\u015brednio obserwowalne, a samo s\u0142o\u0144ce jest nieprzezroczyste dla promieniowania elektromagnetycznego. jednak \u2013 podobnie jak sejsmologia wykorzystuje fale generowane przez trz\u0119sienia ziemi, aby bada\u0107 wewn\u0119trzn\u0105 struktur\u0119 ziemi \u2013 heliosejsmologia korzysta z fal ci\u015bnienia (infrad\u017awi\u0119k\u00f3w) przechodz\u0105cych przez wn\u0119trze s\u0142o\u0144ca do bada\u0144 i wizualizacji wewn\u0119trznej struktury gwiazdy. r\u00f3wnie\u017c modelowanie komputerowe wykorzystuje si\u0119 jako narz\u0119dzie do testowania zgodno\u015bci modeli teoretycznych jego g\u0142\u0119bszych warstw z obserwacjami.\n\n\n=== j\u0105dro ===\nuwa\u017ca si\u0119, \u017ce j\u0105dro s\u0142o\u0144ca rozci\u0105ga si\u0119 od centrum gwiazdy do oko\u0142o 20\u201325% promienia s\u0142onecznego. ma ono g\u0119sto\u015b\u0107 do oko\u0142o 150 g/cm\u00b3 (oko\u0142o 150 razy wi\u0119ksz\u0105 ni\u017c g\u0119sto\u015b\u0107 wody) i temperatur\u0119 oko\u0142o 15 mln k. sk\u0142ada si\u0119 z plazmy, kt\u00f3rej g\u0142\u00f3wnymi sk\u0142adnikami s\u0105 elektrony, protony i j\u0105dra atom\u00f3w helu. w tych warunkach elektrony nie s\u0105 zdegenerowane, a ci\u015bnienie promieniowania niewielkie, plazma zachowuje si\u0119 jak gaz doskona\u0142y. najnowsze analizy danych uzyskanych przez soho wskazuj\u0105, \u017ce j\u0105dro obraca si\u0119 szybciej ni\u017c zewn\u0119trzna cz\u0119\u015b\u0107 strefy promienistej. przez wi\u0119kszo\u015b\u0107 \u017cycia s\u0142o\u0144ca energia jest wytwarzana w procesach syntezy j\u0105drowej w cyklu protonowym; proces ten przekszta\u0142ca wod\u00f3r w hel. tylko 0,8% energii wytwarzanej w s\u0142o\u0144cu pochodzi z cyklu cno.\nj\u0105dro to jedyny obszar s\u0142o\u0144ca, kt\u00f3ry wytwarza znaczne ilo\u015bci energii cieplnej poprzez syntez\u0119 j\u0105drow\u0105; 99% energii jest generowane w obr\u0119bie 24% promienia s\u0142o\u0144ca, a w odleg\u0142o\u015bci od centrum r\u00f3wnej 30% promienia synteza nie zachodzi ju\u017c niemal wcale. reszta gwiazdy jest ogrzewana przez ciep\u0142o przenoszone z j\u0105dra na zewn\u0105trz.\ns\u0142o\u0144ce emituje energi\u0119 o mocy 384,6 jottawat\u00f3w (3,846 \u00d71026 w), co odpowiada 9,192 \u00d71010 megaton trotylu na sekund\u0119. energia ta jest r\u00f3wnowa\u017cna masie 4,26 mln ton; przez promieniowanie s\u0142o\u0144ce w ka\u017cdej sekundzie zmniejsza o tyle sw\u0105 mas\u0119. energia ta powstaje g\u0142\u00f3wnie w cyklu protonowym, kt\u00f3ry zachodzi oko\u0142o 9,2 \u00d71037 razy w ka\u017cdej sekundzie. reakcja ta wykorzystuje cztery wolne protony (j\u0105dra wodoru-1), zamienia oko\u0142o 3,7 \u00d71038 proton\u00f3w w cz\u0105stki alfa (j\u0105dra helu) na sekund\u0119 (spo\u015br\u00f3d \u0142\u0105cznie ok. 8,9 \u00d71056 wolnych proton\u00f3w w s\u0142o\u0144cu), czyli oko\u0142o 6,2 \u00d71011 kg na sekund\u0119. synteza wodoru w hel przekszta\u0142ca oko\u0142o 0,7% jego masy w energi\u0119.\nwytwarzanie energii przez syntez\u0119 w j\u0105drze zmienia si\u0119 wraz z odleg\u0142o\u015bci\u0105 od \u015brodka s\u0142o\u0144ca. z modeli symuluj\u0105cych wytwarzanie energii w s\u0142o\u0144cu wynika, \u017ce w jego centrum jest to oko\u0142o 276,5 w/m\u00b3. jest to niewielka g\u0119sto\u015b\u0107 wytwarzania energii, znacznie mniejsza od g\u0119sto\u015bci ciep\u0142a wytwarzanego w ciele cz\u0142owieka. ogromna moc s\u0142o\u0144ca nie wynika z intensywnego generowania ciep\u0142a na jednostk\u0119 obj\u0119to\u015bci, ale z jego du\u017cych rozmiar\u00f3w.\nszybko\u015b\u0107 syntezy w j\u0105drze jest w stanie r\u00f3wnowagi trwa\u0142ej: wi\u0119ksze tempo syntezy spowodowa\u0142oby wi\u0119ksze nagrzanie j\u0105dra i rozszerzenie si\u0119 pomimo nacisku wy\u017cszych warstw, a to zmniejszy\u0142oby szybko\u015b\u0107 syntezy i skorygowa\u0142o zaburzenie; podobnie nieco mniejsze tempo spowodowa\u0142oby ostygni\u0119cie i skurczenie j\u0105dra, zwi\u0119kszaj\u0105c szybko\u015b\u0107 syntezy, prowadz\u0105c do stanu r\u00f3wnowagi.\npromieniowanie gamma (fotony o bardzo du\u017cej energii) uwalniane w reakcji syntezy jest absorbowane po przebyciu zaledwie kilku milimetr\u00f3w plazmy s\u0142onecznej, a nast\u0119pnie ponownie emitowane w losowym kierunku i z nieco mniejsz\u0105 energi\u0105. ze wzgl\u0119du na to dotarcie promieniowania do powierzchni zajmuje du\u017co czasu. oszacowania czasu podr\u00f3\u017cy foton\u00f3w mieszcz\u0105 si\u0119 w zakresie od 10 000 do 170 000 lat. z kolei neutrina, kt\u00f3re unosz\u0105 oko\u0142o 2% energii syntezy, docieraj\u0105 do powierzchni s\u0142o\u0144ca w zaledwie 2,3 sekundy. poniewa\u017c transport energii w s\u0142o\u0144cu to proces, w kt\u00f3rym fotony pozostaj\u0105 w r\u00f3wnowadze termodynamicznej z materi\u0105, skala czasu transportu energii (mechanizm kelvina-helmholtza) w s\u0142o\u0144cu jest d\u0142uga, rz\u0119du 30 000 000 lat. jest to czas, jaki up\u0142yn\u0105\u0142by od wyst\u0105pienia zmiany temperatury w j\u0105drze s\u0142o\u0144ca do przeniesienia tej zmiany na powierzchni\u0119.\nreakcje syntezy w j\u0105drze uwalniaj\u0105 tak\u017ce neutrina s\u0142oneczne, lecz one w przeciwie\u0144stwie do foton\u00f3w rzadko oddzia\u0142uj\u0105 z materi\u0105 i prawie wszystkie wydostaj\u0105 si\u0119 ze s\u0142o\u0144ca. przez wiele lat pomiary neutrin s\u0142onecznych wykazywa\u0142y mniejsz\u0105 ich liczb\u0119, ni\u017c wskazywa\u0142a teoria. liczba rejestrowanych neutrin elektronowych by\u0142a 3 razy mniejsza od oczekiwanej. r\u00f3\u017cnica ta zosta\u0142a wyja\u015bniona w 2001 roku przez odkrycie oscylacji neutrin: s\u0142o\u0144ce emituje przewidywan\u0105 przez teori\u0119 liczb\u0119 neutrin, ale detektory nie wykrywa\u0142y 2/3 z nich, dlatego \u017ce neutrina zmieni\u0142y swoj\u0105 liczb\u0119 kwantow\u0105 zwan\u0105 zapachem (przekszta\u0142ci\u0142y si\u0119 w neutrina mionowe lub taonowe) i sta\u0142y si\u0119 niewykrywalne, zanim dotar\u0142y do detektor\u00f3w.\n\n\n=== strefa promienista ===\nw warstwach le\u017c\u0105cych dalej ni\u017c 25% promienia s\u0142onecznego od \u015brodka s\u0142o\u0144ca nie zachodzi ju\u017c praktycznie przemiana j\u0105drowa pierwiastk\u00f3w i generowanie ciep\u0142a, a jedynie przewodzenie ciep\u0142a pochodz\u0105cego z j\u0105dra, dlatego w stosunku do tych warstw u\u017cywa si\u0119 wsp\u00f3lnego okre\u015blenia otoczka. wed\u0142ug obecnego modelu s\u0142o\u0144ca pierwsz\u0105 z nich, licz\u0105c od j\u0105dra, rozci\u0105gaj\u0105c\u0105 si\u0119 do oko\u0142o 70% promienia s\u0142onecznego jest warstwa promienista. materia s\u0142oneczna jest w niej wystarczaj\u0105co gor\u0105ca i g\u0119sta, by, podobnie jak w j\u0105drze, sk\u0142ada\u0142a si\u0119 z jon\u00f3w i elektron\u00f3w. w tych warunkach promieniowanie cieplne jest podstawowym sposobem przekazywania energii z j\u0105dra. w strefie tej wraz ze wzrostem odleg\u0142o\u015bci od j\u0105dra temperatura spada z oko\u0142o 7 do 2 mln kelwin\u00f3w; odpowiadaj\u0105cy tej zmianie gradient temperatury jest mniejszy ni\u017c gradient adiabatyczny dla plazmy, dlatego nie zachodzi konwekcja. przekazywanie energii odbywa si\u0119 przez oddzia\u0142ywanie promieniowania cieplnego z cz\u0105stkami tworz\u0105cymi plazm\u0119; jony wodoru i helu oraz elektrony emituj\u0105 fotony, kt\u00f3re pokonuj\u0105 jedynie niewielki dystans i s\u0105 poch\u0142aniane przez inne jony.\nbrak konwekcji w j\u0105drze s\u0142o\u0144ca i strefie promienistej sprawia, \u017ce do strefy \u201espalania\u201d wodoru nie dop\u0142ywa nowe paliwo (wod\u00f3r), tak\u017ce produkty przemian j\u0105drowych nie wyp\u0142ywaj\u0105 w stron\u0119 powierzchni. w strefie promienistej g\u0119sto\u015b\u0107 spada stukrotnie, od 20 do 0,2 g/cm\u00b3.\nstref\u0119 promienist\u0105 od strefy konwekcyjnej oddziela warstwa przej\u015bciowa, tzw. tachoklina. jest to obszar, w kt\u00f3rym zachodzi gwa\u0142towna zmiana charakteru wielkoskalowego ruchu materii pomi\u0119dzy jednolitym obrotem w strefie radiacyjnej a rotacj\u0105 r\u00f3\u017cnicow\u0105 w strefie konwekcyjnej, co skutkuje du\u017cym \u015bcinaniem \u2013 stanem, w kt\u00f3rym kolejne poziome warstwy przesuwaj\u0105 si\u0119 jedna wzgl\u0119dem drugiej. ruchy p\u0142ynu wyst\u0119puj\u0105ce w wy\u017cszej strefie konwekcyjnej zanikaj\u0105 powoli w g\u0142\u0105b tej warstwy, przy dnie dopasowuj\u0105c si\u0119 do zachowania strefy promienistej. istnieje hipoteza, \u017ce s\u0142oneczne pole magnetyczne jest wytwarzane przez mechanizm dynama magnetohydrodynamicznego w tej strefie przej\u015bciowej.\n\n\n=== strefa konwektywna ===\nw zewn\u0119trznej warstwie s\u0142o\u0144ca, od jego powierzchni do g\u0142\u0119boko\u015bci oko\u0142o 200 000 km (70% promienia s\u0142onecznego od centrum), temperatura jest ni\u017csza ni\u017c w strefie promienistej a ci\u0119\u017csze atomy nie s\u0105 ca\u0142kowicie zjonizowane. w rezultacie transport ciep\u0142a przez promieniowanie jest mniej wydajny. materia\u0142 ogrzewany w tachoklinie, zyskuj\u0105c ciep\u0142o, kt\u00f3rego nie jest w stanie wypromieniowa\u0107 do wy\u017cszych warstw, rozszerza si\u0119, przez co zmniejsza si\u0119 jego g\u0119sto\u015b\u0107, co pozwala mu unosi\u0107 si\u0119. w rezultacie rozwija si\u0119 konwekcja termiczna: kom\u00f3rki konwekcyjne wynosz\u0105 wi\u0119kszo\u015b\u0107 ciep\u0142a na zewn\u0105trz, a\u017c do fotosfery. gdy materia och\u0142odzi si\u0119 w fotosferze, jej g\u0119sto\u015b\u0107 wzrasta i opada do podstawy strefy konwektywnej i cykl si\u0119 powtarza. w fotosferze temperatura spada do 5700 k, a g\u0119sto\u015b\u0107 do 0,2 g/m\u00b3 (oko\u0142o 1/6000 g\u0119sto\u015bci powietrza na poziomie morza).\nkolumny gor\u0105cej materii wznosz\u0105cej si\u0119 w strefie konwekcyjnej tworz\u0105 \u015blad na powierzchni s\u0142o\u0144ca w postaci granulacji powierzchni i supergranulacji. powierzchnia s\u0142o\u0144ca pokryta jest kom\u00f3rkami konwekcyjnymi w kszta\u0142cie wielok\u0105t\u00f3w o rozmiarach rz\u0119du 1000 km zwanych granulami. ja\u015bniejszy obszar granuli tworzy wznosz\u0105ca si\u0119 z pr\u0119dko\u015bci\u0105 dochodz\u0105c\u0105 do 1500 km/h gor\u0105ca materia z wn\u0119trza s\u0142o\u0144ca, ciemniejsze linie mi\u0119dzy granulami to obszary zimniejszej zapadaj\u0105cej si\u0119 plazmy. granule r\u00f3\u017cni\u0105 si\u0119 wielko\u015bci\u0105, jasno\u015bci\u0105 i czasem \u017cycia. istniej\u0105ce granule zanikaj\u0105 i tworz\u0105 si\u0119 nowe, jedna granula istnieje przez 5\u201310 min, wi\u0119ksze granule istniej\u0105 d\u0142u\u017cej. w pomiarach dopplerowskich pr\u0119dko\u015bci materii fotosfery ukazuje si\u0119 struktura o kom\u00f3rkach wielko\u015bci ponad 30 000 km zwana supergranulacj\u0105, a tak\u017ce kom\u00f3rki konwekcyjne o jeszcze wi\u0119kszych rozmiarach, rz\u0119du 200 000 km.\nturbulentna konwekcja w zewn\u0119trznej cz\u0119\u015bci s\u0142o\u0144ca powoduje powstanie dynama o ma\u0142ej skali, kt\u00f3re generuje lokalne pola magnetyczne o w\u0142asnych biegunach p\u00f3\u0142nocnych i po\u0142udniowych rozrzucone po ca\u0142ej powierzchni s\u0142o\u0144ca. kom\u00f3rki konwekcyjne na s\u0142o\u0144cu s\u0105 kom\u00f3rkami b\u00e9narda, dlatego przybieraj\u0105 kszta\u0142t podobny do graniastos\u0142up\u00f3w sze\u015bciok\u0105tnych.\n\n\n=== fotosfera ===\nwidoczna go\u0142ym okiem powierzchniowa warstwa s\u0142o\u0144ca to fotosfera. z definicji wynika, \u017ce w warstwie tej powstaje wi\u0119kszo\u015b\u0107 foton\u00f3w opuszczaj\u0105cych s\u0142o\u0144ce. fotosfera ma grubo\u015b\u0107 oko\u0142o 400 km, cho\u0107 warstwa ta stanowi niewielk\u0105 cz\u0119\u015b\u0107 promienia gwiazdy, zachodz\u0105 w niej wa\u017cne zjawiska, a w\u0142a\u015bciwo\u015bci buduj\u0105cej j\u0105 materii zmieniaj\u0105 si\u0119 znacznie. w warstwie tej wraz z wysoko\u015bci\u0105 ci\u015bnienie spada od 16 do 0,68 kpa (0,16\u20130,0068 ci\u015bnienia atmosferycznego na ziemi), temperatura spada od 7610 do 4465 k. poni\u017cej fotosfery s\u0142o\u0144ce jest niemal nieprzezroczyste dla \u015bwiat\u0142a widzialnego, przez co wyst\u0119puje w niej konwekcja. powy\u017cej fotosfery \u015bwiat\u0142o s\u0142oneczne rozchodzi si\u0119 niemal swobodnie w przestrzeni, a energia w postaci \u015bwiat\u0142a opuszcza s\u0142o\u0144ce. w\u0142asno\u015bci optyczne fotosfery wynikaj\u0105 z obecno\u015bci w niej jon\u00f3w h\u2212, kt\u00f3re \u0142atwo poch\u0142aniaj\u0105 i emituj\u0105 \u015bwiat\u0142o widzialne. w fotosferze jeden jon wodorkowy przypada na 10 mln atom\u00f3w wodoru, a na szczycie fotosfery (4400 k) nie wyst\u0119puj\u0105 one niemal wcale, a wod\u00f3r przestaje niemal prze\u017aroczysty dla \u015bwiat\u0142a. pomimo \u017ce jest ich tak niewiele, to one maj\u0105 du\u017cy wp\u0142yw na spektrum promieniowania gwiazd, kt\u00f3rych atmosfera sk\u0142ada si\u0119 g\u0142\u00f3wnie z wodoru. \u015bwiat\u0142o widzialne, kt\u00f3re dociera do ziemi, jest wytwarzane, gdy elektrony przy\u0142\u0105czaj\u0105 si\u0119 do atom\u00f3w wodoru, tworz\u0105c jony h\u2212; wi\u0119kszo\u015b\u0107 \u015bwiat\u0142a opuszczaj\u0105cego s\u0142o\u0144ce powstaje w najni\u017cszych 100 km fotosfery. w 1 m\u00b3 fotosfery znajduje si\u0119 \u015brednio oko\u0142o 1023 cz\u0105steczek (0,37% g\u0119sto\u015bci cz\u0105stek w atmosferze ziemskiej na poziomie morza). fotosfera jest zjonizowana w niewielkim stopniu (oko\u0142o 3%), prawie ca\u0142y wod\u00f3r istnieje w formie atomowej. fotosfera jest nieco bardziej przezroczysta ni\u017c czyste powietrze na ziemi. poniewa\u017c g\u00f3rna cz\u0119\u015b\u0107 fotosfery jest zimniejsza ni\u017c dolna, tarcza s\u0142o\u0144ca ogl\u0105dana po skosie zawiera wi\u0119cej promieniowania z wy\u017cszych warstw ni\u017c ogl\u0105dana prostopadle do powierzchni, co sprawia, \u017ce tarcza s\u0142oneczna jest ciemniejsza przy kraw\u0119dzi (limbie); zjawisko to znane jest jako pociemnienie brzegowe. promieniowanie s\u0142o\u0144ca w zakresie widzialnym jest najintensywniejsze w \u017c\u00f3\u0142to-zielonej cz\u0119\u015bci widma i chocia\u017c w rzeczywisto\u015bci ma barw\u0119 bia\u0142\u0105, obserwowane z powierzchni ziemi mo\u017ce wydawa\u0107 si\u0119 \u017c\u00f3\u0142te ze wzgl\u0119du na do\u015b\u0107 mocne rozpraszanie \u015bwiat\u0142a niebieskiego w atmosferze. widmo promieniowania s\u0142onecznego (temperatura barwowa) odpowiada widmu cia\u0142a doskonale czarnego o temperaturze ok. 5900 k, z maksimum przy d\u0142ugo\u015bci fali oko\u0142o 500 nm, przeplecione liniami absorpcyjnymi (tzw. liniami fraunhofera) pochodz\u0105cymi od gaz\u00f3w w rozrzedzonych warstwach le\u017c\u0105cych powy\u017cej fotosfery. je\u017celi jako punkt odniesienia zostanie przyj\u0119ty standardowy iluminant d65, to wzgl\u0119dem niego \u015bwiat\u0142o s\u0142oneczne przed wej\u015bciem w atmosfer\u0119 ziemi ma barw\u0119, kt\u00f3r\u0105 mo\u017cna okre\u015bli\u0107 jako brzoskwiniowo r\u00f3\u017cow\u0105, w przestrzeni barw srgb jest to #fff3ea, a w ciexyz x=0,3259, y=0,3379.\npodczas wczesnych bada\u0144 widma optycznego fotosfery stwierdzono, \u017ce niekt\u00f3re linie absorpcyjne nie pasuj\u0105 do \u017cadnego pierwiastka chemicznego, jaki by\u0142 znany w\u00f3wczas na ziemi. w 1868 roku norman lockyer postawi\u0142 hipotez\u0119, \u017ce te linie absorpcyjne reprezentuj\u0105 nieznany wcze\u015bniej pierwiastek, kt\u00f3ry nazwa\u0142 hel od greckiego boga s\u0142o\u0144ca heliosa. dwadzie\u015bcia pi\u0119\u0107 lat p\u00f3\u017aniej hel wyizolowano na ziemi.\n\n\n=== atmosfera ===\ncz\u0119\u015bci s\u0142o\u0144ca po\u0142o\u017cone poza fotosfer\u0105 s\u0105 okre\u015blane \u0142\u0105cznie jako atmosfera s\u0142oneczna. mog\u0105 by\u0107 one obserwowane dzi\u0119ki teleskopom rejestruj\u0105cym promieniowanie elektromagnetyczne od fal radiowych przez \u015bwiat\u0142o widzialne do promieniowania gamma. poza fotosfer\u0105 znajduje si\u0119 pi\u0119\u0107 g\u0142\u00f3wnych obszar\u00f3w: warstwa minimum temperaturowego, chromosfera, warstwa przej\u015bciowa, korona s\u0142oneczna i heliosfera.\nnajch\u0142odniejszym obszarem s\u0142o\u0144ca jest warstwa minimum temperaturowego, oko\u0142o 500 km nad fotosfer\u0105, gdzie temperatura spada do oko\u0142o 4100 k. jest ona dostatecznie niska, aby mo\u017cliwe by\u0142o istnienie moleku\u0142 prostych zwi\u0105zk\u00f3w chemicznych (tlenku w\u0119gla, wody), kt\u00f3re mo\u017cna wykry\u0107 w widmie absorpcyjnym.\nchromosfera, warstwa przej\u015bciowa i korona s\u0105 znacznie gor\u0119tsze ni\u017c powierzchnia s\u0142o\u0144ca. zjawisko to nie zosta\u0142o jednoznacznie wyja\u015bnione; zebrane dowody wskazuj\u0105, \u017ce fale alfv\u00e9na mog\u0105 mie\u0107 wystarczaj\u0105co du\u017c\u0105 energi\u0119, aby ogrzewa\u0107 koron\u0119.\npowy\u017cej warstwy minimum temperaturowego znajduje si\u0119 warstwa o grubo\u015bci oko\u0142o 2000 kilometr\u00f3w, w kt\u00f3rej widmie dominuj\u0105 linie emisyjne i absorpcyjne. nazywa si\u0119 j\u0105 \u201echromosfer\u0105\u201d od greckiego \u03c7\u03c1\u03ce\u03bc\u03b1 (chroma), oznaczaj\u0105cego \u201ekolor\u201d, poniewa\u017c chromosfera jest widoczna podczas za\u0107mie\u0144 s\u0142o\u0144ca jako kolorowy b\u0142ysk na pocz\u0105tku i na ko\u0144cu fazy ca\u0142kowitego za\u0107mienia. temperatura w chromosferze stopniowo wzrasta z wysoko\u015bci\u0105 do oko\u0142o 20 000 k u szczytu warstwy. w g\u00f3rnej cz\u0119\u015bci chromosfery hel staje si\u0119 cz\u0119\u015bciowo zjonizowany.\n\npowy\u017cej chromosfery znajduje si\u0119 cienka (oko\u0142o 200 km) warstwa przej\u015bciowa, w kt\u00f3rej temperatura wzrasta gwa\u0142townie z oko\u0142o 20 000 k w g\u00f3rnej chromosferze do blisko miliona kelwin\u00f3w, temperatury charakterystycznej dla korony s\u0142onecznej. wzrost temperatury jest u\u0142atwiony przez pe\u0142n\u0105 jonizacj\u0119 helu w obszarze przej\u015bciowym, kt\u00f3ra znacznie zmniejsza radiacyjne och\u0142adzanie plazmy. warstwa przej\u015bciowa nie wyst\u0119puje na \u015bci\u015ble okre\u015blonej wysoko\u015bci, ale raczej stanowi rodzaj \u201ehalo\u201d wok\u00f3\u0142 przejaw\u00f3w aktywno\u015bci chromosferycznej, jak spikule i filamenty, i jest w sta\u0142ym, chaotycznym ruchu. z powierzchni ziemi trudno jest obserwowa\u0107 warstw\u0119 przej\u015bciow\u0105, ale jest ona dobrze widoczna z przestrzeni kosmicznej przez instrumenty wra\u017cliwe na skrajny ultrafiolet.\nkorona s\u0142oneczna jest nast\u0119pn\u0105 warstw\u0105 atmosfery s\u0142o\u0144ca. niska korona, bli\u017cej powierzchni s\u0142o\u0144ca, ma g\u0119sto\u015b\u0107 cz\u0105stek oko\u0142o 1015-10 16 m\u22123. \u015brednia temperatura korony i wiatru s\u0142onecznego to 1 000 000\u20132 000 000 k; w najgor\u0119tszych obszarach osi\u0105ga 8 000 000\u201320 000 000 k. chocia\u017c nie istnieje kompletna teoria, kt\u00f3ra wyja\u015bnia\u0142aby temperatur\u0119 korony, przynajmniej cz\u0119\u015b\u0107 jej ciep\u0142a generuje rekoneksja magnetyczna. korona jest rozszerzon\u0105, zewn\u0119trzn\u0105 atmosfer\u0105 s\u0142o\u0144ca, kt\u00f3ra ma obj\u0119to\u015b\u0107 znacznie wi\u0119ksz\u0105 ni\u017c obj\u0119to\u015b\u0107 zawarta w obr\u0119bie fotosfery. fale na zewn\u0119trznej powierzchni korony, kt\u00f3re losowo rozchodz\u0105 si\u0119 na jeszcze wi\u0119ksz\u0105 odleg\u0142o\u015b\u0107 od s\u0142o\u0144ca, nazywa si\u0119 wiatrem s\u0142onecznym; rozchodzi si\u0119 on w obr\u0119bie ca\u0142ego uk\u0142adu s\u0142onecznego.\nheliosfera \u2013 rzadki, najbardziej zewn\u0119trzny obszar atmosfery s\u0142o\u0144ca \u2013 jest wype\u0142niona plazm\u0105 wiatru s\u0142onecznego. jej wewn\u0119trzn\u0105 granic\u0119 wyznacza obszar, w kt\u00f3rym przep\u0142yw wiatru s\u0142onecznego staje si\u0119 szybszy ni\u017c pr\u0119dko\u015b\u0107 fal alfv\u00e9na, oko\u0142o 20 promieni s\u0142onecznych (0,1 au) od \u015brodka gwiazdy. turbulencja i si\u0142y dynamiczne dzia\u0142aj\u0105ce w heliosferze nie mog\u0105 wp\u0142ywa\u0107 na kszta\u0142t korony s\u0142onecznej, poniewa\u017c informacje (odkszta\u0142cenia) mog\u0105 podr\u00f3\u017cowa\u0107 tylko z pr\u0119dko\u015bci\u0105 fal alfv\u00e9na. wiatr s\u0142oneczny przemieszcza si\u0119 na zewn\u0105trz w spos\u00f3b ci\u0105g\u0142y przez heliosfer\u0119, formuj\u0105c pole magnetyczne s\u0142o\u0144ca na kszta\u0142t spirali archimedesa, a\u017c osi\u0105gnie heliopauz\u0119, ponad 50 au od s\u0142o\u0144ca. w grudniu 2004 roku sonda voyager 1 przekroczy\u0142a szok ko\u0144cowy, wewn\u0119trzn\u0105 granic\u0119 heliosfery, a w 2012 roku wydosta\u0142a si\u0119 poza heliopauz\u0119. obie sondy voyager rejestrowa\u0142y podwy\u017cszony poziom wysokoenergetycznych cz\u0105stek w miar\u0119 zbli\u017cania si\u0119 do tej granicy.\nheliosfera rozci\u0105ga si\u0119 daleko poza obszar planet uk\u0142adu s\u0142onecznego i orbity obiekt\u00f3w pasa kuipera, takich jak pluton. heliopauza wyznacza granic\u0119 wp\u0142ywu s\u0142o\u0144ca, poza kt\u00f3r\u0105 rozpo\u015bciera si\u0119 o\u015brodek mi\u0119dzygwiazdowy. pole grawitacyjne s\u0142o\u0144ca dominuje na wi\u0119kszym obszarze, utrzymuj\u0105c ob\u0142ok oorta rozci\u0105gaj\u0105cy si\u0119 daleko poza granic\u0119 heliosfery.\n\n\n=== pole magnetyczne ===\ns\u0142o\u0144ce jest gwiazd\u0105 magnetycznie aktywn\u0105, ma silne pole magnetyczne, kt\u00f3re w ma\u0142ej skali zmienia si\u0119 nieustannie, a co oko\u0142o jedena\u015bcie lat, w pobli\u017cu maksimum s\u0142onecznego zmienia biegunowo\u015b\u0107. pole magnetyczne s\u0142o\u0144ca powoduje wiele efekt\u00f3w, kt\u00f3re s\u0105 zbiorczo nazywane aktywno\u015bci\u0105 s\u0142oneczn\u0105, w tym plamy na powierzchni s\u0142o\u0144ca, rozb\u0142yski i zmiany wiatru s\u0142onecznego, kt\u00f3ry niesie materi\u0119 poprzez uk\u0142ad s\u0142oneczny (tzw. pogoda kosmiczna). wp\u0142yw aktywno\u015bci s\u0142onecznej na ziemi\u0119 przejawia si\u0119 m.in. w wyst\u0119powaniu z\u00f3rz na umiarkowanych i wysokich szeroko\u015bciach geograficznych, zak\u0142\u00f3ceniach \u0142\u0105czno\u015bci radiowej i przesy\u0142u pr\u0105du elektrycznego. odegra\u0142a ona najprawdopodobniej du\u017c\u0105 rol\u0119 w powstaniu i ewolucji uk\u0142adu s\u0142onecznego. aktywno\u015b\u0107 s\u0142oneczna zmienia tak\u017ce struktur\u0119 zewn\u0119trznej atmosfery ziemi.\nca\u0142a materia w s\u0142o\u0144cu wyst\u0119puje w postaci gazu, a w wysokich temperaturach plazmy. dzi\u0119ki temu s\u0142o\u0144ce mo\u017ce obraca\u0107 si\u0119 szybciej na r\u00f3wniku (oko\u0142o 25 dni) ni\u017c w wy\u017cszych szeroko\u015bciach heliograficznych (oko\u0142o 35 dni w pobli\u017cu biegun\u00f3w). rotacja r\u00f3\u017cnicowa s\u0142o\u0144ca powoduje skr\u0119cenie linii jego pola magnetycznego, tworz\u0105c p\u0119tle pola magnetycznego wznosz\u0105ce si\u0119 z powierzchni s\u0142o\u0144ca i powoduj\u0105c powstawanie plam s\u0142onecznych i protuberancji (patrz: rekoneksja magnetyczna). ten ruch nap\u0119dza dynamo s\u0142oneczne i 11-letni cykl aktywno\u015bci s\u0142onecznej.\ns\u0142oneczne pole magnetyczne znacznie wykracza poza granice samego s\u0142o\u0144ca. plazma wiatru s\u0142onecznego niesie pole magnetyczne w przestrze\u0144 mi\u0119dzyplanetarn\u0105, tworz\u0105c tzw. mi\u0119dzyplanetarne pole magnetyczne. poniewa\u017c plazma mo\u017ce porusza\u0107 si\u0119 tylko wzd\u0142u\u017c linii pola magnetycznego, mi\u0119dzyplanetarne pole magnetyczne jest pocz\u0105tkowo rozci\u0105gni\u0119te radialnie od s\u0142o\u0144ca. poniewa\u017c pola na p\u00f3\u0142noc i na po\u0142udnie od r\u00f3wnika s\u0142onecznego maj\u0105 r\u00f3\u017cne bieguny, z wektorem indukcji wskazuj\u0105cym w stron\u0119 s\u0142o\u0144ca b\u0105d\u017a odwrotnie, w p\u0142aszczy\u017anie r\u00f3wnikowej s\u0142o\u0144ca istnieje cienka warstwa graniczna, wzd\u0142u\u017c kt\u00f3rej p\u0142ynie s\u0142aby pr\u0105d \u2013 tzw. heliosferyczna warstwa pr\u0105dowa (ang. heliospheric current sheet). w wi\u0119kszej odleg\u0142o\u015bci obr\u00f3t s\u0142o\u0144ca skr\u0119ca pole magnetyczne i t\u0119 warstw\u0119 w kszta\u0142t spirali archimedesa, tworz\u0105c struktur\u0119 zwan\u0105 spiral\u0105 parkera. mi\u0119dzyplanetarne pole magnetyczne jest o wiele silniejsze ni\u017c sk\u0142adowa dipolowa s\u0142onecznego pola magnetycznego, kt\u00f3ra na powierzchni fotosfery ma indukcj\u0119 od 50 do 400 \u03bct i maleje z odwrotno\u015bci\u0105 sze\u015bcianu odleg\u0142o\u015bci od s\u0142o\u0144ca, do oko\u0142o 0,1 nt przy orbicie ziemi. jednak\u017ce zgodnie z obserwacjami sond kosmicznych, mi\u0119dzyplanetarne pole magnetyczne w pobli\u017cu ziemi ma warto\u015b\u0107 5 nt, oko\u0142o sto razy wi\u0119ksz\u0105. r\u00f3\u017cnic\u0119 powoduj\u0105 pola magnetyczne generowane przez pr\u0105dy elektryczne, p\u0142yn\u0105ce w plazmie pochodz\u0105cej ze s\u0142o\u0144ca.\n\n\n== sk\u0142ad chemiczny ==\n\ns\u0142o\u0144ce sk\u0142ada si\u0119 g\u0142\u00f3wnie z dw\u00f3ch pierwiastk\u00f3w chemicznych: wodoru i helu; stanowi\u0105 one w fotosferze odpowiednio 74,91% i 23,77% masy, pozosta\u0142e pierwiastki stanowi\u0105 1,33%. wszystkie ci\u0119\u017csze pierwiastki, zwane w astronomii metalami, to g\u0142\u00f3wnie tlen (oko\u0142o 1% masy), w\u0119giel (0,3%), neon (0,2%) i \u017celazo (0,2%).\ns\u0142o\u0144ce odziedziczy\u0142o sk\u0142ad chemiczny po o\u015brodku mi\u0119dzygwiazdowym, z kt\u00f3rego powsta\u0142o. wod\u00f3r i hel, kt\u00f3re zawiera, zosta\u0142y wytworzone w procesach pierwotnej nukleosyntezy, a \u201emetale\u201d zosta\u0142y wyprodukowane przez nukleosyntez\u0119 we wcze\u015bniejszych pokoleniach gwiazd, kt\u00f3re zako\u0144czy\u0142y swoje \u017cycie i zwr\u00f3ci\u0142y swoj\u0105 materi\u0119 do o\u015brodka mi\u0119dzygwiezdnego przed powstaniem s\u0142o\u0144ca. sk\u0142ad chemiczny fotosfery jest zwykle uwa\u017cany za reprezentatywny dla pierwotnego sk\u0142adu uk\u0142adu s\u0142onecznego. jednak\u017ce od czasu, gdy s\u0142o\u0144ce powsta\u0142o, cz\u0119\u015b\u0107 helu i ci\u0119\u017cszych pierwiastk\u00f3w opad\u0142a w g\u0142\u0105b gwiazdy z fotosfery. dlatego st\u0119\u017cenie helu w dzisiejszej fotosferze jest zmniejszone, a metaliczno\u015b\u0107 stanowi tylko 84% metaliczno\u015bci, jak\u0105 mia\u0142o s\u0142o\u0144ce w fazie protogwiazdy (przed rozpocz\u0119ciem syntezy j\u0105drowej w j\u0105drze). s\u0142o\u0144ce w fazie protogwiazdy zawiera\u0142o przypuszczalnie 71,1% wodoru, 27,4% helu i 1,5% metali.\nw wewn\u0119trznej cz\u0119\u015bci s\u0142o\u0144ca synteza j\u0105drowa zmieni\u0142a sk\u0142ad materii, przekszta\u0142caj\u0105c cz\u0119\u015b\u0107 wodoru w hel. najg\u0142\u0119bsza cz\u0119\u015b\u0107 s\u0142o\u0144ca zawiera obecnie mniej wi\u0119cej 60% helu przy niezmienionej zawarto\u015bci metali. poniewa\u017c we wn\u0119trzu s\u0142o\u0144ca energia jest przenoszona przez promieniowanie, a nie konwekcj\u0119 (patrz strefa promienista powy\u017cej), produkty syntezy z j\u0105dra nie wznios\u0142y si\u0119 do fotosfery.\n\u201espalanie\u201d wodoru w centrum tworzy obszar wype\u0142niony \u201ehelowym popio\u0142em\u201d, przekszta\u0142canie wodoru w hel, stopniowo s\u0142abnie w centrum s\u0142o\u0144ca i przechodzi do coraz wy\u017cszych warstw. ten proces b\u0119dzie trwa\u0142 dalej i doprowadzi w ko\u0144cu do tego, \u017ce s\u0142o\u0144ce opu\u015bci ci\u0105g g\u0142\u00f3wny, by sta\u0107 si\u0119 czerwonym olbrzymem.\nzawarto\u015b\u0107 ci\u0119\u017cszych pierwiastk\u00f3w jest typowo badana za pomoc\u0105 spektroskopii fotosfery s\u0142o\u0144ca i por\u00f3wnywana ze sk\u0142adem meteoryt\u00f3w szczeg\u00f3lnie chondryt\u00f3w w\u0119glistych, kt\u00f3re nigdy nie by\u0142y ogrzane do temperatury topnienia. dzi\u0119ki temu mog\u0142y zachowa\u0107 pierwotny sk\u0142ad mg\u0142awicy przeds\u0142onecznej. te dwie metody na og\u00f3\u0142 daj\u0105 zgodne wyniki.\nzawarto\u015b\u0107 litu w por\u00f3wnaniu do innych metali w fotosferze s\u0142o\u0144ca jest oko\u0142o 150 razy mniejsza ni\u017c w meteorytach, a boru i berylu por\u00f3wnywalna. ma\u0142a zawarto\u015b\u0107 litu wskazuje na jego ubywanie w procesie li + h = 2he, zachodz\u0105ce w takim obszarze s\u0142o\u0144ca, by zachodzi\u0142a wymiana materii mi\u0119dzy wierzchnimi warstwami s\u0142o\u0144ca a miejscem zachodzenia reakcji. rozwa\u017cano mo\u017cliwo\u015b\u0107 zachodzenia tego procesu w centrum s\u0142o\u0144ca w fazie protogwiazdy oraz w dolnej cz\u0119\u015bci strefy konwektywnej, gdy s\u0142o\u0144ce by\u0142o ju\u017c na ci\u0105gu g\u0142\u00f3wnym, a jego centrum by\u0142o promieniste. wykazano jednak, \u017ce temperatura w strefie konwekcji by\u0142a zawsze zbyt ma\u0142a, by zachodzi\u0142o w niej \u201espalanie\u201d litu.\n\n\n=== jony pierwiastk\u00f3w z grupy \u017celaza ===\nw latach 70. xx wieku wiele bada\u0144 koncentrowa\u0142o si\u0119 na zawarto\u015bci pierwiastk\u00f3w grupy \u017celaza w s\u0142o\u0144cu. chocia\u017c przeprowadzono znaczn\u0105 liczb\u0119 bada\u0144, okre\u015blenie zawarto\u015bci niekt\u00f3rych pierwiastk\u00f3w (np. kobaltu i manganu) by\u0142o nadal problematyczne (co najmniej do 1978 roku), ze wzgl\u0119du na ich struktur\u0119 nadsubteln\u0105.\npierwszy w du\u017cej mierze kompletny zestaw mocy oscylatora dla pojedynczo zjonizowanych pierwiastk\u00f3w grupy \u017celaza zosta\u0142 opracowany w 1960 roku, a jego poprawiona wersja w 1976. w 1978 roku wyznaczono zawarto\u015b\u0107 pojedynczo zjonizowanych atom\u00f3w pierwiastk\u00f3w grupy \u017celaza.\n\n\n=== stosunki izotop\u00f3w w s\u0142o\u0144cu i planetach ===\nwielu autor\u00f3w rozwa\u017ca\u0142o przyczyn\u0119 istnienia r\u00f3\u017cnic sk\u0142adu izotop\u00f3w gaz\u00f3w szlachetnych mi\u0119dzy s\u0142o\u0144cem a planetami, na przyk\u0142ad korelacje mi\u0119dzy sk\u0142adem izotopowym planetarnego i s\u0142onecznego neonu i ksenonu. przed 1983 rokiem powszechnie funkcjonowa\u0142 pogl\u0105d, \u017ce sk\u0142ad izotopowy metali w ca\u0142ej obj\u0119to\u015bci s\u0142o\u0144ca jest jednakowy. w 1983 roku postawiono hipotez\u0119, \u017ce frakcjonowanie izotop\u00f3w zachodz\u0105ce w s\u0142o\u0144cu wp\u0142yn\u0119\u0142o na r\u00f3\u017cnice w proporcjach izotop\u00f3w w planetach i wietrze s\u0142onecznym.\n\n\n== cykle s\u0142oneczne ==\n\n\n=== plamy s\u0142oneczne i cykl s\u0142oneczny ===\nprzy obserwacji s\u0142o\u0144ca przez odpowiednie filtry zwykle natychmiast zauwa\u017calne staj\u0105 si\u0119 plamy na jego powierzchni, obszary powierzchni wyra\u017anie ciemniejsze ni\u017c ich otoczenie. powodem mniejszej jasno\u015bci jest ich ni\u017csza temperatura. wewn\u0119trzna cz\u0119\u015b\u0107 plamy nazywana jest cieniem, jest ona zazwyczaj otoczona p\u00f3\u0142cieniem, obszarem, na kt\u00f3rym wida\u0107 zdeformowan\u0105 struktur\u0119 granuli. ma\u0142e plamy pozbawione p\u00f3\u0142cienia nazywane s\u0105 porami, stanowi\u0105 one pierwszy etap ewolucji plam. plamy s\u0142oneczne to regiony intensywnej aktywno\u015bci magnetycznej, gdzie konwekcja jest hamowana przez silne pole magnetyczne, redukuj\u0105c transport ciep\u0142a z gor\u0105cego wn\u0119trza na powierzchni\u0119. pole magnetyczne powoduje silne nagrzewanie korony, tworz\u0105c regiony aktywne, kt\u00f3re s\u0105 \u017ar\u00f3d\u0142em intensywnych rozb\u0142ysk\u00f3w i koronalnych wyrzut\u00f3w masy. najwi\u0119ksze plamy mog\u0105 mie\u0107 \u015brednic\u0119 dziesi\u0105tek tysi\u0119cy kilometr\u00f3w.\nliczba plam widocznych na s\u0142o\u0144cu (zobacz: liczba wolfa) nie jest sta\u0142a, ale zmienia si\u0119 w 11-letnim cyklu znanym jako cykl s\u0142oneczny. w typowym minimum aktywno\u015bci s\u0142onecznej plamy s\u0105 ma\u0142o widoczne, czasami wcale, a te, kt\u00f3re si\u0119 pojawiaj\u0105, wyst\u0119puj\u0105 na wysokich szeroko\u015bciach heliograficznych. w miar\u0119 rozwijania si\u0119 cyklu s\u0142onecznego liczba plam wzrasta i przenosz\u0105 si\u0119 one bli\u017cej r\u00f3wnika s\u0142o\u0144ca; zjawisko to opisuje prawo sp\u00f6rera. plamy s\u0142oneczne zwykle wyst\u0119puj\u0105 w parach o przeciwnej biegunowo\u015bci magnetycznej. polaryzacja magnetyczna wiod\u0105cej plamy zmienia si\u0119 na przeciwn\u0105 w ka\u017cdym kolejnym cyklu s\u0142onecznym, tak, \u017ce p\u00f3\u0142nocny biegun magnetyczny w jednym cyklu s\u0142onecznym zostanie zast\u0105piony przez po\u0142udniowy biegun magnetyczny w nast\u0119pnym. cykl s\u0142oneczny zwi\u0105zany jest z cyrkulacj\u0105 plazmy w warstwie konwektywnej; d\u0142ugie minima aktywno\u015bci mog\u0105 by\u0107 zwi\u0105zane z przyspieszeniem ruchu w g\u00f3rnych warstwach \u201epasa transmisyjnego\u201d plazmy w \u015brednich szeroko\u015bciach heliograficznych.\ncykl s\u0142oneczny ma du\u017cy wp\u0142yw na pogod\u0119 kosmiczn\u0105, a tak\u017ce na klimat ziemi, jako \u017ce jasno\u015b\u0107 s\u0142o\u0144ca ma bezpo\u015bredni zwi\u0105zek z aktywno\u015bci\u0105 magnetyczn\u0105. s\u0142oneczne minima aktywno\u015bci wydaj\u0105 si\u0119 by\u0107 skorelowane z ni\u017cszymi temperaturami na ziemi, a szczeg\u00f3lnie d\u0142ugie cykle s\u0142oneczne koreluj\u0105 z cieplejszymi okresami. wydaje si\u0119, \u017ce w xvii wieku cykl s\u0142oneczny ca\u0142kowicie zatrzyma\u0142 si\u0119 na kilka lat \u2013 w tym okresie zaobserwowano bardzo niewiele plam. podczas tej epoki, znanej jako minimum maundera lub ma\u0142a epoka lodowa, europa do\u015bwiadczy\u0142a wyj\u0105tkowo niskich temperatur. wcze\u015bniejsze wyd\u0142u\u017cone minima zosta\u0142y odkryte poprzez analiz\u0119 s\u0142oj\u00f3w przyrostu rocznego drzew i wydaje si\u0119, \u017ce zbieg\u0142y si\u0119 w czasie z okresami ni\u017cszych ni\u017c \u015brednie temperatur na ziemi.\n\n\n=== hipotetyczny cykl d\u0142ugookresowy ===\njedna z nowszych teorii twierdzi, \u017ce niestabilno\u015bci magnetyczne w j\u0105drze s\u0142o\u0144ca powoduj\u0105 wahania o okresach 41 000 lub 100 000 lat. mog\u0105 one stanowi\u0107 wyja\u015bnienie epok lodowych alternatywne wobec cykli milankovicia.\n\n\n== etapy ewolucji ==\ns\u0142o\u0144ce obecnie jest w przybli\u017ceniu w po\u0142owie najbardziej stabilnej cz\u0119\u015bci swojego \u017cycia. nie zmieni\u0142o si\u0119 znacznie w ci\u0105gu ostatnich czterech miliard\u00f3w lat i pozostanie stabilne przez kolejne cztery miliardy. jednak\u017ce w miar\u0119 ustawania syntezy wodoru w hel w j\u0105drze i przenoszenie si\u0119 jej do wy\u017cszych warstw s\u0142o\u0144ce czekaj\u0105 powa\u017cne zmiany, zar\u00f3wno wewn\u0119trzne, jak i zewn\u0119trzne.\n\n\n=== powstanie ===\ns\u0142o\u0144ce uformowa\u0142o si\u0119 oko\u0142o 4,57 mld lat temu w wyniku zapadni\u0119cia si\u0119 cz\u0119\u015bci wielkiego ob\u0142oku molekularnego, kt\u00f3ry sk\u0142ada\u0142 si\u0119 g\u0142\u00f3wnie z wodoru oraz helu i przypuszczalnie utworzy\u0142 wiele innych gwiazd, w tym hd 162826. jego wiek zosta\u0142 oszacowany na podstawie modeli komputerowych ewolucji gwiazd i pomiar\u00f3w zawarto\u015bci ci\u0119\u017ckich radioizotop\u00f3w. wynik ten jest sp\u00f3jny z datowaniem izotopowym najstarszej materii w uk\u0142adzie s\u0142onecznym, o wieku 4,567 mld lat. badania meteoryt\u00f3w ujawni\u0142y \u015blady stabilnych izotop\u00f3w potomnych, pochodz\u0105cych z rozpadu kr\u00f3tko\u017cyciowych izotop\u00f3w, takich jak \u017celazo-60, kt\u00f3re mog\u0105 powsta\u0107 naturalnie tylko w wyniku eksplozji kr\u00f3tko \u017cyj\u0105cych gwiazd. to wskazuje, \u017ce jedna lub kilka supernowych musia\u0142o eksplodowa\u0107 w pobli\u017cu miejsca, gdzie narodzi\u0142o si\u0119 s\u0142o\u0144ce. fale uderzeniowe wybuch\u00f3w mog\u0142y spowodowa\u0107 zag\u0119szczenie gaz\u00f3w w ob\u0142oku molekularnym i sprawi\u0107, \u017ce pewne jego regiony zapad\u0142y si\u0119 pod wp\u0142ywem w\u0142asnej grawitacji. zachowanie momentu p\u0119du sprawi\u0142o, \u017ce zapadaj\u0105cy si\u0119 ob\u0142ok obraca\u0142 si\u0119 coraz szybciej. wi\u0119kszo\u015b\u0107 masy skupi\u0142a si\u0119 w centrum, tworz\u0105c protogwiazd\u0119, podczas gdy reszta sp\u0142aszczy\u0142a si\u0119, formuj\u0105c dysk protoplanetarny, z kt\u00f3rego p\u00f3\u017aniej powsta\u0142y planety i inne satelity s\u0142o\u0144ca. protos\u0142o\u0144ce mia\u0142o rozmiary wielokrotnie wi\u0119ksze ni\u017c obecnie, dlatego mimo niskiej temperatury \u015bwieci\u0142o wielokrotnie ja\u015bniej ni\u017c obecnie. wraz z kurczeniem jasno\u015b\u0107 szybko mala\u0142a, w przeci\u0105gu 10 mln lat spad\u0142a poni\u017cej obecnej. kompresja materii w j\u0105drze protogwiazdy generowa\u0142a du\u017ce ilo\u015bci ciep\u0142a, kt\u00f3rego przybywa\u0142o w miar\u0119 akrecji gazu z otaczaj\u0105cego dysku, a\u017c do zainicjowania reakcji termoj\u0105drowych w centrum. 10 mln lat po rozpocz\u0119ciu zapadania ob\u0142oku, narodzi\u0142o si\u0119 s\u0142o\u0144ce, gwiazda o \u015brednicy oko\u0142o 1,33 razy wi\u0119kszej ni\u017c obecnie i temperaturze powierzchni 4500 k. nowo powsta\u0142e gwiazdy o podobnej masie przechodz\u0105 przez okres du\u017cej aktywno\u015bci, b\u0119d\u0105c tzw. gwiazdami typu t tauri; najprawdopodobniej tak samo ewoluowa\u0142o m\u0142ode s\u0142o\u0144ce. materia wci\u0105\u017c na nie opada\u0142a, ale r\u00f3wnocze\u015bnie emitowany by\u0142 intensywny wiatr s\u0142oneczny, kt\u00f3ry usun\u0105\u0142 pozosta\u0142o\u015bci mg\u0142awicy przeds\u0142onecznej. po oko\u0142o 17 mln lat s\u0142o\u0144ce osi\u0105gn\u0119\u0142o r\u00f3wnowag\u0119 hydrostatyczn\u0105 i do\u0142\u0105czy\u0142o do gwiazd ci\u0105gu g\u0142\u00f3wnego, rozpoczynaj\u0105c najd\u0142u\u017cszy etap w swojej ewolucji.\n\n\n=== ci\u0105g g\u0142\u00f3wny ===\ns\u0142o\u0144ce jest obecnie mniej wi\u0119cej w po\u0142owie swojego pobytu w ci\u0105gu g\u0142\u00f3wnym ewolucji gwiazd, podczas kt\u00f3rego reakcje w j\u0105drze \u0142\u0105cz\u0105 j\u0105dra wodoru w hel. w ka\u017cdej sekundzie ponad cztery miliony ton materii s\u0105 zamieniane w energi\u0119 w j\u0105drze s\u0142o\u0144ca; tworzone s\u0105 fotony i neutrina. takie tempo oznacza, \u017ce s\u0142o\u0144ce zd\u0105\u017cy\u0142o przekszta\u0142ci\u0107 w energi\u0119 mas\u0119 oko\u0142o 100 mas ziemi. \u0142\u0105cznie s\u0142o\u0144ce b\u0119dzie gwiazd\u0105 ci\u0105gu g\u0142\u00f3wnego przez oko\u0142o 10\u201311 miliard\u00f3w lat.\nci\u0105g g\u0142\u00f3wny jest najd\u0142u\u017cszym i najbardziej stabilnym okresem \u017cycia s\u0142o\u0144ca, ale w tym okresie tak\u017ce powoli ewoluuje. zmiany zachodz\u0105 przede wszystkim w odpowiedzi na zmian\u0119 st\u0119\u017cenia podstawowych sk\u0142adnik\u00f3w gwiazdy wywo\u0142an\u0105 przemian\u0105 wodoru w hel. s\u0142o\u0144ce jest w r\u00f3wnowadze hydrostatycznej, w kt\u00f3rej ci\u015bnienie wewn\u0119trzne r\u00f3wnowa\u017cy nacisk warstw zewn\u0119trznych gwiazdy, w gwie\u017adzie wielko\u015bci s\u0142o\u0144ca, na tym etapie \u017cycia, ci\u015bnienie jest wywo\u0142ane g\u0142\u00f3wnie przez cz\u0105stki plazmy. materia j\u0105dra zachowuje si\u0119 tak jak gaz doskona\u0142y, ci\u015bnienie zale\u017cy od temperatury i liczby cz\u0105stek w jednostce obj\u0119to\u015bci. przemiana wodoru w hel zmniejsza czterokrotnie liczb\u0119 cz\u0105stek w j\u0105drze. to z kolei zwi\u0119ksza g\u0119sto\u015b\u0107 j\u0105dra i uwalnia energi\u0119 grawitacyjn\u0105, z czego po\u0142owa tej energii jest emitowana na zewn\u0105trz, a po\u0142owa podnosi temperatur\u0119 j\u0105dra (twierdzenie wirialne). proces ten umo\u017cliwia \u201espalanie\u201d wodoru, kt\u00f3ry wcze\u015bniej by\u0142 poza j\u0105drem, wzrost g\u0119sto\u015bci i temperatury rekompensuje ubytek wodoru, sumarycznie intensywno\u015b\u0107 produkcji energii, a tym samym jasno\u015b\u0107, ro\u015bnie.\nwy\u017csza temperatura j\u0105dra i wi\u0119kszy odp\u0142yw energii powoduje, \u017ce zewn\u0119trzne warstwy nieco rozszerzaj\u0105 si\u0119, a gwiazda staje si\u0119 ja\u015bniejsza. temperatura powierzchni podczas ewolucji gwiazdy ci\u0105gu g\u0142\u00f3wnym zmienia si\u0119, przy czym dla gwiazd poni\u017cej oko\u0142o 1,25 m\u2299 temperatura powierzchni ma tendencj\u0119 wzrostow\u0105. w wyniku tych zmian s\u0142o\u0144ce pozostaje na ci\u0105gu g\u0142\u00f3wnym, nieznacznie przesuwaj\u0105c si\u0119 na diagramie hr lekko w g\u00f3r\u0119 i na lewo. wewn\u0119trznie zmiany s\u0105 bardziej istotne, ale ich efekty nie s\u0105 bardzo widoczne z zewn\u0105trz, dop\u00f3ki gwiazda nadal pali wod\u00f3r w j\u0105drze.\nstandardowy model s\u0142o\u0144ca wskazuje, \u017ce przez 4,6 mld lat, kt\u00f3re s\u0142o\u0144ce sp\u0119dzi\u0142o w ci\u0105gu g\u0142\u00f3wnym, jego:\n\npromie\u0144 wzr\u00f3s\u0142 o oko\u0142o 12%\ntemperatura j\u0105dra wzros\u0142a o oko\u0142o 16%\njasno\u015b\u0107 wzros\u0142a o oko\u0142o 40%\ntemperatura efektywna powierzchni zwi\u0119kszy\u0142a si\u0119 o oko\u0142o 3%, a strumie\u0144 neutrin z rozpadu nietrwa\u0142ego nuklidu 8b wzr\u00f3s\u0142 ponad 40-krotnie.zmiany te b\u0119d\u0105 trwa\u0142y nadal, dop\u00f3ki s\u0142o\u0144ce pozostaje w ci\u0105gu g\u0142\u00f3wnym.\n\n\n=== ewolucja po zu\u017cyciu wodoru w j\u0105drze ===\nza oko\u0142o 5,4 mld lat s\u0142o\u0144ce opu\u015bci ci\u0105g g\u0142\u00f3wny i zacznie proces przekszta\u0142cania si\u0119 w czerwonego olbrzyma. nast\u0105pi to w\u00f3wczas, gdy w centrum s\u0142o\u0144ca wi\u0119kszo\u015b\u0107 wodoru zu\u017cyje si\u0119, ale powsta\u0142y hel b\u0119dzie zajmowa\u0142 mniej miejsca, w j\u0105drze i jego otoczeniu b\u0119dzie rosn\u0105\u0107 temperatura, wod\u00f3r b\u0119dzie \u201espalany\u201d najintensywniej nie w samym centrum s\u0142o\u0144ca, ale na obrze\u017cu j\u0105dra \u2013 ten typ \u201espalania\u201d nazywa si\u0119 pow\u0142okowym (ang. shell hydrogen burning). na etapie tym wzro\u015bnie ilo\u015b\u0107 \u201espalanego\u201d wodoru, w wyniku czego wzro\u015bnie jasno\u015b\u0107 s\u0142o\u0144ca. zwi\u0119kszenie jasno\u015bci odbywa si\u0119 poprzez wzrost promienia gwiazdy. zmniejszenie przyspieszenia grawitacyjnego na powierzchni s\u0142o\u0144ca spowoduje spadek temperatury powierzchni. s\u0142o\u0144ce wejdzie w faz\u0119 podolbrzyma, powoli podwoi swoje rozmiary w ci\u0105gu oko\u0142o p\u00f3\u0142 miliarda lat. przez nast\u0119pne p\u00f3\u0142 miliarda lat b\u0119dzie rozszerza\u0142o si\u0119 szybciej, a\u017c stanie si\u0119 oko\u0142o 200 razy wi\u0119ksze (pod wzgl\u0119dem \u015brednicy) ni\u017c obecnie i kilka tysi\u0119cy razy ja\u015bniejsze. znajdzie si\u0119 wtedy na tzw. ga\u0142\u0119zi czerwonych olbrzym\u00f3w (ang. red giant branch, rgb), w kt\u00f3rej to fazie sp\u0119dzi oko\u0142o miliarda lat. w fazie tej nasili si\u0119 wiatr s\u0142oneczny, kt\u00f3ry b\u0119dzie g\u0142\u00f3wnym powodem utraty oko\u0142o 1/3 masy s\u0142o\u0144ca.\nocenia si\u0119, \u017ce s\u0142o\u0144ce stanie si\u0119 dostatecznie du\u017ce, \u017ceby poch\u0142on\u0105\u0107 najbli\u017csze planety, przypuszczalnie tak\u017ce ziemi\u0119. jeszcze zanim s\u0142o\u0144ce stanie si\u0119 olbrzymem, jego jasno\u015b\u0107 si\u0119 podwoi, wywo\u0142uj\u0105c katastrofalne zmiany klimatu ziemi, obejmuj\u0105ce ca\u0142kowite wyparowanie ocean\u00f3w.\n\nw trakcie syntezy wodoru w pow\u0142oce j\u0105dra temperatura j\u0105dra wewn\u0105trz pow\u0142oki jest jednakowa i ro\u015bnie nieznacznie, ro\u015bnie za to nacisk wywo\u0142any zwi\u0119kszaniem si\u0119 udzia\u0142u helu w pow\u0142oce. ale j\u0105dro wewn\u0119trzne nie zmniejsza si\u0119 ju\u017c zgodnie z prawem gazu doskona\u0142ego, materia jest tak zag\u0119szczona, \u017ce elektrony zajmuj\u0105 wszystkie dost\u0119pne im stany kwantowe (s\u0105 zdegenerowane) i nie mog\u0105 ju\u017c zaj\u0105\u0107 mniejszej obj\u0119to\u015bci (materia taka zachowuje si\u0119 jak ciecz). efektem tego jest szybszy wzrost wymiar\u00f3w zewn\u0119trznych gwiazdy. po zako\u0144czeniu fazy rgb s\u0142o\u0144cu pozostanie tylko oko\u0142o 120 mln lat aktywnego \u017cycia, ale b\u0119dzie to okres obfituj\u0105cy w wydarzenia. najpierw, gdy temperatura w j\u0105drze osi\u0105gnie 100 mln k, nast\u0105pi zap\u0142on reakcji syntezy helu w w\u0119giel. ze wzgl\u0119du na nie\u015bci\u015bliwo\u015b\u0107 j\u0105dra to rozprzestrzenienie reakcji w j\u0105drze b\u0119dzie gwa\u0142towne (rz\u0119du minut), nast\u0105pi b\u0142ysk helowy. b\u0142ysku nie b\u0119dzie wida\u0107 z zewn\u0105trz, ca\u0142a energia rozproszy si\u0119 w materii s\u0142o\u0144ca. w wyniku tej reakcji wzro\u015bnie znacznie temperatura j\u0105dra, elektrony uzyskaj\u0105 wi\u0119ksz\u0105 energi\u0119, przez co b\u0119dzie mog\u0142o zmie\u015bci\u0107 si\u0119 ich wi\u0119cej w danej obj\u0119to\u015bci, materia przestanie by\u0107 zdegenerowana, j\u0105dro b\u0119dzie mog\u0142o skurczy\u0107 si\u0119; hel b\u0119dzie w\u00f3wczas \u201espalany\u201d spokojniej, s\u0142o\u0144ce te\u017c skurczy si\u0119 do rozmiar\u00f3w oko\u0142o 10 razy wi\u0119kszych ni\u017c obecne przy 50 razy wi\u0119kszej jasno\u015bci i nieco ni\u017cszej temperaturze ni\u017c dzi\u015b. s\u0142o\u0144ce straci nieco na jasno\u015bci i zwi\u0119kszy temperatur\u0119 powierzchni (prawie poziomy odcinek na diagramie h-r, tzw. ga\u0142\u0105\u017a horyzontalna; ang. horizontal branch, hb), ale przy posiadanej masie nie b\u0119dzie ewoluowa\u0107 daleko w b\u0142\u0119kitn\u0105 stron\u0119 ga\u0142\u0119zi; helu w odpowiedniej temperaturze wystarczy na 100 mln lat.\npo wyczerpaniu helu w wewn\u0119trznej cz\u0119\u015bci j\u0105dra s\u0142o\u0144ce b\u0119dzie sk\u0142ada\u0142o si\u0119 z w\u0119glowo-tlenowego j\u0105dra, w kt\u00f3rym nie zachodzi fuzja, pow\u0142oki helowej, pow\u0142oki wodorowej oraz s\u0142abo grawitacyjnie zwi\u0105zanej z nimi otoczki. s\u0142o\u0144ce ponownie b\u0119dzie rozszerza\u0142o si\u0119, nawet szybciej ni\u017c po wyczerpaniu wodoru i do wi\u0119kszych rozmiar\u00f3w, osi\u0105gaj\u0105c wi\u0119ksz\u0105 jasno\u015b\u0107. stanie si\u0119 wtedy gwiazd\u0105 na linii ewolucyjnej nazywanej asymptotyczn\u0105 ga\u0142\u0119zi\u0105 olbrzym\u00f3w (ang. asymptotic giant branch, agb), prowadz\u0105c\u0105 fuzje wodoru i helu w pow\u0142okach otaczaj\u0105cych zdegenerowane j\u0105dro. w fazie tej w s\u0142o\u0144cu opr\u00f3cz fuzji b\u0119dzie zachodzi\u0142a nukleosynteza pierwiastk\u00f3w ci\u0119\u017cszych od tlenu w wyniku procesu s. po oko\u0142o 20 mln lat wczesnej fazy agb s\u0142o\u0144ce zacznie stawa\u0107 si\u0119 stopniowo coraz mniej stabilne, gwa\u0142townie trac\u0105c mas\u0119 i podlegaj\u0105c pulsom termicznym, kt\u00f3re co oko\u0142o 100 tys. lat zwi\u0119ksz\u0105 rozmiar i jasno\u015b\u0107 na kilkaset lat. kolejne pulsy b\u0119d\u0105 coraz silniejsze, prowadz\u0105c do wzrostu jasno\u015bci nawet do 5000 razy wi\u0119kszej ni\u017c obecna i promienia do ponad 1 au. modele r\u00f3\u017cni\u0105 si\u0119 ocenami tempa i czasu utraty masy; wi\u0119ksza utrata masy w fazie rgb prowadzi do mniejszych rozmiar\u00f3w i jasno\u015bci u szczytu agb, przypuszczalnie si\u0119gaj\u0105cych tylko 200 r\u2609 i 2000 l\u2609, odpowiednio. przewiduje si\u0119, \u017ce na s\u0142o\u0144cu zajd\u0105 cztery pulsy termiczne, zanim gwiazda ca\u0142kowicie straci otoczk\u0119 i stworzy mg\u0142awic\u0119 planetarn\u0105. pod koniec tej fazy, trwaj\u0105cej ok. 400 tys. lat, s\u0142o\u0144ce b\u0119dzie mia\u0142o ju\u017c tylko oko\u0142o po\u0142ow\u0119 obecnej masy.\n\newolucja po agb jest jeszcze szybsza. jasno\u015b\u0107 pozostanie w przybli\u017ceniu sta\u0142a, podczas gdy temperatura wzro\u015bnie; po\u0142owa masy s\u0142o\u0144ca zostanie wyrzucona i utworzy mg\u0142awic\u0119 planetarn\u0105, zjonizowan\u0105 przez promieniowanie ods\u0142oni\u0119tego j\u0105dra, kt\u00f3rego temperatura osi\u0105gnie 30 000 k. ostatecznie temperatura j\u0105dra si\u0119gnie ponad 100 000 k, po czym zacznie spada\u0107, a j\u0105dro mg\u0142awicy przekszta\u0142ci si\u0119 w bia\u0142ego kar\u0142a. mg\u0142awica planetarna rozproszy si\u0119 po oko\u0142o 10 000 lat, ale bia\u0142y karze\u0142 przetrwa biliony (~1012) lat, zanim ostygnie ca\u0142kowicie, staj\u0105c si\u0119 czarnym kar\u0142em.\n\n\n=== los ziemi ===\nw dalszej perspektywie woda na ziemi i wi\u0119kszo\u015b\u0107 jej atmosfery zostanie utracona w wyniku ucieczki w przestrze\u0144 kosmiczn\u0105, spowodowan\u0105 przez zmiany towarzysz\u0105ce ewolucji s\u0142o\u0144ca. s\u0142o\u0144ce, pozostaj\u0105c w ci\u0105gu g\u0142\u00f3wnym, staje si\u0119 powoli coraz ja\u015bniejsze (obecnie w tempie 10% na 1 mld lat). temperatura powierzchni s\u0142o\u0144ca jest prawie sta\u0142a. zwi\u0119kszenie jasno\u015bci jest konsekwencj\u0105 powolnego wzrostu promienia gwiazdy. w ci\u0105gu najbli\u017cszego miliarda lat jasno\u015b\u0107 wzro\u015bnie na tyle, \u017ce oceany ziemi wyparuj\u0105 i woda uleci w przestrze\u0144, czyni\u0105c planet\u0119 nieprzyjazn\u0105 dla wszystkich form \u017cycia ziemskiego.\nprawdopodobnie planeta nie przetrwa przemiany s\u0142o\u0144ca w czerwonego olbrzyma. maksymalny promie\u0144, jaki osi\u0105gnie s\u0142o\u0144ce, b\u0119dzie wi\u0119kszy ni\u017c obecny promie\u0144 orbity ziemi r\u00f3wny w przybli\u017ceniu 1 au (1,5 \u00d71011 m), 250 razy wi\u0119kszy ni\u017c obecnie. gdy s\u0142o\u0144ce stanie si\u0119 olbrzymem z ga\u0142\u0119zi asymptotycznej, orbity planet oddal\u0105 si\u0119 od niego ze wzgl\u0119du na utrat\u0119 oko\u0142o 30% masy, w wi\u0119kszo\u015bci w postaci zwi\u0119kszonego wiatru s\u0142onecznego. ponadto przyspieszenie p\u0142ywowe przeniesie ziemi\u0119 na wy\u017csz\u0105 orbit\u0119 wok\u00f3\u0142s\u0142oneczn\u0105 (podobnie jak ziemia wp\u0142ywa na ksi\u0119\u017cyc). te procesy zwi\u0119kszaj\u0105 szans\u0119 przetrwania planety; jednak obecne badania wskazuj\u0105, \u017ce ziemia zostanie wci\u0105gni\u0119ta w g\u0142\u0105b atmosfery s\u0142o\u0144ca na skutek oddzia\u0142ywania z chromosfer\u0105 olbrzyma oraz op\u00f3\u017anienia wywo\u0142anego przez si\u0142y p\u0142ywowe.\n\n\n== \u015bwiat\u0142o s\u0142oneczne na ziemi ==\n\u015bwiat\u0142o s\u0142oneczne jest podstawowym \u017ar\u00f3d\u0142em energii w bilansie energetycznym ziemi jako cia\u0142a niebieskiego, jak i bezpo\u015brednio lub po\u015brednio dla niemal wszystkich form \u017cycia. jedynym znacz\u0105cym \u017ar\u00f3d\u0142em energii, kt\u00f3re nie jest promieniowaniem s\u0142onecznym i nie powsta\u0142o w wyniku przetworzenia energii, jest energia rozpad\u00f3w promieniotw\u00f3rczych pierwiastk\u00f3w wewn\u0105trz ziemi.\n\u015bwiat\u0142o s\u0142oneczne przed wej\u015bciem do atmosfery ziemskiej przenosi 1368 w na metr kwadratowy powierzchni, ustawionej prostopadle do promieni i sk\u0142ada si\u0119 (w procentach ca\u0142kowitej energii) z oko\u0142o 50% promieniowania podczerwonego, 40% \u015bwiat\u0142a widzialnego i 10% ultrafioletu.\n\u015bwiat\u0142o s\u0142oneczne, przechodz\u0105c przez atmosfer\u0119, zostaje os\u0142abione w wyniku poch\u0142oni\u0119cia i rozproszenia przez atmosfer\u0119 ziemi, tak \u017ce w najbardziej sprzyjaj\u0105cych warunkach, przy czystym niebie, gdy s\u0142o\u0144ce znajduje si\u0119 w pobli\u017cu zenitu, do powierzchni dociera oko\u0142o 1000 w/m\u00b2. atmosfera w szczeg\u00f3lno\u015bci poch\u0142ania ponad 70% s\u0142onecznego ultrafioletu, szczeg\u00f3lnie w kr\u00f3tszych d\u0142ugo\u015bciach fal. rozpraszanie \u015bwiat\u0142a s\u0142onecznego zmienia jego temperatur\u0119 barwow\u0105, kt\u00f3ra w zale\u017cno\u015bci od wysoko\u015bci s\u0142o\u0144ca osi\u0105ga oko\u0142o 5400 k, gdy s\u0142o\u0144ce jest w pobli\u017cu zenitu, 3500 k na godzin\u0119 przed zachodem, oko\u0142o 2000 k w momencie wschodu i zachodu s\u0142o\u0144ca. \u015bwiat\u0142o s\u0142oneczne rozproszone na czystym niebie mo\u017ce mie\u0107 temperatur\u0119 barwow\u0105 nawet 16 000 k.\nenergia s\u0142oneczna zapewnia utrzymanie temperatury powierzchni ziemi, mo\u017ce by\u0107 wykorzystana w r\u00f3\u017cnych procesach naturalnych i technologicznych \u2013 fotosynteza ro\u015blin poch\u0142ania energi\u0119 promieniowania s\u0142onecznego i przekszta\u0142ca j\u0105 w energi\u0119 chemiczn\u0105 (zwi\u0105zki tlenu i zredukowanego w\u0119gla), podczas gdy bezpo\u015brednie ogrzewanie lub zamiana na energi\u0119 pr\u0105du elektrycznego przez ogniwa s\u0142oneczne s\u0105 wykorzystywane w energetyce s\u0142onecznej do wytwarzania energii elektrycznej lub wykonywania u\u017cytecznej pracy; czasem wykorzystuje si\u0119 do tego koncentrowanie energii s\u0142onecznej. tak\u017ce energia zmagazynowana w ropie naftowej i innych paliwach kopalnych zosta\u0142a w odleg\u0142ej przesz\u0142o\u015bci przekszta\u0142cona przez proces fotosyntezy z energii promieni s\u0142onecznych.\n\n\n== ruch i po\u0142o\u017cenie ==\ns\u0142o\u0144ce le\u017cy blisko wewn\u0119trznej kraw\u0119dzi ramienia oriona w drodze mlecznej, w obr\u0119bie lokalnego ob\u0142oku mi\u0119dzygwiazdowego lub pasa goulda, w odleg\u0142o\u015bci 7,5\u20138,5 kpc (25 000\u201328 000 lat \u015bwietlnych) od centrum galaktyki i jest zawarte w b\u0105blu lokalnym, obszarze wype\u0142nionym rozrzedzonym gor\u0105cym gazem, prawdopodobnie wytworzonego przez pozosta\u0142o\u015b\u0107 po supernowej, kt\u00f3ra stworzy\u0142a pulsar geminga. nast\u0119pne rami\u0119, po\u0142o\u017cone dalej od centrum galaktyki rami\u0119 perseusza, jest odleg\u0142e o oko\u0142o 6500 lat \u015bwietlnych. s\u0142o\u0144ce, a zatem uk\u0142ad s\u0142oneczny, znajduje si\u0119 w obr\u0119bie tzw. ekosfery galaktycznej.\napeks s\u0142o\u0144ca to punkt wyznaczaj\u0105cy kierunek, w kt\u00f3rym gwiazda ta porusza si\u0119 obecnie, wzgl\u0119dem s\u0105siednich gwiazd, w swoim ruchu w drodze mlecznej. s\u0142o\u0144ce porusza si\u0119 w przybli\u017ceniu w kierunku gwiazdy wega w gwiazdozbiorze lutni (dok\u0142adniej apeks s\u0142o\u0144ca le\u017cy w s\u0105siednim, s\u0142abym gwiazdozbiorze herkulesa), oko\u0142o 60 stopni od kierunku centrum galaktyki.\norbita s\u0142o\u0144ca wok\u00f3\u0142 galaktyki przypuszczalnie jest w przybli\u017ceniu eliptyczna, z dodatkiem perturbacji pochodz\u0105cych od ramion spiralnych galaktyki i niejednorodno\u015bci rozk\u0142adu masy. ponadto s\u0142o\u0144ce oscyluje w g\u00f3r\u0119 i w d\u00f3\u0142 w stosunku do p\u0142aszczyzny dysku galaktycznego, oko\u0142o 2,7 razy na orbit\u0119. postawiono hipotez\u0119, \u017ce przej\u015bcia s\u0142o\u0144ca przez ramiona spiralne o wy\u017cszej g\u0119sto\u015bci zbiegaj\u0105 si\u0119 z masowymi wymieraniami na ziemi, by\u0107 mo\u017ce ze wzgl\u0119du na wzrost liczby upadk\u00f3w cia\u0142 niebieskich wskutek bliskich przej\u015b\u0107 gwiazd. pe\u0142ne okr\u0105\u017cenie centrum galaktyki (rok galaktyczny) trwa oko\u0142o 225\u2013250 mln lat, wi\u0119c dotychczas s\u0142o\u0144ce okr\u0105\u017cy\u0142o je 20\u201325 razy. pr\u0119dko\u015b\u0107 orbitalna uk\u0142adu s\u0142onecznego wok\u00f3\u0142 \u015brodka galaktyki to oko\u0142o 251 km/s. przy tej pr\u0119dko\u015bci s\u0142o\u0144ce przebywa 1 rok \u015bwietlny w czasie 1190 lat, a w 7 dni przebywa dystans 1 jednostki astronomicznej.\n\nruch s\u0142o\u0144ca wzgl\u0119dem \u015brodka masy uk\u0142adu s\u0142onecznego jest bardzo z\u0142o\u017cony ze wzgl\u0119du na perturbacje ze strony planet. kiedy jowisz i saturn (dwie planety o najwi\u0119kszych masach) znajduj\u0105 si\u0119 po tej samej stronie s\u0142o\u0144ca, \u015brodek ci\u0119\u017cko\u015bci uk\u0142adu s\u0142onecznego znajduje si\u0119 poza powierzchni\u0105 s\u0142o\u0144ca; kiedy znajduj\u0105 si\u0119 one po przeciwnych stronach gwiazdy, a tak\u017ce inne planety s\u0105 w odpowiednich miejscach swoich orbit, barycentrum mo\u017ce le\u017ce\u0107 bardzo blisko \u015brodka s\u0142o\u0144ca. co kilkaset lat ruch barycentrum zmienia si\u0119 z prostego (w kierunku obrotu s\u0142o\u0144ca i kr\u0105\u017cenia planet) na wsteczny.\n\n\n== problemy teoretyczne ==\n\n\n=== ogrzewanie korony ===\nwidoczna powierzchnia s\u0142o\u0144ca (fotosfera) ma temperatur\u0119 ok. 6000 k. ponad ni\u0105 znajduje si\u0119 atmosfera s\u0142oneczna, w kt\u00f3rej temperatura dochodzi do 1\u20132 mln k. wysoka temperatura korony wskazuje, \u017ce jest ona podgrzewana przez co\u015b innego ni\u017c przewodzenie ciep\u0142a od fotosfery.\nenergi\u0119 niezb\u0119dn\u0105 do ogrzania korony dostarcza ruch turbulentny w strefie konwektywnej poni\u017cej fotosfery; zaproponowano dwa g\u0142\u00f3wne mechanizmy przekazywania tej energii. pierwszym z nich jest przenoszenie energii przez fale (d\u017awi\u0119k, fale grawitacyjne lub fale magnetohydrodynamiczne) wytwarzane przez turbulencje w strefie konwektywnej. fale te podr\u00f3\u017cuj\u0105 w g\u00f3r\u0119 i rozpraszaj\u0105 si\u0119 w koronie, oddaj\u0105c energi\u0119 w gazie w postaci ciep\u0142a. drugi mechanizm to ogrzewanie przez pole magnetyczne: energia magnetyczna jest stale gromadzona przez ruch fotosfery i uwalniana przez zjawisko rekoneksji magnetycznej w postaci du\u017cych rozb\u0142ysk\u00f3w i mn\u00f3stwa podobnych, ale mniejszych zjawisk \u2013 nanorozb\u0142ysk\u00f3w.\nobecnie nie jest jasne, czy fale s\u0105 skutecznym mechanizmem ogrzewania. wszystkie fale z wyj\u0105tkiem fal alfv\u00e9na rozpraszaj\u0105 si\u0119 lub za\u0142amuj\u0105 przed osi\u0105gni\u0119ciem korony i nie ma pewno\u015bci, czy istnieje efektywny mechanizm, pozwalaj\u0105cy na dyssypacj\u0119 energii fal alfv\u00e9na w koronie. z tego powodu badania koncentruj\u0105 si\u0119 na mechanizmach ogrzewania przez rozb\u0142yski. dzi\u0119ki pomiarom wykonanym z u\u017cyciem rakiet sonda\u017cowych wykryto lokalne skoki temperatury korony do 10 mln kelwin\u00f3w, zgodne z modelem grzania przez nanorozb\u0142yski. niemniej obserwacje sztucznych satelit\u00f3w hinode i iris, ukaza\u0142y, \u017ce fale poprzeczne i skr\u0119ceniowe rozchodz\u0105ce si\u0119 wzd\u0142u\u017c w\u0142\u00f3kien protuberancji mog\u0105 wchodzi\u0107 w rezonans, przez co fale skr\u0119ceniowe s\u0105 wzmacniane i na powierzchni w\u0142\u00f3kien powstaj\u0105 turbulencje, a to zapewnia mechanizm zamiany energii fal w ciep\u0142o.\n\n\n=== problem s\u0142abego, m\u0142odego s\u0142o\u0144ca ===\nmodele teoretyczne rozwoju s\u0142o\u0144ca sugeruj\u0105, \u017ce od 3,8 do 2,5 mld lat temu, w eonie archaicznym, s\u0142o\u0144ce mia\u0142o jasno\u015b\u0107 r\u00f3wn\u0105 tylko oko\u0142o 75% dzisiejszej. tak s\u0142aba gwiazda nie by\u0142aby w stanie utrzyma\u0107 wody w stanie ciek\u0142ym na powierzchni ziemi, a tym samym \u017cycie nie by\u0142oby w stanie si\u0119 rozwija\u0107. jednak zapis geologiczny historii ziemi pokazuje, \u017ce temperatury nie ulega\u0142y w trakcie jej istnienia dramatycznym zmianom opr\u00f3cz kr\u00f3tkich epizod\u00f3w i \u017ce m\u0142oda ziemia by\u0142a generalnie nieco cieplejsza ni\u017c dzisiaj (z wyj\u0105tkiem dw\u00f3ch okres\u00f3w zlodowace\u0144 w proterozoiku). w\u015br\u00f3d naukowc\u00f3w panuje konsensus, \u017ce atmosfera m\u0142odej ziemi zawiera\u0142a znacznie wi\u0119ksze ilo\u015bci gaz\u00f3w cieplarnianych (takich jak dwutlenek w\u0119gla, metan i amoniak) ni\u017c dzisiaj, kt\u00f3re wi\u0119zi\u0142y wystarczaj\u0105co du\u017co ciep\u0142a, aby skompensowa\u0107 mniejsz\u0105 ilo\u015b\u0107 energii s\u0142onecznej docieraj\u0105cej do planety.\n\n\n== alternatywne modele s\u0142o\u0144ca ==\npomimo powszechnego przyj\u0119cia w \u015brodowisku naukowym hydrostatycznego modelu s\u0142o\u0144ca oraz zwi\u0105zanej z tym teorii jego ewolucji, niekt\u00f3rzy astronomowie uwa\u017caj\u0105, \u017ce standardowy model s\u0142o\u0144ca nie potrafi wyt\u0142umaczy\u0107 pewnych obserwowanych zjawisk, w szczeg\u00f3lno\u015bci problemu neutrin s\u0142onecznych. stworzono liczne alternatywne modele s\u0142o\u0144ca, od proponuj\u0105cych umiarkowane zmiany, jak modele zak\u0142adaj\u0105ce mniejsz\u0105 zawarto\u015b\u0107 ci\u0119\u017ckich metali przez s\u0142o\u0144ce, precypitacj\u0119 \u017celaza z gazu h i he, istnienie w s\u0142o\u0144cu ma\u0142ego rdzenia, w kt\u00f3rym wod\u00f3r zosta\u0142 wyczerpany, szybk\u0105 rotacj\u0119, silne pole magnetyczne, silne mieszanie plazmy czy turbulentn\u0105 dyfuzj\u0119 wewn\u0105trz s\u0142o\u0144ca, do wymagaj\u0105cych radykalnych zmian w spojrzeniu na astronomi\u0119, jak idea stephena hawkinga istnienia czarnej dziury w centrum s\u0142o\u0144ca czy model elektryczny.\n\n\n== historia obserwacji ==\n\n\n=== wczesne pr\u00f3by zrozumienia ===\nwikicytaty zwi\u0105zane ze s\u0142o\u0144cem.\npodobnie jak inne zjawiska naturalne, s\u0142o\u0144ce by\u0142o przedmiotem kultu w wielu kulturach w historii ludzko\u015bci. w najbardziej podstawowym rozumieniu s\u0142o\u0144ce jest \u015bwietlistym dyskiem na niebie, kt\u00f3rego obecno\u015b\u0107 nad horyzontem tworzy dzie\u0144 i kt\u00f3rego brak powoduje noc. w wielu kulturach prehistorycznych i staro\u017cytnych, s\u0142o\u0144ce uwa\u017cano za boga lub zjawisko nadprzyrodzone. kult s\u0142o\u0144ca stanowi\u0142 centrum \u017cycia religijnego kilku cywilizacji, takich jak staro\u017cytny egipt, imperium ink\u00f3w w ameryce po\u0142udniowej oraz aztek\u00f3w zamieszkuj\u0105cych dzisiejszy meksyk. w niekt\u00f3rych religiach, takich jak hinduizm, s\u0142o\u0144ce jest nadal uwa\u017cane za boga. w prehistorii ludzie stworzyli liczne zabytki z my\u015bl\u0105 o obserwacji zjawisk zwi\u0105zanych ze s\u0142o\u0144cem; przyk\u0142adowo megality bywa\u0142y u\u017cywane do dok\u0142adnego oznaczenia letnich lub zimowych przesile\u0144 (takie megality znajduj\u0105 si\u0119 w nabta playa w egipcie, w zespole mnajdra na malcie i w stonehenge w anglii); kopiec newgrange zbudowany w irlandii zosta\u0142 zaprojektowany do dok\u0142adnej identyfikacji dnia przesilenia zimowego. tak\u017ce du\u017co p\u00f3\u017aniejsza piramida kukulkana w chich\u00e9n itz\u00e1 w meksyku zosta\u0142a zbudowana tak, aby w dniach r\u00f3wnonocy wiosennej i jesiennej cienie na \u015bcianach piramidy przybiera\u0142y kszta\u0142ty wij\u0105cych si\u0119 w\u0119\u017cy.\nstaro\u017cytni egipcjanie przedstawiali ra (=s\u0142o\u0144ce) jako boga prowadzonego przez niebo w barce s\u0142onecznej, w towarzystwie pomniejszych bog\u00f3w; u grek\u00f3w b\u00f3g helios, uosobienie s\u0142o\u0144ca, jecha\u0142 przez niebo w rydwanie zaprz\u0119\u017conym w ogniste konie. cesarz heliogabal, a p\u00f3\u017aniej aurelian wprowadzili kult s\u0142o\u0144ca w cesarstwie rzymskim; od aureliana urodziny s\u0142o\u0144ca by\u0142o obchodzone jako \u015bwi\u0119to sol invictus (dos\u0142ownie \u201es\u0142o\u0144ce niezwyci\u0119\u017cone\u201d) wkr\u00f3tce po przesileniu zimowym, co wp\u0142yn\u0119\u0142o na ustalenie daty, w kt\u00f3rej chrze\u015bcijanie obchodz\u0105 bo\u017ce narodzenie (cesarz wyznaczy\u0142 inn\u0105 chrze\u015bcija\u0144sk\u0105 dat\u0119 dla wyeliminowania poga\u0144skiego \u015bwi\u0119ta sol invictus). te rzymskie kulty wywodzi\u0142y si\u0119 ze starszych kult\u00f3w pochodz\u0105cych z bliskiego wschodu, w tym szeroko rozpowszechnionego mitraizmu. s\u0142o\u0144ce ka\u017cdego roku przemieszcza si\u0119 na tle gwiazd sta\u0142ych wzd\u0142u\u017c ekliptyki, przez znaki zodiaku; z tego powodu greccy astronomowie uznali, \u017ce jest to jedna z siedmiu planet (greckie \u03c0\u03bb\u03b1\u03bd\u03ae\u03c4\u03b5\u03c2, planetes, oznacza \u201ew\u0119drowiec\u201d), od kt\u00f3rych pochodz\u0105 nazwy siedmiu dni tygodnia w niekt\u00f3rych j\u0119zykach.\n\n\n=== rozw\u00f3j pogl\u0105d\u00f3w naukowych ===\nna pocz\u0105tku pierwszego tysi\u0105clecia p.n.e. babilo\u0144scy astronomowie zaobserwowali, \u017ce ruch s\u0142o\u0144ca wzd\u0142u\u017c ekliptyki nie jest jednostajny, cho\u0107 nie rozumieli przyczyny tego zjawiska; dzisiaj wiadomo, \u017ce jest to spowodowane eliptyczno\u015bci\u0105 orbity ziemi wok\u00f3\u0142 s\u0142o\u0144ca. ziemia porusza si\u0119 szybciej, gdy jest bli\u017cej s\u0142o\u0144ca, w pobli\u017cu peryhelium, a wolniej, gdy jest dalej, w okolicy aphelium.\njedn\u0105 z pierwszych os\u00f3b, kt\u00f3re pr\u00f3bowa\u0142y zrozumie\u0107 s\u0142o\u0144ce na p\u0142aszczy\u017anie filozoficznej lub naukowej, by\u0142 grecki filozof anaksagoras, kt\u00f3ry uzna\u0142 je za olbrzymi\u0105 p\u0142on\u0105c\u0105 kul\u0119 z metalu, wi\u0119ksz\u0105 nawet ni\u017c peloponez; stwierdzi\u0142 te\u017c, \u017ce ksi\u0119\u017cyc odbija \u015bwiat\u0142o s\u0142o\u0144ca. jako \u017ce by\u0142o to w oczywisty spos\u00f3b sprzeczne z religijnym opisem s\u0142o\u0144ca jako rydwanu boga heliosa, zosta\u0142 on jakoby uwi\u0119ziony za g\u0142oszenie herezji i skazany na wygnanie z aten lub na kar\u0119 \u015bmierci, cho\u0107 p\u00f3\u017aniej uwolniono go dzi\u0119ki interwencji peryklesa. eratostenes oszacowa\u0142 odleg\u0142o\u015b\u0107 mi\u0119dzy ziemi\u0105 a s\u0142o\u0144cem w iii wieku p.n.e. jako \u201estadion\u00f3w miriad 400 i 80000\u201d, co jest niejednoznaczne, bo mo\u017cna to przet\u0142umaczy\u0107 jako 4 080 000 stadion\u00f3w (~755 000 km) lub 804 000 000 stadion\u00f3w (148\u2013153 mln kilometr\u00f3w, czyli 0,99\u20131,02 au); ta druga warto\u015b\u0107 jest zgodna z rzeczywist\u0105 z dok\u0142adno\u015bci\u0105 do kilku procent. w i wieku naszej ery klaudiusz ptolemeusz oszacowa\u0142 odleg\u0142o\u015b\u0107 ziemia\u2013s\u0142o\u0144ce na 1210 razy promie\u0144 ziemi, czyli oko\u0142o 7 710 000 km (0,0515 au).\nteoria, \u017ce s\u0142o\u0144ce stanowi centrum, wok\u00f3\u0142 kt\u00f3rego poruszaj\u0105 si\u0119 planety, zosta\u0142a po raz pierwszy postawiona przez arystarcha z samos w iii wieku p.n.e., a p\u00f3\u017aniej przyj\u0105\u0142 j\u0105 seleukos z seleucji (patrz heliocentryzm). ten w du\u017cej mierze filozoficzny pogl\u0105d zosta\u0142 rozwini\u0119ty w pe\u0142ny model matematyczny, daj\u0105cy sprawdzalne przewidywania dopiero w xvi wieku, przez miko\u0142aja kopernika (aczkolwiek przewidywania te by\u0142y mniej dok\u0142adne ni\u017c w modelu ptolemeusza przez b\u0142\u0119dne za\u0142o\u017cenie ko\u0142owych orbit planet). na pocz\u0105tku xvii wieku wynalazek teleskopu pozwoli\u0142 na obserwacje plam s\u0142onecznych astronomom takim jak thomas harriot i galileusz. to galileusz postawi\u0142 hipotez\u0119, \u017ce znajduj\u0105 si\u0119 one na powierzchni s\u0142o\u0144ca, a nie s\u0105 ma\u0142ymi obiektami poruszaj\u0105cymi si\u0119 mi\u0119dzy ziemi\u0105 a s\u0142o\u0144cem. plamy na s\u0142o\u0144cu obserwowano ju\u017c wcze\u015bniej w chinach, od czas\u00f3w dynastii han (206 p.n.e. \u2013 220 n.e.) i prowadzono ich obserwacje przez wieki. awerroes (ibn ruszd) w xii wieku r\u00f3wnie\u017c sporz\u0105dzi\u0142 opis plam s\u0142onecznych.\nw \u015bredniowieczu astronomia rozwija\u0142a si\u0119 w krajach muzu\u0142ma\u0144skich. al battani odkry\u0142, \u017ce kierunek apogeum s\u0142o\u0144ca (tj. miejsca, w kt\u00f3rym s\u0142o\u0144ce najwolniej porusza si\u0119 na tle gwiazd sta\u0142ych) zmienia si\u0119 w czasie (wsp\u00f3\u0142cze\u015bnie opisuje si\u0119 to zjawisko jako ruch aphelium ziemi). ibn junus obserwowa\u0142 s\u0142o\u0144ce przez wiele lat przy u\u017cyciu du\u017cego astrolabium, pozostawiaj\u0105c ponad 10 tysi\u0119cy pomiar\u00f3w jego po\u0142o\u017cenia.\n\nw 1032 r. perski uczony awicenna (ibn sina) po raz pierwszy obserwowa\u0142 tranzyt wenus i wysnu\u0142 poprawny wniosek, \u017ce wenus znajduje si\u0119 bli\u017cej s\u0142o\u0144ca ni\u017c ziemia. w 1672 giovanni cassini i jean richer wyznaczyli paralaks\u0119 marsa i tym samym byli w stanie obliczy\u0107 odleg\u0142o\u015b\u0107 do s\u0142o\u0144ca.\nisaac newton rozszczepi\u0142 \u015bwiat\u0142o s\u0142oneczne przy u\u017cyciu pryzmatu i pokaza\u0142, \u017ce sk\u0142ada si\u0119 ono z wielu barw, a w 1800 roku william herschel odkry\u0142 podczerwie\u0144 \u2013 promieniowanie poza czerwon\u0105 cz\u0119\u015bci\u0105 widma \u015bwiat\u0142a s\u0142onecznego. w xix wieku nast\u0105pi\u0142 du\u017cy post\u0119p w badaniach spektroskopowych s\u0142o\u0144ca; joseph von fraunhofer zarejestrowa\u0142 ponad 600 linii absorpcyjnych w widmie s\u0142onecznym; najsilniejsze s\u0105 nadal nazywane liniami fraunhofera. we wczesnych latach nowo\u017cytnej nauki \u017ar\u00f3d\u0142o energii s\u0142o\u0144ca stanowi\u0142o du\u017c\u0105 zagadk\u0119. lord kelvin zasugerowa\u0142, \u017ce s\u0142o\u0144ce jest stopniowo och\u0142adzaj\u0105cym si\u0119 cia\u0142em p\u0142ynnym, kt\u00f3re wypromieniowuje wewn\u0119trzne ciep\u0142o. kelvin i hermann von helmholtz zaproponowali mechanizm kontrakcji grawitacyjnej jako \u017ar\u00f3d\u0142o energii cieplnej, ale dawa\u0142 on oszacowanie wieku s\u0142o\u0144ca r\u00f3wne zaledwie 20 mln lat, co odbiega\u0142o od wyznaczonej d\u0142ugo\u015bci istnienia ziemi, r\u00f3wnej, wed\u0142ug znanych w\u00f3wczas odkry\u0107 geologicznych, co najmniej 300 mln lat (w xix wieku, przed odkryciem datowania izotopowego, nie by\u0142o powodu, aby sugerowa\u0107, \u017ce ziemia istnieje a\u017c 4,5 mld lat, por. aktualizm). w 1890 norman lockyer, kt\u00f3ry odkry\u0142 hel w widmie s\u0142onecznym r\u00f3wnocze\u015bnie z julesem jansenem w 1868, zaproponowa\u0142 hipotez\u0119 meteorytow\u0105 powstawania i ewolucji s\u0142o\u0144ca.\ndo 1904 brakowa\u0142o rozs\u0105dnego rozwi\u0105zania tego problemu. ernest rutherford zasugerowa\u0142, \u017ce moc promieniowania s\u0142o\u0144ca mo\u017ce by\u0107 podtrzymywana przez wewn\u0119trzne \u017ar\u00f3d\u0142a ciep\u0142a i zasugerowa\u0142 rozpad promieniotw\u00f3rczy jako \u017ar\u00f3d\u0142o. istotn\u0105 wskaz\u00f3wk\u0119 co do \u017ar\u00f3d\u0142a energii s\u0142onecznej przynios\u0142y prace alberta einsteina, kt\u00f3ry wskaza\u0142 r\u00f3wnowa\u017cno\u015b\u0107 masy i energii w relacji \n  \n    \n      \n        e\n        =\n        m\n        \n          c\n          \n            2\n          \n        \n      \n    \n    {\\displaystyle e=mc^{2}}\n  . w 1920 roku sir arthur eddington zaproponowa\u0142, \u017ce ci\u015bnienie i temperatura w centrum s\u0142o\u0144ca mo\u017ce powodowa\u0107 reakcje syntezy j\u0105drowej, \u0142\u0105cz\u0105ce protony w j\u0105dra helu, w wyniku czego wyzwalana jest energia zwi\u0105zana z deficytem masy j\u0105dra helu. przewaga wodoru w s\u0142o\u0144cu zosta\u0142a potwierdzona w 1925 roku przez cecili\u0119 payne na podstawie teorii jonizacji, kt\u00f3r\u0105 opracowa\u0142 indyjski fizyk meghnad saha. teoretyczn\u0105 koncepcj\u0119 syntezy j\u0105drowej opracowali w 1930 roku astrofizycy subrahmanyan chandrasekhar i hans bethe. bethe opracowa\u0142 szczeg\u00f3\u0142y dw\u00f3ch g\u0142\u00f3wnych reakcji generuj\u0105cych energi\u0119 we wn\u0119trzu s\u0142o\u0144ca. wreszcie w 1957 r. ukaza\u0142a si\u0119 praca zbiorowa zatytu\u0142owana \u201esynteza pierwiastk\u00f3w w gwiazdach\u201d (autorami byli: margaret burbidge, geoffrey burbidge, william fowler i fred hoyle). wykazywa\u0142a ona przekonuj\u0105co, \u017ce wi\u0119kszo\u015b\u0107 pierwiastk\u00f3w we wszech\u015bwiecie powsta\u0142a w procesach syntezy j\u0105drowej w gwiazdach, tak\u017ce takich jak s\u0142o\u0144ce.\n\n\n=== misje kosmiczne ===\npierwszymi satelitami przeznaczonymi do obserwacji s\u0142o\u0144ca by\u0142y ameryka\u0144skie sondy programu pioneer: pioneer 5, 6, 7, 8 i 9, kt\u00f3re zosta\u0142y wprowadzone mi\u0119dzy 1960 a 1968 r. na orbity heliocentryczne. sondy kr\u0105\u017cy\u0142y wok\u00f3\u0142 s\u0142o\u0144ca w odleg\u0142o\u015bci podobnej do ziemi, wykonuj\u0105c pierwsze szczeg\u00f3\u0142owe pomiary wiatru s\u0142onecznego i pola magnetycznego. pioneer 6 dzia\u0142a\u0142 szczeg\u00f3lnie d\u0142ugo; w 2000 roku uda\u0142o si\u0119 nawi\u0105za\u0107 z nim kontakt po 35 latach sp\u0119dzonych na orbicie.\nw 1970 sondy helios 1 i 2 przynios\u0142y istotne nowe dane na temat wiatru s\u0142onecznego i korony s\u0142onecznej. sondy helios by\u0142y owocem wsp\u00f3\u0142pracy ameryka\u0144sko-niemieckiej, bada\u0142y wiatr s\u0142oneczny z orbity, kt\u00f3rej peryhelium wypada\u0142o wewn\u0105trz orbity merkurego. stacja kosmiczna o nazwie skylab, wystrzelona przez nasa w 1973 roku, posiada\u0142a obserwatorium s\u0142oneczne apollo telescope mount (atm), obs\u0142ugiwane przez kosmonaut\u00f3w przebywaj\u0105cych na stacji, kt\u00f3re dostarczy\u0142o informacji o warstwie przej\u015bciowej atmosfery s\u0142onecznej i zarejestrowa\u0142o emisje ultrafioletowe z korony s\u0142onecznej. do odkry\u0107 atm nale\u017c\u0105 pierwsze obserwacje koronalnych wyrzut\u00f3w masy oraz dziur koronalnych, o kt\u00f3rych wiadomo obecnie, \u017ce s\u0105 \u015bci\u015ble zwi\u0105zane z wiatrem s\u0142onecznym.\nw 1980 nasa wys\u0142a\u0142a misj\u0119 solar maximum mission. ten satelita zosta\u0142 zaprojektowany do obserwacji promieni gamma, rentgenowskich i uv pochodz\u0105cych z rozb\u0142ysk\u00f3w s\u0142onecznych w czasie wysokiej aktywno\u015bci s\u0142onecznej. zaledwie kilka miesi\u0119cy po starcie awaria elektroniki spowodowa\u0142a, \u017ce satelita przeszed\u0142 w stan czuwania i nie pracowa\u0142 przez nast\u0119pne trzy lata. w 1984 roku misja sts-41-c wahad\u0142owca challenger przechwyci\u0142a satelit\u0119 i naprawi\u0142a jego elektronik\u0119, po czym satelita wr\u00f3ci\u0142 na orbit\u0119 oko\u0142oziemsk\u0105. solar maximum mission wykona\u0142 ok. 240 tys. zdj\u0119\u0107 korony s\u0142onecznej przed wej\u015bciem w atmosfer\u0119 w czerwcu 1989 roku.\nwystrzelony w 1991 japo\u0144ski satelita yohkoh (\u201epromie\u0144 s\u0142oneczny\u201d) obserwowa\u0142 rozb\u0142yski w pa\u015bmie rentgenowskim. dane misji pozwoli\u0142y naukowcom zidentyfikowa\u0107 kilka r\u00f3\u017cnych typ\u00f3w rozb\u0142ysk\u00f3w i wykaza\u0107, \u017ce korona z dala od obszar\u00f3w najwi\u0119kszej aktywno\u015bci jest znacznie bardziej dynamiczna, ni\u017c wcze\u015bniej przypuszczano. yohkoh obserwowa\u0142 ca\u0142y cykl s\u0142oneczny, ale przeszed\u0142 w tryb gotowo\u015bci, gdy za\u0107mienie obr\u0105czkowe w 2001 roku spowodowa\u0142o, \u017ce straci\u0142 kontrol\u0119 po\u0142o\u017cenia s\u0142o\u0144ca. zosta\u0142 zniszczony, wchodz\u0105c w atmosfer\u0119 w 2005 r.jedn\u0105 z najwa\u017cniejszych misji s\u0142onecznych do tej pory by\u0142a solar and heliospheric observatory (soho), rozpocz\u0119ta 2 grudnia 1995. pierwotnie planowana na dwa lata, zosta\u0142a przed\u0142u\u017cona do 2012, a nast\u0119pnie do 2016. sonda zbudowana wsp\u00f3lnie przez europejsk\u0105 agencj\u0119 kosmiczn\u0105 (esa) i nasa zosta\u0142a umieszczona w punkcie lagrange\u2019a l1 pomi\u0119dzy ziemi\u0105 a s\u0142o\u0144cem, w sta\u0142ej odleg\u0142o\u015bci od ziemi synchronicznie z ni\u0105 obiega s\u0142o\u0144ce. sonda soho zapewni\u0142a sta\u0142e monitorowanie s\u0142o\u0144ca w wielu d\u0142ugo\u015bciach fal. poza bezpo\u015bredni\u0105 obserwacj\u0105 s\u0142o\u0144ca umo\u017cliwi\u0142a odkrycie ponad 2700 komet, g\u0142\u00f3wnie ma\u0142ych komet muskaj\u0105cych s\u0142o\u0144ce, kt\u00f3re ulegaj\u0105 zniszczeniu, przechodz\u0105c w pobli\u017cu s\u0142o\u0144ca. obserwatorium soho okaza\u0142o si\u0119 tak u\u017cyteczne, \u017ce w lutym 2010 wys\u0142ano sond\u0119 solar dynamics observatory (sdo) w celu kontynuowania jego misji.\n\nwszystkie te sondy obserwowa\u0142y s\u0142o\u0144ce z p\u0142aszczyzny ekliptyki, co pozwala na szczeg\u00f3\u0142owe obserwacje tylko w okolicy r\u00f3wnikowej. sonda ulysses zosta\u0142a wystrzelona w 1990 w celu zbadania biegun\u00f3w s\u0142o\u0144ca. najpierw uda\u0142a si\u0119 do jowisza, aby asysta grawitacyjna planety umo\u017cliwi\u0142a wylot znacznie powy\u017cej p\u0142aszczyzny ekliptyki. nieoczekiwanie sonda znalaz\u0142a si\u0119 w dobrym miejscu i czasie, aby obserwowa\u0107 zderzenie komety shoemaker-levy 9 z jowiszem w 1994 roku. gdy ulysses znalaz\u0142 si\u0119 na zaplanowanej orbicie, zacz\u0105\u0142 obserwowa\u0107 wiatr s\u0142oneczny i nat\u0119\u017cenie pola magnetycznego w wysokich szeroko\u015bciach heliograficznych, odkrywaj\u0105c, \u017ce wiatr s\u0142oneczny z wysokich szeroko\u015bci porusza si\u0119 z pr\u0119dko\u015bci\u0105 oko\u0142o 750 km/s, wolniej, ni\u017c przewidywano, i \u017ce du\u017ce fale magnetyczne emitowane z wysokich szeroko\u015bci heliograficznych rozpraszaj\u0105 galaktyczne promienie kosmiczne.\nzawarto\u015b\u0107 pierwiastk\u00f3w w fotosferze jest dobrze znana dzi\u0119ki badaniom spektroskopowym, ale sk\u0142ad wn\u0119trza s\u0142o\u0144ca jest znany znacznie gorzej. misja genesis zosta\u0142a zaprojektowana, aby dostarczy\u0107 na ziemi\u0119 pr\u00f3bki wiatru s\u0142onecznego i umo\u017cliwi\u0107 astronomom bezpo\u015brednie zbadanie materia\u0142u s\u0142onecznego. genesis powr\u00f3ci\u0142a na ziemi\u0119 w 2004, ale spadochron sondy nie otworzy\u0142 si\u0119 podczas przelotu przez atmosfer\u0119 i l\u0105downik rozbi\u0142 si\u0119. mimo powa\u017cnych uszkodze\u0144 z rozbitej kapsu\u0142y odzyskano cz\u0119\u015b\u0107 pr\u00f3bek i s\u0105 one analizowane.\nmisja stereo (solar terrestrial relations observatory) rozpocz\u0119\u0142a si\u0119 w pa\u017adzierniku 2006 roku. dwie identyczne sondy zosta\u0142y umieszczone na orbitach, na kt\u00f3rych jedna sonda wyprzedza ziemi\u0119, a druga porusza si\u0119 za ni\u0105. pozwala to na obserwacje stereoskopowe s\u0142o\u0144ca i zjawisk takich jak koronalne wyrzuty masy.\neuropejska sonda proba-2 (ang. project for onboard autonomy), wystrzelona w grudniu 2009 roku, ma za zadanie testowanie nowych technologii, ale prowadzi r\u00f3wnie\u017c badania pogody kosmicznej i obserwacje s\u0142o\u0144ca w zakresie ultrafioletu. umieszczony na niej teleskop swap obserwuje koron\u0119 s\u0142oneczn\u0105 w bardzo w\u0105skich pasmach. misja sondy, pierwotnie planowana na dwa lata, zosta\u0142a wyd\u0142u\u017cona najpierw do po\u0142owy 2013, a nast\u0119pnie do ko\u0144ca 2016 roku.\nameryka\u0144ska sonda parker solar probe, kt\u00f3ra zosta\u0142a wystrzelona w sierpniu 2018, ma prowadzi\u0107 obserwacje wewn\u0105trz korony s\u0142onecznej, by wyja\u015bni\u0107 mechanizmy ogrzewania korony oraz przyspieszania wiatru s\u0142onecznego. zbli\u017cy si\u0119 ona do s\u0142o\u0144ca na minimaln\u0105 odleg\u0142o\u015b\u0107 2,3 miliona kilometr\u00f3w. w 2020 roku esa przy wsp\u00f3\u0142pracy z nasa planuje wys\u0142anie sondy solar orbiter, kt\u00f3rej zadaniem b\u0119dzie badanie, w jaki spos\u00f3b s\u0142o\u0144ce tworzy i kontroluje zachowanie heliosfery. solar orbiter zbli\u017cy si\u0119 do gwiazdy na odleg\u0142o\u015b\u0107 0,28 au (42 mln kilometr\u00f3w), bli\u017cej ni\u017c peryhelium merkurego. badania obu misji maj\u0105 by\u0107 koordynowane i uzupe\u0142nia\u0107 si\u0119.\nindyjska organizacja bada\u0144 kosmicznych planuje wys\u0142anie czterystukilogramowego satelity o nazwie aditya-l1 w kierunku punktu l1 uk\u0142adu ziemia-s\u0142o\u0144ce w latach 2019\u20132020. sonda b\u0119dzie obserwowa\u0107 koron\u0119, chromosfer\u0119 i fotosfer\u0119 s\u0142o\u0144ca.\n\n\n== obserwacje i zagro\u017cenia ==\nblask s\u0142o\u0144ca mo\u017ce powodowa\u0107 b\u00f3l, kiedy patrzy si\u0119 na nie go\u0142ym okiem; jednak\u017ce je\u015bli robi si\u0119 to kr\u00f3tko i z cz\u0119\u015bciowo przymkni\u0119tymi powiekami, nie stanowi to zagro\u017cenia. patrzenie bezpo\u015brednio na s\u0142o\u0144ce powoduje powstawanie artefakt\u00f3w \u015bwietlnych i tymczasow\u0105 cz\u0119\u015bciow\u0105 \u015blepot\u0119. \u015bwiat\u0142o s\u0142oneczne dostarcza oko\u0142o 4 miliwat\u00f3w do siatk\u00f3wki, lekko podgrzewaj\u0105c j\u0105, co mo\u017ce spowodowa\u0107 uszkodzenia w oczach, kt\u00f3re nie reaguj\u0105 prawid\u0142owo na jasno\u015b\u0107. ekspozycja na ultrafiolet powoduje stopniowe z\u017c\u00f3\u0142kni\u0119cie soczewki oka na przestrzeni lat i przyczynia si\u0119 do powstawania za\u0107my, r\u00f3wnie\u017c mo\u017ce zosta\u0107 uszkodzona plamka \u017c\u00f3\u0142ta, kt\u00f3ra odpowiada za centralne widzenie mo\u017ce si\u0119 to przyczyni\u0107 do powstania zwyrodnienia plamki \u017c\u00f3\u0142tej, ale zale\u017cy to od og\u00f3lnej ekspozycji na ultrafiolet, a nie od patrzenia bezpo\u015brednio na s\u0142o\u0144ce. d\u0142ugotrwa\u0142e bezpo\u015brednie obserwacje s\u0142o\u0144ca go\u0142ym okiem mog\u0105 powodowa\u0107 zmiany na siatk\u00f3wce wywo\u0142ane promieniowaniem uv po oko\u0142o 100 sekundach, w szczeg\u00f3lno\u015bci w warunkach, w kt\u00f3rych promieniowanie uv pochodz\u0105ce od s\u0142o\u0144ca jest silne i dobrze skupione. skutki s\u0105 silniejsze, je\u017celi s\u0142o\u0144ce jest w pobli\u017cu zenitu lub obserwuje si\u0119 je na du\u017cych wysoko\u015bciach; tak\u017ce m\u0142ode oczy i implanty soczewek (szczeg\u00f3lnie starszej generacji) nie odfiltrowuj\u0105 ultrafioletu r\u00f3wnie skutecznie co oczy starzej\u0105ce si\u0119 naturalnie.\nogl\u0105danie s\u0142o\u0144ca przez przyrz\u0105dy optyczne koncentruj\u0105ce \u015bwiat\u0142o, takie jak lornetka bez odpowiedniego filtra, kt\u00f3ry blokuje promieniowanie uv i znacznie przyciemnia \u015bwiat\u0142o s\u0142oneczne, mo\u017ce spowodowa\u0107 trwa\u0142e uszkodzenie siatk\u00f3wki. do obserwacji nale\u017cy u\u017cywa\u0107 specjalnie przeznaczonych do tego filtr\u00f3w. niekt\u00f3re improwizowane filtry, kt\u00f3re przepuszczaj\u0105 ultrafiolet lub podczerwie\u0144, mog\u0105 uszkodzi\u0107 oko przy wysokim poziomie nat\u0119\u017cenia. kliny herschela s\u0105 tanie i skuteczne dla ma\u0142ych teleskop\u00f3w. \u015bwiat\u0142o s\u0142oneczne, kt\u00f3re ma trafi\u0107 do okularu, jest odbijane od nieposrebrzonej powierzchni kawa\u0142ka szk\u0142a. tylko bardzo ma\u0142a cz\u0119\u015b\u0107 \u015bwiat\u0142a padaj\u0105cego zostaje odbita; reszta przechodzi przez szk\u0142o i opuszcza urz\u0105dzenie. je\u015bli dojdzie do p\u0119kni\u0119cia szk\u0142a ze wzgl\u0119du na nagrzanie, \u015bwiat\u0142o w og\u00f3le nie zostanie odbite, przez co przyrz\u0105d jest bezpieczny tak\u017ce w przypadku uszkodzenia. proste filtry wykonane z ciemnego szk\u0142a w przypadku p\u0119kni\u0119cia przepuszczaj\u0105 pe\u0142ne nat\u0119\u017cenie \u015bwiat\u0142a s\u0142onecznego, zagra\u017caj\u0105ce wzrokowi obserwatora. lornetka bez filtr\u00f3w mo\u017ce dostarczy\u0107 setki razy wi\u0119cej energii ni\u017c przy obserwacji go\u0142ym okiem, co mo\u017ce spowodowa\u0107 natychmiastowe uszkodzenie. twierdzi si\u0119, \u017ce nawet kr\u00f3tkie spojrzenia na s\u0142o\u0144ce w po\u0142udnie przez teleskop bez filtra mo\u017ce spowodowa\u0107 trwa\u0142e uszkodzenie wzroku.\n\ncz\u0119\u015bciowe za\u0107mienia s\u0142o\u0144ca s\u0105 niebezpieczne dla obserwator\u00f3w, poniewa\u017c \u017arenica oka nie jest przystosowana do niezwykle wysokich kontrast\u00f3w wizualnych: \u017arenica rozszerza si\u0119 lub zw\u0119\u017ca zale\u017cnie od \u0142\u0105cznej ilo\u015bci \u015bwiat\u0142a w polu widzenia, a nie od jasno\u015bci najja\u015bniejszego obiektu. podczas cz\u0119\u015bciowych za\u0107mie\u0144 wi\u0119kszo\u015b\u0107 \u015bwiat\u0142a jest blokowana przez ksi\u0119\u017cyc przechodz\u0105cy przed s\u0142o\u0144cem, ale ods\u0142oni\u0119te cz\u0119\u015bci fotosfery maj\u0105 tak\u0105 sam\u0105 jasno\u015b\u0107 powierzchniow\u0105, jak podczas normalnego dnia. przy zmniejszeniu og\u00f3lnej ilo\u015bci \u015bwiat\u0142a \u017arenica rozszerza si\u0119 z ~2 mm do ~6 mm, a ka\u017cda kom\u00f3rka siatk\u00f3wki wystawiona na \u015bwiat\u0142o s\u0142oneczne otrzymuje do dziesi\u0119ciu razy wi\u0119cej \u015bwiat\u0142a ni\u017c przy patrzeniu na nieza\u0107mione s\u0142o\u0144ce. mo\u017ce to spowodowa\u0107 uszkodzenie lub nawet zabi\u0107 te kom\u00f3rki, tworz\u0105c ma\u0142e stale \u015blepe plamki w oku obserwatora. zagro\u017cenie jest podst\u0119pne dla niedo\u015bwiadczonych obserwator\u00f3w i dla dzieci, bo urazowi nie towarzyszy percepcja b\u00f3lu: nie jest oczywiste, \u017ce wzrok jest uszkadzany. w wi\u0119kszo\u015bci przypadk\u00f3w uszkodzenia wzroku powsta\u0142e wskutek spogl\u0105dania na s\u0142o\u0144ce podczas za\u0107mienia bez zabezpieczenia nie s\u0105 jednak trwa\u0142e i ust\u0119puj\u0105 po pewnym czasie.\n\npodczas wschodu i zachodu s\u0142o\u0144ca \u015bwiat\u0142o s\u0142oneczne jest os\u0142abione przez rozpraszanie \u015bwiat\u0142a (rozpraszanie rayleigha i rozpraszanie mie) ze wzgl\u0119du na d\u0142ug\u0105 drog\u0119 przez atmosfer\u0119 ziemsk\u0105, a \u015bwiat\u0142o jest czasem na tyle s\u0142abe, aby mo\u017cna by\u0142o obserwowa\u0107 tarcz\u0119 s\u0142o\u0144ca komfortowo go\u0142ym okiem lub bezpiecznie z u\u017cyciem przyrz\u0105d\u00f3w optycznych (pod warunkiem, \u017ce nie ma ryzyka nag\u0142ego poja\u015bnienia np. przez przerwy mi\u0119dzy chmurami). mg\u0142a, py\u0142 w atmosferze i wysoka wilgotno\u015b\u0107 przyczyniaj\u0105 si\u0119 do os\u0142abienia \u015bwiat\u0142a.\nna kr\u00f3tko po zachodzie lub przed wschodem s\u0142o\u0144ca mo\u017ce wyst\u0105pi\u0107 rzadkie zjawisko optyczne znane jako zielony b\u0142ysk. b\u0142ysk jest spowodowany przez \u015bwiat\u0142o s\u0142oneczne pochodz\u0105ce tu\u017c spod horyzontu, kt\u00f3re jest uginane (zwykle przez inwersj\u0119 temperatury) w kierunku obserwatora. \u015bwiat\u0142o fal kr\u00f3tszych (fioletowy, niebieski, zielony) jest ugi\u0119te silniej ni\u017c d\u0142u\u017cszych fal (\u017c\u00f3\u0142ty, pomara\u0144czowy, czerwony), ale fioletowe i niebieskie \u015bwiat\u0142o jest silniej rozproszone, pozostawiaj\u0105c \u015bwiat\u0142o, kt\u00f3re jest postrzegane jako zielone.\nultrafiolet pochodz\u0105cy ze s\u0142o\u0144ca ma w\u0142a\u015bciwo\u015bci antyseptyczne. pod wp\u0142ywem tego promieniowania w sk\u00f3rze ludzkiej wytwarzana jest witamina d3 (cholekalcyferol), ale powoduje ono tak\u017ce oparzenia s\u0142oneczne i raka sk\u00f3ry. promieniowanie ultrafioletowe jest silnie t\u0142umione przez ziemsk\u0105 warstw\u0119 ozonow\u0105, tak \u017ce ilo\u015b\u0107 promieniowania uv zmienia si\u0119 znacznie z szeroko\u015bci\u0105 geograficzn\u0105, co by\u0142o cz\u0119\u015bciowo odpowiedzialne za wiele adaptacji biologicznych cz\u0142owieka, w tym r\u00f3\u017cny kolor ludzkiej sk\u00f3ry w r\u00f3\u017cnych cz\u0119\u015bciach \u015bwiata.\n\n\n== zobacz te\u017c ==\nanalemma\nsolar dynamics observatory\n\n\n== uwagi ==\n\n\n== przypisy ==\n\n\n== bibliografia ==\ndon s. lemons: fizyka w rysunkach. 2600 lat odkry\u0107 od talesa do higssa. micha\u0142 tarnowski (t\u0142um.). wyd. i. warszawa: wydawnictwo naukowe pwn, 2018. isbn 978-83-01-20072-5.\nkenneth j.h. phillips: guide to the sun. cambridge university press, 1995. isbn 978-0-521-39788-9.\nj.b. zirker: journey from the center of the sun. princeton university press, 2002. isbn 978-0-691-05781-1.\n\n\n== dalsza literatura ==\nrichard cohen: chasing the sun: the epic story of the star that gives us life. simon & schuster, 2010. isbn 1-4000-6875-4.brak strony w ksi\u0105\u017cce\nm.j. thompson. solar interior: helioseismology and the sun\u2019s interior. \u201eastronomy & geophysics\u201d. 45 (4), s. 21\u201325, 2004. doi: 10.1046/j.1468-4004.2003.45421.x. \n\n\n== linki zewn\u0119trzne ==\npolskoj\u0119zyczneprzewodnik po s\u0142o\u0144cu, instytut astronomiczny uniwersytetu wroc\u0142awskiego\n grzegorz micha\u0142ek, bli\u017cej nauki: \u017cyj\u0105c z gwiazd\u0105 na karku \u2013 r\u00f3\u017cne oblicza s\u0142o\u0144ca, kana\u0142 fais uj na youtube, 25 maja 2021 [dost\u0119p 2023-11-30].angloj\u0119zycznesolar and heliospheric observatory homepage \u2013 strona misji sondy kosmicznej soho\nnational solar observatory. [dost\u0119p 2014-07-25]. [zarchiwizowane z tego adresu (2018-02-24)]. (ang.).\nastronomy cast: the sun, spots and all (podcast)\nlife history of the sun. [dost\u0119p 2014-08-27]. [zarchiwizowane z tego adresu (2015-01-04)]. (ang.).\nthe sun \u2013 photos \u2013 the big picture, the boston globe \u2013 zbi\u00f3r spektakularnych zdj\u0119\u0107 s\u0142o\u0144ca z r\u00f3\u017cnych instytucji\nacrim \u2013 obserwacje satelitarne jasno\u015bci s\u0142o\u0144ca\nsun|trek \u2013 strona edukacyjna po\u015bwi\u0119cona s\u0142o\u0144cu\nalien worlds \u2013 the structure of the sun. alienworlds.glam.ac.uk. [zarchiwizowane z tego adresu (2011-08-10)]., university of glamorgan \u2013 animowane obja\u015bnienie budowy s\u0142o\u0144ca (ang.)\nthe future of the sun \u2013 animacja szczeg\u00f3\u0142owo ukazuj\u0105ca przysz\u0142\u0105 ewolucj\u0119 s\u0142o\u0144ca\nthe sun: life and times on the main sequence. eagle.phys.utk.edu. [zarchiwizowane z tego adresu (2016-09-08)]."