"l'associazione sportiva roma (afi: /asso\u02a7a\u02c8\u02a6jone spor\u02c8tiva \u02c8roma/), meglio nota come as roma o pi\u00f9 semplicemente roma, \u00e8 una societ\u00e0 calcistica italiana con sede nella citt\u00e0 di roma. milita in serie a, la massima divisione del campionato italiano. fondata nel 1927 grazie alla fusione di tre squadre, ha come colori sociali il rosso e il giallo, tonalit\u00e0 cromatiche corrispondenti al gonfalone del campidoglio. includendo la stagione 2023-2024, la roma ha partecipato a 95 campionati nazionali (91 in serie a, tre in divisione nazionale e uno in serie b).a livello nazionale, i giallorossi, uno dei soprannomi che contraddistinguono la roma insieme a lupa, magica e capitolini, hanno vinto tre scudetti, nove coppe italia e due supercoppe italiane. a livello confederale i migliori risultati ottenuti dai capitolini sono la vittoria della uefa europa conference league nel 2022, il raggiungimento di una finale di coppa dei campioni nel 1984 e di due finali di coppa uefa/europa league, nel 1990-1991 e nel 2022-2023; in ambito internazionale vanta altres\u00ec le vittorie della coppa delle fiere 1960-1961 e della coppa anglo-italiana 1972.nella classifica mondiale dei club (\"club world ranking\"), stilata dall'international federation of football history & statistics (iffhs) e aggiornata al 2021, la roma occupa il 18\u00ba posto, mentre, per quanto riguarda il coefficiente per club stilato dalla union of european football associations (uefa) e aggiornato al 2023, i giallorossi occupano il 10\u00ba posto. la roma \u00e8 anche uno dei membri dell'european club association (eca), organizzazione internazionale che ha sostituito il soppresso g-14 e che \u00e8 composta dalle principali squadre calcistiche europee, riunite in consorzio al fine di ottenere una tutela comune dei diritti sportivi, legali e televisivi di fronte alla f\u00e9d\u00e9ration internationale de football association (fifa).\n\n\n== storia ==\n\nalla fine degli anni 1920 il divario tra i club dell'italia settentrionale e quelli del centro-sud era ancora molto ampio. l'idea non nuova di creare a roma una sola squadra maggiormente competitiva si tramut\u00f2 in esigenza con l'imminente creazione del campionato di massimo livello a girone unico. l'alba roma, il roman e la fortitudo pro roma trovarono quindi l'accordo per associarsi in una sola societ\u00e0: il 7 giugno 1927, in via forl\u00ec 16, grazie alla fusione delle societ\u00e0 sopra citate, venne costituita la roma.il percorso che port\u00f2 all'istituzione della compagine giallorossa fu intrapreso dal segretario della federazione romana del partito nazionale fascista (pnf) italo foschi, all'epoca anche membro del comitato olimpico nazionale italiano (coni) e dirigente della fortitudo, e dall'onorevole ulisse igliori, membro del direttorio nazionale del pnf. foschi, seguendo le direttive della carta di viareggio, riusc\u00ec nell'intento di creare un'unica squadra potenzialmente pi\u00f9 competitiva. nei primi anni 1930 la magica era presieduta da renato sacerdoti, ex presidente del roman che aveva garantito il capitale economico necessario all'allestimento del nuovo club; la sua prima presidenza termin\u00f2 nel 1935, anno in cui, poich\u00e9 ebreo, venne fatto vittima di campagne di stampa ed in seguito arrestato e mandato al confino.\n\ni capitolini, sin dai primi campionati italiani, occuparono stabilmente le parti alte della classifica, esordendo gi\u00e0 nel 1931 in coppa dell'europa centrale e raggiungendo la finale di coppa italia 1936-1937; il periodo \u00e8 segnato dall'impiego del campo testaccio. nella stagione 1941-1942 la squadra conquist\u00f2 il suo primo scudetto, vincendo per 2-0 la gara dell'ultima giornata contro il modena.gli anni 1940 si conclusero con due campionati travagliati, nei quali la squadra si salv\u00f2 dalla retrocessione nelle ultime giornate, finendo anche al centro di polemiche per il cosiddetto \"caso pera\", dal nome dell'arbitro che aveva diretto l'incontro roma-novara della serie a 1949-1950 (terminata 2-1 per i padroni di casa), nel quale il direttore di gara venne accusato di avere favorito la lupa: a seguito delle contestazioni dei gaudenziani, la lega calcio nel giugno 1950 decise dapprima di sospendere il risultato della partita, e successivamente di confermare la vittoria della magica. la discesa in serie b venne rimandata solo di un anno: nel campionato successivo i capitolini persero dieci partite per 1-0 e cambiarono tre allenatori, posizionandosi penultimi e retrocedendo cos\u00ec il 17 giugno 1951. nel 1952 sacerdoti venne richiamato alla presidenza della societ\u00e0; la squadra fu affidata a giuseppe \"gipo\" viani, che riusc\u00ec subito a farla risalire in massima serie, ottenendo la prima posizione in serie b e aggiudicandosi cos\u00ec l'unico posto utile per la promozione.durante gli anni 1950 la roma in campionato altern\u00f2 buone prestazioni, come il terzo posto nella serie a 1954-1955, che riport\u00f2 il club in europa, ad altre negative come nel campionato 1956-1957, quando sfior\u00f2 nuovamente la retrocessione, mentre nelle restanti annate mantenne quasi costantemente il sesto posto in classifica. nella stagione 1960-1961 i giallorossi conquistarono la coppa delle fiere, imponendosi nella doppia finale contro il birmingham city: dopo aver pareggiato 2-2 in trasferta, la lupa vinse allo stadio olimpico per 2-0. a questo successo segu\u00ec la conquista di due coppe italia: l'edizione 1963-1964 contro il torino e la coppa italia 1968-1969 battendo il cagliari, futuro campione d'italia. a dispetto di ci\u00f2 la compagine attravers\u00f2 una grave crisi finanziaria, dovuta a campagne acquisti onerose non seguite da risultati calcistici di pari livello; nel 1964 questo non permise il pagamento degli stipendi ai giocatori. nel 1967 il presidente franco evangelisti, dopo alcune importanti cessioni, complet\u00f2 il piano di risanamento delle casse del club, trasformando la magica in una societ\u00e0 per azioni.\n\ngli anni 1970 furono uno dei decenni meno gloriosi per la storia giallorossa: al capitano giacomo losi non venne rinnovato il contratto a causa di dissidi con l'allenatore helenio herrera, mentre durante la presidenza di alvaro marchini vennero ceduti alla juventus i \"tre gioielli\" della rosa: luciano spinosi, fabio capello e fausto landini. la roma, ribattezzata per tali motivi \"rometta\", oscill\u00f2 costantemente in posizioni di media classifica, fatta eccezione per i campionati 1974-1975, quando si classific\u00f2 al terzo posto, e 1978-1979, quando ottenne la salvezza solo alla penultima giornata. nonostante i risultati non soddisfacenti, la lupa conquist\u00f2 la coppa anglo-italiana 1972.a fine decennio il club venne rilevato da dino viola, che lo trasform\u00f2 completamente a livello tecnico, affidando poi la guida tecnica allo svedese nils liedholm. liedholm ottenne immediatamente buoni risultati, vincendo due coppe italia consecutive dove super\u00f2, in entrambe le finali, il torino ai tiri di rigore. a ci\u00f2 segu\u00ec la vittoria del secondo scudetto della storia romanista, avvenuta nella stagione 1982-1983, sempre sotto la supervisione tecnica di liedholm: il titolo venne conquistato l'8 maggio 1983 allo stadio luigi ferraris dopo un pareggio con il genoa.l'anno successivo la magica vinse la sua quinta coppa italia (battendo il verona) e giunse in finale di coppa dei campioni, che nell'occasione si disput\u00f2 proprio all'olimpico di roma. nonostante il vantaggio di giocare in casa, la squadra non riusc\u00ec a imporsi sul liverpool: dopo i tempi supplementari chiusi sul punteggio di 1-1, la lupa perse il trofeo ai tiri di rigore a causa degli errori dal dischetto di bruno conti e francesco graziani che portarono il punteggio sul 4-2 per la compagine inglese. in seguito dino viola affid\u00f2 la panchina nuovamente a un allenatore svedese, sven-g\u00f6ran eriksson, che nella stagione 1985-1986 vinse la sesta coppa italia della storia giallorossa battendo in finale la sampdoria.la rosa perse gradualmente competitivit\u00e0, riuscendo comunque a ottenere un ultimo successo nel 1991: pochi mesi dopo la morte del presidente, i capitolini conquistarono la loro settima coppa italia, battendo in finale la sampdoria campione d'italia, e raggiunsero la finale di coppa uefa, perdendo la doppia sfida contro l'inter. nel 1993 la societ\u00e0 venne acquistata da franco sensi, che rinforz\u00f2 la squadra, mancando tuttavia di ottenere, nell'immediato, risultati di rilievo. nell'estate del 1999 la dirigenza affid\u00f2 la panchina a fabio capello e l'annata successiva, dopo una campagna acquisti assai dispendiosa condotta grazie al sostegno di capitali derivati dall'ingresso del club in borsa, la roma vinse il terzo scudetto della sua storia. due mesi dopo la vittoria del terzo tricolore, la lupa conquist\u00f2 anche la sua prima supercoppa italiana, superando la fiorentina.negli anni 2000 la roma \u00e8 giunta sei volte seconda in campionato, e sotto la guida di luciano spalletti ha vinto due coppe italia consecutive (2006-2007 e 2007-2008), entrambe in finale contro l'inter, e la supercoppa italiana 2007, sempre contro i nerazzurri. al termine della stagione 2010-2011 la magica \u00e8 stata ceduta a un gruppo di imprenditori statunitensi guidato inizialmente da thomas dibenedetto e poi da james pallotta, i cui migliori risultati sono tre secondi posti e una semifinale di champions league. il 17 agosto 2020 un ulteriore gruppo imprenditoriale americano, \"the friedkin group\", acquisisce il club, il cui primo presidente \u00e8 dan friedkin, amministratore delegato della gulf states toyota distributors. al secondo anno della nuova gestione, sotto la guida di jos\u00e9 mourinho, il club vince per la prima volta un trofeo confederale trionfando nell'edizione inaugurale della uefa europa conference league; nell'annata seguente raggiunge la finale di europa league, da cui esce sconfitta ai tiri di rigore.\n\n\n== cronistoria ==\n\ndi seguito la cronistoria essenziale della roma.\n\n\n== colori e simboli ==\n\n\n=== colori ===\ni colori sociali della roma sono il giallo e il rosso del gonfalone del campidoglio. la classica divisa primaria della lupa \u00e8 costituita da maglia rossa con bordi manica e colletto gialli, pantaloncini bianchi e calzettoni rossi bordati di giallo.nel corso della storia la divisa del club ha subito varie modifiche: la maglia in alcune stagioni si \u00e8 presentata rossa e gialla della tonalit\u00e0 precedentemente descritta; in altre, invece, con un rosso pi\u00f9 chiaro (dal 1960 al 1963, dal 2009 al 2012 e dalla stagione 2017-2018) o con un giallo pi\u00f9 brillante (dal girone di ritorno del campionato 1983-1984 al 1992 e dalla stagione 2017-2018).i pantaloncini, originariamente bianchi, sono stati sostituiti da una controparte nera dal 1951 al 1954, tornando nuovamente candidi fino al 1981, quando hanno assunto lo stesso colore della maglia; dal campionato 1998-1999 sono tornati al colore originario, tonalit\u00e0 che hanno mantenuto fino alla prima met\u00e0 degli anni 2010, dopo i quali la colorazione variava in base all'annata. i primi calzettoni, completamente neri, sono stati rimpiazzati da modelli di colore rosso con fascia gialla che sono stati conservati fino al 2016, fatta eccezione per le parentesi 1951-1954 e 1998-2012 e per il periodo 2016-2019.da notare, infine, che dal girone di ritorno della serie a 1968-1969 al biennio 1972-1973, divisa casalinga e da trasferta (completamente bianca con bordi giallorossi) sono state invertite, e che (solo nella prima parte della stagione 1978-1979) la magica ha utilizzato, come maglia casalinga, una casacca color arancione.\n\n\n=== simboli ufficiali ===\n\n\n==== stemma ====\nil primo stemma usato dalla roma \u00e8 stato uno scudo triangolare presentante nella met\u00e0 superiore uno sfondo giallo e la lupa capitolina (da cui \"lupa\", soprannome della compagine giallorossa), e nella met\u00e0 inferiore uno sfondo rosso e l'acronimo \"asr\" in giallo; questo logo \u00e8 stato adottato dalla fondazione fino alla fine degli anni 1970.nel 1978, ultimo anno di gaetano anzalone alla presidenza della societ\u00e0, i capitolini hanno avuto l'occasione di osservare come negli stati uniti d'america lo sport fosse principalmente trainato dal merchandising e dalla vendita di prodotti legati al club. ci\u00f2 ha indotto la dirigenza a istituire un ufficio per la pubblicit\u00e0, diretto dal grafico piero gratton, che venne incaricato di realizzare un nuovo logotipo per i lupi nell'ottica di creare un simbolo da associare alla squadra. dato che la lupa capitolina non poteva essere registrata come marchio perch\u00e9 il comune di roma non aveva concesso il permesso, venne creato il celebre \"lupetto\" nero stilizzato con l'occhio rosso, che dal 1978 al 1980 compariva incorniciato da due cerchi concentrici, uno giallo e uno rosso; nel corso degli anni furono ideate nuove varianti di questo stemma: quella in uso nelle divise dal 1980 al 1991 vide un lupetto bianco dentro uno stemma circolare rosso, dal 1991 al 1996 il lupetto era prima giallo e poi arancione e nella stagione 1996-1997 il lupetto fu incorniciato in uno scudo rosso bordato di arancione.il 20 luglio 1997, grazie a un accordo con il comune capitolino, alla squadra romanista \u00e8 stato concesso il permesso speciale di poter utilizzare il simbolo della lupa e di riproporre, cos\u00ec, una nuova versione dello stemma ispirata a quello originale. il 22 maggio 2013 \u00e8 stato presentato un nuovo restyling del logo della magica, che si \u00e8 distinto dal precedente per la scomparsa della scritta \"asr\" (sostituita da \"roma\" e dall'anno di fondazione del club, il 1927) e per la rivisitazione della lupa e dei gemelli, che hanno cambiato colore passando dal nero all'argento; questo stemma \u00e8 stato successivamente sostituito il 7 giugno 2017 da una versione avente il rosso leggermente pi\u00f9 scuro e il giallo pi\u00f9 chiaro.\n\n\n==== inno ====\nl'inno ufficiale della societ\u00e0 giallorossa \u00e8 roma (non si discute, si ama), con testo di antonello venditti e sergio bardotti e musica di antonello venditti e giampiero scalamogna (meglio noto con il nome d'arte di gepy & gepy). la canzone \u00e8 in uso dal 1974 ma, nella stagione 1977-1978, venne sostituita da forza roma forza lupi di lando fiorini, sembra per volont\u00e0 del presidente viola che non gradiva avere un inno composto da un cantautore all'epoca politicamente esposto come venditti, tornando poi a essere l'inno ufficiale della compagine giallorossa a partire dal 1994.\n\n\n== strutture ==\n\n\n=== stadio ===\n\nil primo impianto sportivo utilizzato dalla roma \u00e8 stato il motovelodromo appio, gi\u00e0 impiegato in precedenza dall'audace roma; \u00e8 stato adoperato per la sola stagione 1927-1928, mentre in quella successiva i capitolini hanno usato lo stadio nazionale del partito nazionale fascista. iniziato il primo campionato a girone unico, dopo aver gareggiato nei primi due incontri casalinghi allo stadio della rondinella, ovvero al campo della lazio, \u00e8 cominciato l'impiego del campo testaccio; qui la lupa ha giocato fino alla stagione 1939-1940, quando la struttura \u00e8 stata abbandonata.nel 1940-1941 il club \u00e8 ritornato allo stadio nazionale, ampliato per il campionato del mondo 1934, dove ha vinto il suo primo scudetto. l'impianto, rinominato \"stadio torino\" dopo la tragedia di superga, \u00e8 stato utilizzato dalla societ\u00e0 fino al 1953.nella stagione 1953-1954 la magica si \u00e8 spostata allo stadio olimpico, ristrutturato e proprio in quell'anno e chiamato all'epoca \"stadio dei centomila\", che ha subito diverse modifiche negli anni: le pi\u00f9 consistenti sono avvenute negli anni 1950 in previsione dei giochi della xvii olimpiade, che si sono svolti a roma, durante le quali furono eliminati i posti in piedi, e a fine anni 1980 con la demolizione, e la relativa ricostruzione, di quasi tutto il vecchio impianto in previsione del campionato del mondo 1990. tra le innovazioni vi \u00e8 una copertura che chiudeva la visuale del campo dalla collina di monte mario, che sorgeva alle spalle dello stadio, dove molte persone ogni domenica si radunavano per assistere agli incontri, analogamente con quanto accadeva al campo testaccio con i tifosi stipati sul monte dei cocci.i giallorossi hanno giocato all'olimpico ininterrottamente dal 1953 con la sola eccezione della stagione 1989-1990, durante la quale hanno disputato le partite casalinghe allo stadio flaminio a causa dei citati lavori di ristrutturazione dello stadio per i mondiali di calcio.\n\n\n=== centro di allenamento ===\n\nsituato nella zona sudoccidentale di roma, il centro sportivo fulvio bernardini \u00e8 stato acquistato dall'allora presidente gaetano anzalone il 22 luglio 1977 e inaugurato il 23 luglio 1979. inizialmente il complesso presentava quattro campi da calcio e una tribuna con 3 000 posti a sedere; tuttavia, nel corso degli anni, la struttura ha visto diversi lavori di ammodernamento, tra cui la delimitazione del centro con prefabbricati in cemento. il fulvio bernardini \u00e8 anche noto per essere stato, in occasione del campionato del mondo 1990, il centro di allenamento dell'argentina.l'impianto si estende su 20 ettari e comprende diversi terreni di gioco (tra cui uno dotato di tribuna, denominato \"campo testaccio\", in onore dello storico campo omonimo, uno intitolato ad agostino di bartolomei il 24 febbraio 2012 e uno ad amedeo amadei il 14 maggio 2021), tre campi da tennis e una piscina scoperta. vi sono poi quattro edifici, collegati tra loro e circondati da un ruscello artificiale, in cui sono distribuiti diversi locali: il secondo stabile in ordine di grandezza ospita al primo piano gli alloggi dei calciatori della prima squadra e al piano terra i locali medici (compresi fisioterapia e riabilitazione), gli spogliatoi (dei giocatori e dell'allenatore), la palestra (intitolata a attilio ferraris iv) e il bagno turco; nell'edificio comprendente il bar e il ristorante sono situati gli alloggi per i calciatori delle squadre giovanili; l'ultima delle quattro costruzioni, realizzata nel 1998, include al suo interno la sede della rivista ufficiale del club, laroma, una sala stampa (dedicata al giornalista giuseppe colalucci) e la cappella salus populi romani, dedicata a papa giovanni paolo ii e inaugurata durante il giubileo del 2000.\n\n\n== societ\u00e0 ==\nla roma \u00e8 una societ\u00e0 per azioni dal 1967, con un capitale sociale pari a 73 245 478 di euro e 628 716 553 azioni, ciascuna con un valore nominale pari a 0,1165 euro. la propriet\u00e0 \u00e8 suddivisa come segue: l'86,6% \u00e8 riconducibile alla \"romulus and remus investments llc\" e il restante 13,4% \u00e8 negoziato sul mercato. dal 10 dicembre 2018 la sede sociale si trova all'eur: questa presenta gli uffici commerciale, marketing, amministrativo e ticketing del club. secondo la rivista statunitense forbes, in uno speciale reportage del 2019, il valore del club capitolino ammontava a 622 milioni di dollari, classificandolo 16\u00ba nella graduatoria mondiale delle societ\u00e0 pi\u00f9 valutate e terzo tra quelle italiane, dopo juventus e inter. la rivista ufficiale del club \u00e8 laroma, fondata nel 1983, la cui sede redazionale si trova all'interno del centro sportivo fulvio bernardini.dal 23 maggio 2000 al 14 settembre 2022 \u00e8 stata quotata alla borsa italiana, nel cui listino ha fatto parte dell'indice ftse italia small cap: fino al proprio delisting la lupa \u00e8 stata una dei tre club di calcio italiani (insieme a lazio e juventus) a essere presente nella borsa valori italiana.la roma, insieme al milan, \u00e8 l'unica squadra italiana ad aver partecipato alle competizioni della superleague formula, competizione automobilistica composta da team sponsorizzati da squadre di calcio. sono tre le edizioni alle quali i capitolini hanno partecipato: 2008 (quando si \u00e8 posizionata quinta), 2009 (tredicesima) e 2010 (ottava). il 1\u00ba luglio 2018 viene fondata la sezione femminile del club grazie alla possibilit\u00e0 offerta dalla federazione italiana giuoco calcio (figc) ai club professionistici maschili di acquisire societ\u00e0 dilettantistiche femminili: il club capitolino ha rilevato quindi il titolo sportivo della gi\u00e0 citata res roma, nel frattempo disimpegnatasi dall'attivit\u00e0, permettendo alle neonate giallorosse di iscriversi direttamente alla serie a.\n\n\n=== organigramma societario ===\nil governo societario dell'associazione sportiva roma s.r.l., al 2023, prevede un sistema tradizionale formato dall'assemblea dei soci, dal consiglio di amministrazione (cda) e dal collegio sindacale. il cda, rinnovato interamente nel 2020 con il passaggio di propriet\u00e0 del club, \u00e8 composto da nove membri, nominati dall'assemblea dei soci e tutti indicati dal gruppo friedkin tramite la societ\u00e0 controllante neep roma holding s.p.a.; dan friedkin ricopre la carica di presidente del consiglio di amministrazione, assunta nel 2020 con la nuova nomina, mentre lina souloukou \u00e8 l'amministratore delegato, nominata nel 2023 in sostituzione di pietro berardi, che a sua volta nel 2021 aveva sostituito guido fienga, nominato ad nel 2020. il collegio sindacale, rinnovato anch'esso nel 2020, \u00e8 composto da cinque membri sempre indicati da neep roma holding, dei quali claudia cattani assume il ruolo di presidente. la societ\u00e0 di revisione, scelta anch'essa dai soci, quale organo esterno di riesame dei conti, \u00e8 l'azienda deloitte & touche.di seguito l'organigramma della roma aggiornato al 18 aprile 2023.\n\n\n=== impegno nel sociale ===\nil 14 dicembre 2009 il club ha partecipato a \"roma scende in campo\", un'iniziativa nella quale i giallorossi e la pallacanestro virtus roma si sono incontrati in due partite amichevoli, una di calcio e una di pallacanestro, a squadre miste, i cui ricavati sono stati devoluti in beneficenza. il 17 maggio 2011 la societ\u00e0 ha invece aderito all'evento \"10 decimi\", mettendo all'asta la maglia del capitano francesco totti: l'incasso \u00e8 stato donato al \"comitato 10 decimi\".il 19 giugno 2012 \u00e8 stata presente, insieme alla lazio, all'evento \"l'emilia siamo tutti noi\", nel quale ha messo nuovamente all'asta la maglia del gi\u00e0 citato totti, il cui ricavato \u00e8 stato elargito alle popolazioni terremotate dell'emilia.\nil 19 luglio seguente, parte del guadagno ottenuto all'\"open day\", con la vendita delle maglie dei giocatori, \u00e8 stato dato in beneficenza ad alcune organizzazione non lucrativa di utilit\u00e0 sociale (onlus); ci\u00f2 \u00e8 stato ripetuto nella stagione seguente poco dopo la presentazione della divisa casalinga.un'organizzazione sociale legata alla societ\u00e0 giallorossa \u00e8 l'\"unione tifosi romanisti onlus\" (utronlus), che ha per scopo la promozione di attivit\u00e0 sportive dilettantistiche, attivit\u00e0 motorie in generale, manifestazioni e spettacoli, formazione, educazione, ricreazione, istituzione, turismo e solidariet\u00e0. da ricordare inoltre \"roma cares\", una onlus fondata nel 2014 con l'obiettivo di promuovere valori educativi e positivi nello sport: questa fondazione promuove progetti e campagne a favore della comunit\u00e0 rivolte principalmente al sostegno e alla crescita dei giovani in situazioni disagiate. tra le attivit\u00e0 di roma cares sono da annoverare varie aste di maglie di giocatori giallorossi e di altre squadre (i cui ricavi vengono offerti in beneficenza), il programma \"a scuola di tifo\" (in cui agli studenti degli istituti primari e secondari di primo grado vengono insegnati i valori dello sport), \"tennis with stars\" (nel quale giocatori della roma e vari tennisti si sfidano in partite di tennis per raccogliere fondi per roma cares).\u00e8 inoltre degno di nota il sostegno nei confronti di telethon: il contributo della roma a questa iniziativa avviene tramite roma cares e mediante l'esposizione, in alcune partite di serie a tra il 2013 e il 2017, del logo della maratona televisiva sulle maglie giallorosse. infine, a partire dall'estate 2019 il club sostiene sulle proprie pagine social una campagna di visibilit\u00e0 verso i minori scomparsi, mostrando recapiti e foto utili al loro ritrovamento all'annuncio del tesseramento di ogni nuovo calciatore, in collaborazione con il ncmec, telefono azzurro, missing children europe e sosdesaparecidos: al settembre 2021, dodici sono i minori ritrovati tramite la detta campagna.\n\n\n=== settore giovanile ===\nil settore giovanile della roma \u00e8 formato da dieci squadre maschili: primavera, under 18, under 17, under 16, under 15, under 14, under 13, under 12, under 11 e under 10. al momento della sua nascita, la magica ha ereditato, dalle squadre fondatrici, una buona tradizione nella formazione dei giovani. la fortitudo pro roma, infatti, era sorta con lo scopo di formare i ragazzi delle borgate e, proprio da queste, proveniva attilio ferraris iv, primo capitano dei capitolini e primo calciatore della compagine a essere convocato nella nazionale italiana. negli anni seguenti, tra gli atleti provenienti dalle giovanili, si sono distinti in prima squadra amedeo amadei, attaccante del primo scudetto ed esordiente in serie a a soli quindici anni, nove mesi e sei giorni e mario forlivesi, promessa destinata a sostituire amadei, ceduto poi all'inter, e scomparso a soli diciotto anni.tra i giocatori pi\u00f9 noti dell'inizio degli anni 1960 che hanno militato nella primavera della magica troviamo il centrocampista giancarlo de sisti, mentre negli anni 1970 sono provenuti dal vivaio giallorosso i futuri capitani bruno conti e agostino di bartolomei. in questo decennio la lupa \u00e8 riuscita a conquistare tre campionati primavera (1972-1973, 1973-1974, 1977-1978) e due coppe italia primavera (1973-1974, 1974-1975).negli anni 1980 il \"principe\" giuseppe giannini ha esordito con le giovanili giallorosse e nei dieci anni che seguono queste sono riuscite a conquistare altri due campionati primavera (1983-1984, 1989-1990), due tornei di viareggio (1981, 1983), una blue stars/fifa youth cup (1980), due campionati allievi nazionali (1980-1981, 1982-1983) e uno giovanissimi nazionali (1986-1987).durante gli anni 1990 e 2000 dal vivaio capitolino sono provenuti, tra gli altri, i capitani francesco totti e daniele de rossi. i lupetti hanno conquistato in questo periodo un campionato primavera (2004-2005), una coppa italia (1993-1994), un torneo di viareggio (1991), una blue stars/fifa youth cup (2003), due campionati under-17 (1992-1993, 1998-1999) e tre campionati under-15 (1995-1996, 1998-1999, 2006-2007).nel ventennio seguente sono cresciuti nel settore giovanile alessandro florenzi e lorenzo pellegrini. di questi anni altri due campionati primavera (2010-2011, 2015-2016), tre coppe italia (2011-2012, 2016-2017, 2022-2023) e tre supercoppe primavera (2012, 2016 e 2023), per quanto riguarda le altre squadre, sono stati vinti quattro campionati under-17 (2014-2015, 2017-2018, 2020-2021, 2022-2023), due supercoppe under-17 (2015, 2018), due campionati under-16 (2021-2022 e 2022-2023), due campionati under-15 (2013-2014, 2018-2019) e una supercoppa under-15 (2019).dal 2015 al 2018 era presente una sezione giovanile femminile, poi passata sotto tutela della prima squadra rosa, composta da una under 14, due esordienti e due pulcini. le seconde, nel loro primo anno di attivit\u00e0, hanno vinto la slovak junior cup, il torneo delle regioni coni e la danone cup.\n\n\n== diffusione nella cultura di massa ==\n\nil primo film ispirato alla squadra giallorossa \u00e8 cinque a zero (1932), basato sullo storico 5-0 inflitto alla juventus del quinquennio d'oro a campo testaccio il 15 marzo 1931, e per questo rimasto nell'immaginario collettivo dei tifosi romanisti; nella pellicola compaiono anche alcuni giocatori della roma del tempo e alcune scene della squadra in allenamento. la roma e il tifo per il club sono inoltre presenti come aspetti pi\u00f9 o meno marginali in vari lungometraggi di alberto sordi e carlo verdone; questo inserisce il tema anche in alcuni suoi sketch al pari del comico corrado guzzanti.in ambito televisivo la magica \u00e8 spesso citata in diversi telefilm, tra i quali i ragazzi della 3\u00aa c e i cesaroni. in ambito musicale, tra i principali cantautori che dedicano brani al club capitolino vengono annoverati claudio villa, lando fiorini, antonello venditti e marco conidi. in onore del capitano giallorosso francesco totti, al rione monti \u00e8 stato dipinto un murale che lo ritrae esultante durante una partita del campionato vinto nella stagione 2000-2001. nel 2012 e nel 2013 questa opera \u00e8 stata imbrattata con dello spray che ha coperto la figura del capitano; \u00e8 stata poi restaurata, nel primo caso, dopo poche settimane. tra le pubblicazioni dedicate ai giallorossi, c'\u00e8 il romanista, attivo dal 2004 al 2014 e successivamente riaperto nel 2017, primo giornale al mondo a essere dedicato unicamente a una squadra di calcio.\n\n\n== allenatori e presidenti ==\n\nin totale sono 63 i tecnici che hanno guidato la roma. il primo in assoluto \u00e8 stato william garbutt, che allen\u00f2 la squadra dal 1927 al 1929, mentre il mister presente pi\u00f9 a lungo sulla panchina giallorossa fu nils liedholm, rimasto alla guida della squadra per dodici stagioni (dalla stagione 1973-1974 alla stagione 1976-1977, dalla stagione 1979-1980 alla stagione 1983-1984 e infine dalla stagione 1987-1988 alla stagione 1988-1989, pi\u00f9 una parentesi nella stagione 1996-1997 con ezio sella). con alfr\u00e9d schaffer la squadra ha ottenuto il primo scudetto romanista, con nils liedholm il secondo e con fabio capello il terzo. sono stati luis carniglia, con una coppa delle fiere, herrera, con una coppa anglo-italiana, e jos\u00e9 mourinho, con una uefa europa conference league, a portare gli unici trofei internazionali nel palmar\u00e8s della magica. il tecnico della lupa pi\u00f9 titolato \u00e8 liedholm, con uno scudetto e tre coppe italia, seguono spalletti con due coppe italia e una supercoppa italiana, capello con uno scudetto e una supercoppa italiana, herrera con una coppa italia e una coppa anglo-italiana, schaffer con un campionato, carniglia con una coppa delle fiere e mourinho con una conference league.nella storia romanista si sono avvicendati 24 presidenti; il pi\u00f9 longevo \u00e8 stato franco sensi, a capo della roma dal 1993 al 2008, anno della sua morte. \u00e8 anche il pi\u00f9 vincente per trofei, alla pari di dino viola: questo ha vinto uno scudetto (1982-1983) e quattro coppe italia, sensi uno scudetto (2000-2001), due coppe italia e due supercoppe italiane. gli unici presidenti ad aver vinto un trofeo internazionale sono stati gaetano anzalone (coppa anglo-italiana 1972), anacleto gianni (coppa delle fiere 1960-1961) e dan friedkin (uefa europa conference league 2021-2022).\n\n\n== calciatori ==\n\n\n=== hall of fame ===\nin occasione dell'85\u00ba anniversario della fondazione del club, il 7 ottobre 2012 \u00e8 stata istituita la hall of fame ufficiale della roma. questa comprende ventotto atleti, i quali sono stati suddivisi in pi\u00f9 classi in base all'anno di elezione. nel 2012, a partire da 85 elementi proposti dalla lupa, una commissione apposita ha designato 55 calciatori finalisti, i quali sono stati ridotti infine a undici (un portiere, quattro difensori, quattro centrocampisti e due attaccanti). dal 2013 al 2016 sono stati introdotti quattro giocatori per anno, nel 2017 \u00e8 stato eletto solo francesco totti, nel 2018 altri tre giocatori.\n\n\n=== capitani ===\nin totale sono 26 i capitani che hanno guidato la roma. il primo \u00e8 stato attilio ferraris iv, con la fascia dal 1927-1928 al 1933-1934, mentre francesco totti ha guidato la squadra per pi\u00f9 stagioni (19 tra il 1998-1999 e il 2016-2017), diventando anche il capitano pi\u00f9 vincente della storia giallorossa con uno scudetto, due coppe italia, due supercoppe italiane. il calciatore romano \u00e8 stato anche il leader dei lupi nel terzo scudetto, guido masetti nel primo e agostino di bartolomei nel secondo. infine giacomo losi ha guidato la squadra durante la conquista della coppa delle fiere 1960-1961, sergio santarini nella coppa anglo-italiana 1972 e lorenzo pellegrini nella uefa europa conference league 2021-2022.\n\n\n=== contributo alle nazionali ===\n\ntra i primi calciatori della roma ad aver giocato con l'italia meritano menzione attilio ferraris iv ed enrique guaita. il primo, inizialmente preferito a fulvio bernardini per la sua tempra e la sua capacit\u00e0 di servire le ali con lunghi e improvvisi traversoni, ha vinto, insieme a guaita, rapida ala, e al portiere guido masetti, il campionato del mondo 1934 sotto la guida di vittorio pozzo. quattro anni pi\u00f9 tardi, masetti si \u00e8 fregiato anche del campionato del mondo 1938. negli anni 1970 e 1980 hanno indossato lo scudetto tricolore l'ala bruno conti, campione del mondo a spagna 1982 e protagonista della spedizione di messico 1986 insieme a franco tancredi, sebastiano nela e carlo ancelotti, e il centravanti roberto pruzzo.negli anni 1990 sono da segnalare rudi v\u00f6ller e thomas berthold, vincitori con la germania ovest del campionato del mondo 1990, e il brasiliano aldair, trionfante nella copa am\u00e9rica 1989 e in quella del 1997, nel campionato del mondo 1994 e nella fifa confederations cup 1997; aldair \u00e8 stato inoltre finalista della copa am\u00e9rica 1995 e del campionato del mondo 1998, e ha vinto la medaglia di bronzo nel torneo olimpico di atlanta 1996.negli anni 2000 troviamo soprattutto i giocatori del terzo scudetto romanista ad affermarsi nelle rispettive nazionali. tra questi da evidenziare il difensore francese vincent candela, uno dei pochi calciatori a vincere un mondiale e un europeo consecutivamente (1998 e 2000), e il brasiliano cafu, che nel periodo capitolino ha conquistato con la selec\u00e3o il mondiale 2002, la copa am\u00e9rica 1999 e la confederations cup del 1997. francesco totti, daniele de rossi e simone perrotta sono tra i protagonisti del campionato del mondo 2006, vinto dalla nazionale tricolore. negli anni 2020, leonardo spinazzola e bryan cristante hanno trionfato nel campionato d'europa 2020; mentre paulo dybala ha trionfato con la nazionale argentina al mondiale di qatar 2022.\n\n\n== palmar\u00e8s ==\n\n\n=== competizioni nazionali ===\n campionato italiano: 3 1941-1942, 1982-1983, 2000-2001 coppa italia: 9 1963-1964, 1968-1969, 1979-1980, 1980-1981, 1983-1984, 1985-1986, 1990-1991, 2006-2007, 2007-2008 supercoppa italiana: 2 2001, 2007campionato italiano di serie b: 1 1951-1952\n\n\n=== competizioni internazionali ===\n uefa europa conference league: 1  (record condiviso con il west ham utd)2021-2022 coppa delle fiere: 1 1960-1961 coppa anglo-italiana: 1 1972\n\n\n=== competizioni giovanili ===\n\n\n==== competizioni nazionali ====\n campionato primavera: 8 1972-1973, 1973-1974, 1977-1978, 1983-1984, 1989-1990, 2004-2005, 2010-2011, 2015-2016 coppa italia primavera: 6 1973-1974, 1974-1975, 1993-1994, 2011-2012, 2016-2017, 2022-2023 supercoppa primavera: 3 2012, 2016, 2023campionato nazionale under-17: 9 1980-1981, 1982-1983, 1992-1993, 1998-1999, 2009-2010, 2014-2015, 2017-2018, 2020-2021, 2022-2023supercoppa under-17: 2 2015, 2018campionato nazionale under-16: 2 2021-2022, 2022-2023campionato nazionale under-15: 6 1986-1987, 1995-1996, 1998-1999, 2006-2007, 2013-2014, 2018-2019supercoppa under-15: 1 2019\n\n\n==== competizioni internazionali ====\n torneo di viareggio: 3 1981, 1983, 1991 blue stars/fifa youth cup: 2 1980, 2003\n\n\n== statistiche e record ==\n\n\n=== statistiche di squadra ===\n\nincludendo la stagione 2023-2024, il club ha preso parte a 95 campionati nazionali (91 in serie a, 3 in divisione nazionale), di cui uno in serie b (1951-1952): queste statistiche la classificano come seconda squadra per numero di partecipazioni alla serie a dal 1929-1930, dopo l'inter, al pari della juventus.la roma ha giocato in 75 edizioni della coppa italia, la prima volta nel 1935-1936, mentre in supercoppa italiana ha collezionato sei presenze, la prima delle quali nel 1991, l'ultima nel 2010. tra le competizioni europee, da annoverare la partecipazione alla coppa dei campioni 1983-1984 e a undici edizioni della champions league, la prima delle quali nel 2001-2002.i giallorossi hanno vinto 9 volte la coppa italia e disputato 17 finali di questa manifestazione; inoltre hanno trionfato in due delle sei partite di supercoppa italiana a cui hanno partecipato. per quanto riguarda le coppe europee, la lupa ha trionfato nella uefa europa conference league 2021-2022, nella coppa delle fiere 1960-1961 (unica squadra italiana ad aver conseguito queste due competizioni) e nella coppa anglo-italiana 1972, e ha giocato le finali di coppa campioni 1983-1984, di coppa uefa 1990-1991 e di uefa europa league 2022-2023.dall'istituzione del campionato a girone unico nel 1929, la magica si \u00e8 classificata tre volte prima, 14 volte seconda e sette volte terza, ottenendo il peggior piazzamento nel campionato 1950-1951 con il 19\u00ba posto finale, da cui \u00e8 conseguita l'unica retrocessione in serie b dei capitolini. i giallorossi hanno terminato la serie a con il miglior attacco del torneo in nove occasioni e sei volte con la miglior difesa.la vittoria col maggior numero di reti di scarto in campionato italiano \u00e8 avvenuta nel 1929-1930 (roma-cremonese 9-0), mentre in ambito internazionale \u00e8 stata roma-altay del 7 novembre 1962, terminata 10-1 per i capitolini; le peggiori sconfitte sono arrivate, in italia, nel 1931-1932 da parte della juventus e nel 1947 a opera del torino (entrambe terminate 1-7) e, per quanto riguarda gli incontri internazionali, nella coppa dell'europa centrale 1935 a opera del ferencv\u00e1ros (0-8).\ntra le stagioni 1980-1981 e 1981-1982, la lupa, guidata da nils liedholm, ha stabilito il proprio record di trenta risultati utili consecutivi in campionato, frutto di quindici vittorie e quindici pareggi; inoltre nel campionato 2013-2014 i capitolini hanno ottenuto dieci vittorie nelle prime dieci giornate, record assoluto nella massima serie italiana.nella classifica mondiale dei club (\"club world ranking\"), stilata dall'international federation of football history & statistics (iffhs) e aggiornata al 2021, la roma occupa il 18\u00ba posto, risulta in 38\u1d43 posizione nella \"iffhs best world club of the decade 2011-2020\" e nel 1991 termina in testa alla classifica mondiale di rendimento delle societ\u00e0 calcistiche, stilata sempre dall'iffhs. per quanto riguarda il ranking per club stilato dalla union of european football associations (uefa), aggiornato al 2023, i giallorossi occupano il 10\u00ba posto.\n\n\n=== statistiche individuali ===\nil giocatore che detiene il maggior numero di presenze con la squadra capitolina in serie a \u00e8 francesco totti con 619 apparizioni. totti \u00e8 anche il detentore del maggior numero di presenze in assoluto con la casacca giallorossa, 786, divise tra serie a (619), coppa italia (59), coppe europee (103) e supercoppa italiana (cinque), del maggior numero di stagioni da capitano della squadra capitolina (19). nonch\u00e9 il miglior marcatore della storia romanista (307 marcature) e del derby di roma con undici reti, a pari merito con dino da costa; si trova inoltre al secondo posto della classifica dei marcatori della serie a di tutti i tempi con 250 gol. il precedente record di marcature giallorosse nella massima serie italiana apparteneva a roberto pruzzo con 106 gol. pruzzo \u00e8 anche il calciatore che ha vinto il maggior numero di volte la classifica marcatori della serie a con la maglia della magica (1980-1981, 1981-1982 e 1985-1986).\n\n\n== tifoseria ==\n\n\n=== storia ===\nnella periferia e nei quartieri popolari di roma, diffusamente affiliati al tifo romanista fin dagli anni 1930, si sono formati, a partire dagli anni 1950, i primi sostenitori giallorossi; tuttavia solo il 9 gennaio 1977, in occasione di roma-sampdoria, i supporter sviluppatisi in curva (tra cui guerriglieri della curva sud, panthers, boys, fossa dei lupi e fedayn), seguendo l'esempio dei primi ultras italiani (come quelli del torino), decisero di unirsi nel commando ultr\u00e0 curva sud (cucs). questo \u00e8 stato uno dei pi\u00f9 importanti gruppi organizzati italiani fino al 1987, anno in cui si \u00e8 scisso momentaneamente a causa dei contrasti interni sorti in seguito all'arrivo dell'ex calciatore della lazio lionello manfredonia.\n\nil cucs si riun\u00ec nel 1993 con il nome di neo-cucs, il quale per\u00f2 procedette verso un lento declino, non riuscendo pi\u00f9 a riscuotere il sostegno dei membri storici della tifoseria organizzata romanista, e si sciolse definitivamente nel 1999, venendo sostituito da un nuovo gruppo maggioritario: l'as roma ultras (asru). in seguito alla dissoluzione di questo, dalla stagione 2003-2004, in curva sud sono presenti numerose associazioni di tifosi autonomi, tra cui i pi\u00f9 rappresentati sono i boys e i fedayn, entrambi nati nel 1972.\n\n\n=== gemellaggi e rivalit\u00e0 ===\n\nla roma presenta gemellaggi ufficiali con i greci del panath\u012bna\u00efkos e gli spagnoli dell'atl\u00e9tico madrid. tra gli anni 1970 e 1990 la tifoseria capitolina era gemellata con bologna, fiorentina, milan e napoli (squadra con la quale la lupa disputa il cosiddetto derby del sole): il primo termin\u00f2 il 23 marzo 1997 con l'apposizione di uno striscione con la scritta \"fieri di non essere bolognesi\" da parte della tifoseria romana; il secondo si interruppe il 18 marzo 1981, in seguito agli scontri avvenuti tra i tifosi dopo la partita di andata dei quarti di finale di coppa italia 1980-1981 fiorentina-roma, il terzo il 24 novembre 1985, dovuto alla carica dei romanisti nei confronti dei rossoneri, mentre l'ultimo a causa di un gesto offensivo di salvatore bagni rivolto ai supporter giallorossi in un roma-napoli del 1987.la rivalit\u00e0 pi\u00f9 sentita in assoluto dai tifosi della magica \u00e8 quella con la concittadina lazio, storica rivale dei lupi, con cui questi si contendono il derby di roma. altrettanto forte \u00e8 l'antagonismo verso la juventus, squadra che contende ai capitolini il primato delle simpatie dei sostenitori del calcio nel centro italia, che si \u00e8 originato negli anni 1930 e che si \u00e8 rinfocolato mezzo secolo dopo, in quanto i romani diventarono i pi\u00f9 validi contendenti dei bianconeri al titolo nazionale, antagonismo che \u00e8 durato fino alla met\u00e0 degli anni 1980.la rivalit\u00e0 con l'inter si \u00e8 accesa nel secondo quinquennio degli anni 2000, quando nerazzurri e giallorossi si sono contesi la vittoria di quasi tutti i titoli nazionali. anche con il milan i rapporti non sono amichevoli: tra le cause vi \u00e8 la tragica morte del tifoso romanista antonio de falchi, avvenuta nel 1989 a seguito di un pestaggio a opera di un gruppo di ultras rossoneri.da registrare sono inoltre i dissapori con le tifoserie di catania (in seguito a un roma-catania del novembre 2006, finito 7-0) e siena (si ricordano due partite sospese nonch\u00e9 l'intonazione, da parte dei sostenitori senesi nel 2009, di cori offensivi nei confronti del suocero di daniele de rossi e dello stesso giocatore).\n\n\n== organico ==\n\n\n=== rosa 2023-2024 ===\ndi seguito la rosa della roma aggiornata al 02 settembre 2023.\n\n\n=== staff tecnico ===\ndi seguito lo staff tecnico della roma aggiornato al 1\u00ba luglio 2022.\n\n\n== videografia ==\n manuela romano (a cura di), la storia della a.s. roma (10 dvd-video), corriere dello sport, rai trade, 2006.\n\n\n== note ==\n\n\n=== annotazioni ===\n\n\n=== fonti ===\n\n\n== bibliografia ==\n agenda del giornalista 2018. media contact, centro di documentazione giornalistica, 2018, isbn 978-88-6658-073-7.\n valerio albanesi, 1001 storie e curiosit\u00e0 sulla grande roma che dovresti conoscere, roma, newton compton, 2013, isbn 978-88-541-6187-0.\n annibale bartolozzi, capitano mio capitano. storia della a.s. roma attraverso i suoi capitani coraggiosi, larus editore, 2010, isbn 978-88-599-4289-4.\n patrizio cacciari, 101 motivi per odiare la lazio e tifare la roma, roma, newton compton, 2008, isbn 978-88-541-1224-7.\n tonino cagnucci e luca pelosi, dimmi cos'\u00e8, roma, skira, 2017, isbn 88-572-3675-7.\n paolo castellani, massimilano ceci e riccardo de conciliis, la maglia che ci unisce. storia delle divise dell'as roma dalla nascita ai giorni nostri, goalbook edizioni, 2012, isbn 978-88-908115-0-0.\n alessandro dal lago e roberto moscati, regalateci un sogno: miti e realt\u00e0 del tifo calcistico in italia, bompiani, 1992, isbn 88-452-1959-3.\n marco impiglia, forza roma, daje lupi. la prima storia completa del tifo giallorosso, roma, eraclea libreria sportiva, 1998, isbn 88-88771-01-8.\n massimo izzi e francesco valitutti, cronologia della grande roma, roma, newton compton, 2001, isbn 88-8289-599-8.\n massimo izzi, l'as roma dalla a alla z, roma, newton compton, 2017, isbn 978-88-227-1488-6.\n giorgio tosatti e lino cascioli, la favola del calcio italiano, roma, edizioni \"il parnaso\", 1994, sbn it\\iccu\\ubo\\1985715.\n\n\n== voci correlate ==\ncalcio in italia\ndeloitte football money league\neuropean club association\nsociet\u00e0 calcistiche pi\u00f9 ricche del mondo secondo forbes\n\n\n== altri progetti ==\n\n wikiquote contiene citazioni sull'a.s. roma\n wikinotizie contiene notizie di attualit\u00e0 sull'a.s. roma\n wikimedia commons contiene immagini o altri file sull'a.s. roma\n\n\n== collegamenti esterni ==\n\n(mul) sito ufficiale, su asroma.com. \n as roma (canale), su youtube. \n(en) clive gifford, as roma, su enciclopedia britannica, encyclop\u00e6dia britannica, inc. \n associazione sportiva roma, su legaseriea.it, lega nazionale professionisti serie a. \n(de, en, it) associazione sportiva roma, su transfermarkt, transfermarkt gmbh & co. kg. \n associazione sportiva roma, su int.soccerway.com, perform group. \n associazione sportiva roma, su smr.worldfootball.net, heim:spiel medien gmbh. \n(ru) associazione sportiva roma, su footballfacts, footballfacts.ru."