"la x\u00aa flottiglia mas, ufficialmente 10\u00aa flottiglia mas , anche decima mas, x mas, , o \"la decima\", fu un'unit\u00e0 speciale della regia marina italiana, prima flottiglia mas istituita, il cui nome \u00e8 legato a numerose imprese belliche di assalto e incursione. nata nel 1939 come 1\u00aa flottiglia m.a.s., era una delle tre flottiglie mas della regia marina allo scoppio della seconda guerra mondiale.\nnon sempre le imprese dell'unit\u00e0 furono coronate dal successo e comportarono perdite tra gli equipaggi, come nel caso del fallito attacco a malta del luglio 1941, ma in altri si giunse a successi come quello della baia di suda (25-26 marzo 1941) o dell'impresa di alessandria del 19 dicembre 1941, che priv\u00f2 per un lungo periodo la royal navy delle sue navi da battaglia nel mediterraneo.\ncon l'armistizio dell'8 settembre 1943, la flottiglia, sotto il comando di junio valerio borghese, rimase in gran parte bloccata a la spezia dove si riorganizz\u00f2 in corpo franco poi entrato nella marina nazionale repubblicana: tale reparto operante agli ordini della repubblica sociale italiana non \u00e8 riconosciuto dallo stato italiano come successore legittimo della 10\u00aa mas regia. \ngli elementi rimasti al sud, assieme a numerosi prigionieri rilasciati dai campi di prigionia alleati, riorganizzarono l'unit\u00e0 con il nuovo nome di \"mariassalto\": tale unit\u00e0 della regia marina, di base a taranto, comandata dal capitano di fregata ernesto forza, continu\u00f2 le attivit\u00e0 belliche agli ordini degli alleati.\nnel 1954 il gruppo fu ricostituito nei quadri della marina militare, con il nome di comsubin (comando subacquei ed incursori).\n\n\n== la 1\u00aa flottiglia mas ==\n\nil 28 ottobre 1938 l'ufficio piani e operazione della regia marina propose la costituzione della \"1\u00aa flottiglia mas\", con sede a la spezia. l'unit\u00e0 venne costituita il 23 aprile 1939 con comandante il capitano di fregata paolo aloisialla vigilia dello scoppio della seconda guerra mondiale la marina decise inoltre di riprendere gli studi per l'impiego operativo del maiale e dei barchini. l'attivit\u00e0 della flottiglia inizialmente fu tesa alla sperimentazione in segreto delle nuove armi della marina; divent\u00f2 quindi un'unit\u00e0 speciale, ad attivit\u00e0 riservata.\n\n\n== la seconda guerra mondiale ==\nallo scoppio della seconda guerra mondiale nel giugno 1940 era una delle tre flottiglie mas in servizio (con la 2\u00aa e la 3\u00aa), alle dipendenze dirette dello stato maggiore della marina.\nfu confermato l'utilizzo dei mezzi presenti nella 1\u00aa flottiglia (5 squadriglie, con complessivi 20 mas) e fu inoltre riconosciuta formalmente la specialit\u00e0 degli uomini d'assalto, sommozzatori in grado di nuotare fino a sotto le navi nemiche per collocarvi dell'esplosivo. i mezzi usati per trasportare queste testate esplosive, del peso di circa 300 kg, erano dei siluri modificati, noti come siluri a lenta corsa o \"maiali\". il reparto subacqueo era ora comandato dal tenente di vascello junio valerio borghese. nel centro esisteva un reparto tecnico-sperimentale, comandato dal tenente di vascello angelo belloni, per gli studi e le indagini sulle applicazioni di nuove attrezzature, che dovevano migliorare l'efficienza e la sicurezza di tutte le apparecchiature subacquee in dotazione alla flottiglia. tra gli utilizzatori vi era il gruppo gamma, comandato dal tenente di vascello eugenio wolk; questo gruppo introdusse l'impiego di pinne e guanti palmati durante gli addestramenti alle future missioni.\nquanto ai motoscafi modificati, i barchini esplosivi, essi vennero inquadrati in una unit\u00e0 comandata da giorgio giobbe, che non venne inizialmente utilizzata perch\u00e9 queste imbarcazioni venivano considerate \"mezzi di ripiego\". i \"barchini\" avevano la loro base alla spezia, al \"balipedio cottrau\" del varignano.\nper il successo delle incursioni era necessario anche un equipaggiamento speciale, non solo dal punto di vista dei mezzi offensivi, ma anche dei dispositivi di navigazione (bussole) e degli accessori (profondimetri): il tutto fu oggetto di un attento studio.\nma in primo piano veniva sempre la fortissima motivazione con la quale gli operatori della x\u00aa andavano in azione, diretta contro il potenziale bellico piuttosto che contro gli uomini.\n\n\n=== gli esordi ===\nle prime azioni di attacco si conclusero con risultati poco incoraggianti, a volte disastrosi. nella prima missione, denominata g.a.1, destinata ad attaccare la rada di alessandria d'egitto, il 22 agosto 1940 nel golfo di bomba il sommergibile iride, che aveva caricato quattro slc dalla torpediniera calipso, e la motonave monte gargano, vennero affondati dagli inglesi con elevate perdite umane. cinque marinai dell'iride, silurato da uno swordfish, vennero salvati proprio da alcuni degli operatori della x\u00aa che al momento dell'affondamento del sommergibile erano temporaneamente sulla monte gargano.\nuna seconda operazione contro alessandria, la g.a.2, e una contro gibilterra, la b.g.1, si conclusero senza esiti positivi, anche se con minori perdite umane: nella missione g.a.2 vi fu un morto e il sommergibile gondar venne autoaffondato dopo un'agonia di diverse ore, mentre la seconda, condotta dal comandante borghese sul sommergibile scir\u00e8, venne annullata quando il sommergibile era gi\u00e0 alla volta di gibilterra, perch\u00e9 la squadra navale bersaglio dell'incursione era uscita dal porto. con l'affondamento del gondar, oltre all'equipaggio vennero fatti prigionieri dagli inglesi il comandante giorgini e anche diversi incursori.\nil 29 ottobre 1940 lo scir\u00e8 (comandato ancora da borghese e con tre slc a bordo), tent\u00f2 nuovamente un'azione denominata b.g.1 contro gibilterra, che venne interrotta e ritentata con denominazione b.g.2 il 30 dello stesso mese. la coppia de la penne - bianchi venne subito intravista da un'imbarcazione nemica e per non destare sospetti portarono in immersione il loro slc, che per\u00f2 si guast\u00f2 non permettendo pi\u00f9 la risalita. i due assaltatori lo abbandonarono e raggiunsero a nuoto la costa spagnola. tesei e pedretti, che pilotavano un altro slc, furono capaci di arrivare all'imboccatura del porto, ma al momento dell'immersione constatarono che i loro respiratori non funzionavano, e dovettero desistere affondando il mezzo e nuotando fino alla riva spagnola, da dove vennero rimpatriati assieme a de la penne e bianchi. birindelli e paccagnini, nonostante problemi di galleggiamento con il loro mezzo, un respiratore bucato e una velocit\u00e0 alquanto ridotta, riuscirono con grande abilit\u00e0 ad arrivare a 70 metri dalla corazzata barham superando le reti antisiluro poste in sua difesa. a questo punto, inaspettatamente, l'slc si blocc\u00f2 sul fondale. birindelli (rimasto solo in quanto paccagnini era risalito in superficie per mancanza di ossigeno) tent\u00f2 di trascinare la testata fin sotto la nave nemica, ma dopo poco tempo dovette abbandonare i suoi propositi in quanto stremato. risalito in superficie tent\u00f2 di fuggire, ma venne scoperto e preso prigioniero assieme a paccagnini dai soldati inglesi.\nla missione fu un totale insuccesso, ma almeno era stata dimostrata la capacit\u00e0 dei palombari di penetrare in un porto nemico ben presidiato.\n\n\n=== la ricostruzione come 10\u00aa flottiglia mas ===\ndopo questi costosi fallimenti iniziali, e in seguito alla cattura in settembre del comandante mario giorgini, il comando dell'intero reparto venne affidato al capitano di fregata vittorio moccagatta. il 15 marzo 1941 la 1\u00aa flottiglia mas fu ribattezzata da supermarina (proprio su proposta fatta il 10 marzo 1941 da moccagatta) 10\u00aa flottiglia mas. il nuovo nome fu scelto in riferimento alla legio x gemina, la legione prediletta di giulio cesare.\n\n\n=== i primi successi ===\n\nla prima azione coronata da successo fu quella del 25 marzo 1941: sei barchini esplosivi presero di mira diverse unit\u00e0 nemiche nella baia di suda, a creta, danneggiarono irreparabilmente fra l'altro l'incrociatore york, fatto poi incagliare e usato quale batteria galleggiante. l'incursione, con al comando il tenente di vascello luigi faggioni, venne effettuata appunto da sei mtm che riuscirono a forzare durante la notte le ostruzioni della baia e rimasero in attesa fino a che le luci dell'alba permisero di individuare chiaramente le sagome degli obiettivi ancorati in rada. un barchino centr\u00f2 lo york con danni talmente gravi che venne fatto incagliare per evitare l'affondamento e non partecip\u00f2 pi\u00f9 ad aventi bellici, un secondo, pilotato dal sergente cannoniere emilio barberi, che per l'azione verr\u00e0 decorato con la medaglia d'oro al valor militare, centr\u00f2 la petroliera pericles, e il terzo manc\u00f2 il suo bersaglio programmato centrando un molo. le altre unit\u00e0 ebbero problemi di natura meccanica o relativi ai malesseri dei piloti dovuti alle condizioni estreme nelle quali operavano; gli equipaggi causarono quindi l'affondamento dei loro mezzi.\nalcune operazioni successive, comunque, non andarono a buon fine. nell'aprile 1941 venne tentata una ricognizione offensiva nelle acque di corf\u00f9 (grecia), precisamente a porto edda, comandata dallo stesso moccagatta. due mas, il 539 e il 535, scortarono due mts, il primo con equipaggio il capitano di corvetta giorgio giobbe e il sottotenente di vascello aldo massarini, e il secondo con il sottotenente di vascello renato iovine e il 2\u00ba capo motorista enrico cerruti. la missione venne abortita. inoltre la notte tra il 25 e il 26 maggio 1941, la missione b.g.3, ancora con obiettivo gibilterra e basata su tre slc partiti dal sommergibile scir\u00e8, venne annullata, ma tutti gli operatori rientrarono alla base.\n\n\n=== il fallito attacco a malta e la morte di tesei ===\n\nnel maggio successivo fu tentata un'altra missione contro il porto di gibilterra, ancora con il sommergibile scir\u00e8 comandato dal tenente di vascello junio valerio borghese e ancora caratterizzata da un fallimento dovuto a problemi tecnici dei mezzi.\n\na luglio un'ambiziosa e temeraria azione contro malta, denominata malta 2, fin\u00ec invece in un disastro. il 25 e 26 luglio 1941 la x\u00aa mas prov\u00f2 ad attaccare il possedimento inglese partendo dalla nave appoggio diana e da due mas, il 451 del sottotenente di vascello giorgio sciolette e il 452 al comando del tenente di vascello giobatta parodi (recante a bordo il capitano di fregata vittorio moccagatta e il capitano medico bruno falcomat\u00e0); con loro un consistente gruppo di barchini esplosivi e due slc: il piano operativo dettagliato nell'ordine di operazione 5/a prevedeva che durante la notte l'slc facesse saltare le ostruzioni di ponte sant'elmo che chiudevano il porto di la valletta, e immediatamente i barchini avrebbero dovuto irrompere nel varco e colpire le navi all'ancora. l'altro slc avrebbe dovuto attaccare i sommergibili inglesi in porto. le tre ricognizioni di moccagatta avevano concluso (erroneamente) che i proiettori fossero asserviti agli aerofoni, in base alle osservazioni del loro comportamento durante le incursioni aeree; in realt\u00e0 esistevano efficienti impianti radar che rilevarono le unit\u00e0 italiane a lunga distanza privandole di qualsiasi effetto sorpresa.\nl'attacco iniziale alle ostruzioni doveva essere portato dal maggiore tesei, fondatore del gruppo, che visto il ritardo accumulato a causa delle varie avarie ai mezzi si port\u00f2 con il suo slc insieme con il 2\u00ba capo palombaro alcide pedretti per far saltare le ostruzioni. le difese dell'isola erano per\u00f2 entrate in stato di allerta grazie agli avvistamenti radar; tesei salt\u00f2 in aria col suo mezzo spolettato a tempo zero (esplosione immediata) facendo crollare una parte del ponte girevole di sant'elmo, ma ostruendo anche il passaggio; molti degli incursori che si lanciarono in successione contro l'entrata vennero falciati dalle postazioni che difendevano l'imboccatura di una delle due baie che costituiscono il porto, marsamuscetto (l'altra \u00e8 il grand harbour, o porto grande); infine, all'alba, decollarono dagli aeroporti dell'isola (\u0127al far e luqa) trenta aerei da caccia hurricane inglesi del 126\u00ba, 185\u00ba e 251\u00ba squadron che individuarono le navi appoggio italiane e le colpirono duramente, causando anche molti morti e feriti, tra i quali moccagatta, nonostante venissero contrastati da dieci caccia macchi m.c.200 del 54\u00ba stormo. nella battaglia aerea secondo gli italiani vennero abbattuti tre hurricane contro due macchi, mentre gli inglesi affermarono di aver abbattuto tre macchi perdendo un solo hurricane.\nper l'azione a tesei verr\u00e0 concessa la medaglia d'oro al valor militare alla memoria, cos\u00ec come a pedretti (entrambi reduci da una prima missione contro gibilterra e superstiti all'affondamento del sommergibile iride durante l'operazione g.a.1), e a moccagatta. il bilancio complessivo dell'azione fu di 15 morti e 18 prigionieri sulle circa 50 persone che avevano partecipato all'azione, mentre solo 11 in parte feriti rientrarono a bordo del diana scortato dal mas 544 e dalla torpediniera cigno ad augusta; ad esse si aggiunse la perdita di due mas (il mas 452 venne catturato ed \u00e8 esposto in museo a malta), due slc e otto mtm, uno dei quali venne catturato intatto dai britannici.\n\ni fallimenti furono comunque utili per accumulare esperienza e mettere a punto tecniche e materiali. anche l'episodio di malta, che avrebbe potuto segnare la fine dell'incursione subacquea, divenne invece lo sprone per fare meglio: al comando arriv\u00f2 ernesto forza, proveniente dalla ii\u00aa flottiglia mas, nuove risorse furono assegnate ai reparti d'assalto, mentre a quelli subacquei e di superficie si affianc\u00f2 il nuovo \"gruppo gamma\", costituito da nuotatori d'assalto.\nil 20 settembre 1941 finalmente i \"maiali\" dello scir\u00e8 a gibilterra riuscirono ad affondare due piroscafi e una petroliera militare. il dicembre successivo la x\u00aa flottiglia mas effettuava l'azione pi\u00f9 nota, l'affondamento delle navi da battaglia britanniche hms valiant e la nave ammiraglia hms queen elizabeth.\n\n\n=== l'affondamento della valiant e della queen elizabeth ===\n\nla pi\u00f9 celebre delle azioni della x\u00aa flottiglia mas (operazione g.a.3), l'affondamento delle corazzate inglesi valiant e queen elizabeth e della petroliera sagona ormeggiate nel porto di alessandria d'egitto, venne effettuata il 19 dicembre 1941. si tratt\u00f2 di una sorta di rivincita delle forze armate italiane per le gravi perdite navali subite nella notte di taranto (ottobre 1940). \u00e8 rimasta famosa anche come impresa di alessandria.\nla missione g.a.3 ebbe inizio la notte del 3 dicembre, quando il sommergibile scir\u00e8, comandato dal tenente di vascello junio valerio borghese, salp\u00f2 dal porto della spezia. dopo alcuni giorni il mezzo fece scalo nell'isola egea di lero, ove imbarc\u00f2 gli operatori dei mezzi d'assalto, giunti sul posto dopo il trasferimento aereo dall'italia, e il 14 dicembre ripart\u00ec alla volta della costa egiziana, che raggiunse la notte del 18, con un giorno di ritardo per via di una violenta mareggiata. a causa dell'arrivo di tre cacciatorpediniere, i britannici aprirono un varco nelle difese del porto, di cui approfittarono tre siluri a lenta corsa, pilotati ciascuno da due uomini di equipaggio. gli incursori dovevano giungere sotto la chiglia del proprio bersaglio, piazzare la carica d'esplosivo e successivamente abbandonare la zona dirigendosi a terra e autonomamente cercare di raggiungere il sommergibile che li avrebbe attesi qualche giorno dopo al largo di rosetta.\nil maiale n\u00ba 221, condotto da luigi durand de la penne ed emilio bianchi, si diresse verso la nave da battaglia valiant. bianchi cadde a causa di un malore, mentre de la penne riusc\u00ec a raggiungere il fondo della carena della nave, ove agganci\u00f2 la carica esplosiva e poi riaffior\u00f2; fu per\u00f2 catturato e condotto sulla corazzata. poco dopo, gli inglesi catturarono anche bianchi, che era risalito alla superficie e si era aggrappato a una boa di ormeggio della corazzata, e lo rinchiusero nello stesso compartimento sotto la linea di galleggiamento nel quale avevano portato durand de la penne, nella speranza di convincerli a rivelare il posizionamento delle cariche. alle 05:30, a mezz'ora dallo scoppio, de la penne chiam\u00f2 il personale di sorveglianza per farsi condurre dall'ammiraglio cunningham, comandante della mediterranean fleet, e informarlo del rischio corso dall'equipaggio; ci\u00f2 nonostante cunningham fece riportare l'ufficiale italiano dov'era. all'ora prevista l'esplosione squarci\u00f2 la carena della corazzata provocando l'allagamento di diversi compartimenti mentre molti altri venivano invasi dal fumo, ma il compartimento che ospitava gli italiani rimase intatto e i due vennero evacuati insieme con il resto dell'equipaggio.\nil maiale n\u00ba 222, condotto da vincenzo martellotta e mario marino, si diresse verso la petroliera sagona; martellotta fu per\u00f2 colpito da un malore, che costrinse i due uomini a navigare in superficie; l'equipaggio fu poi catturato dagli egiziani non appena raggiunta terra.il maiale n\u00ba 223, condotto da antonio marceglia e spartaco schergat, in una \"missione perfetta\", \"da manuale\" rispetto a quelle degli altri operatori, si diresse verso la queen elizabeth, cui i due uomini agganciarono la testata esplosiva del loro maiale; raggiunsero poi terra e riuscirono ad allontanarsi da alessandria, ma furono catturati il giorno successivo, a causa dell'approssimazione con la quale il servizio informazioni militare italiano aveva preparato la fuga: vennero date agli incursori banconote che non avevano pi\u00f9 corso legale in egitto, per cercare di cambiare le quali l'equipaggio perse tempo; nonostante il tentativo degli italiani di spacciarsi per marinai francesi appartenenti all'equipaggio di una delle navi in rada, vennero riconosciuti e catturati.\nintorno alle sei del mattino successivo ebbero luogo le esplosioni, che danneggiarono gravemente quattro navi, tra cui anche il cacciatorpediniere hms jervis, ormeggiato a fianco della sagona.\nsebbene l'azione fosse stata un successo, le navi si adagiarono sul fondo e non fu immediatamente possibile avere la certezza che non fossero in grado di riprendere il mare. nonostante tutto, le perdite di vite umane furono molto contenute: solo 8 marinai persero la vita.\nl'azione italiana cost\u00f2 agli inglesi, in termini di naviglio pesante messo fuori uso, come una battaglia navale perduta e fu tenuta per lungo tempo nascosta anche a causa della cattura degli equipaggi italiani che effettuarono la missione. la valiant sub\u00ec danni alla carena in un'area di 20 x 10 m a sinistra della torre a, con allagamento del magazzino munizioni a e di vari compartimenti contigui. anche gli ingranaggi della stessa torre vennero danneggiati e il movimento meccanico impossibilitato, oltre a danni all'impianto elettrico. la nave dovette trasferirsi a durban per le riparazioni pi\u00f9 importanti che vennero effettuate tra il 15 aprile e il 7 luglio 1942. le caldaie e le turbine rimasero per\u00f2 intatte. la queen elizabeth invece fu squarciata sotto la sala caldaie b con una falla di 65 x 30 m che passava da dritta a sinistra, danneggiando l'impianto elettrico e allagando anche i magazzini munizioni da 4,5\", ma lasciando intatte le torri principali e secondarie. la nave riprese il mare solo per essere trasferita a norfolk, in virginia, dove rimase in riparazione per 17 mesi.\nper la prima volta dall'inizio del conflitto, la flotta italiana si trovava in netta superiorit\u00e0 rispetto a quella britannica, a cui non era rimasta operativa alcuna corazzata (la hms barham era stata a sua volta affondata da un sommergibile tedesco il 25 novembre 1941). la mediterranean fleet alla fine del 1941 disponeva solo di quattro incrociatori leggeri e alcuni cacciatorpediniere.\n\nl'ammiraglio cunningham per ingannare i ricognitori italiani decise di rimanere con tutto l'equipaggio a bordo dell'ammiraglia che, fortunatamente per lui, si appoggi\u00f2 sul fondale poco profondo. per mantenere credibile l'inganno nei confronti della ricognizione aerea, sulle navi si svolgevano regolarmente le cerimonie quotidiane, come l'alzabandiera. poich\u00e9 l'affondamento avvenne in acque basse le due navi da battaglia furono recuperate negli anni successivi, ma la sconfitta rappresent\u00f2 un colpo durissimo per la flotta britannica, che condizion\u00f2 la strategia operativa anche ben lontano dal teatro operativo del mediterraneo. a questo proposito, churchill scrisse: \ntuttavia contrasti tra gli stati maggiori dell'asse non permisero di sfruttare questa grande occasione di conquistare il predominio aeronavale nel mediterraneo e occupare malta..\ndurante il periodo dell'armistizio de la penne venne decorato con la medaglia d'oro al valor militare che gli venne appuntata dal commodoro sir charles morgan, ex comandante della valiant. stessa decorazione venne concessa agli altri cinque operatori della x\u00aa..\n\n\n=== dietro le linee ===\nnel febbraio 1942 l'ammiraglio aimone savoia-aosta fu posto al comando dell'ispettorato generale delle flottiglie mas (il neo costituito \"generalmas\"), con sede prima a livorno e poi a lerici.\nnell'aprile 1943, dipendenti da \"generalmas\", sarebbero divenute sei le flottiglie mas.\n\n\n==== infiltrazione a malta ====\nuna delle attivit\u00e0 meno note del reparto fu quella di infiltrazione/esfiltrazione di sabotatori e membri dei servizi segreti dietro le linee nemiche. uno dei casi pi\u00f9 importanti fu quello di carmelo borg pisani, sottocapomanipolo della milizia marittima di origine maltese, irredentista venuto in italia e iscrittosi al partito nazionale fascista per contribuire alla lotta antibritannica e alla conseguente unione di malta all'italia.nella notte tra il 17 e il 18 maggio 1942 borg pisani, che aveva seguito un corso di infiltrazione e tecniche di sabotaggio, si imbarc\u00f2 come \"sabotatore-informatore\" ad augusta sul mtsm (motoscafo da turismo silurante modificato) 214 in forza alla x\u00aa flottiglia mas. questo mezzo dipendeva dalla squadriglia di mtsm di base ad augusta che svolgeva una intensa attivit\u00e0 nelle acque di malta, al comando del tenente di vascello ongarillo ungarelli. la notte dello sbarco ungarelli accompagn\u00f2 di persona la missione, che serviva a preparare il programmato sbarco a malta, l'operazione c3, che poi non venne effettuato. data l'importanza della missione, il mezzo d'assalto, che procedeva di conserva col mtsm 218, fu scortato dalla torpediniera abba (una torpediniera della classe pilo, detta tre pipe) e dai mas 451 e 452 fino a una distanza di sicurezza rispetto agli impianti radar dell'isola.\nseparatesi dalla scorta, gli mtsm 214 e 218 proseguirono con i motori al minimo e in prossimit\u00e0 della costa inviarono dapprima un battello del mtsm 218 con un esperto nuotatore, che per\u00f2 fu trascinato dalle correnti e fatto prigioniero il giorno dopo. successivamente l'mtsm 214 prosegu\u00ec la sua navigazione silenziosa fino a circa 150 metri dalla scogliera, nella cala di ras id dawara, verso il punto di approdo prescelto, posto sulla costa sud-ovest di malta in una zona rocciosa presso l'isolotto di filfola. il luogo era stato scelto dallo stesso borg pisani, in virt\u00f9 della sua conoscenza dei luoghi. dopo l'approdo, per\u00f2, l'ufficiale non riusc\u00ec a scalare la parete rocciosa e perse il battello con l'attrezzatura a causa dei marosi. dopo due giorni di tentativi fu scorto da una vedetta inglese di pattuglia, processato e impiccato; a borg pisani venne concessa la medaglia d'oro al valor militare alla memoria.\n\n\n==== azioni in turchia ====\nun altro sommozzatore che ag\u00ec dietro le linee nemiche fu luigi ferraro, entrato negli operatori gamma nel 1942.\nnello stesso anno la sconfitta italo-tedesca nella seconda battaglia di el alamein port\u00f2 ferraro a ideare una missione che doveva svolgersi a tripoli: egli avrebbe dovuto raggiungere la capitale libica prima degli inglesi e assumere i panni di normale cittadino per poi, una volta che la royal navy fosse entrata nel porto, compiere azioni di sabotaggio. per far questo per\u00f2 egli chiese di portare con s\u00e9, come aiuto, sua moglie orietta romano. eugenio wolk, suo comandante, dopo un'iniziale incertezza si convinse a dare il nulla osta alla missione, e cos\u00ec ferraro part\u00ec alla volta di sfax, in tunisia.\ngli eventi della guerra imposero all'italiano di rinunciare alla missione, in quanto tripoli venne conquistata dagli inglesi prima che egli potesse raggiungerla.\ntornato in italia, junio valerio borghese, succeduto a ernesto forza nel comando della x\u00aa flottiglia mas il 1\u00ba maggio 1943, gli affid\u00f2 un'altra missione segreta: nel porto di alessandretta gli alleati praticavano da tempo un traffico di cromo, e lui avrebbe dovuto limitarlo affondando le navi che trasportavano il minerale, prestando la massima attenzione a non farsi scoprire in quanto la turchia si era dichiarata neutrale.\ncon dei falsi documenti che attestavano il suo status di diplomatico presso il consolato italiano, ferraro raggiunse la sua destinazione verso la met\u00e0 del maggio 1943. dopo circa un mese passato a fingere di essere un normale diplomatico con addirittura la paura dell'acqua, il sommozzatore italiano (aiutato dall'agente del sim giovanni roccardi) entr\u00f2 in azione la sera del 30 giugno 1943: al largo stazionava il piroscafo orion (7.000 t) che ferraro raggiunse a nuoto portando con s\u00e9 le cariche esplosive, si immerse per attaccare gli ordigni alla chiglia della nave, e ritorn\u00f2 a riva raggiungendo il consolato senza farsi scoprire. il 7 luglio l'orion salt\u00f2 in aria insieme con il suo carico.\nazioni simili vennero effettuate a mersin ai danni dei piroscafi kaituna (9 luglio) e sicilian prince (30 luglio), rispettivamente di 10.000 t e 5.000 t, e di nuovo ad alessandretta contro la motonave fernplant (1\u00ba agosto; 5.274 t): la prima venne solamente danneggiata e un'ispezione inglese trov\u00f2 una carica inesplosa, la seconda fu oggetto di controlli prima di salpare e gli ordigni vennero disinnescati, mentre la terza col\u00f2 a picco. terminati i \"bauletti\" ferraro torn\u00f2 in italia; per le sue azioni gli vennero conferite quattro medaglie d'argento al valor militare, una per ogni azione, commutate nel dopoguerra con la medaglia d'oro al valor militare.\n\n\n=== l'attivit\u00e0 sino all'armistizio ===\nnel maggio del 1942 fu tentato senza successo un secondo attacco al porto di alessandria.nello stesso periodo, su richiesta dei tedeschi, furono inviati altri incursori nei porti del mar nero e cinque barchini siluranti in crimea. altri barchini furono utilizzati nelle coste del nord africa, a supporto delle operazioni terrestri.il 27 luglio 1942 lo scir\u00e8 lasci\u00f2 la spezia con a bordo un gruppo di incursori, facendo tappa alla base italiana di lero nel dodecaneso per acquisire anche i risultati della ricognizione aerea. ripartito il 6 agosto, non diede pi\u00f9 notizie di s\u00e9. si seppe solo in seguito che il 10 agosto 1942 era stato individuato e affondato dal peschereccio armato inglese hms islay proprio nei pressi di haifa, senza alcun superstite. i corpi di due degli incursori, il tenente di vascello egil chersi e il capo del ben, furono recuperati sulla spiaggia e tumulati dagli inglesi con gli onori militari. allo scir\u00e8 venne concessa una delle tre medaglie d'oro al valor militare conferite ad unit\u00e0 navali durante la guerra.\n\na partire dal luglio 1942 per le operazioni contro gibilterra furono utilizzate come basi segrete della x\u00aa flottiglia mas il piroscafo olterra e la sede di villa carmela, in territorio spagnolo. all'organizzazione delle due basi partecipava anche il sim, con personale delle tre forze armate; tra questi il maggiore ranieri di campello, che dopo l'8 settembre 1943 partecip\u00f2 alla campagna d'italia nel primo raggruppamento motorizzato. queste basi, dalle quali nuotatori e subacquei uscivano per attaccare le navi in rada, permisero al gruppo denominato squadriglia dell'orsa maggiore e successivamente ad altri gruppi una serie di operazioni coronate da successo.\n\nin seguito alla svolta delle sorti della guerra, il numero di missioni si ridusse sempre pi\u00f9. vennero comunque valutate e pianificate azioni a freetown (importante scalo per gli alleati) e fino nel fiume hudson a new york, ma non vennero mai realizzate. era in programma anche un'azione per forzare il porto di gibilterra in pieno giorno. in particolare l'azione contro il porto di new york venne valutata sia come azione in solitario della x\u00aa flottiglia mas, sia nella prospettiva di missione di supporto per l'azione della regia aeronautica denominata operazione s. in questo caso un sommergibile della decima avrebbe dovuto effettuare un rifornimento in pieno oceano atlantico come scalo tecnico per l'idrovolante cant z.511. l'idea venne giudicata troppo azzardata, e la regia aeronautica opt\u00f2 successivamente per una missione senza scalo con un quadrimotore savoia-marchetti s.m.95, ma l'azione non venne mai compiuta. l'azione in solitario della x\u00aa flottiglia mas prevedeva, dopo la traversata atlantica iniziatasi a bordeaux, l'avvicinamento al porto di new york da parte del sommergibile leonardo da vinci che, opportunamente modificato tramite la rimozione del cannone di bordo, avrebbe dovuto trasportare un mini sommergibile. questo mini sommergibile, denominato ca, avrebbe poi risalito il fiume hudson per rilasciare gli operatori del gruppo gamma che avrebbero attaccato un grattacielo in citt\u00e0. l'attacco sarebbe stato di forte importanza dal punto di vista psicologico, si trattava infatti di dimostrare agli americani che non erano sicuri nemmeno in casa propria, ma anche questa missione rimase allo stadio di progetto a causa dell'armistizio.\n\n\n=== fuori dal mediterraneo ===\n\nla flottiglia oper\u00f2 alcuni dei suoi mezzi anche al di fuori del teatro del mediterraneo, precisamente in finlandia e nel mar nero.\nall'inizio del 1942 vennero trasferiti in finlandia i quattro mas della 12\u00aa squadriglia, comandata dal capitano di corvetta bianchini. l'unit\u00e0, forte di 17 ufficiali, 19 sottufficiali e 63 tra sottocapi e comuni, cominci\u00f2 a operare dal 25 luglio 1942. i mezzi operarono per 90 giorni durante la guerra di continuazione con personale italiano e furono infine ceduti ai finlandesi tra il 5 e il 26 giugno 1943. erano quattro mezzi della classe 500 - seconda serie, precisamente il 526, 527, 528 e 529; ognuno di essi aveva dieci uomini di equipaggio. l'unit\u00e0 era a sua volta parte del distaccamento navale internazionale k (laivasto-osasto k- los.k.), formato il 17 maggio 1942 da tedeschi, italiani e finlandesi, che tent\u00f2 senza successo di interrompere il flusso dei rifornimenti russi attraverso il lago ladoga in direzione della citt\u00e0 di leningrado assediata fin dal settembre 1941, nonostante alcuni successi locali.\n\n\n=== nel mar nero ===\n\ntra i reparti italiani inviati sul fronte orientale vi era anche una piccola unit\u00e0 della regia marina, su esplicita richiesta tedesca per operare nel mar nero. l'unit\u00e0, designata come \"4\u00aa flottiglia mas\" e posta al comando del capitano di fregata francesco mimbelli, era inizialmente composta da quattro mas (aumentati poi a sette), sei sommergibili tascabili classe cb, cinque motoscafi siluranti e cinque barchini esplosivi.\nl'unit\u00e0 venne trasferita via terra fino alle coste del mar nero (ove giunse nel maggio del 1942), con il nominativo di \"autocolonna m.o. moccagatta\" facendo base nei porti di jalta e feodosija, sulla penisola di crimea. i mas e i sommergibili italiani vennero subito coinvolti nelle operazioni contro la fortezza sovietica di sebastopoli, attaccando il traffico da e verso la piazzaforte. caduta la citt\u00e0 (4 luglio 1942), l'unit\u00e0 venne spostata nel mar d'azov per fornire protezione al traffico navale tedesco, per poi continuare con le missioni di pattugliamento lungo le coste controllate dai sovietici.\nla mancanza di combustibile e il cattivo andamento del conflitto influirono pesantemente sulle attivit\u00e0 dei mezzi italiani. il 20 maggio 1943 i mas superstiti vennero ceduti alla kriegsmarine, e gli equipaggi rimpatriati. i sommergibili continuarono a operare con equipaggi italiani fino all'agosto del 1943 dalla base di sebastopoli. a seguito dell'armistizio italiano reso noto col proclama badoglio dell'8 settembre 1943, gli equipaggi vennero internati dai tedeschi, mentre i mezzi (ormai in pessimo stato di manutenzione) vennero acquisiti dai romeni, per finire poi nelle mani dei sovietici a costanza nel 1944.\ndurante la sua attivit\u00e0, l'unit\u00e0 riusc\u00ec ad affondare 3 navi da trasporto e 3 sommergibili sovietici, oltre a danneggiare l'incrociatore molotov e il cacciatorpediniere kharkov. le perdite ammontarono a un cb e a due mas.\nnel mar nero, invece, le operazioni furono molto pi\u00f9 proficue e compresero l'attacco portato, ancorch\u00e9 senza successo a causa della mancata esplosione di un siluro, al modernissimo conduttore di flottiglia tashkent, il grave danneggiamento dell'incrociatore molotov e quello lieve del cacciatorpediniere kharkov, l'affondamento del sommergibile  \u0161\u010d-214, attacchi a motozattere, cannoniere e navi mercantili.\n\n\n=== affondamenti e danneggiamenti di naviglio sino all'armistizio ===\nmissioni compiute dagli incursori della x\u00aa flottiglia mas durante la seconda guerra mondiale sino all'armistizio; anche in questo caso le tonnellate sotto specificate sono tonnellate di stazza, quindi unit\u00e0 di volume, e non di peso.\n\nbaia di suda - 25-26 marzo 1941: affondamento dell'incrociatore york (8.250 t) e grave danneggiamento della nave cisterna pericles (8.324 t)\ngibilterra  - 10 settembre 1941: lo scir\u00e9 parte da la spezia con tre slc che riusciranno ad affondare due piroscafi e una petroliera.\nalessandria - dicembre 1941 (operazione g.a.3): poste fuori servizio le due navi da battaglia queen elizabeth e valiant; danneggiamento della nave cisterna sagona (7.750 t) e del cacciatorpediniere jervis (1.690 t)\nsebastopoli - 10 giugno 1942: affondamento di una motonave da 5.000 t\nsebastopoli - 12 giugno 1942: danneggiamento di un piroscafo da 10.000 t successivamente affondato da aerei tedeschi\nsebastopoli - 18 giugno 1942: danneggiamento dell'incrociatore molotov da 10.230 t e affondamento di due imbarcazioni armate\nsebastopoli - 19 giugno 1942: affondamento del sommergibile \u0161\u010d-214\nsebastopoli - 1\u00ba luglio 1942: nell'occasione della capitolazione di sebastopoli le unit\u00e0 della flottiglia svolsero un'intensa attivit\u00e0 di rastrellamento, sostenendo scontri con motovedette e cannoniere. affondamento di una motovedetta\ngibilterra - luglio 1942: danneggiamento dei piroscafi met\u00e0 (1.575 t), shuma (1.494 t), empire snipe (2.497 t) e baron douglas (3.899 t).\nacque del mar nero: il tenente di vascello emilio legnani attacc\u00f2 un incrociatore e un cacciatorpediniere affondando l'unit\u00e0 maggiore; venne decorato con medaglia d'oro al valor militare il 3 agosto 1942\nalgeri - operazione n.a. 1, dicembre 1942: affondamento dei piroscafi ocean vanquisher (7.147 t) e berto (1.493 t); danneggiamento dei piroscafi empire centaur (7.041 t) e armattan (6.587 t)\ngibilterra - maggio 1943: grave danneggiamento dei tre piroscafi pat harrison (7.000 t), mashud (7.500 t) e camerata (4.875 t).\nsebastopoli - 19 maggio 1943: danneggiamento, dopo aspro combattimento, di due motovedette sovietiche.\nalessandretta e mersin - giugno, luglio e agosto 1943: affondamento dei piroscafi orion (7.000 t) e fernplant (5.274 t) e danneggiamento del piroscafo kaituna (10.000 t)\ngibilterra - agosto 1943: affondamento della petroliera thorshov (10.000 t) e dei piroscafi stanridge (6.000 t) e harrison gray otis (7.000 t).per le attivit\u00e0 svolte, il reparto fu decorato di medaglia d'oro al valor militare con la motivazione:\n\n\n=== i comandanti ===\ncapitano di fregata paolo aloisi (aprile 1939 - febbraio 1940)\ncapitano di fregata mario giorgini (febbraio 1940 - settembre 1940)\ncapitano di fregata vittorio moccagatta (ottobre 1940 - luglio 1941)\ncapitano di fregata ernesto forza (ottobre 1941 - aprile 1943)\ncapitano di fregata junio valerio borghese (maggio - settembre 1943)\n\n\n== dopo l'armistizio ==\nl'armistizio di cassibile, reso noto l'8 settembre 1943, divise in due parti le flottiglie mas, compresa la 10\u00aa. quando l'ammiraglio raffaele de courten and\u00f2 a chiedere consiglio al grande ammiraglio paolo thaon di revel, questi rispose:\n\nnella confusione e nello sbandamento delle forze armate causato dalle circostanze dell'armistizio dell'8 settembre, il comando di stanza nella caserma di la spezia non si sband\u00f2 e, messo in allarme, attese ordini disciplinatamente evitando per\u00f2 di distruggere i piccoli mezzi navali all'ancora fuori della caserma di cui parte poi cadde momentaneamente in mani tedesche. la serata stessa junio valerio borghese raggiunse l'ammiraglio aimone d'aosta, comandante di generalmas, e inutilmente cercarono insieme di contattare roma per avere conferma dell'armistizio e ricevere ordini. la x\u00aa mas, continuando a rimanere priva di ordini, mantenne l'attivit\u00e0 nella caserma immutata e per tutto il tempo la bandiera italiana rimase sul pennone. borghese inoltre dispose di aprire il fuoco contro chiunque avesse tentato di attaccare la caserma riuscendo a respingere alcuni tentativi tedeschi di disarmare i mar\u00f2.\nil 9 settembre gli ufficiali si riunirono per decidere la strada da intraprendere e borghese ribad\u00ec la sua intenzione di continuare la guerra contro gli angloamericani, scegliendo l'alleanza con la germania. l'11 settembre radun\u00f2 i marinai di stanza a la spezia spiegando la situazione e dando il permesso di congedarsi a coloro che non se la fossero sentita di continuare la guerra. la maggioranza si conged\u00f2.\n\n\n=== nella regia marina ===\n\ncon questi presupposti una parte della x e delle altre flottiglie mas, tra cui il capitano di vascello ernesto forza, rimase fedele al regno del sud formando l'unit\u00e0 speciale denominata \"mariassalto\", guidata dal precedente comandante di generalmas, l'ammiraglio duca aimone di savoia-aosta. a questi si unirono anche antonio marceglia, luigi durand de la penne e altri incursori di marina fatti prigionieri dagli inglesi e rimpatriati nel 1944 dopo la prigionia. \nquesta unit\u00e0 partecip\u00f2 ad azioni al fianco delle unit\u00e0 alleate corrispondenti, in particolare per mantenere aperto il porto della spezia, insieme con omologhe unit\u00e0 inglesi, contro il tentativo dei tedeschi di affondare delle navi alla sua entrata. in particolare vennero effettuate due operazioni di rilievo. la prima, denominata \"qwz\", nella notte del 21 giugno 1944 nel porto di la spezia port\u00f2 all'affondamento dell'incrociatore pesante bolzano, ultimo superstite della sua classe e all'ulteriore danneggiamento dell'incrociatore gorizia, gi\u00e0 in riparazione per i danni subiti in un bombardamento.\nla seconda, denominata \"toast\", venne svolta nella notte del 19 aprile 1945 da un gruppo di incursori, tra cui il sottotenente di vascello nicola conte e il sottocapo evelino marcolini, e aveva come obiettivo l'affondamento nel porto di genova di quella che sarebbe dovuta diventare la prima portaerei italiana, l'aquila, per impedire che venisse affondata dai tedeschi bloccando cos\u00ec l'ingresso del porto. per l'affondamento dell'aquila il sottocapo marcolini e il sottotenente conte vennero decorati di medaglia d'oro al valor militare. come menzionato nelle motivazioni del conferimento delle medaglie, gli incursori utilizzarono del materiale di dubbia efficacia, residuato delle operazioni precedenti, poich\u00e9 non esisteva alcuna possibilit\u00e0 di rimpiazzo visto che i luoghi deputati alla ricerca, allo sviluppo e alla produzione erano tutti nelle mani dei tedeschi.\n\n\n=== nella rsi ===\n\ncoloro che non si congedarono, rimasero a la spezia agli ordini di borghese, aderendo il 14 settembre alla repubblica sociale italiana.\nborghese aggiunse nella denominazione il numero romano, e l'unit\u00e0 divenne x\u00aa mas, formazione militare autonoma, e dal gennaio 1944 integrata nella marina nazionale repubblicana. ai reparti di naviglio sottile dotati di mas, fu affiancata una divisione di fanteria di marina, con l'obiettivo di continuare la lotta contro gli alleati. alcuni di questi reparti di fanteria furono anche impiegati nella lotta antipartigiana (liguria, langhe, carnia, val d'ossola, ecc.), macchiandosi di gravi efferatezze come la fucilazione sommaria di civili e partigiani, la cattura e tortura di ostaggi fra i civili.\nsugli altri fronti la fanteria di marina della decima di borghese combatt\u00e9 sporadicamente e per brevissimi periodi contro gli angloamericani ad anzio, in difesa della linea gotica e poi della linea verde a lugo e nel polesine, lungo il fiume senio. sul fronte orientale mantenne forti nuclei che operarono sia come difesa dall'invasione iugoslava (ad esempio nella battaglia di tarnova) sia come affermazione del diritto italiano su quelle terre contro i tentativi delle autorit\u00e0 d'occupazione tedesche di snazionalizzare la venezia giulia e il friuli - amministrati come \"zona d'operazioni del litorale adriatico\" (operationszone adriatisches k\u00fcstenland) - per annetterli al reich (o, verso la fine del conflitto, a una rinata \"grande austria\" da presentare come \"vittima\" della germania).\ndurante tutto il periodo seguente all'armistizio, fra la decima mas della repubblica sociale e mariassalto del regno d'italia si mantennero comunque stretti rapporti segreti, volti in particolare a evitare che i due reparti potessero scontrarsi direttamente sul fronte, a gestire i prigionieri dell'una e dell'altra parte all'insaputa dei comandi rispettivamente tedeschi e angloamericani, e infine a coordinare un ipotetico tentativo di sbarco di truppe regie in istria con il supporto dei reparti locali della decima repubblicana per evitare l'invasione della venezia giulia da parte dei partigiani comunisti di tito.\n\n\n== il dopoguerra ==\nnel dopoguerra gli alleati stabilirono, tra le clausole del trattato di pace di parigi, che la marina militare italiana non potesse pi\u00f9 possedere, tra l'altro, reparti di incursori e assaltatori; ci\u00f2 nonostante gli assaltatori sopravvissero come palombari e sommozzatori per operazioni di bonifica e sminamento dei porti. terminata dunque la loro utilizzazione da parte delle nazioni unite nella guerra contro l'asse, secondo le clausole dell'armistizio lungo, il reparto fu sciolto. tuttavia, gi\u00e0 con il foglio d'ordine n\u00ba 66 del 15 ottobre 1947 la marina ricostituisce surrettiziamente un reparto di subacquei e incursori nominato \"maricentrosub\". e - lentamente - con il trasferimento semiclandestino dei pochi mezzi superstiti da venezia al varignano, l'attivit\u00e0 riprese sino a saldarsi con quella di oggi.\nnel 1952 il capo di stato maggiore della marina militare, ammiraglio corso pecori giraldi, incaric\u00f2 l'ex comandante di mariassalto, tenente di vascello aldo massarini, di cominciare a studiare la possibile ricostituzione di un reparto di incursori subacquei. con il foglio d'ordine n\u00ba 44 del 30 maggio 1952 nacque quindi alla spezia il gruppo arditi incursori della marina militare (\"gruppardin\").\n\nnegli anni successivi i vari reparti di subacquei e arditi incursori subirono una progressiva fusione, che port\u00f2 nel 1961 alla costituzione del raggruppamento subacquei e incursori \"teseo tesei\", conosciuto anche con il nome di comsubin (comando subacquei e incursori).\nun'attivit\u00e0 meno nota di alcuni degli uomini che fecero parte della x\u00aa flottiglia mas fu quella di addestramento di unit\u00e0 speciali. fiorenzo capriotti addestr\u00f2 il reparto speciale della marina israeliana, che con le tattiche sviluppate dalla x\u00aa durante la seconda guerra mondiale affond\u00f2, il 22 ottobre 1948 l'ammiraglia egiziana el amir faruk. il 22 ottobre 1992 capriotti fu insignito dall'ammiraglio amihai ayalon del grado di \"comandante onorario\" della 13\u00aa flottiglia (shayetet 13).. eugenio wolk fu a capo degli istruttori che formarono il primo nucleo dei sommozzatori d'assalto dei buzos t\u00e1cticos della marina argentina.\n\n\n== documentari e filmografia ==\noltre a diversi documentari, in gran parte basati sul materiale d'archivio dell'istituto luce, le azioni della x\u00aa mas fino all'armistizio del settembre 1943 hanno fornito spunto per i seguenti film:\n\ni sette dell'orsa maggiore, girato nel 1953 e dedicato in particolar modo alle basi segrete italiane ad alessandria e gibilterra\nl'affondamento della valiant - the valiant, coproduzione italo-britannica del 1962, relativo alle vicende legate all'affondamento della corazzata inglese valiant nel porto di alessandria d'egitto\nmizar (sabotaggio in mare), film italiano del 1954 ispirato alle azioni di luigi ferraro in turchia\nincursori, documentario italiano a colori degli anni '50 del regista armando tamburella, con la supervisione del com. aldo massarini e girato nelle vicinanze di la spezia.\nsiluri umani, pellicola del 1954 ricostruisce l'attacco della marina italiana nel 1941 a quella inglese ancorata nella baia di suda a creta.\nla donna che venne dal mare\nthe silent enemy\n\n\n== decorati con la medaglia d'oro al valor militare ==\ngli appartenenti alla x\u00aa mas o a mariassalto decorati della medaglia d'oro al valor militare furono:\n\n\n== note ==\n\n\n=== annotazioni ===\n\n\n=== fonti ===\n\n\n== bibliografia ==\n guido bonvicini, decima marinai! decima comandante. la fanteria di marina 1943-45, milano, mursia, 2016  [1988], isbn 978-88-425-2108-2.\n erminio bagnasco, i mas e le motosiluranti italiane, in le navi d'italia, vol. 6, 2\u00aa ed., roma, ufficio storico della marina militare, 1969.\n erminio bagnasco e marco spertini, i mezzi d'assalto della x\u00aa flottiglia mas 1940-1945, parma, ermanno albertelli editore, 1991, isbn 978-88-85909-25-0.\n luciano barca, buscando per mare con la decima mas, roma, editori riuniti, 2001, isbn 978-88-359-5101-8.\n silvio bertoldi, sal\u00f2 vita e morte della repubblica sociale italiana, bur, 2005.\n mario bordogna, junio valerio borghese e la x\u00aa flottiglia mas, milano, mursia, 2003, isbn 978-88-425-3877-6.\n junio valerio borghese, decima flottiglia mas, milano, garzanti, 1950, isbn non esistente.\n alfredo brauzzi, i mezzi d'assalto della marina italiana, roma, rivista marittima, 1991, isbn non esistente.\n giuseppe fioravanzo, la marina italiana dall'8 settembre 1943 alla fine del conflitto, vol. 15, ufficio storico della marina militare, 1971, isbn non esistente.\n giorgio giorgerini, attacco dal mare. storia dei mezzi d'assalto della marina italiana, milano, mondadori, 2007, isbn 978-88-04-51243-1.\n l. emilio longo, i reparti speciali italiani nella seconda guerra mondiale, milano, mursia, 1991, isbn 978-88-425-0734-5.\n gabriele mariano, quattro mas sul lago ladoga, roma, in bollettino d'archivio dell'ufficio storico della marina militare, xx, marzo 2006,  pp. 61-109, isbn non esistente.\n pier filippo lupinacci, attivit\u00e0 in mar nero e lago ladoga, 4\u00aa ed., milano, ufficio storico della marina militare, 2003,  p. 212, isbn 978-88-04-43392-7.\n jack greene e alessandro massignani, il principe nero, junio valerio borghese e la x mas, milano, mondadori, 2007, isbn 978-88-04-53720-5.\n lapo mazza fontana, italia \u00fcber alles, novara, boroli, 2006, isbn 978-88-425-0734-5.\n sergio nesi, junio valerio borghese. un principe, un comandante, un italiano, bologna, lo scarabeo, 2004, isbn 88-8478-066-7.\n sergio nesi, decima flottiglia nostra, bologna, lo scarabeo, 2008, isbn 978-88-8478-115-4.\n beppe pegolotti, gli assaltatori della x\u00aa flottiglia mas, associazione amici di teseo tesei, 2007, isbn non esistente.\n arrigo petacco, le battaglie navali del mediterraneo nella seconda guerra mondiale, milano, mondadori, 1995, isbn 978-88-04-42412-3.\n arrigo petacco, storia del fascismo, isbn non esistente.\n gianni rocca, fucilate gli ammiragli. la tragedia della marina italiana nella seconda guerra mondiale, milano, rivista marittima, 1987, isbn 978-88-04-43392-7.\n roberto serra, orione 1943. l'ultima missione della decima flottiglia mas, modena, artestampa, 2014, isbn 978-88-6462-246-0.\n virgilio spigai, cento uomini contro due flotte, marina di carrara, associazione amici di teseo tesei, 2007, isbn non esistente.\nemilio bianchi, ferruccio bravi, pagine di diario 1940-1945. memorie di guerra e di prigionia di un operatore dei mezzi d'assalto della marina militare italiana, viareggio, pezzini editore, 1996, isbn 978-88-88522-50-0.\npaolo alberini, franco prosperini, uomini della marina 1861 - 1946. dizionario biografico, roma, ufficio storico marina militare, 2016, isbn 978-88-98485-95-6\n\n\n== voci correlate ==\nflottiglie mas\nbarchino esplosivo\ngruppo gamma\nsiluro san bartolomeo\ntorpedine semovente rossetti\nscir\u00e8 (sommergibile)\nsiluro a lenta corsa\njunio valerio borghese\nx\u00aa flottiglia mas (repubblica sociale italiana)\n\n\n== altri progetti ==\n\n wikisource contiene i testi completi dei decaloghi della decima flottiglia mas\n wikimedia commons contiene immagini o altri file su x\u00aa flottiglia mas\n\n\n== collegamenti esterni ==\n\n decima mas, in dizionario di storia, istituto dell'enciclopedia italiana, 2010. \n anaim.it.\n sito ufficiale della marina militare, su marina.difesa.it.\n sito dedicato all'ammiraglio agostino straulino, su straulino.it. url consultato il 3 ottobre 2023 (archiviato dall'url originale il 21 ottobre 2014).\n avanti savoia. gli assaltatori della regia marina, su digilander.libero.it.\n l'arma subacquea nella ii guerra - gli uomini, i loro battelli, le loro storie, su xmasgrupsom.com. url consultato il 1\u00ba marzo 2022 (archiviato dall'url originale il 1\u00ba giugno 2020).\n regiamarina.net - sito di documentazione storica, su regiamarina.net.\n caratteristiche tecniche dei mezzi d'assalto della regia marina, su icsm.it.\n sito ufficiale dell'associazione combattenti x\u00aa flottiglia mas, su associazionedecimaflottigliamas.it.\n inno della x\u00aa flottiglia mas, su youtube.com."