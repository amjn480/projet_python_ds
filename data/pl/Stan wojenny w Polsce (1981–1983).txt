"stan wojenny w polsce w latach 1981\u20131983 \u2013 stan nadzwyczajny wprowadzony 13 grudnia 1981 roku na terenie ca\u0142ej polskiej rzeczypospolitej ludowej, niezgodnie z konstytucj\u0105 polskiej rzeczypospolitej ludowej. zosta\u0142 zawieszony 31 grudnia 1982 roku, a zniesiono go 22 lipca 1983 roku. w trakcie jego trwania internowano \u0142\u0105cznie 10 131 dzia\u0142aczy zwi\u0105zanych z niezale\u017cnym samorz\u0105dnym zwi\u0105zkiem zawodowym \u201esolidarno\u015b\u0107\u201d, a \u017cycie straci\u0142o oko\u0142o 40 os\u00f3b, w tym 9 g\u00f3rnik\u00f3w z kopalni w\u0119gla kamiennego \u201ewujek\u201d w katowicach podczas pacyfikacji strajku.\nstan wojenny wprowadzono na mocy podj\u0119tej niejednomy\u015blnie uchwa\u0142y rady pa\u0144stwa z dnia 12 grudnia 1981 roku, na wniosek wojskowej rady ocalenia narodowego \u2013 tymczasowego, niekonstytucyjnego organu w\u0142adzy, a faktycznie nadrz\u0119dnego wobec konstytucyjnych w\u0142adz pa\u0144stwowych. zosta\u0142 on poparty przez sejm polskiej rzeczypospolitej ludowej uchwa\u0142\u0105 z dnia 25 stycznia 1982 roku.\n\n\n== przygotowania ==\nju\u017c w czasie fali strajk\u00f3w sierpnia 1980 w\u0142adze komunistyczne rozwa\u017ca\u0142y mo\u017cliwo\u015b\u0107 wprowadzenia stanu wojennego w celu powstrzymania niepokoj\u00f3w spo\u0142ecznych i zgaszenia rodz\u0105cego si\u0119 ruchu demokratycznego. przyczyny, dla kt\u00f3rych w\u0142adze nie zdecydowa\u0142y si\u0119 w\u00f3wczas na podj\u0119cie tego rodzaju dzia\u0142a\u0144, nie zosta\u0142y do ko\u0144ca wyja\u015bnione. jest mo\u017cliwe, \u017ce biuro polityczne kc pzpr postanowi\u0142o, \u017ce wobec mobilizacji spo\u0142ecze\u0144stwa i gro\u017aby strajku generalnego wprowadzenie w tamtym momencie stanu wojennego mo\u017ce doprowadzi\u0107 do eskalacji napi\u0119cia i otwartej konfrontacji ze spo\u0142ecze\u0144stwem, co mog\u0142o spowodowa\u0107 niekontrolowany rozw\u00f3j wypadk\u00f3w. jednocze\u015bnie biuro polityczne kc kpzr, nie informuj\u0105c o niczym polskich towarzyszy, wyda\u0142o 28 sierpnia 1980 rozporz\u0105dzenie o mobilizacji czterech dywizji radzieckich stacjonuj\u0105cych w zachodnich okr\u0119gach wojskowych zsrr z perspektyw\u0105 ich wej\u015bcia na terytorium prl na pocz\u0105tku wrze\u015bnia 1980 roku, je\u015bli og\u00f3lnokrajowe strajki trwa\u0142yby nadal. w razie napotkania wi\u0119kszego oporu zamierzano wys\u0142a\u0107 do polski dodatkowe wojska.\nw\u0142adze prl ostatecznie posz\u0142y na kompromis zawieraj\u0105c porozumienia sierpniowe, co w konsekwencji doprowadzi\u0142o do powstania nszz \u201esolidarno\u015b\u0107\u201d.\nstrona rz\u0105dowa potraktowa\u0142a te ust\u0119pstwa jako z\u0142o konieczne i manewr taktyczny, gdy\u017c jeszcze w ko\u0144cu sierpnia rozpocz\u0119to przygotowania do przeprowadzenia wariantu si\u0142owego. komitet obrony kraju i sztab generalny wojska polskiego rozpocz\u0119\u0142y prace studyjne nad wprowadzeniem stanu wojennego w polsce. 10 listopada 1980 zarejestrowano nszz \u201esolidarno\u015b\u0107\u201d, a ju\u017c 12 listopada 1980 gen. wojciech jaruzelski ujawni\u0142 na posiedzeniu komitetu obrony kraju, \u017ce przygotowany zosta\u0142 zestaw niezb\u0119dnych akt\u00f3w prawnych dotycz\u0105cych stanu wojennego. w listopadzie ministerstwo spraw wewn\u0119trznych opracowywa\u0142o plany internowania 12,9 tysi\u0105ca wytypowanych dzia\u0142aczy opozycji, przygotowa\u0142o o\u015brodki internowania i miejsca w wi\u0119zieniach.\n1 grudnia 1980 w\u0142adze zsrr przekaza\u0142y gen. tadeuszowi hupa\u0142owskiemu i p\u0142k. franciszkowi puchale plany wkroczenia wojsk radzieckich do polski w ramach \u0107wicze\u0144 \u201esojuz 80\u201d. gotowo\u015b\u0107 operacyjn\u0105 do przekroczenia granicy wyznaczono na 8 grudnia 1980. wed\u0142ug meldunku p\u0142k. kukli\u0144skiego dla cia z pocz\u0105tku grudnia do polski mia\u0142o wtedy wkroczy\u0107 18 dywizji wojsk uk\u0142adu warszawskiego (15 radzieckich, dwie czechos\u0142owackie i jedna enerdowska), kt\u00f3re po chwilowym pozorowaniu manewr\u00f3w z ostr\u0105 amunicj\u0105 mia\u0142y ulec przegrupowaniu i otoczy\u0107 wi\u0119ksze polskie miasta i o\u015brodki przemys\u0142owe. polskie wojska mia\u0142y pocz\u0105tkowo pozosta\u0107 w koszarach, ale potem cztery dywizje lwp w\u0142\u0105czy\u0142yby si\u0119 do operacji.\n5 grudnia 1980 na szczycie pa\u0144stw uk\u0142adu warszawskiego w moskwie i sekretarz kc pzpr stanis\u0142aw kania przedstawi\u0142 sw\u00f3j plan rozbicia solidarno\u015bci metodami operacyjnymi, g\u0142\u00f3wnie przez propagand\u0119 wskazuj\u0105c\u0105 na antysocjalistyczne i wrogie pa\u0144stwu oblicze solidarno\u015bci, a tak\u017ce przez dzia\u0142alno\u015b\u0107 agent\u00f3w sb w strukturach zwi\u0105zkowych, kt\u00f3rzy mieli doprowadzi\u0107 do konflikt\u00f3w wewn\u0119trznych i w efekcie do os\u0142abienia solidarno\u015bci. gen. jaruzelski rozszerzy\u0142 ten plan o opcj\u0119 alternatywn\u0105, w razie niepowodzenia planu kani, zak\u0142adaj\u0105c rozwi\u0105zanie si\u0142owe w formie stanu wojennego. stanis\u0142aw kania ostrzeg\u0142 bre\u017cniewa, \u017ce interwencja spotka si\u0119 \u201ez gwa\u0142town\u0105 reakcj\u0105 spo\u0142eczn\u0105, wr\u0119cz z powstaniem narodowym\u201d. zbigniew brzezi\u0144ski, doradca do spraw bezpiecze\u0144stwa prezydenta usa jimmy\u2019ego cartera ostrzeg\u0142 rosjan, \u017ce ich zbrojna interwencja w polsce spotka si\u0119 z ostr\u0105 ripost\u0105 stan\u00f3w zjednoczonych. wed\u0142ug ameryka\u0144skiego historyka i publicysty paula kengora, autora ksi\u0105\u017cki \u201ethe crusader: ronald reagan and the fall of communism\u201d z 2006, \u00f3wczesny prezydent usa ronald reagan rozwa\u017ca\u0142 wys\u0142anie do polski ameryka\u0144skich wojsk w razie najazdu sowiet\u00f3w, w celu powstrzymania inwazji. nie potwierdzaj\u0105 tego jednak zbigniew brzezi\u0144ski ani sowietolog prof. richard pipes z uniwersytetu harvarda, paul kengor podaje ponadto, i\u017c pomys\u0142 interwencji ostatecznie zarzucono, poniewa\u017c doradcy wyja\u015bnili reaganowi, \u017ce w europie armia ameryka\u0144ska jest s\u0142absza od radzieckiej.\nw lutym 1981 przeprowadzono \u201egr\u0119 sztabow\u0105\u201d mon i msw, kt\u00f3rej celem by\u0142o prze\u0107wiczenie r\u00f3\u017cnych wariant\u00f3w rozwoju sytuacji. ustalono w\u00f3wczas, i\u017c stan wojenny powinien by\u0107 poprzedzony odpowiednim przygotowaniem propagandowym, a sama decyzja powinna by\u0107 powzi\u0119ta na podstawie pretekstu, kt\u00f3ry uzasadni\u0142by opinii publicznej i mi\u0119dzynarodowej celowo\u015b\u0107 jego wprowadzenia. stwierdzono r\u00f3wnie\u017c konieczno\u015b\u0107 og\u0142oszenia stanu wojennego przed oczekiwan\u0105 mobilizacj\u0105 nszz \u201esolidarno\u015b\u0107\u201d (przed rozpocz\u0119ciem strajku powszechnego), oraz wprowadzenie go od razu na terytorium ca\u0142ego kraju (z soboty na niedziel\u0119, aby utrudni\u0107 reakcj\u0119 opozycji zwi\u0105zkowej). przegl\u0105dano tak\u017ce akty prawne, rozporz\u0105dzenia wewn\u0119trzne oraz testowano harmonogram zaplanowanych dzia\u0142a\u0144. w marcu zako\u0144czono zasadniczy etap prac koncepcyjnych ca\u0142ej operacji. ju\u017c w ko\u0144cu marca sytuacja bardzo si\u0119 zaogni\u0142a po incydencie w bydgoszczy, podczas kt\u00f3rego pobito zwi\u0105zkowc\u00f3w. \u201esolidarno\u015b\u0107\u201d og\u0142osi\u0142a pogotowie strajkowe i zapowiedzia\u0142a rozpocz\u0119cie strajku generalnego od 31 marca 1981, je\u015bli w\u0142adze nie ukarz\u0105 sprawc\u00f3w tego zaj\u015bcia. w tym samym czasie na terytorium polski odbywa\u0142y si\u0119 \u0107wiczenia uk\u0142adu warszawskiego \u201esojuz-81\u201d, co stwarza\u0142o gro\u017ab\u0119 w\u0142\u0105czenia si\u0119 wojsk uk\u0142adu warszawskiego w t\u0142umienie ewentualnego strajku generalnego. cz\u0119\u015bciowo odtajniony raport wywiadu usa z 3 kwietnia 1981 podaje, \u017ce przyw\u00f3dcy zsrr przychylali si\u0119 wtedy do interwencji w polsce, poniewa\u017c uznali, \u017ce polscy komuni\u015bci stracili ju\u017c mo\u017cliwo\u015b\u0107 utrzymania w\u0142adzy. w tym celu na prze\u0142omie marca i kwietnia poczyniono ogromn\u0105 liczb\u0119 przygotowa\u0144 do wkroczenia i utrzymywano w tym celu od 12 do 20 dywizji radzieckich w gotowo\u015bci bojowej. 27 marca \u201esolidarno\u015b\u0107\u201d przeprowadzi\u0142a strajk ostrzegawczy. w tym samym dniu do warszawy przyby\u0142 radziecki marsza\u0142ek wiktor kulikow, kt\u00f3ry wyrazi\u0142 niezadowolenie ze stanu przygotowa\u0144 do wprowadzenia stanu wojennego. 30 marca dosz\u0142o do rozm\u00f3w pomi\u0119dzy lechem wa\u0142\u0119s\u0105 i mieczys\u0142awem rakowskim, kt\u00f3re doprowadzi\u0142y do kompromisu. andrzej gwiazda wyst\u0105pi\u0142 w telewizji z komunikatem o odwo\u0142aniu strajku generalnego.\nkryzys zosta\u0142 przej\u015bciowo opanowany, w\u0142adze i \u201esolidarno\u015b\u0107\u201d osi\u0105gn\u0119\u0142y kompromis i do wybuchu og\u00f3lnopolskiego strajku nie dosz\u0142o. w lipcu 1981 roku okaza\u0142o si\u0119, \u017ce bez powiadomienia polskiej strony rosjanie przerzucili do swojego sk\u0142adu w bornem sulinowie (p\u00f3\u0142nocna grupa wojsk armii radzieckiej) ponad 600 czo\u0142g\u00f3w zwi\u0119kszaj\u0105c tam ich liczb\u0119 do 900 woz\u00f3w, jako \u017ce wcze\u015bniej w bazie stacjonowa\u0142o ich ju\u017c ponad 300. miesi\u0105c p\u00f3\u017aniej marsza\u0142ek wiktor kulikow za\u017c\u0105da\u0142 od polskiego dow\u00f3dztwa zgody na wprowadzenie do lwp doradc\u00f3w radzieckich od szczebla sztabu generalnego do szczebla dow\u00f3dztw dywizji w\u0142\u0105cznie, jednak mu odm\u00f3wiono.\nw ostatniej dekadzie sierpnia p\u0142k tadeusz kwiatkowski, dyrektor biura \u015bledczego msw pojecha\u0142 do moskwy na rozmowy z kgb. celem ich by\u0142o uzgodnienie druku obwieszcze\u0144 o wprowadzeniu stanu wojennego oraz ustalenie zasad ich transportu. zam\u00f3wiono 25 tysi\u0119cy egzemplarzy, paczkowanych po 500 sztuk, o \u0142\u0105cznej wadze 6 ton. druk mia\u0142 zosta\u0107 uko\u0144czony 4 wrze\u015bnia, a obwieszczenia zapakowane na pok\u0142ad rz\u0105dowego i\u0142a-18, przewiezione do warszawy i ukryte w gmachu msw.\nw ko\u0144cu sierpnia 1981 w moskwie, w zwi\u0105zku z planami wprowadzenia stanu wojennego, wydrukowano odpowiednie obwieszczenie rady pa\u0144stwa, bez zamieszczonego nazwiska jej przewodnicz\u0105cego i daty. od tej pory do uruchomienia ca\u0142ego procesu potrzebna by\u0142a jedynie decyzja polityczna. na pocz\u0105tku wrze\u015bnia 1981 roku nad granicami polski odby\u0142y si\u0119 najwi\u0119ksze powojenne \u0107wiczenia armii radzieckiej o kryptonimie \u201ezapad-81\u201d, kt\u00f3re wed\u0142ug wspomnie\u0144 ich uczestnik\u00f3w wygl\u0105da\u0142y na pr\u00f3b\u0119 generaln\u0105 przed radzieck\u0105 inwazj\u0105 na polsk\u0119. tak\u017ce we wrze\u015bniu 1981 na kolejnym posiedzeniu kok, jego uczestnicy uznali, i\u017c msw i wojsko uko\u0144czy\u0142y niezb\u0119dne przygotowania. postanowiono odczeka\u0107 na odpowiedni moment, w kt\u00f3rym pog\u0142\u0119bi si\u0119 zm\u0119czenie spo\u0142ecze\u0144stwa i narastanie niepokoju o przysz\u0142o\u015b\u0107 oraz pojawi si\u0119 niezb\u0119dny pretekst, kt\u00f3ry pozwoli obarczy\u0107 odpowiedzialno\u015bci\u0105 za wprowadzenie stanu wojennego nszz \u201esolidarno\u015b\u0107\u201d.\no pracach tych nie informowano cz\u0142onk\u00f3w rz\u0105du, sejmu i rady pa\u0144stwa. nie informowano o tym nawet cz\u0142onk\u00f3w biura politycznego i sekretariatu kc pzpr.\n\n\n== wprowadzenie stanu wojennego ==\n12 grudnia ok. p\u00f3\u0142nocy w belwederze odby\u0142o si\u0119 posiedzenie rady pa\u0144stwa, na kt\u00f3rym podj\u0119to uchwa\u0142\u0119 o wprowadzeniu stanu wojennego na terenie ca\u0142ego kraju.\n13 grudnia (noc z soboty na niedziel\u0119) o godzinie 0:00 oddzia\u0142y zomo rozpocz\u0119\u0142y og\u00f3lnokrajow\u0105 akcj\u0119 aresztowa\u0144 dzia\u0142aczy opozycyjnych. w dniu wprowadzenia stanu wojennego w dzia\u0142aniach na terytorium kraju wzi\u0119\u0142o udzia\u0142 ok. 70 tys. \u017co\u0142nierzy wojska polskiego, 30 tys. funkcjonariuszy msw oraz bezpo\u015brednio na ulicach miast 1750 czo\u0142g\u00f3w i 1400 pojazd\u00f3w opancerzonych, 500 woz\u00f3w bojowych piechoty, 9000 samochod\u00f3w oraz kilka eskadr helikopter\u00f3w i samoloty transportowe. 25% wszystkich si\u0142 skoncentrowano w warszawie i okolicach.\n10 tysi\u0119cy funkcjonariuszy wzi\u0119\u0142o udzia\u0142 w akcji \u201ejod\u0142a\u201d, kt\u00f3rej celem by\u0142o zatrzymanie i umieszczenie w uprzednio przygotowanych aresztach i wi\u0119zieniach wytypowanych os\u00f3b, uznanych za gro\u017ane dla bezpiecze\u0144stwa pa\u0144stwa.\nkilkadziesi\u0105t minut przed p\u00f3\u0142noc\u0105 (ok. 22:30) rozpocz\u0119\u0142a si\u0119 akcja \u201eazalia\u201d, maj\u0105ca na celu opanowanie i wy\u0142\u0105czenie obiekt\u00f3w teletransmisyjnych i central telefonicznych. do 451 obiekt\u00f3w w ca\u0142ym kraju wkroczy\u0142y uzbrojone oddzia\u0142y, sformowane z 700 funkcjonariuszy sb i mo, 3000 \u017co\u0142nierzy wojsk ochrony pogranicza oraz innych jednostek wojskowych msw, a tak\u017ce 1200 \u017co\u0142nierzy oddelegowanych przez wojsko. zaraz po p\u00f3\u0142nocy zamilk\u0142y cywilne telefony, w tym tak\u017ce w ambasadach i konsulatach. w tym samym czasie 350 funkcjonariuszy milicji i sb, 550 \u017co\u0142nierzy msw oraz oko\u0142o 3000 \u017co\u0142nierzy obsadzi\u0142o wszystkie obiekty radia i telewizji. ju\u017c 14 grudnia rezerwi\u015bci powo\u0142ani do jednostek milicji otrzymali bro\u0144, z zastrze\u017ceniem, \u017ce wydawanie amunicji nale\u017ce\u0107 b\u0119dzie do decyzji komendant\u00f3w wojew\u00f3dzkich mo. bro\u0144 wydawano zmobilizowanym cz\u0142onkom ormo, a tak\u017ce emerytom oraz rencistom sb i mo, zorganizowanym w grupach samoobrony.\npo p\u00f3\u0142nocy na polecenie gen. wojciecha jaruzelskiego o wprowadzeniu stanu wojennego cz\u0142onek biura politycznego pzpr i wsp\u00f3\u0142przewodnicz\u0105cy ze strony rz\u0105dowej komisji wsp\u00f3lnej rz\u0105du i episkopatu kazimierz barcikowski poinformowa\u0142 prymasa polski j\u00f3zefa glempa w toku bezpo\u015bredniej rozmowy w rezydencji prymasa przy ulicy miodowej.\n\no wprowadzeniu stanu wojennego poinformowa\u0142o spo\u0142ecze\u0144stwo polskie radio o godzinie 6 nadaj\u0105c przem\u00f3wienie genera\u0142a jaruzelskiego. przem\u00f3wienie to w nieco zmodyfikowanej wersji wyemitowa\u0142a tak\u017ce telewizja polska. wojciech jaruzelski w swoim wyst\u0105pieniu powiedzia\u0142 m.in.:\n\nmon powo\u0142a\u0142o dziesi\u0105tki tysi\u0119cy rezerwist\u00f3w, a msw wyda\u0142o rozporz\u0105dzenie o nakazie zdeponowania broni i amunicji. zmilitaryzowano wiele instytucji (skierowano do nich 8000 komisarzy wojskowych, w tym 400 do resort\u00f3w i instytucji centralnych), cz\u0119\u015b\u0107 strategicznych sektor\u00f3w gospodarki, takich jak komunikacja, telekomunikacja, energetyka, g\u00f3rnictwo i porty morskie oraz 129 najwa\u017cniejszych fabryk. pracownik\u00f3w traktowano jak \u017co\u0142nierzy, za brak pos\u0142usze\u0144stwa wprowadzono kar\u0119 dwudziestu pi\u0119ciu lat wi\u0119zienia lub nawet kar\u0119 \u015bmierci. zakazano strajk\u00f3w, zgromadze\u0144, dzia\u0142alno\u015bci zwi\u0105zkowej i spo\u0142ecznej. s\u0105dy zacz\u0119\u0142y dzia\u0142a\u0107 w trybie dora\u017anym.\nwy\u0142\u0105czono komunikacj\u0119 telefoniczn\u0105, wprowadzono cenzur\u0119 korespondencji. po p\u00f3\u017aniejszym przywr\u00f3ceniu \u0142\u0105czno\u015bci, kontroli i cenzurze podlega\u0142y r\u00f3wnie\u017c rozmowy telefoniczne (w s\u0142uchawkach telefonicznych informowa\u0142 o tym powtarzaj\u0105cy si\u0119 automatyczny komunikat: rozmowa kontrolowana, rozmowa kontrolowana...).\nograniczono mo\u017cliwo\u015b\u0107 przemieszczania si\u0119 wprowadzaj\u0105c godzin\u0119 milicyjn\u0105 (w pocz\u0105tkowym okresie od 19:00, nast\u0119pnie od 22:00 do 6:00), jednocze\u015bnie zakazano zmiany miejsca pobytu bez uprzedniego zawiadomienia w\u0142adz administracyjnych. wstrzymano wydawanie prasy (poza dwiema gazetami rz\u0105dowymi \u2013 \u201etrybuna ludu\u201d i \u201e\u017co\u0142nierz wolno\u015bci\u201d, oraz 17 \u201eterenowymi organami komitet\u00f3w wojew\u00f3dzkich pzpr\u201d). zarz\u0105dzono r\u00f3wnie\u017c wstrzymanie wyjazd\u00f3w zagranicznych do odwo\u0142ania (zamkni\u0119to granice pa\u0144stwa i lotniska cywilne), a tak\u017ce czasowe zawieszenie zaj\u0119\u0107 w szko\u0142ach i na uczelniach wy\u017cszych.\nw nocy z 12 na 13 grudnia decyzj\u0119 nakazuj\u0105c\u0105 wyjazd do warszawy, przekazan\u0105 do gda\u0144ska przez mieczys\u0142awa rakowskiego, og\u0142osili lechowi wa\u0142\u0119sie w jego mieszkaniu wojewoda gda\u0144ski jerzy ko\u0142odziejski i i sekretarz kw pzpr tadeusz fiszbach. pierwszego dnia stanu wojennego, w godzinach wieczornych, za zgod\u0105 w\u0142adz, z lechem wa\u0142\u0119s\u0105 spotkali si\u0119 przedstawiciele ko\u015bcio\u0142a w osobach arcybiskupa bronis\u0142awa d\u0105browskiego i ksi\u0119dza alojzego orszulika. przewodnicz\u0105cego zdelegalizowanej nszz \u201es\u201d przewieziono najpierw do willi msw w skolimowie, potem do o\u015brodka rz\u0105dowego w chylicach, nast\u0119pnie osadzono w otwocku wielkim, a ostatecznie w ar\u0142amowie (od 11 maja 1982).\njeszcze 13 grudnia prymas glemp wyg\u0142osi\u0142 w cz\u0119stochowie kazanie do m\u0142odzie\u017cy w kt\u00f3rym zaapelowa\u0142 o zachowanie spokoju. wezwa\u0142 m\u0142odzie\u017c do zachowania \u017cycia w imi\u0119 dzia\u0142a\u0144 dla dobra ojczyzny. wieczorem podczas kolejnego kazania w warszawie apelowa\u0142 o realizm i zaniechanie my\u015bli o walce bratob\u00f3jczej. jednocze\u015bnie 15 grudnia rada g\u0142\u00f3wna episkopatu polski przyj\u0119\u0142a komunikat \u017c\u0105daj\u0105cy w ostrych s\u0142owach od w\u0142adz zaprzestania represji zwi\u0105zanych ze stanem wojennym. na apel w\u0142adz w zwi\u0105zku z napi\u0119t\u0105 sytuacj\u0105 w kraju w\u0142adze ko\u015bcielne zgodzi\u0142y si\u0119 na nieodczytywanie komunikatu z ambon w ko\u015bcio\u0142ach.\n\n\n=== przyczyny wprowadzenia stanu wojennego ===\noficjalnymi powodami wprowadzenia stanu wojennego by\u0142a pogarszaj\u0105ca si\u0119 sytuacja gospodarcza kraju, kt\u00f3rej przejawami by\u0142y m.in. brak zaopatrzenia w sklepach (tak\u017ce \u017cywno\u015bci), reglamentacja (od kwietnia do pa\u017adziernika 1981 ponownie obj\u0119to systemem tzw. kartek \u017cywno\u015bciowych wiele istotnych towar\u00f3w np. mi\u0119so, mas\u0142o, t\u0142uszcze, m\u0105ka, ry\u017c, mleko dla niemowl\u0105t itd.) oraz zagro\u017cenie bezpiecze\u0144stwa energetycznego w kraju wobec zbli\u017caj\u0105cej si\u0119 zimy. ca\u0142kowicie za\u0142ama\u0142 si\u0119 skup produkt\u00f3w rolnych. przesta\u0142y oddzia\u0142ywa\u0107 na producent\u00f3w podwy\u017cki cen skupu, gdy\u017c rolnicy stracili zaufanie do pieni\u0105dza, za kt\u00f3ry zreszt\u0105 nie mogli naby\u0107 innych towar\u00f3w kt\u00f3rych brakowa\u0142o na rynku. w tej sytuacji rz\u0105d zmuszony by\u0142 do wprowadzenia tzw. sprzeda\u017cy wi\u0105zanej (za maszyny trzeba by\u0142o p\u0142aci\u0107 zbo\u017cem) co by\u0142o cofni\u0119ciem si\u0119 do formy gospodarki wymiennej. jednocze\u015bnie \u201esolidarno\u015b\u0107\u201d wzywa\u0142a rolnik\u00f3w do wstrzymywania si\u0119 ze sprzeda\u017c\u0105 pa\u0144stwu produkt\u00f3w rolnych.\nw 1980 roku doch\u00f3d narodowy spad\u0142 o 6% w por\u00f3wnaniu z rokiem poprzednim. eksport spad\u0142 o 4,2%. w 1981 roku doch\u00f3d narodowy spad\u0142 o 12% rok do roku.\n10 wrze\u015bnia 1981 roku w\u0142adze radzieckie przekaza\u0142y polskiej stronie rz\u0105dowej informacj\u0119, \u017ce w zwi\u0105zku z sytuacj\u0105 w polsce w 1982 roku zsrr dostarczy do polski mniej ropy naftowej (o 64%) i gazu (o 47%). oleju nap\u0119dowego polska mia\u0142a nie uzyska\u0107 wcale.\nhistoryk andrzej paczkowski uznaje, \u017ce rzeczywistymi powodami by\u0142y obawy re\u017cimu komunistycznego przed utrat\u0105 w\u0142adzy, zwi\u0105zane z utrat\u0105 kontroli nad niezale\u017cnym ruchem zwi\u0105zkowym, w szczeg\u00f3lno\u015bci niezale\u017cnym samorz\u0105dnym zwi\u0105zkiem zawodowym \u201esolidarno\u015b\u0107\u201d, oraz walki r\u00f3\u017cnych stronnictw w pzpr nie mog\u0105cych doj\u015b\u0107 do porozumienia w kwestii formy i zakresu reform ustroju polityczno-gospodarczego prl. istotny by\u0142 gwa\u0142towny spadek poparcia spo\u0142ecznego dla polityki komunist\u00f3w, wed\u0142ug bada\u0144 obop ju\u017c w czerwcu 1981 zaufanie do rz\u0105du deklarowa\u0142o 24% respondent\u00f3w, dzia\u0142ania kc pzpr aprobowa\u0142o jedynie 6% respondent\u00f3w, a dzia\u0142ania nszz \u201esolidarno\u015b\u0107\u201d pozytywnie ocenia\u0142o a\u017c 62% polak\u00f3w. jednocze\u015bnie wg bada\u0144 instytutu filozofii i socjologii pan przeprowadzonych na prze\u0142omie listopada i grudnia 1981 roku w ci\u0105gu 1981 roku znacznie zmala\u0142 (o blisko 22% z 61,5% do 39,7%) odsetek os\u00f3b, kt\u00f3re win\u0119 za istniej\u0105cy stan kraju przypisywa\u0142y tylko rz\u0105dowi, wzr\u00f3s\u0142 natomiast o prawie 13% (z 27,3% do 40%) udzia\u0142 os\u00f3b obwiniaj\u0105cych za ten stan rzeczy obie strony konfliktu.\nza najwa\u017cniejszy argument uznano gro\u017ab\u0119 interwencji zbrojnej przez pozosta\u0142e pa\u0144stwa uk\u0142adu warszawskiego. jednak 13 grudnia 1981, w dniu wprowadzenia stanu wojennego, nie zanotowano \u017cadnych ruch\u00f3w wojsk radzieckich ani zwi\u0119kszonej komunikacji radiowej w ramach uk\u0142adu warszawskiego \u2013 o godzinie 4:20 rano departament stanu usa wyda\u0142 komunikat, w kt\u00f3rym stwierdzi\u0142, i\u017c \u201enie zasygnalizowano \u017cadnego ruchu wojsk radzieckich\u201d. jeszcze 10 grudnia w moskwie, podczas narady biura politycznego kc kpzr, w\u0142adze zsrr stwierdzi\u0142y, i\u017c interwencja w polsce jest brana pod uwag\u0119 jako ostateczno\u015b\u0107, tylko na wypadek, gdyby polskie si\u0142y bezpiecze\u0144stwa, wojsko i pzpr nie mog\u0142y sobie da\u0107 rady z sytuacj\u0105, przy czym obawiano si\u0119 tak\u017ce antyradzieckiego przewrotu w polskiej armii. w czasie debaty zdecydowany sprzeciw odno\u015bnie do interwencji zsrr w polsce wyrazi\u0142 radziecki polityk jurij andropow, jeden z cz\u0142onk\u00f3w biura politycznego kc kpzr:\n\n\u017ar\u00f3d\u0142a archiwalne kpzr wskazuj\u0105 jednak na obawy gen. jaruzelskiego przed radzieck\u0105 interwencj\u0105. w kwietniu 1981 roku, gdy pojawi\u0142a si\u0119 gro\u017aba radzieckiej interwencji podczas tzw. kryzysu bydgoskiego, komisja biura politycznego kpzr zarzuci\u0142a w swoim dokumencie wojciechowi jaruzelskiemu i stanis\u0142awowi kani przywi\u0105zanie do \u201eidei nacjonalistycznej, kt\u00f3ra m\u00f3wi\u0142a, \u017ce polak zawsze dogada si\u0119 z polakiem. z tego bierze si\u0119 nie tylko nieuzasadniona ust\u0119pliwo\u015b\u0107 wobec \u017c\u0105da\u0144 \u00absolidarno\u015b\u0107\u00bb, ale tak\u017ce paniczny strach przed konfrontacj\u0105 z ni\u0105, strach przed wprowadzeniem wojsk radzieckich.\u201d\u201d.\nzsrr naciska\u0142 ju\u017c od po\u0142owy 1981 na rozwi\u0105zanie sytuacji wy\u0142\u0105cznie \u201esi\u0142ami krajowymi\u201d (polska armia i si\u0142y bezpiecze\u0144stwa), maj\u0105c \u015bwiadomo\u015b\u0107 koszt\u00f3w politycznych ewentualnej interwencji oraz materialnych \u2013 uwik\u0142any by\u0142 bowiem w tym czasie w inn\u0105, kosztown\u0105 interwencj\u0119 w afganistanie. radziecki kc kpzr by\u0142 przekonany, i\u017c interwencja wojskowa w polsce tu\u017c po inwazji na afganistan zaprzepa\u015bci na lata perspektyw\u0119 odpr\u0119\u017cenia i ograniczenia \u015bwiatowego wy\u015bcigu zbroje\u0144, a radzieckie si\u0142y okupacyjne stan\u0105 w obliczu powa\u017cnych trudno\u015bci po ewentualnej interwencji, napotykaj\u0105c na op\u00f3r podziemia w kraju \u2013 jedynym rozwi\u0105zaniem, zdaniem moskwy, by\u0142o zorganizowanie wojskowego zamachu stanu przy pomocy polskich si\u0142 zbrojnych. tak\u0105 wersj\u0119 wydarze\u0144 potwierdzaj\u0105 tak\u017ce badania rosyjskiego historyka rudolfa pichoji na poradzieckim materiale archiwalnym. jego zdaniem interwencja armii radzieckiej nie by\u0142a brana pod uwag\u0119, a domaga\u0142a si\u0119 jej wy\u0142\u0105cznie strona polska \u2013 konkretnie wojciech jaruzelski. pichoja utrzymuje tak\u017ce, \u017ce ostatecznie strona radziecka nie zosta\u0142a poinformowana ani o decyzji o wprowadzeniu stanu wojennego, ani o planowanej dacie operacji.\nw\u0142adze komunistyczne wskazywa\u0142y swoich nowych przeciwnik\u00f3w politycznych jako przyczyn\u0119 powsta\u0142ej sytuacji, wykorzystuj\u0105c do tego praktycznie monopolistyczn\u0105 pozycj\u0119 w nale\u017c\u0105cych do pa\u0144stwa \u015brodkach masowego przekazu (radio, telewizja, gazety) \u2013 brutalna propaganda rz\u0105dowa, kt\u00f3r\u0105 kierowa\u0142 \u00f3wczesny rzecznik rz\u0105du jerzy urban, demonizowa\u0142a nszz \u201esolidarno\u015b\u0107\u201d, d\u0105\u017c\u0105c do zdyskredytowania go w oczach spo\u0142ecze\u0144stwa. media masowe dopuszcza\u0142y si\u0119 fa\u0142szerstw i przeinacze\u0144, niejednokrotnie operuj\u0105c szowinistycznymi sloganami. z drugiej strony opozycja, dysponuj\u0105ca o wiele mniejszymi \u015brodkami wp\u0142ywu, upowszechnia\u0142a chwytliwe schematy, zarzucaj\u0105c rz\u0105dowi np. \u201enow\u0105 okupacj\u0119\u201d czy te\u017c \u201ewojn\u0119 z narodem\u201d.\nswoist\u0105 analiz\u0119 przyczyn wprowadzenia stanu wojennego daje notatka biskupa bronis\u0142awa d\u0105browskiego, opisuj\u0105ca stanowisko ko\u015bcio\u0142a katolickiego i prymasa glempa, przekazana janowi paw\u0142owi ii podczas wizyty przedstawicieli episkopatu w watykanie tu\u017c po wprowadzeniu stanu wojennego (22\u201323 grudnia 1981 r.): \u201e\u00absolidarno\u015b\u0107\u00bb wbrew ostrze\u017ceniom ko\u015bcio\u0142a eskalowa\u0142a wyst\u0105pienia i d\u0105\u017cenie do w\u0142adzy. odm\u00f3wi\u0142a wej\u015bcia do rady porozumienia narodowego, mimo \u017ce wa\u0142\u0119sa 4 listopada 81 roku zgodzi\u0142 si\u0119 na wej\u015bcie razem z ksi\u0119dzem prymasem, u premiera. po spotkaniu z premierem komisja krajowa zdyskwalifikowa\u0142a wa\u0142\u0119s\u0119 i o\u015bwiadczy\u0142a, \u017ce \u00absolidarno\u015b\u0107\u00bb nie wejdzie do rady. (...) zebranie mazowsza na politechnice 5\u20136 grudnia i powzi\u0119te uchwa\u0142y zaalarmowa\u0142y w\u0142adze, szczeg\u00f3lnie wyznaczenie manifestacji ulicznej na dzie\u0144 17 grudnia 1981 roku. nasze rozmowy na wszystkich szczeblach \u00absolidarno\u015b\u0107\u00bb nie da\u0142y wyniku (...). komisja krajowa w gda\u0144sku 11\u201312 grudnia 81. opinia wa\u0142\u0119sy \u2013 zbiorowa halucynacja, wielu uleg\u0142o prowokacji. opinia niekt\u00f3rych doradc\u00f3w o przebiegu obrad podobna.\u201d.\nstan wojenny wprowadzono w 16 miesi\u0119cy po strajkach w 1980, kt\u00f3re doprowadzi\u0142y do powstania \u201esolidarno\u015bci\u201d i odwil\u017cy politycznej w polsce.\n\n\n== reakcja w kraju na wprowadzenie stanu wojennego ==\nw reakcji na wprowadzenie stanu wojennego struktury nszz \u201esolidarno\u015b\u0107\u201d podj\u0119\u0142y akcje protestacyjne \u2013 zomo sukcesywnie pacyfikowa\u0142o kolejne strajki, m.in. w stoczni gda\u0144skiej im. lenina (16 grudnia 1981), hucie im. lenina w krakowie (w nocy z 15 grudnia na 16 grudnia), fabryce samochod\u00f3w ci\u0119\u017carowych w lublinie (w nocy z 16 grudnia na 17 grudnia), stoczni im. warskiego w szczecinie (w nocy z 14 grudnia na 15 grudnia), w hucie katowice (23 grudnia). najwi\u0119kszy op\u00f3r stawi\u0142y si\u0142om bezpiecze\u0144stwa kopalnie w\u0119gla kamiennego na \u015bl\u0105sku \u2013 15 grudnia oddzia\u0142 zomo zosta\u0142 dwukrotnie wyparty z terenu kopalni \u201emanifest lipcowy\u201d, za trzecim razem kilkunastoosobowa grupa milicjant\u00f3w otworzy\u0142a ogie\u0144 do robotnik\u00f3w, rani\u0105c czterech z nich, 16 grudnia 1981 w trakcie pacyfikacji kopalni wujek funkcjonariusze zomo zastrzelili 9 g\u00f3rnik\u00f3w. protesty robotnicze najd\u0142u\u017cej trwa\u0142y w kwk ziemowit (do 22 grudnia) i kwk piast, gdzie 1000 g\u00f3rnik\u00f3w przebywa\u0142o pod ziemi\u0105 od 14 grudnia do 28 grudnia 1981 (by\u0142 to najd\u0142u\u017cej trwaj\u0105cy strajk w historii powojennego g\u00f3rnictwa).\n16 grudnia 1981 w gda\u0144sku dosz\u0142o do du\u017cych manifestacji, w kt\u00f3rych udzia\u0142 wzi\u0119\u0142o ok. 100 000 ludzi \u2013 starcia z oddzia\u0142ami zomo trwa\u0142y tam do 17 grudnia. 16 grudnia w czasie demonstracji w gda\u0144sku ranne zosta\u0142y 324 osoby. 17 grudnia w czasie star\u0107 z demonstrantami ko\u0142o komitetu wojew\u00f3dzkiego pzpr w gda\u0144sku milicja u\u017cy\u0142a broni palnej. kr\u00f3tkie serie z karabin\u00f3w maszynowych trafi\u0142y kilku demonstrant\u00f3w. funkcjonariusze zomo postrzelili w ich trakcie 4 osoby, z czego 1 osoba (antoni browarczyk) zmar\u0142a. do podobnej wielotysi\u0119cznej demonstracji dosz\u0142o 17 grudnia 1981 w krakowie, gdzie r\u00f3wnie\u017c dosz\u0142o do brutalnego rozp\u0119dzenia manifestant\u00f3w przez s\u0142u\u017cby bezpiecze\u0144stwa prl.\nwprowadzenie stanu wojennego nie spotka\u0142o si\u0119 jednak z masowym sprzeciwem spo\u0142ecznym. op\u00f3r cz\u0142onk\u00f3w zawieszonego zwi\u0105zku by\u0142 s\u0142aby. jacek kuro\u0144 wspomina\u0142:\n\nwspomniany jacek kuro\u0144 wzywa\u0142 na pocz\u0105tku 1982 roku do powstania stwierdzaj\u0105c, \u017ce \u201ekierownictwo ruchu oporu musi przygotowa\u0107 spo\u0142ecze\u0144stwo polskie do zlikwidowania okupacji w zbiorowym, zorganizowanym wyst\u0105pieniu (...). (...) wyst\u0105pienie takie mo\u017ce polega\u0107 na r\u00f3wnoczesnym uderzeniu na wszystkie o\u015brodki w\u0142adzy i informacji w ca\u0142ym kraju.\u201d. polemizowa\u0142 z nim ukrywaj\u0105cy si\u0119 zbigniew bujak uznaj\u0105c, \u017ce takie wezwania mog\u0105 tylko zjednoczy\u0107 ob\u00f3z rz\u0105dowy i sprzyjaj\u0105 \u201etej cz\u0119\u015bci aparatu kt\u00f3rej na r\u0119k\u0119 by\u0142aby interwencja z zewn\u0105trz\u201d.\nw\u0142adze ocenia\u0142y po kilkunastu dniach od 13 grudnia reakcj\u0119 spo\u0142eczn\u0105 na wprowadzenie stanu wojennego jako umiarkowany sukces. gen. kiszczak na posiedzeniu biura politycznego kc pzpr 22 grudnia 1981 roku m\u00f3wi\u0142: \u201enast\u0105pi\u0142 prze\u0142om. \u201esolidarno\u015b\u0107\u201d nie jest ju\u017c zdolna zagrozi\u0107 w\u0142adzy ludowej. zdecydowana wi\u0119kszo\u015b\u0107 spo\u0142ecze\u0144stwa pogodzi\u0142a si\u0119 ze stanem wojennym.\u201d. bardziej sceptyczny by\u0142 gen. jaruzelski, kt\u00f3ry stwierdza\u0142: \u201ewygrali\u015bmy pierwsz\u0105 bitw\u0119, ale nie wygrali\u015bmy kampanii (na co trzeba kilka miesi\u0119cy) ani wojny (potrzeba 10 lat aby odwojowa\u0107 spustoszenia \u015bwiadomo\u015bci spo\u0142ecznej i pod\u017awign\u0105\u0107 gospodark\u0119 z ruin).\u201d.\nsprzeciw wobec wprowadzenia stanu wojennego przybiera\u0142 r\u00f3\u017cne formy. wi\u0119kszo\u015b\u0107 aktor\u00f3w i tw\u00f3rc\u00f3w pocz\u0105tkowo zbojkotowa\u0142a zaistnia\u0142\u0105 sytuacj\u0119 odmawiaj\u0105c wyst\u0119p\u00f3w w mediach pa\u0144stwowych, p\u00f3\u017aniej jednak sprzeciw z\u0142agodnia\u0142. przyczyni\u0142 si\u0119 do tego fakt weryfikacji dziennikarzy, w wyniku kt\u00f3rej zosta\u0142o zwolnionych z pracy co najmniej 800 z nich. zwykli obywatele przeciwni polityce gen. wojciecha jaruzelskiego zacz\u0119li nosi\u0107 na ubraniu oporniki jako symbol protestu lub z premedytacj\u0105 sp\u00f3\u017aniali si\u0119 do pracy, aby zamanifestowa\u0107 swoje pogl\u0105dy polityczne (symbolem nowego stylu pracy zosta\u0142 \u015blimak i \u017c\u00f3\u0142w). w wielu polskich miastach ludzie spontanicznie wydawali amatorskimi metodami ulotki i plakaty o tre\u015bci antyrz\u0105dowej i antykomunistycznej, a nast\u0119pnie kolportowali je w miejscach publicznych protestuj\u0105c przeciwko rz\u0105dom terroru i zaistnia\u0142ej sytuacji. na budynkach, zw\u0142aszcza w trudno dost\u0119pnych miejscach, zacz\u0119\u0142o si\u0119 pojawia\u0107 coraz wi\u0119cej antyrz\u0105dowych napis\u00f3w, na przyk\u0142ad takich jak; \u201ewron won za don\u201d, \u201ezima wasza wiosna nasza\u201d, \u201eor\u0142a wrona nie pokona\u201d czy te\u017c \u201ec[i\u0105g] d[alszy] n[ast\u0105pi]\u201d. zamazywa\u0142y je specjalnie zorganizowane ekipy, cz\u0119sto zast\u0119puj\u0105c te has\u0142a innymi np. \u201ekor = \u017cydzi\u201d czy \u201es = $\u201d. symbolem oporu sta\u0142 si\u0119 oznaczaj\u0105cy zwyci\u0119stwo znak v (victoria). rozwija\u0142 si\u0119 tak\u017ce podziemny ruch filatelistyczny, ze sprzeda\u017cy znaczk\u00f3w tzw. \u201epoczty solidarno\u015bci\u201d finansowano cz\u0119\u015b\u0107 dzia\u0142alno\u015bci opozycji. dochodzi\u0142o tak\u017ce do przemianowywania nazw ulic, w nowej hucie zmieniono nazw\u0119 alei r\u00f3\u017c na zomostrasse, oraz udoskonalania metod walki z oddzia\u0142ami zomo, np. pojemniki z lakierem utrudniaj\u0105cym widoczno\u015b\u0107 w pojazdach si\u0142 bezpiecze\u0144stwa, kolczatki lub noszenie kominiarek ograniczaj\u0105cych dzia\u0142anie gazu \u0142zawi\u0105cego.\nw nocy z 29 na 30 kwietnia 1982 r. w wodzis\u0142awiu \u015bl\u0105skim dosz\u0142o do pod\u0142o\u017cenia \u0142adunku wybuchowego. opozycjoni\u015bci \u2013 g\u00f3rnicy wysadzili w powietrze pomnik z god\u0142em zwi\u0105zku radzieckiego.\nprotesty zorganizowane przez podziemn\u0105 \u201esolidarno\u015b\u0107\u201d w miesi\u0119cznic\u0119 wprowadzenia stanu wojennego 13 maja 1982 roku nie mia\u0142y ju\u017c du\u017cej skali.\n31 sierpnia dosz\u0142o w ca\u0142ym kraju do licznych demonstracji organizowanych przez \u201esolidarno\u015b\u0107\u201d. jednak mimo ostro\u015bci protest\u00f3w pokaza\u0142y one, \u017ce wp\u0142ywy \u201esolidarno\u015bci\u201d s\u0142abn\u0105. dzia\u0142acz podziemny tadeusz dziechciowski pisa\u0142: \u201ewydaje si\u0119, \u017ce podziemie nie uzyska\u0142o zak\u0142adanego celu, demonstracje ograniczy\u0142y si\u0119 w rezultacie do burd lokalnych prowokowanych na og\u00f3\u0142 przez milicj\u0119. (\u2026) teraz trzeba sobie odpowiedzie\u0107 na pytanie, dlaczego tak si\u0119 sta\u0142o, dlaczego nie wzi\u0119\u0142y w nich masowego udzia\u0142u za\u0142ogi zak\u0142ad\u00f3w pracy. cokolwiek powiedz\u0105 rozg\u0142o\u015bnie zachodnie czy podziemne biuletyny, nie zmieni to faktu, \u017ce zwi\u0105zkowe w\u0142adze musz\u0105 dokona\u0107 rzeczowej analizy dotychczasowych metod dzia\u0142ania, je\u015bli nie chc\u0105 znale\u017a\u0107 si\u0119 poza nawiasem rzeczywisto\u015bci.\u201d.\nlech wa\u0142\u0119sa zosta\u0142 wypuszczony z obozu internowania 14 listopada 1982.\n31 grudnia 1982 stan wojenny zosta\u0142 zawieszony. do tej decyzji przyczyni\u0142a si\u0119 ma\u0142a skala protest\u00f3w spo\u0142ecznych zapowiadanych przez podziemn\u0105 \u201esolidarno\u015b\u0107\u201d na 10 listopada 1982 roku.\n\n\n== represje ==\nw ci\u0105gu pierwszego tygodnia trwania stanu wojennego w wi\u0119zieniach i o\u015brodkach internowania znalaz\u0142o si\u0119 ok. 5 tys. os\u00f3b. og\u00f3\u0142em, w okresie trwania stanu wojennego, zosta\u0142o internowanych ok. 10 tys. os\u00f3b, w tym ok. 300 kobiet, w 49 o\u015brodkach internowania na terenie ca\u0142ego kraju. byli to g\u0142\u00f3wnie przyw\u00f3dcy nszz \u201esolidarno\u015b\u0107\u201d, doradcy zwi\u0105zku i zwi\u0105zani z nim intelektuali\u015bci (m.in. na fali aresztowa\u0144 zamkni\u0119to trwaj\u0105cy w warszawie kongres kultury polskiej) oraz dzia\u0142acze opozycji demokratycznej. dalszym 4 tys. os\u00f3b, g\u0142\u00f3wnie przyw\u00f3dcom oraz uczestnikom strajk\u00f3w i protest\u00f3w, ju\u017c 24 grudnia 1981 przedstawiono zarzuty prokuratorskie i os\u0105dzono, zwykle na kary wi\u0119zienia. najwy\u017cszy wyrok otrzyma\u0142a dzia\u0142aczka opozycyjna ewa kubasiewicz, skazana przez s\u0105d marynarki wojennej na 10 lat wi\u0119zienia, za udzia\u0142 w organizacji strajku w wy\u017cszej szkole morskiej w gdyni. na kary do 7 lat wi\u0119zienia skazano 4 przyw\u00f3dc\u00f3w konfederacji polski niepodleg\u0142ej, kt\u00f3rych proces zacz\u0105\u0142 si\u0119 jeszcze przed 13 grudnia. powszechn\u0105 praktyk\u0105 by\u0142o zwalnianie dzia\u0142aczy nszz \u201esolidarno\u015b\u0107\u201d z pracy i zmuszanie ich do emigracji z kraju.\n28 grudnia, po st\u0142umieniu ostatnich strajk\u00f3w w kopalni \u201epiast\u201d, z pracy w tym zak\u0142adzie wyrzucono 2 tys. robotnik\u00f3w \u2013 masowe zwolnienia za\u0142\u00f3g w strajkuj\u0105cych zak\u0142adach stosowano w skali ca\u0142ego kraju, z wi\u0119ksz\u0105 lub mniejsz\u0105 intensywno\u015bci\u0105. 31 sierpnia 1982, podczas protest\u00f3w w drug\u0105 rocznic\u0119 porozumie\u0144 sierpniowych, w 34 wojew\u00f3dztwach zatrzymano ponad 5 tys. ludzi \u2013 3 tys. stan\u0119\u0142o pod r\u00f3\u017cnymi zarzutami przed kolegiami do spraw wykrocze\u0144, a 126 osobom wytoczono procesy s\u0105dowe. w wyniku akcji weryfikacyjnej \u015brodowisk dziennikarskich z zajmowanych stanowisk zwolniono 800 os\u00f3b. niekt\u00f3re gazety zosta\u0142y zlikwidowane, np. \u201ekultura\u201d czy \u201eczas\u201d.\nkarano tak\u017ce organizacje zrzeszaj\u0105ce dzia\u0142aczy studenckich, tw\u00f3rc\u00f3w i artyst\u00f3w, kt\u00f3re nie chcia\u0142y si\u0119 podporz\u0105dkowa\u0107 \u2013 5 stycznia 1982 zdelegalizowano niezale\u017cne zrzeszenie student\u00f3w (wielu jego cz\u0142onk\u00f3w aresztowano), 20 marca 1982 zlikwidowano stowarzyszenie dziennikarzy polskich, w 1983 rozwi\u0105zano zwi\u0105zek polskich artyst\u00f3w plastyk\u00f3w, zwi\u0105zek literat\u00f3w polskich, oraz zarz\u0105d polskiego pen clubu. represje wobec intelektualist\u00f3w oraz brak perspektyw materialnych i wolno\u015bci politycznej, spowodowa\u0142y w nast\u0119pnych latach emigracj\u0119 tysi\u0119cy naukowc\u00f3w, lekarzy, in\u017cynier\u00f3w. po 1981 dodatkowo nasila\u0142 si\u0119 trend emigracji ludzi m\u0142odych, przed 35 rokiem \u017cycia \u2013 do 1986 za granic\u0105 pozostawa\u0142o kilkaset tysi\u0119cy os\u00f3b nie wierz\u0105cych w mo\u017cliwo\u015bci ewolucji ustroju socjalistycznego i niewidz\u0105cych dla siebie wi\u0119kszych perspektyw w kraju.\nw samej pzpr dosz\u0142o do zwolnie\u0144 i likwidacji cz\u0119\u015bci terenowych struktur partyjnych. do 20 grudnia funkcj\u0119 straci\u0142o 500 cz\u0142onk\u00f3w partii, a kilkadziesi\u0105t organizacji partyjnych zlikwidowano. aresztowano tak\u017ce, g\u0142\u00f3wnie dla efektu propagandowego, znanych dzia\u0142aczy komunistycznych, m.in. edwarda gierka, piotra jaroszewicza oraz edwarda babiucha, kojarzonych z poprzednimi ekipami rz\u0105dz\u0105cymi. powy\u017csza sytuacja oraz rozczarowanie polityk\u0105 w\u0142adz, spowodowa\u0142y, i\u017c do 1983 z szereg\u00f3w pzpr wyst\u0105pi\u0142o 850 tys. jej cz\u0142onk\u00f3w (w tym ok. 33% wchodz\u0105cych w jej sk\u0142ad robotnik\u00f3w i ch\u0142op\u00f3w).\nw 2006 instytut pami\u0119ci narodowej oszacowa\u0142 liczb\u0119 ofiar \u015bmiertelnych stanu wojennego (w okresie od 13 grudnia 1981 do 22 lipca 1983), kt\u00f3re ponios\u0142y \u015bmier\u0107 (g\u0142\u00f3wnie \u015bmiertelne postrza\u0142y i pobicia) podczas strajk\u00f3w i manifestacji na 56 os\u00f3b. z kolei nadzwyczajna komisja sejmowa do zbadania dzia\u0142alno\u015bci msw ustali\u0142a, \u017ce na skutek dzia\u0142a\u0144 funkcjonariuszy msw od wprowadzenia stanu wojennego do 1989 roku mia\u0142o miejsce nie mniej ni\u017c 91 udokumentowanych przypadk\u00f3w zgon\u00f3w. jest mo\u017cliwe, \u017ce ca\u0142kowita liczba ofiar \u015bmiertelnych si\u0119ga ponad 100 os\u00f3b (nie wyja\u015bniono ok. 90 przypadk\u00f3w tajemniczych morderstw politycznych dokonanych przed i po 1989). listy ofiar i przyczyny ich \u015bmierci pr\u00f3bowa\u0142 ustala\u0107 tak\u017ce komitet helsi\u0144ski, og\u0142aszaj\u0105c w 1989 raport zawieraj\u0105cy list\u0119 nazwisk represjonowanych i ofiar \u015bmiertelnych stanu wojennego.\n\n\n== skutki gospodarcze ==\nwprowadzenie stanu wojennego nie poprawi\u0142o niekorzystnej sytuacji gospodarczej w polsce i nie usun\u0119\u0142o oznak zapa\u015bci gospodarczej kraju. w\u0142adze zapowiedzia\u0142y wdro\u017cenie reformy gospodarczej pocz\u0105wszy od 1 stycznia 1982 (b\u0119d\u0105cej elementem systemu tzw. normalizacji). pierwszym efektem tych dzia\u0142a\u0144 by\u0142o jednak tylko wprowadzenie od 1 lutego 1982 podwy\u017cki cen \u017cywno\u015bci \u015brednio o 241 procent, a tak\u017ce opa\u0142u i energii \u015brednio o 171 procent. wzrosty cen w\u0142adze pr\u00f3bowa\u0142y wynagrodzi\u0107 spo\u0142ecze\u0144stwu systemem ograniczonych rekompensat, kt\u00f3re w praktyce okaza\u0142y si\u0119 niewystarczaj\u0105ce. w roku 1982 nast\u0105pi\u0142 spadek realnych dochod\u00f3w ludno\u015bci \u015brednio o 30 procent, w por\u00f3wnaniu do dochod\u00f3w z roku 1981, a przeprowadzona rewaloryzacja oszcz\u0119dno\u015bci nie by\u0142a w stanie zr\u00f3wnowa\u017cy\u0107 obni\u017cenia ich warto\u015bci. pojawiaj\u0105ce si\u0119 symptomy kryzysu gospodarczego by\u0142y wzmacniane konieczno\u015bci\u0105 przeznaczania \u015brodk\u00f3w bud\u017cetowych na sp\u0142at\u0119 zad\u0142u\u017cenia zagranicznego, kt\u00f3re w okresie 1980-1985 wynios\u0142o ponad 50 mld dolar\u00f3w ameryka\u0144skich \u2013 spowodowa\u0142o to deficyt towar\u00f3w na rynku wewn\u0119trznym, poniewa\u017c polska zmuszona by\u0142a zwi\u0119kszy\u0107 eksport, aby wype\u0142ni\u0107 te zobowi\u0105zania.\nstrajki i dzia\u0142ania roszczeniowe r\u00f3\u017cnych grup spo\u0142ecznych spowodowa\u0142y w ci\u0105gu roku 1982 wzrost poziomu p\u0142ac realnych do stosunkowo wysokiego poziomu, co nast\u0105pi\u0142o dzi\u0119ki podwy\u017ckom wynagrodze\u0144 i dodatkowym \u015bwiadczeniom. nadal nie udawa\u0142o si\u0119 osi\u0105gn\u0105\u0107 r\u00f3wnowagi rynkowej, braki na rynku \u017cywno\u015bciowym i towarowym zmusza\u0142y do utrzymywania systemu reglamentacji wielu artyku\u0142\u00f3w \u2013 w 1982 obj\u0119\u0142a ona m.in. buty (1 para obuwia na osob\u0119 na rok) i alkohol (0,5 litra na osob\u0119 doros\u0142\u0105 na miesi\u0105c, co spowodowa\u0142o obni\u017cenie poziomu rocznej konsumpcji alkoholu do 4,3 litra w 1982, w stosunku do 6 litr\u00f3w pod koniec lat 70. \u2013 spadek ten by\u0142 spowodowany tak\u017ce zjawiskiem nielegalnej produkcji oraz deklaracjami prohibicyjnymi robotnik\u00f3w).\npodstawowym mechanizmem nap\u0119dzania gospodarki w latach 1982\u20131984 sta\u0142o si\u0119 wyd\u0142u\u017cenie czasu pracy oraz zmiany w strukturze importu. w 1983 w\u0142adzom uda\u0142o si\u0119 dzi\u0119ki temu zahamowa\u0107 spadek dochodu narodowego (oficjalnie t\u0142umaczony jako efekt ameryka\u0144skich sankcji gospodarczych), jednak w 1985 roku doch\u00f3d ten nadal by\u0142 ni\u017cszy o 20% w stosunku do poziomu z roku 1979. w okresie 1982-1986 wzros\u0142a produkcja przemys\u0142owa o 20 procent, w tym samym okresie wzros\u0142a r\u00f3wnie\u017c produkcja rolnicza \u2013 \u015brednio o 12 procent. narasta\u0142a presja inflacyjna, co wi\u0105za\u0142o si\u0119 z wcze\u015bniejszymi ust\u0119pstwami w\u0142adz w zakresie ograniczonego wzrostu wynagrodze\u0144. w okresie 1981-1985 inflacja w zakresie tylko cen urz\u0119dowych wynios\u0142a 15 procent. mimo zablokowania inwestycji pa\u0144stwowych, nie powiod\u0142y si\u0119 pr\u00f3by ograniczenia deficytu bud\u017cetowego, kt\u00f3ry r\u00f3wnowa\u017cono dodrukowywaniem nowego pieni\u0105dza (tzw. pustego pieni\u0105dza) \u2013 co by\u0142o dodatkowym czynnikiem nap\u0119dzaj\u0105cym wzrost inflacji.\npozosta\u0142e elementy wprowadzanej od 1982 tzw. reformy gospodarczej nie by\u0142y wprowadzane w pe\u0142nym zakresie, a ich wdra\u017canie nast\u0119powa\u0142o w powolnym tempie. pr\u00f3bowano wprowadzi\u0107 pewne elementy gospodarki rynkowej, r\u00f3wnolegle zachowuj\u0105c pe\u0142n\u0105 kontrol\u0119 nad gospodark\u0105 centralnie planowan\u0105 \u2013 co stanowi\u0142o sprzeczno\u015b\u0107 sam\u0105 w sobie, poniewa\u017c rezygnacja z pryncypi\u00f3w systemu gospodarki socjalistycznej by\u0142a niemo\u017cliwa z przyczyn politycznych. niepowodzenia w zakresie reform gospodarczych wzmacniane by\u0142y r\u00f3wnie\u017c niewydolno\u015bci\u0105 systemu nomenklatury i niekompetencj\u0105 aparatu gospodarczego. poszukiwano wobec tego rozwi\u0105za\u0144 cz\u0105stkowych, kt\u00f3re nie prowadzi\u0142y do osi\u0105gni\u0119cia realnych efekt\u00f3w i nie przynios\u0142y w efekcie istotnych zmian.\n\n\n== aspekt prawny wprowadzenia stanu wojennego ==\n\n\n=== podstawa prawna wprowadzenia stanu wojennego ===\npodstaw\u0105 prawn\u0105 do wprowadzenia stanu wojennego by\u0142 art. 33 ust. 2 konstytucji prl (wed\u0142ug nowej numeracji przyj\u0119tej w 1976 r.), kt\u00f3ry stanowi\u0142:\nrada pa\u0144stwa mo\u017ce wprowadzi\u0107 stan wojenny na cz\u0119\u015bci lub na ca\u0142ym terytorium polskiej rzeczypospolitej ludowej, je\u017celi wymaga tego wzgl\u0105d na obronno\u015b\u0107 lub bezpiecze\u0144stwo pa\u0144stwa. z tych samych powod\u00f3w rada pa\u0144stwa mo\u017ce og\u0142osi\u0107 cz\u0119\u015bciow\u0105 lub powszechn\u0105 mobilizacj\u0119.\nrada pa\u0144stwa by\u0142a jedynym organem uprawnionym do podejmowania decyzji o wprowadzeniu stanu wojennego, a \u00f3wczesna ustawa zasadnicza nie przewidywa\u0142a \u017cadnych ogranicze\u0144 czasowych co do podj\u0119cia przez ni\u0105 takiej decyzji (inaczej ni\u017c w przypadku wprowadzenia stanu wojny: w\u00f3wczas mog\u0142a to uczyni\u0107 \u2013 zgodnie z art. 33 ust. 1 in fine konstytucji \u2013 tylko mi\u0119dzy sesjami sejmu).\n\n\n=== re\u017cim prawny stanu wojennego ===\nprzy podejmowaniu decyzji o wprowadzeniu stanu wojennego powsta\u0142 problem luki w prawie: pod rz\u0105dami konstytucji z 1952 r. nie uregulowano \u017cadnym aktem rangi ustawowej materii dotycz\u0105cej funkcjonowania w\u0142adz pa\u0144stwa oraz aparatu administracyjnego, gospodarki narodowej, a tak\u017ce praw i obowi\u0105zk\u00f3w obywateli w czasie obowi\u0105zywania stanu wojennego. ustawa z dnia 23 czerwca 1939 r. o stanie wojennym (dz.u. z 1939 r. nr 57, poz. 366) zosta\u0142a \u201emilcz\u0105co derogowana\u201d po ii wojnie \u015bwiatowej, a ponadto nie pasowa\u0142a do \u00f3wczesnego modelu ustrojowego pa\u0144stwa.\nrada pa\u0144stwa na podstawie art. 30 ust. 1 pkt 5 konstytucji by\u0142a upowa\u017cniona do wydawania dekret\u00f3w z moc\u0105 ustawy. jednak\u017ce art. 31 ust. 1 konstytucji ogranicza\u0142 to prawo do okres\u00f3w mi\u0119dzy sesjami sejmu. w grudniu 1981 r. trwa\u0142a sesja sejmu, pomimo to zdecydowano si\u0119 na wydanie \u2013 \u201ew zwi\u0105zku z art. 33 ust. 2 konstytucji\u201d, jak okre\u015blono w jego arendze \u2013 dekretu o stanie wojennym (dz.u. z 1981 r. nr 29, poz. 154) oraz dekretu o post\u0119powaniach szczeg\u00f3lnych w sprawach o przest\u0119pstwa i wykroczenia w czasie obowi\u0105zywania stanu wojennego (dz.u. z 1981 r. nr 29, poz. 156) i dekretu o przekazaniu do w\u0142a\u015bciwo\u015bci s\u0105d\u00f3w wojskowych spraw o niekt\u00f3re przest\u0119pstwa oraz o zmianie ustroju s\u0105d\u00f3w wojskowych i wojskowych jednostek organizacyjnych prokuratury polskiej rzeczypospolitej ludowej w czasie obowi\u0105zywania stanu wojennego (dz.u. z 1981 r. nr 29, poz. 157). tym samym przy wydaniu tych dekret\u00f3w zosta\u0142y naruszone przepisy konstytucyjne.\n6 stycznia 1982 r. rada pa\u0144stwa przekaza\u0142a do zatwierdzenia sejmowi dekrety dotycz\u0105ce stanu wojennego.\n25 stycznia 1982 r. sejm, \u201emaj\u0105c na wzgl\u0119dzie, \u017ce dla efektywnego przywracania pokoju spo\u0142ecznego i odbudowy \u017cycia gospodarczego kraju by\u0142o niezb\u0119dne podj\u0119cie nadzwyczajnych \u015brodk\u00f3w prawnych nieprzewidzianych w dotychczasowych ustawach\u201d, uchwali\u0142 ustaw\u0119 o szczeg\u00f3lnej regulacji prawnej w okresie stanu wojennego (dz.u. z 1982 r. nr 3, poz. 18), kt\u00f3r\u0105 zatwierdzi\u0142 z moc\u0105 od 12 grudnia 1981 r. powy\u017csze dekrety.\nzdaniem andrzeja gwi\u017cd\u017ca, romualda kraczkowskiego, jerzego stembrowicza, czy zbigniewa witkowskiego ustawa sejmowa konwalidowa\u0142a nieprawid\u0142owo\u015bci, jakie wyst\u0105pi\u0142y przy wydaniu dekret\u00f3w dotycz\u0105cych stanu wojennego. odmienne stanowisko zajmuje lech gardocki, kt\u00f3rego zdaniem \u201esejm m\u00f3g\u0142 tylko zatwierdzi\u0107 dekrety wydane mi\u0119dzy [jego] sesjami\u201d.\n\n\n=== pierwsza pr\u00f3ba os\u0105dzenia organizator\u00f3w stanu wojennego ===\n6 grudnia 1991 roku grupa 51 pos\u0142\u00f3w z klubu parlamentarnego konfederacji polski niepodleg\u0142ej z\u0142o\u017cy\u0142a do marsza\u0142ka sejmu wst\u0119pny wniosek o poci\u0105gni\u0119cie do odpowiedzialno\u015bci konstytucyjnej oraz do odpowiedzialno\u015bci karnej os\u00f3b odpowiedzialnych za wprowadzenie stanu wojennego. wniosek obejmowa\u0142 26 os\u00f3b: wszystkich cz\u0142onk\u00f3w rady pa\u0144stwa (kt\u00f3ra z naruszeniem postanowie\u0144 art. 31. ust. 1 konstytucji prl podj\u0119\u0142a uchwa\u0142\u0119 o wprowadzeniu tego stanu) oraz wszystkich cz\u0142onk\u00f3w wojskowej rady ocalenia narodowego (kt\u00f3ra administrowa\u0142a krajem w okresie stanu wojennego). autorem wniosku by\u0142 pose\u0142 kpn miros\u0142aw lewandowski, kt\u00f3ry w sejmie uzasadnia\u0142 celowo\u015b\u0107 os\u0105dzenia os\u00f3b w zwi\u0105zku z wprowadzeniem i realizacj\u0105 stanu wojennego. spraw\u0119 skierowano do sejmowej komisji odpowiedzialno\u015bci konstytucyjnej, kt\u00f3ra nie zako\u0144czy\u0142a prac przed up\u0142ywem kadencji sejmu w 1993 roku. post\u0119powanie kontynuowano w sejmie ii kadencji. mimo sprzeciwu klubu parlamentarnego kpn i bbwr, sejm 23 pa\u017adziernika 1996 roku podj\u0105\u0142 uchwa\u0142\u0119 o umorzeniu post\u0119powania w tej sprawie (m.p. 1996 nr 67, poz. 629).\n\n\n=== proces karny organizator\u00f3w stanu wojennego ===\n\n\n==== oskar\u017ceni i zarzuty ====\n16 kwietnia 2007 roku okr\u0119gowa komisja \u015bcigania zbrodni przeciwko narodowi polskiemu w katowicach zako\u0144czy\u0142a \u015bledztwo i skierowa\u0142a do s\u0105du rejonowego dla warszawy-\u015br\u00f3dmie\u015bcia akt oskar\u017cenia przeciwko organizatorom stanu wojennego. oskar\u017ceni zostali czterej cz\u0142onkowie wron: wojciech jaruzelski (prezes rady ministr\u00f3w, minister obrony narodowej, i sekretarz kc pzpr), tadeusz tuczapski (sekretarz komitetu obrony kraju, g\u0142\u00f3wny inspektor obrony terytorialnej, wiceminister obrony narodowej), florian siwicki (szef sztabu generalnego wojska polskiego, wiceminister obrony narodowej, cz\u0142onek komitetu obrony kraju), czes\u0142aw kiszczak (minister spraw wewn\u0119trznych). pozosta\u0142ymi oskar\u017conymi byli: stanis\u0142aw kania (i sekretarz kc pzpr do pa\u017adziernika 1981), troje jedynych \u017cyj\u0105cych cz\u0142onk\u00f3w rady pa\u0144stwa z 1981 roku (emil ko\u0142odziej, krystyna marsza\u0142ek-m\u0142y\u0144czyk i eugenia kempara) oraz tadeusz sk\u00f3ra (podsekretarz stanu w ministerstwie sprawiedliwo\u015bci). oskar\u017conym z tej grupy postawiono r\u00f3\u017cne zarzuty:\n\npope\u0142nienie zbrodni komunistycznej polegaj\u0105cej na kierowaniu zorganizowanym zwi\u0105zkiem przest\u0119pczym o charakterze zbrojnym, maj\u0105cym na celu pope\u0142nianie przest\u0119pstw polegaj\u0105cych na pozbawianiu wolno\u015bci poprzez internowanie i wykonywanie kar pozbawienia wolno\u015bci orzeczonych za czyny wcze\u015bniej niekaralne oraz innych przest\u0119pstw przeciwko wolno\u015bci, a nadto naruszaniu nietykalno\u015bci cielesnej, tajemnicy korespondencji oraz praw pracowniczych obywateli polskich (jaruzelski);\npope\u0142nienie zbrodni komunistycznej polegaj\u0105cej na udziale w zorganizowanym zwi\u0105zku przest\u0119pczym o charakterze zbrojnym (tuczapski, siwicki, kiszczak, kania);\ndopuszczenie si\u0119 zbrodni komunistycznej poprzez nak\u0142anianie cz\u0142onk\u00f3w rady pa\u0144stwa do przekroczenia przys\u0142uguj\u0105cych im uprawnie\u0144 poprzez uchwalenie w czasie trwania sesji sejmu prl, wbrew tre\u015bci art. 31 ust. 1 konstytucji prl dekret\u00f3w o stanie wojennym (jaruzelski, tuczapski, sk\u00f3ra);\nprzekroczenie uprawnie\u0144 poprzez uchwalenie wbrew tre\u015bci art. 31 ust. 1 konstytucji prl dekret\u00f3w o stanie wojennym (ko\u0142odziej, marsza\u0142ek-m\u0142y\u0144czyk, kempara).\n\n\n==== kalendarium procesu i wyroki ====\ns\u0105d rejonowy przekaza\u0142 w lipcu 2007 roku post\u0119powanie do rozpoznania s\u0105dowi okr\u0119gowemu w warszawie, gdzie toczy\u0142o si\u0119 ono do ko\u0144ca.\nakt oskar\u017cenia zosta\u0142 14 maja 2008 zwr\u00f3cony przez s\u0105d ze wzgl\u0119du na \u201eistotne braki \u015bledztwa\u201d. s\u0119dzia uzna\u0142a, \u017ce prokuratorzy k\u015bzpnp nie wykonali \u201etypowych czynno\u015bci \u015bledczych\u201d, opinie bieg\u0142ych s\u0105 \u201eniepe\u0142ne, nieaktualne i sprzeczne ze sob\u0105\u201d, a tak\u017ce \u201erozbie\u017cne m.in. co do gro\u017aby interwencji zsrr\u201d. s\u0105d zaleci\u0142 m.in. powo\u0142anie zespo\u0142u bieg\u0142ych historyk\u00f3w, uznaj\u0105c, \u017ce \u015bledczy k\u015bzpnp tego nie uczynili. s\u0105d apelacyjny w warszawie uchyli\u0142 decyzj\u0119 s\u0105du okr\u0119gowego o zwrocie sprawy uzasadniaj\u0105c to faktem, \u017ce s\u0105d nie zajmuje si\u0119 \u201eocen\u0105 merytorycznej zasadno\u015bci wprowadzenia stanu wojennego\u201d, lecz \u201eprawnymi aspektami zachowa\u0144 przypisywanych oskar\u017conym\u201d.\n14 maja 2008 roku s\u0105d umorzy\u0142 post\u0119powanie wobec krystyny marsza\u0142ek-m\u0142y\u0144czyk z uwagi na \u015bmier\u0107 oskar\u017conej.\n22 wrze\u015bnia 2008 roku s\u0105d wy\u0142\u0105czy\u0142 do oddzielnego post\u0119powania spraw\u0119 emila ko\u0142odzieja ze wzgl\u0119du na z\u0142y stan zdrowia oskar\u017conego.12 pa\u017adziernika 2011 r. zapad\u0142 wyrok, w kt\u00f3rym s\u0105d umorzy\u0142 post\u0119powanie z uwagi na przedawnienie karalno\u015bci pope\u0142nionego czynu. niemniej w uzasadnieniu wyroku s\u0105d orzek\u0142, \u017ce oskar\u017cony uczestnicz\u0105c w uchwaleniu dekret\u00f3w rady pa\u0144stwa, przekroczy\u0142 przys\u0142uguj\u0105ce mu uprawnienia oraz dzia\u0142a\u0142 na szkod\u0119 interesu publicznego przez jaskrawe ograniczenie praw konstytucyjnych.\n5 lutego 2009 roku s\u0105d umorzy\u0142 post\u0119powanie wobec tadeusza sk\u00f3ry stwierdzaj\u0105c, i\u017c oskar\u017cony jest s\u0119dzi\u0105 w stanie spoczynku, przez co chroni go immunitet (z uwagi na co jego sprawa zosta\u0142a wy\u0142\u0105czona do odr\u0119bnego post\u0119powania we wrze\u015bniu 2008 roku).\ntadeusz tuczapski zmar\u0142 w kwietniu 2009 w trakcie post\u0119powania, pozostaj\u0105c w stanie oskar\u017cenia.\n14 wrze\u015bnia 2009 r. s\u0105d zawiesi\u0142 post\u0119powanie wobec floriana siwickiego z uwagi na z\u0142y stan zdrowia. sprawa pozosta\u0142a w zawieszeniu do \u015bmierci oskar\u017conego w marcu 2013 roku.\n1 sierpnia 2011 r. s\u0105d wy\u0142\u0105czy\u0142 do odr\u0119bnego post\u0119powania spraw\u0119 wojciecha jaruzelskiego, ze wzgl\u0119du na opini\u0119 bieg\u0142ych, kt\u00f3rzy orzekli, i\u017c stan zdrowia oskar\u017conego nie pozwala mu na wzi\u0119cie udzia\u0142u w post\u0119powaniu. w zwi\u0105zku z powy\u017cszym s\u0105d okr\u0119gowy w dniu 8 sierpnia 2011 r. zawiesi\u0142 post\u0119powanie w sprawie. 6 lipca 2013 roku w hotelu hyatt w warszawie odby\u0142y si\u0119 urodziny jaruzelskiego zorganizowane przez fundacj\u0119 amicus europae aleksandra kwa\u015bniewskiego. w imprezie uczestniczy\u0142o ok. 100 go\u015bci, w tym sam jaruzelski, kt\u00f3ry, wed\u0142ug relacji jednego z uczestnik\u00f3w \u201eby\u0142 w dobrej formie\u201d i \u201eopowiada\u0142 ciekawe anegdoty ze swojego \u017cycia\u201d. w zwi\u0105zku z tym w lipcu 2013 roku k\u015bzpnp zwr\u00f3ci\u0142a si\u0119 do s\u0105du o weryfikacj\u0119 opinii bieg\u0142ych w sprawie udzia\u0142u oskar\u017conego w post\u0119powaniu. w marcu 2014 roku biegli podtrzymali swoj\u0105 wcze\u015bniejsz\u0105 opini\u0119. 5 czerwca 2014 roku post\u0119powanie wobec jaruzelskiego umorzono, ze wzgl\u0119du na \u015bmier\u0107 oskar\u017conego w maju 2014 roku.\n12 stycznia 2012 roku s\u0105d wyda\u0142 wyrok w sprawie czes\u0142awa kiszczaka, stanis\u0142awa kani oraz eugenii kempary. czes\u0142awa kiszczaka s\u0105d uzna\u0142 za winnego zarzucanych mu czyn\u00f3w i skaza\u0142 go na 4 lata pozbawienia wolno\u015bci, z\u0142agodzone na mocy amnestii o po\u0142ow\u0119 jednocze\u015bnie warunkowo zawieszaj\u0105c wykonanie kary na pi\u0119\u0107 lat. w uzasadnieniu s\u0105d wskaza\u0142, \u017ce grupa najwy\u017cszych dow\u00f3dc\u00f3w lwp (jaruzelski, tuczapski, siwicki i kiszczak) wesz\u0142a w tajne porozumienie, kt\u00f3re stanowi\u0142o zwi\u0105zek przest\u0119pczy o charakterze zbrojnym. jego uczestnicy mieli pe\u0142n\u0105 \u015bwiadomo\u015b\u0107, \u017ce wprowadzenie stanu wojennego z wykorzystaniem uprawnie\u0144 rady pa\u0144stwa do wydawania dekret\u00f3w z moc\u0105 ustawy w czasie trwaj\u0105cej sesji sejmu b\u0119dzie nielegalne. w tym samym wyroku stanis\u0142awa kani\u0119 s\u0105d uniewinni\u0142, natomiast post\u0119powanie wobec eugenii kempary umorzy\u0142 ze wzgl\u0119du na przedawnienie. niemniej, w uzasadnieniu s\u0105d uzna\u0142, \u017ce oskar\u017cona jako cz\u0142onek rady pa\u0144stwa swoim dzia\u0142aniem przekroczy\u0142a swoje uprawnienia, przy czym \u015bwiadomo\u015b\u0107, a zatem te\u017c umy\u015blno\u015b\u0107 jej czynu nie mo\u017ce budzi\u0107 w\u0105tpliwo\u015bci i tym samym jest winna zarzucanego jej w akcie oskar\u017cenia przest\u0119pstwa.\n15 czerwca 2015 roku s\u0105d apelacyjny w warszawie utrzyma\u0142 w mocy zaskar\u017cony przez obro\u0144c\u0119 czes\u0142awa kiszczaka (w cz\u0119\u015bci dotycz\u0105cej oskar\u017conego) wyrok ze stycznia 2012 roku.\n\n\n=== stanowisko trybuna\u0142u konstytucyjnego ===\ntrybuna\u0142 konstytucyjny w pe\u0142nym sk\u0142adzie w wyroku z dnia 16 marca 2011 r. (sygn. akt k 35/08), z wniosku rzecznika praw obywatelskich, orzek\u0142, \u017ce dekret z dnia 12 grudnia 1981 r. o stanie wojennym (dz.u. nr 29, poz. 154) oraz dekret z dnia 12 grudnia 1981 r. o post\u0119powaniach szczeg\u00f3lnych w sprawach o przest\u0119pstwa i wykroczenia w czasie obowi\u0105zywania stanu wojennego (dz.u. nr 29, poz. 156) by\u0142y niezgodne z art. 7 konstytucji rzeczypospolitej polskiej w zwi\u0105zku z art. 31 ust. 1 konstytucji polskiej rzeczypospolitej ludowej oraz z art. 15 ust. 1 mi\u0119dzynarodowego paktu praw obywatelskich i politycznych, otwartego do podpisu w nowym jorku dnia 19 grudnia 1966 r. (dz.u. z 1977 r. nr 38, poz. 167).\nponadto trybuna\u0142 postanowi\u0142 umorzy\u0107 post\u0119powanie:\n\nna podstawie art. 39 ust. 1 pkt 1 ustawy z dnia 1 sierpnia 1997 r. o trybunale konstytucyjnym (dz.u. nr 102, poz. 643 ze zm.) \u2013 w zakresie badania zgodno\u015bci uchwa\u0142y rady pa\u0144stwa z dnia 12 grudnia 1981 r. w sprawie wprowadzenia stanu wojennego ze wzgl\u0119du na bezpiecze\u0144stwo pa\u0144stwa (dz.u. nr 29, poz. 155) z art. 7 konstytucji rp w zwi\u0105zku z art. 8 ust. 2 i 3 oraz art. 31 ust. 1 konstytucji prl ze wzgl\u0119du na niedopuszczalno\u015b\u0107 wydania wyroku,\nna podstawie art. 39 ust. 1 pkt 1 ustawy o trybunale konstytucyjnym \u2013 w zakresie badania zgodno\u015bci dekretu z dnia 12 grudnia 1981 r. o przekazaniu do w\u0142a\u015bciwo\u015bci s\u0105d\u00f3w wojskowych spraw o niekt\u00f3re przest\u0119pstwa oraz o zmianie ustroju s\u0105d\u00f3w wojskowych i wojskowych jednostek organizacyjnych prokuratury polskiej rzeczypospolitej ludowej w czasie obowi\u0105zywania stanu wojennego (dz.u. nr 29, poz. 157) z art. 7 konstytucji rp w zwi\u0105zku z art. 8 ust. 2 i 3 oraz art. 31 ust. 1 konstytucji prl ze wzgl\u0119du na zb\u0119dno\u015b\u0107 wydania wyroku,\nna podstawie art. 39 ust. 1 pkt 3 ustawy o trybunale konstytucyjnym \u2013 w zakresie badania zgodno\u015bci ustawy z dnia 25 stycznia 1982 r. o szczeg\u00f3lnej regulacji prawnej w okresie stanu wojennego (dz.u. nr 3, poz. 18) z art. 7 konstytucji rp w zwi\u0105zku z art. 31 ust. 1 i art. 8 ust. 2 i 3 konstytucji prl ze wzgl\u0119du na utrat\u0119 mocy obowi\u0105zuj\u0105cej przepis\u00f3w.orzeczenie trybuna\u0142u konstytucyjnego oznacza, \u017ce wypowiedzia\u0142 si\u0119 on merytorycznie wy\u0142\u0105cznie w kwestii akt\u00f3w normatywnych dotycz\u0105cych funkcjonowania pa\u0144stwa podczas obowi\u0105zywania stanu wojennego, uznaj\u0105c ich wydanie przez rad\u0119 pa\u0144stwa w okresie sesji sejmu jako naruszenie konstytucyjnej zasady legalizmu.\ntrybuna\u0142 nie wypowiedzia\u0142 si\u0119 natomiast w sprawie samego aktu wprowadzenia stanu wojennego przez rad\u0119 pa\u0144stwa, poniewa\u017c uchwa\u0142a z dnia 12 grudnia 1981 r. w sprawie wprowadzenia stanu wojennego ze wzgl\u0119du na bezpiecze\u0144stwo pa\u0144stwa (dz.u. nr 29, poz. 155) by\u0142a dyskrecjonalnym aktem stosowania prawa, a przez to nie mie\u015bci si\u0119 w kognicji polskiego s\u0105du konstytucyjnego (art. 188 konstytucji).\n\n\n=== upami\u0119tnienie wydarze\u0144 13 grudnia ===\n13 grudnia na grobie gen. wojciecha jaruzelskiego kwiaty sk\u0142adaj\u0105 zwolennicy wprowadzenia stanu wojennego, w tym zjednoczenie patriotyczno-robotnicze \u201egrunwald\u201d i stowarzyszenie spadkobierc\u00f3w polskich kombatant\u00f3w ii wojny \u015bwiatowej.stan wojenny zosta\u0142 pozytywnie upami\u0119tniony w piosence zespo\u0142u sztorm 68 pt. \u201edzi\u0119kujemy (13 grudnia)\u201d, w kt\u00f3rej zesp\u00f3\u0142 wyra\u017ca podzi\u0119kowanie milicjantom, \u017co\u0142nierzom oraz gen. wojciechowi jaruzelskiemu.\n13 grudnia ka\u017cdego roku w wielu miastach polski odbywaj\u0105 si\u0119 liczne marsze, pikiety, konferencje i inscenizacje wprowadzenia stanu wojennego. na przyk\u0142ad w \u0142odzi wolontariusze ubrani w mundury zomo odwiedzaj\u0105 bary w centrum miasta, by przypomina\u0107 o kolejnej rocznicy wydarze\u0144.\n13 grudnia 2021, w 40. rocznic\u0119 wprowadzenia stanu wojennego, instytut pami\u0119ci narodowej udost\u0119pni\u0142 baz\u0119 internowanych zawieraj\u0105c\u0105 informacje o osobach internowanych oraz o miejscach odosobnienia.\n\n\n== ocena ==\n\n\n=== opinie historyk\u00f3w ===\nnorman davies nazwa\u0142 wprowadzenie polskiego stanu wojennego z 1981 przez gen. wojciecha jaruzelskiego \u201enajdoskonalszym zamachem wojskowym w historii nowo\u017cytnej europy\u201d. zdaniem andrzeja ajnenkiela stan wojenny by\u0142 sui generis wojskowym zamachem stanu. w opinii wojciecha roszkowskiego \u201epod wzgl\u0119dem prawnym stan wojenny by\u0142 zamachem stanu\u201d. andrzej friszke stwierdza, i\u017c wydanie decyzji o wprowadzeniu stanu wojennego przez rad\u0119 pa\u0144stwa, w trakcie trwaj\u0105cej sesji sejmu by\u0142o \u201ez\u0142amaniem prawa\u201d, oraz \u017ce w istocie \u201echodzi\u0142o o faktyczny zamach stanu\u201d. andrzej paczkowski stwierdza\u0142, \u017ce alternatyw\u0105 wobec stanu wojennego mog\u0142o by\u0107 \u201esprz\u0119\u017cenie mi\u0119dzy twardog\u0142owymi a kremlem\u201d \u2013 co oznacza\u0142oby zwyci\u0119stwo w polsce gorszego wariantu ni\u017c \u201emniejsze z\u0142o\u201d. \u201e(..) koszty polityczne, ale przede wszystkim ludzkie, przej\u0119cia w\u0142adzy przez beton i zarz\u0105dzanie stanem wojennym przez \u201etowarzysza szmaciaka\u201d mog\u0142yby okaza\u0107 si\u0119 niewsp\u00f3\u0142miernie wi\u0119ksze ni\u017c te, kt\u00f3re polska i polacy zap\u0142acili po 13 grudnia\u201d \u2013 twierdzi historyk. adam michnik jeszcze w 1982 roku pisa\u0142 w podziemiu: \u201egrudniowy zamach wojskowy nie mia\u0142 na celu realizacji komunistycznej utopii \u2013 by\u0142a to klasyczna kontrrewolucja robotnicza, dokonana w imi\u0119 obrony konserwatywnych interes\u00f3w ancien r\u00e9gime\u2019u\u201d i dodawa\u0142 pytanie, \u201eczy godz\u0105c w \u201esolidarno\u015b\u0107\u201d, jaruzelski nolens volens \u2013 nie uczyni\u0142 r\u00f3wnie\u017c fikcyjn\u0105 w\u0142adzy partyjnego aparatu. dotychczas rz\u0105dzi\u0142 aparat partyjny, a wojsko by\u0142o jego zbrojnym ramieniem; by\u0107 mo\u017ce dzi\u015b rz\u0105dzi aparat wojskowy, a partia stanowi dla tych rz\u0105d\u00f3w fasad\u0119\u201d.\n\n\n=== opinia spo\u0142eczna ===\nwed\u0142ug ankiet przeprowadzanych przez lata przez centrum badania opinii spo\u0142ecznej rozk\u0142ad ocen w stosunku do decyzji o wprowadzeniu stanu wojennego by\u0142 nast\u0119puj\u0105cy:\n\n1994 r. \u2013 54% za, 23% \u2013 przeciw, 23% \u2013 trudno powiedzie\u0107;\n1996 r. \u2013 54% za, 30% \u2013 przeciw, 16% \u2013 trudno powiedzie\u0107;\n2001 r. \u2013 51% za, 25% \u2013 przeciw, 24% \u2013 trudno powiedzie\u0107;\n2011 r. \u2013 44% za, 34% \u2013 przeciw, 22% \u2013 trudno powiedzie\u0107;\n2016 r. \u2013 41% za, 35% \u2013 przeciw, 24% \u2013 trudno powiedzie\u0107.wed\u0142ug ankiet przeprowadzanych przez o\u015brodek badania opinii publicznej rozk\u0142ad ocen w stosunku do decyzji o wprowadzeniu stanu wojennego by\u0142 nast\u0119puj\u0105cy:\n\n1991 r. \u2013 53% za, 35% \u2013 przeciw, 12% \u2013 trudno powiedzie\u0107;\n2001 r. \u2013 49% za, 27% \u2013 przeciw, 24% \u2013 trudno powiedzie\u0107;\n2011 r. \u2013 51% za, 27% \u2013 przeciw, 22% \u2013 trudno powiedzie\u0107;\n2012 r. \u2013 43% za, 35% \u2013 przeciw, 22% \u2013 trudno powiedzie\u0107.wed\u0142ug ankiet przeprowadzanych przez pentor rozk\u0142ad ocen w stosunku do decyzji o wprowadzeniu stanu wojennego by\u0142 nast\u0119puj\u0105cy:\n\n1995 r. \u2013 49% za, 27% \u2013 przeciw, 24% \u2013 trudno powiedzie\u0107;\n2002 r. \u2013 54% za, 19% \u2013 przeciw, 27% \u2013 trudno powiedzie\u0107;\n2010 r. \u2013 41% za, 33% \u2013 przeciw, 27% \u2013 trudno powiedzie\u0107.\n\n\n=== argumenty za wprowadzeniem stanu wojennego ===\ngen. wojciech jaruzelski po latach utrzymywa\u0142, \u017ce je\u015bli stan wojenny nie zosta\u0142by wprowadzony, prawdopodobnie wojska radzieckie wkroczy\u0142yby do polski. na poparcie tej tezy s\u0105 przytaczane nast\u0119puj\u0105ce argumenty:\n\ndoktryna bre\u017cniewa w 1981 nadal obowi\u0105zywa\u0142a, a za jej bezwzgl\u0119dne egzekwowanie odpowiedzialna by\u0142a mi\u0119dzy innymi armia radziecka, kt\u00f3ra na pocz\u0105tku lat 80. nadal by\u0142a doskonale wyposa\u017cona i wyszkolona. tak\u017ce inne armie pa\u0144stw uk\u0142adu warszawskiego: czal i nal nrd by\u0142y gotowe do wkroczenia na teren polski, gdzie ju\u017c stacjonowa\u0142y znaczne zgrupowania armii radzieckiej.\nwcze\u015bniejsze wydarzenia na w\u0119grzech w 1956 i w czechos\u0142owacji w 1968, zaistnia\u0142e w innych warunkach geopolitycznych, s\u0105 przytaczane przez zwolennik\u00f3w wprowadzenia stanu wojennego jako argument na rzecz tezy, \u017ce wkroczenie oddzia\u0142\u00f3w armii pa\u0144stw s\u0105siednich by\u0142o mo\u017cliwe.\nw\u0142adze polskie odpowiedzialne za los kraju nie mog\u0142y gra\u0107 w \u201erosyjsk\u0105 ruletk\u0119\u201d i obstawia\u0107, \u017ce kremlowscy przyw\u00f3dcy blefuj\u0105 gro\u017c\u0105c \u201ebratersk\u0105 pomoc\u0105\u201d.\nw kwietniu 1981 roku ambasada usa w warszawie pisa\u0142a w tajnym raporcie wys\u0142anym do waszyngtonu: \u201eistnieje nieznaczna szansa na to \u017ce polska b\u0119dzie w stanie unikn\u0105\u0107 interwencji, ale w dalszym ci\u0105gu utrzymuje si\u0119 opinia, \u017ce rosjanie b\u0119d\u0105 musieli kiedy\u015b wej\u015b\u0107. w pewnym momencie jaruzelski mo\u017ce og\u0142osi\u0107 stan wyj\u0105tkowy, by nie dopu\u015bci\u0107 do interwencji. (...) przyk\u0142ad polski by\u0142by straszliwy w swej naturze dla ca\u0142ego imperium. bilans oceny i do\u015bwiadczenia wskazuje, \u017ce rosjanie b\u0119d\u0105 musieli kiedy\u015b wej\u015b\u0107 w du\u017cej liczbie.\u201d.\n10 wrze\u015bnia 1981 roku w\u0142adze radzieckie przekaza\u0142y polskiej stronie rz\u0105dowej informacj\u0119, \u017ce w zwi\u0105zku z sytuacj\u0105 w polsce w 1982 roku zsrr dostarczy do polski o 64% mniej ropy naftowej i o 47% mniej gazu. oleju nap\u0119dowego polska mia\u0142a nie uzyska\u0107 wcale.\nw 1981 roku nast\u0119powa\u0142 proces rozpadu gospodarki narodowej. doch\u00f3d narodowy zmniejszy\u0142 si\u0119 o 12% rok do roku.\nprofesor iniessa ja\u017cborowskaja w publikacji wydanej przez polsko-rosyjsk\u0105 komisj\u0119 do spraw trudnych twierdzi, \u017ce je\u017celi stan wojenny nie zosta\u0142by wprowadzony, zsrr wprowadzi\u0142oby w \u017cycie plan \u201eb\u201d polegaj\u0105cy na usuni\u0119ciu jaruzelskiego przy pomocy wojsk radzieckich i zast\u0105pieniu go bardziej uleg\u0142ym by\u0142ym ministrem spraw wewn\u0119trznych mieczys\u0142awem moczarem. plan ten mia\u0142 przedstawi\u0107 w tajnym referacie 11 listopada 1981 roku michai\u0142 sus\u0142ow. alternatyw\u0105 dla stanu wojennego by\u0142o zatem sprzysi\u0119\u017cenie si\u0142 konserwatywnych wewn\u0105trz pzpr z naciskami kremla, co oznacza\u0142oby koszty polityczne, a przede wszystkim ludzkie, niewsp\u00f3\u0142miernie wi\u0119ksze ni\u017c przyni\u00f3s\u0142 stan wojenny.\nz czasem zaostrza\u0142a si\u0119 retoryka dzia\u0142aczy solidarno\u015bciowych, gro\u017c\u0105cych rozwi\u0105zaniem si\u0142owym. 3 grudnia 1981 roku na spotkaniu komisji koordynacyjnej z przewodnicz\u0105cymi region\u00f3w \u201esolidarno\u015bci\u201d lech wa\u0142\u0119sa stwierdzi\u0142:dzisiaj konfrontacja jest nieunikniona i ona b\u0119dzie. tylko problem, chcia\u0142em do tej konfrontacji doj\u015b\u0107 naturalnie, wtedy, kiedy prawie wszystkie grupy spo\u0142eczne b\u0119d\u0105 z nami. jednak w moich opiniach, obliczeniach pomyli\u0142em si\u0119 bo my\u015bla\u0142em, \u017ce jeszcze wytrwamy, wtedy obalimy i te sejmy i te rady itd. (...) okazuje si\u0119, \u017ce chyba dalej t\u0105 taktyk\u0105 nie pojedziemy. (...) zmiana systemu nie mo\u017ce si\u0119 obej\u015b\u0107 bez targania po szcz\u0119kach, no nie ma mowy, tylko trzeba j\u0105 wygra\u0107.\npodczas obrad ostatniej komisji krajowej \u201esolidarno\u015bci\u201d opracowano i przyj\u0119to koncepcj\u0119 powo\u0142ania spo\u0142ecznej rady gospodarki narodowej, kt\u00f3ra mia\u0142aby prawo weta wobec decyzji rady ministr\u00f3w \u2013 by\u0142a to pr\u00f3ba instytucjonalizacji anarchii gospodarczej.\n\n\n=== argumenty przeciw wprowadzeniu stanu wojennego ===\nprzeciwnicy wprowadzenia stanu wojennego podnosz\u0105 bezzasadno\u015b\u0107 podj\u0119cia takich \u015brodk\u00f3w i ich asymetri\u0119 wobec rzeczywistego zagro\u017cenia bezpiecze\u0144stwa pa\u0144stwa. wed\u0142ug nich, w grudniu 1981 nie istnia\u0142o ju\u017c zagro\u017cenie interwencj\u0105 zsrr (realne jeszcze w grudniu 1980). w\u0142adze stan\u00f3w zjednoczonych u\u017cy\u0142y w stosunku do zsrr ostrze\u017cenia, \u017ce wkroczenie armii radzieckiej do polski spowoduje powa\u017cne k\u0142opoty, w jedynym momencie, gdy interwencja zsrr wydawa\u0142a si\u0119 prawdopodobna \u2013 w grudniu 1980 (nic nie wiadomo o takim ostrze\u017ceniu z grudnia 1981).\nzdaniem przeciwnik\u00f3w wprowadzenia stanu wojennego badania historyczne, szczeg\u00f3lnie zwi\u0105zane ze stenogramami komisji sus\u0142owa, przecz\u0105 tezom o gro\u017abie interwencji. stenogramy \u00f3wcze\u015bnie prowadzonych rozm\u00f3w pomi\u0119dzy kierownictwem prl oraz przedstawicielami zsrr wskazuj\u0105, \u017ce to zsrr naciska\u0142 na rozwi\u0105zanie problem\u00f3w z \u201esolidarno\u015bci\u0105\u201d si\u0142ami wy\u0142\u0105cznie polskimi. co wi\u0119cej, stenogramy wskazuj\u0105 samego gen. jaruzelskiego jako stron\u0119 zabiegaj\u0105c\u0105 o pomoc militarn\u0105 zsrr w wypadku niepowodzenia stanu wojennego. 8 i 9 grudnia 1981 r. (na bocznicy kolejowej w brze\u015bciu) gen. jaruzelski spotka\u0142 si\u0119 z marsza\u0142kiem kulikowem i wicepremierem zsrr bajbakowem, od kt\u00f3rych za\u017c\u0105da\u0142 wsparcia militarnego. na temat tych \u017c\u0105da\u0144 debatowano 10 grudnia na posiedzeniu biura politycznego kc kpzr. rosjanie, m.in. boj\u0105c si\u0119 reakcji innych pa\u0144stw, kategorycznie odrzucili \u017c\u0105dania jaruzelskiego w wyra\u017any spos\u00f3b sugeruj\u0105c mu, by sam rozprawi\u0142 si\u0119 z opozycj\u0105. da\u0142 temu wyraz jurij andropow na posiedzeniu radzieckiego politbiura 10 grudnia 1981: jaruzelski do\u015b\u0107 uporczywie wysuwa wobec nas \u017c\u0105dania ekonomiczne i uzale\u017cnia przeprowadzenie operacji z od pomocy gospodarczej z naszej strony, a nawet, powiem wi\u0119cej, chce pomocy wojskowej, cho\u0107 nie m\u00f3wi tego wprost.\nwprowadzenie stanu wojennego mia\u0142o powstrzyma\u0107 dalsz\u0105 demokratyzacj\u0119 ustroju prl, czego w\u0142adze komunistyczne w normalnych warunkach nie mog\u0142yby dokona\u0107. ca\u0142a \u201eoperacja z\u201d (taki kryptonim nosi\u0142 stan wojenny w materia\u0142ach biura politycznego kc kpzr), by\u0142a przygotowywana ju\u017c od czasu strajk\u00f3w sierpniowych w 1980 w konsultacji z politykami radzieckimi.\nwprowadzenie stanu wojennego by\u0142o niezgodne z prawem prl.\nradziecka interwencja w afganistanie rozpocz\u0119ta 25 grudnia 1979 roku, zwi\u0119kszy\u0142a zimnowojenne napi\u0119cie zaprzepaszczaj\u0105c plany ograniczenia wy\u015bcigu zbroje\u0144 \u2013 w po\u0142owie 1980 kongres stan\u00f3w zjednoczonych nie ratyfikowa\u0142 porozumienia w sprawie ograniczenia zbroje\u0144 strategicznych (salt ii) w reakcji na inwazj\u0119 zsrr na afganistan. istnia\u0142y uzasadnione obawy, i\u017c wprowadzenie stanu wojennego w polsce spowoduje podobn\u0105 reakcj\u0119 usa i si\u0142 nato w europie, kt\u00f3re uznaj\u0105 ten akt za prowokacj\u0119, pretekst do wyst\u0119powania w negocjacjach rozbrojeniowych z zsrr z pozycji si\u0142y i zwi\u0119kszenia liczby rakiet balistycznych \u015bredniego zasi\u0119gu rozlokowanych w bazach europejskich \u2013 tym samym eskaluj\u0105c i tak ju\u017c napi\u0119t\u0105 sytuacj\u0119.\n\n\n== kalendarium ==\n13 grudnia 1981 (niedziela)\nwprowadzenie stanu wojennego uchwa\u0142\u0105 rady pa\u0144stwa pomimo tego, \u017ce uchwa\u0142a nie by\u0142a jeszcze opublikowana\npowo\u0142anie do \u017cycia (niezgodnie z konstytucj\u0105 prl) wojskowej rady ocalenia narodowego (wron), w\u0142adz\u0119 w prl przej\u0119\u0142o wojsko\ninternowano wi\u0119kszo\u015b\u0107 cz\u0142onk\u00f3w komisji krajowej \u201esolidarno\u015bci\u201d, w\u0142adze utworzy\u0142y sie\u0107 oboz\u00f3w dla internowanych, wydano 10 132 decyzji o internowaniu w stosunku do 9736 os\u00f3b.\nzawieszono nauk\u0119 w szko\u0142ach i na uczelniach\nprzerwano \u0142\u0105czno\u015b\u0107 telefoniczn\u0105\nwprowadzono godzin\u0119 milicyjn\u0105\nprymas j\u00f3zef glemp w kazaniu pot\u0119pi\u0142 stan wojenny i zaapelowa\u0142 o spok\u00f3j, w\u0142adze komunistyczne bez jego zgody wielokrotnie powtarza\u0142y t\u0119 wypowied\u017a w radiu.\n14 grudnia 1981 (poniedzia\u0142ek) \u2013 pierwszy dzie\u0144 roboczy stanu wojennego. \u201esolidarno\u015b\u0107\u201d w odpowiedzi na wprowadzenie stanu wojennego zacz\u0119\u0142a organizowa\u0107 strajki. jako pierwszy akcj\u0119 protestacyjn\u0105 rozpocz\u0105\u0142 zak\u0142ad zespo\u0142\u00f3w elektronicznych \u201eunitra-unitech\u201d w bia\u0142ogardzie. wojsko otoczy\u0142o stoczni\u0119 gda\u0144sk\u0105.\n15 grudnia 1981 \u2013 pacyfikacja kopalni \u201emanifest lipcowy\u201d, po kt\u00f3rej zomo demonstracj\u0105 si\u0142y w s\u0105siedniej kwk 1 maja zmusi\u0142o do zako\u0144czenia strajku g\u00f3rnik\u00f3w z kwk 1 maja.\n16 grudnia 1981 \u2013 pacyfikacja kopalni wujek przez zomo i wojsko, 9 zastrzelonych i 21 rannych g\u00f3rnik\u00f3w oraz 41 rannych milicjant\u00f3w i \u017co\u0142nierzy, w tym 11 ci\u0119\u017cko; pacyfikacja gda\u0144skiej stoczni remontowej. wielogodzinna masowa demonstracja i walki uliczne w gda\u0144sku.17 grudnia 1981 \u2013 zomo rozbi\u0142o manifestacje w gda\u0144sku i w krakowie. w gda\u0144sku zgin\u0119\u0142a jedna osoba, dwie zosta\u0142y ranne (seria z broni maszynowej skierowana bezpo\u015brednio w demonstrant\u00f3w).\n20 grudnia 1981 \u2013 koniec strajku w porcie gda\u0144skim; zako\u0144czenie podziemnego strajku w kwk anna w wodzis\u0142awiu \u015bl\u0105skim.\n21 grudnia 1981 \u2013 ambasador prl w stanach zjednoczonych romuald spasowski poprosi\u0142 o azyl polityczny. s\u0105d wojskowy w prl zaocznie skaza\u0142 go potem na kar\u0119 \u015bmierci.\n23 grudnia 1981 \u2013 pacyfikacja huty katowice. stany zjednoczone wprowadzi\u0142y sankcje gospodarcze przeciwko prl.\n24 grudnia 1981 \u2013 ambasador prl w japonii zdzis\u0142aw rurarz r\u00f3wnie\u017c poprosi\u0142 o azyl polityczny. s\u0105d wojskowy w prl skaza\u0142 go, podobnie jak romualda spasowskiego zaocznie na kar\u0119 \u015bmierci.\n28 grudnia 1981 \u2013 koniec strajku w kopalni piast \u2013 ostatniego strajku okupacyjnego. ambasador prl w japonii zdzis\u0142aw rurarz poprosi\u0142 o azyl polityczny w stanach zjednoczonych. zosta\u0142 potem zaocznie skazany na kar\u0119 \u015bmierci przez s\u0105d wojskowy. wycofanie z dystrybucji na 9 lat filmu ryszarda bugajskiego, przes\u0142uchanie \u2013 opisuj\u0105cego realia czas\u00f3w polskiego stalinizmu.\n4 stycznia 1982 \u2013 wznowienie zaj\u0119\u0107 w szko\u0142ach\n6 stycznia 1982 \u2013 w\u0142adze rozwi\u0105za\u0142y niezale\u017cne zrzeszenie student\u00f3w.\n10 stycznia 1982 \u2013 przywr\u00f3cenie \u0142\u0105czno\u015bci telefonicznej w miastach\n13 stycznia 1982 \u2013 powsta\u0142 og\u00f3lnopolski komitet oporu \u2013 pierwsza og\u00f3lnopolska struktura zwi\u0105zku pod przewodnictwem eugeniusza szumiejki.\n25 stycznia 1982 - na posiedzeniu sejmu prl viii kadencji uchwalono \u2013 przy jednym g\u0142osie sprzeciwu (pose\u0142 romuald bukowski z gda\u0144ska) \u2013 ustaw\u0119 o szczeg\u00f3lnej regulacji prawnej w okresie stanu wojennego, tym samym dekret o stanie wojennym zosta\u0142 zatwierdzony.\n30 stycznia 1982 \u2013 w wielu zagranicznych miastach obchody dnia solidarno\u015bci z polsk\u0105.\n1 lutego 1982 \u2013 podwy\u017cka cen\n3 lutego 1982 \u2013 s\u0105d marynarki wojennej w gdyni wyda\u0142 najwy\u017cszy wyrok w stanie wojennym \u2013 ewa kubasiewicz z wy\u017cszej szko\u0142y morskiej zosta\u0142a skazana na 10 lat wi\u0119zienia.\n5 lutego 1982 \u2013 rozpocz\u0119\u0142y si\u0119 \u2013 najpierw w \u015bwidniku, potem w innych miastach \u2013 manifestacje spacerowe (masowe wychodzenie na spacery w czasie trwania dziennika telewizyjnego o 19:30)\n8 lutego 1982 \u2013 wznowienie zaj\u0119\u0107 na uczelniach\n11 lutego 1982 \u2013 celem zwalczenia manifestacji spacerowych w \u015bwidniku wprowadzono godzin\u0119 milicyjn\u0105 od 19:30. w warszawie ukaza\u0142 si\u0119 drugi (pierwszy) numer tygodnika mazowsze.\n13 lutego 1982 \u2013 w o\u015brodku dla internowanych w wierzchowie pomorskim pobito 45 wi\u0119\u017ani\u00f3w.\n18 lutego 1982 \u2013 zamach na zdzis\u0142awa karosa\n23 lutego 1982 \u2013 \u015bmier\u0107 zdzis\u0142awa karosa\n27 lutego 1982 \u2013 wycofanie przez producenta (film polski) z rywalizacji o oscara filmu cz\u0142owiek z \u017celaza andrzeja wajdy.\n1 marca 1982 \u2013 zniesienie ogranicze\u0144 w podr\u00f3\u017cach po ca\u0142ej polsce.\n17 marca 1982 \u2013 w katowicach powsta\u0142 biskupi komitet pomocy uwi\u0119zionym i internowanym.\n20 marca 1982 \u2013 rozwi\u0105zanie stowarzyszenia dziennikarzy polskich i powo\u0142anie w jego miejsce marionetkowego stowarzyszenia dziennikarzy prl.\n1 kwietnia 1982 \u2013 zdzis\u0142aw najder zosta\u0142 dyrektorem rozg\u0142o\u015bni polskiej radia wolna europa.\n12 kwietnia 1982 \u2013 w warszawie rozpocz\u0119\u0142o nadawanie radio \u201esolidarno\u015b\u0107\u201d, kierowane przez zbigniewa romaszewskiego.\n22 kwietnia 1982 \u2013 powsta\u0142a tymczasowa komisja koordynacyjna nszz \u201esolidarno\u015b\u0107\u201d.\n29/30 kwietnia 1982 \u2013 w wodzis\u0142awiu \u015bl\u0105skim, w prote\u015bcie przeciw stanowi wojennemu, g\u00f3rnicy wysadzili pomnik z god\u0142em zwi\u0105zku radzieckiego.\n3 maja 1982 \u2013 demonstracje antyrz\u0105dowe w warszawie, gda\u0144sku, krakowie i pi\u0119ciu innych miastach polski. liczba demonstrant\u00f3w w warszawie przekroczy\u0142a 20 tysi\u0119cy os\u00f3b; w wyniku interwencji milicji obra\u017ce\u0144 cia\u0142a dozna\u0142o 71 os\u00f3b.\nczerwiec 1982 \u2013 we wroc\u0142awiu powstaje najbardziej radykalna kom\u00f3rka solidarno\u015bci \u2013 solidarno\u015b\u0107 walcz\u0105ca.\n20 lipca 1982 \u2013 z inicjatywy pzpr powsta\u0142a organizacja pron.\n22 lipca 1982 \u2013 z okazji \u015bwi\u0119ta odrodzenia polski na pro\u015bb\u0119 pron zwolniono du\u017c\u0105 liczb\u0119 os\u00f3b internowanych. zniesiono tak\u017ce godzin\u0119 milicyjn\u0105 w ca\u0142ym kraju.\n14 sierpnia 1982 \u2013 brutalna pacyfikacja o\u015brodka internowania w kwidzynie \u2013 u\u017cyto motopomp jako dzia\u0142ek wodnych oraz \u201e\u015bcie\u017cek zdrowia\u201d \u2013 na 148 internowanych pobito ok. 80 os\u00f3b, w tym 40 ci\u0119\u017cko i 13 bardzo ci\u0119\u017cko.\n31 sierpnia 1982 \u2013 demonstracje w ca\u0142ym kraju w drug\u0105 rocznic\u0119 porozumie\u0144 sierpniowych, w lubinie trzech demonstrant\u00f3w zosta\u0142o zabitych przez milicj\u0119.\n13 pa\u017adziernika 1982 \u2013 zamieszki w nowej hucie; funkcjonariusz sb, andrzej augustyn \u015bmiertelnie postrzeli\u0142 jednego z manifestant\u00f3w, dwudziestoletniego studenta bogdana w\u0142osika.\n11 listopada 1982 \u2013 w\u0142adze prl zwolni\u0142y z obozu internowania lecha wa\u0142\u0119s\u0119.\n31 grudnia 1982 \u2013 zawieszenie stanu wojennego.\n31 stycznia 1983 \u2013 nag\u0142a \u015bmier\u0107 jacka jerza, cz\u0142onka w\u0142adz kpn i kowzp, wiceprzewodnicz\u0105cego radomskiej \u201esolidarno\u015bci\u201d \u2013 wed\u0142ug ustale\u0144 ipn najprawdopodobniej otrucie w spos\u00f3b analogiczny do pr\u00f3by podj\u0119tej wcze\u015bniej w radomiu wobec anny walentynowicz. pogrzeb by\u0142 wielk\u0105 manifestacj\u0105 z udzia\u0142em 6\u201311 tys. os\u00f3b.\n12 maja 1983 \u2013 pobicie grzegorza przemyka przez milicjant\u00f3w na komisariacie mo w warszawie.\n14 maja 1983 -  \u015bmier\u0107 grzegorza przemyka\n19 maja 1983 \u2013 pogrzeb grzegorza przemyka\n16\u201323 czerwca 1983 \u2013 druga pielgrzymka do polski papie\u017ca jana paw\u0142a ii.\n22 lipca 1983 \u2013 zniesienie stanu wojennego, rozwi\u0105zanie wron.\n\n\n== akty prawne dotycz\u0105ce stanu wojennego ==\nuchwa\u0142a rady pa\u0144stwa z dnia 12 grudnia 1981 r. w sprawie wprowadzenia stanu wojennego ze wzgl\u0119du na bezpiecze\u0144stwo pa\u0144stwa (dz.u. z 1981 r. nr 29, poz. 155)\ndekret z dnia 12 grudnia 1981 r. o stanie wojennym (dz.u. z 1981 r. nr 29, poz. 154, z p\u00f3\u017an. zm.)\ndekret z dnia 12 grudnia 1981 r. o post\u0119powaniach szczeg\u00f3lnych w sprawach o przest\u0119pstwa i wykroczenia w czasie obowi\u0105zywania stanu wojennego (dz.u. z 1981 r. nr 29, poz. 156)\ndekret z dnia 12 grudnia 1981 r. o przekazaniu do w\u0142a\u015bciwo\u015bci s\u0105d\u00f3w wojskowych spraw o niekt\u00f3re przest\u0119pstwa oraz o zmianie ustroju s\u0105d\u00f3w wojskowych i wojskowych jednostek organizacyjnych prokuratury polskiej rzeczypospolitej ludowej w czasie obowi\u0105zywania stanu wojennego (dz.u. z 1981 r. nr 29, poz. 157, z p\u00f3\u017an. zm.)\nrozporz\u0105dzenie rady ministr\u00f3w z dnia 12 grudnia 1981 r. w sprawie zasad post\u0119powania w sprawach o internowanie obywateli polskich (dz.u. z 1981 r. nr 29, poz. 159)\nrozporz\u0105dzenie rady ministr\u00f3w z dnia 12 grudnia 1981 r. w sprawie wykonania przepis\u00f3w dekretu o stanie wojennym w zakresie \u0142\u0105czno\u015bci (dz.u. z 1981 r. nr 29, poz. 160)\nrozporz\u0105dzenie rady ministr\u00f3w z dnia 12 grudnia 1981 r. w sprawie zasi\u0142k\u00f3w przys\u0142uguj\u0105cych cz\u0142onkom rodzin \u017co\u0142nierzy pe\u0142ni\u0105cych czynn\u0105 s\u0142u\u017cb\u0119 wojskow\u0105 w czasie obowi\u0105zywania stanu wojennego (dz.u. z 1981 r. nr 29, poz. 161)\nrozporz\u0105dzenie rady ministr\u00f3w z dnia 13 grudnia 1981 r. w sprawie wykonania dekretu o stanie wojennym w zakresie gromadzenia \u015brodk\u00f3w pieni\u0119\u017cnych, obrotu pieni\u0119\u017cnego i obs\u0142ugi finansowej oraz udzielania kredyt\u00f3w (dz.u. z 1981 r. nr 29, poz. 162)\nrozporz\u0105dzenie ministra spraw wewn\u0119trznych z dnia 12 grudnia 1981 r. w sprawie obowi\u0105zku z\u0142o\u017cenia do depozytu broni palnej, amunicji i materia\u0142\u00f3w wybuchowych oraz zakazu noszenia przedmiot\u00f3w i narz\u0119dzi, kt\u00f3rych u\u017cywanie mo\u017ce zagra\u017ca\u0107 porz\u0105dkowi publicznemu (dz.u. z 1981 r. nr 29, poz. 163)\nrozporz\u0105dzenie ministra spraw wewn\u0119trznych z dnia 12 grudnia 1981 r. w sprawie zezwole\u0144 na zmian\u0119 miejsca pobytu w czasie obowi\u0105zywania stanu wojennego oraz zasad i trybu post\u0119powania w tych sprawach (dz.u. z 1981 r. nr 29, poz. 164)\nrozporz\u0105dzenie ministra sprawiedliwo\u015bci z dnia 13 grudnia 1981 r. w sprawie tymczasowego regulaminu pobytu internowanych w o\u015brodkach odosobnienia (dz.u. z 1981 r. nr 29, poz. 165)\nustawa z dnia 25 stycznia 1982 r. o szczeg\u00f3lnej regulacji prawnej w okresie stanu wojennego (dz.u. z 1982 r. nr 3, poz. 18, z p\u00f3\u017an. zm.)\nustawa z dnia 18 grudnia 1982 r. o szczeg\u00f3lnej regulacji prawnej w okresie zawieszenia stanu wojennego (dz.u. z 1982 r. nr 41, poz. 273, z p\u00f3\u017an. zm.)\nuchwa\u0142a rady pa\u0144stwa z dnia 19 grudnia 1982 r. w sprawie zawieszenia stanu wojennego (dz.u. z 1982 r. nr 42, poz. 275)\nuchwa\u0142a rady pa\u0144stwa z dnia 20 lipca 1983 r. w sprawie zniesienia stanu wojennego (dz.u. z 1983 r. nr 39, poz. 178)\n\n\n== zobacz te\u017c ==\nofiary stanu wojennego w polsce 1981\u20131983\n\n\n== uwagi ==\n\n\n== przypisy ==\n\n\n== bibliografia ==\nantoni dudek: stan wojenny w polsce 1981\u20131983. warszawa: instytut pami\u0119ci narodowej. komisja \u015bcigania zbrodni przeciwko narodowi polskiemu, 2003. isbn 83-89078-22-8.brak strony w ksi\u0105\u017cce\nred.: antoni dudek i krzysztof madej: stan wojenny w polsce. stan bada\u0144 (publikacja internetowa). [dost\u0119p 2008-08-10].\nhistoria w\u0142adzy w zwi\u0105zku radzieckim. 1945\u20131991, wydawnictwo naukowe pwn, 2011, historia w\u0142adzy w zwi\u0105zku radzieckim 1945\u20131991, isbn 978-83-01-16721-9.\ntadeusz ruzikowski: stan wojenny w warszawie i wojew\u00f3dztwie sto\u0142ecznym 1981\u20131983. warszawa: instytut pami\u0119ci narodowej. komisja \u015bcigania zbrodni przeciwko narodowi polskiemu, 2009. isbn 978-83-7629-089-8.brak strony w ksi\u0105\u017cce\nre\u017c. dariusz jab\u0142o\u0144ski: gry wojenne (serial dok. zawieraj\u0105cy osobiste wypowiedzi cz\u0142onk\u00f3w kc kpzr odno\u015bnie do okoliczno\u015bci wprowadzenia i przebiegu stanu wojennego w polsce). 2008.\n\n\n== linki zewn\u0119trzne ==\nbaza internowanych \u2013 baza ipn zawieraj\u0105ca dane o osobach internowanych oraz o o\u015brodkach odosobnienia\nkartki obozowego dziennika ze strzebielinka chowa\u0142 w majtkach. dzi\u0119ki temu przetrwa\u0142y \u2013 unikalne wspomnienia internowanego w stanie wojennym opozycjonisty\nnagranie telewizyjnego przem\u00f3wienia gen. jaruzelskiego z 13 grudnia 1981\nstrona o internowanych w czasie stanu wojennego. internowani.xg.pl. [zarchiwizowane z tego adresu (2010-01-18)].\nzdj\u0119cia z manifestacji w gda\u0144sku 1 maja 1982 roku. dzis-nie-bija.org. [zarchiwizowane z tego adresu (2016-03-24)].\ntragiczne wydarzenia z 31 sierpnia 1982 r. w lubinie\nmaria szcze\u015bniak \u201eid\u017a i zabij\u201d \u2013 pacyfikacja kopalni wujek 16 grudnia 1981\nlista 100 ofiar \u015bmiertelnych stanu wojennego w latach 1981\u20131989. gazetawyborcza.pl. [zarchiwizowane z tego adresu (2008-02-22)].\npoczta solidarno\u015bci podziemnej w latach od roku 1982. podziemna.republika.pl. [zarchiwizowane z tego adresu (2012-02-09)].\noficjalny portal ipn \u2013 stan wojenny: 13grudnia81.pl\nportal ipn po\u015bwi\u0119cony strajkom w ma\u0142opolsce po wprowadzeniu stanu wojennego w polsce (1981-3)\nthe state of war in poland 1981 \u2013 strona uczni\u00f3w lo w olecku\ngrudnia 1981, stan wojenny w pkf na stronie kronikarp"