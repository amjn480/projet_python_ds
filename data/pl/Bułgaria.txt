"bu\u0142garia, republika bu\u0142garii (bu\u0142g. \u0431\u044a\u043b\u0433\u0430\u0440\u0438\u044f, \u0440\u0435\u043f\u0443\u0431\u043b\u0438\u043a\u0430 \u0431\u044a\u043b\u0433\u0430\u0440\u0438\u044f) \u2013 pa\u0144stwo po\u0142o\u017cone w po\u0142udniowo-wschodniej europie, na ba\u0142kanach. graniczy z serbi\u0105 oraz macedoni\u0105 p\u00f3\u0142nocn\u0105 od zachodu, grecj\u0105 i turcj\u0105 od po\u0142udnia, morzem czarnym od wschodu i rumuni\u0105 od p\u00f3\u0142nocy.\nbu\u0142garia jest cz\u0142onkiem: organizacji narod\u00f3w zjednoczonych (od 1955), organizacji traktatu p\u00f3\u0142nocnoatlantyckiego \u2013 nato (od 2004) oraz unii europejskiej (od 2007).\n\n\n== geografia ==\nbu\u0142garia le\u017cy w po\u0142udniowej europie nad morzem czarnym, w p\u00f3\u0142nocno-wschodniej cz\u0119\u015bci p\u00f3\u0142wyspu ba\u0142ka\u0144skiego. od p\u00f3\u0142nocy graniczy z rumuni\u0105, od zachodu z serbi\u0105 i macedoni\u0105 p\u00f3\u0142nocn\u0105, od po\u0142udnia z grecj\u0105 i turcj\u0105. stolic\u0105 bu\u0142garii jest sofia (1,1 mln mieszka\u0144c\u00f3w), inne wi\u0119ksze miasta to p\u0142owdiw, warna, burgas, ruse, stara zagora, plewen i wraca.\n\nca\u0142kowita granica l\u0105dowa: 1808 km\nd\u0142ugo\u015b\u0107 wybrze\u017ca: 378 km\nd\u0142ugo\u015b\u0107 granic z s\u0105siaduj\u0105cymi pa\u0144stwami:\n rumunia 608 km\n grecja 494 km\n serbia 318 km\n turcja 240 km\n macedonia p\u00f3\u0142nocna 148 km\n\n\n=== warunki naturalne ===\noko\u0142o 60% powierzchni bu\u0142garii zajmuj\u0105 tereny wy\u017cynne i g\u00f3rskie, \u015brednie wzniesienie kraju wynosi ok. 470 m n.p.m. wzd\u0142u\u017c p\u00f3\u0142nocnej granicy, wyznaczanej w wi\u0119kszo\u015bci przez rzek\u0119 dunaj, rozci\u0105ga si\u0119 nizina naddunajska, zajmuj\u0105ca ca\u0142\u0105 p\u00f3\u0142nocn\u0105 cz\u0119\u015b\u0107 kraju. w \u015brodkowej cz\u0119\u015bci bu\u0142garii le\u017cy jej g\u0142\u00f3wny, ci\u0105gn\u0105cy si\u0119 z zachodu na wsch\u00f3d masyw g\u00f3rski \u2013 stara p\u0142anina (ba\u0142kan) wraz z pasem kotlin zaba\u0142ka\u0144skich (sofijska, kazan\u0142ycka, sliwe\u0144ska i in.). w po\u0142udniowo-zachodniej bu\u0142garii le\u017c\u0105 masywy g\u00f3rskie rodopy i pirin (na granicy z grecj\u0105) oraz ri\u0142a (w nim najwy\u017cszy szczyt bu\u0142garii i ca\u0142ego p\u00f3\u0142wyspu ba\u0142ka\u0144skiego musa\u0142a \u2013 2925 m n.p.m.). bu\u0142gari\u0119 po\u0142udniowo-wschodni\u0105 zajmuje rozleg\u0142a nizina g\u00f3rnotracka, a na po\u0142udnie od niej, na granicy z turcj\u0105, znajduj\u0105 si\u0119 niskie g\u00f3ry sakar i strand\u017ca.\nnajwy\u017csze szczyty poszczeg\u00f3lnych grup g\u00f3rskich w bu\u0142garii:\nkorona bu\u0142garskich g\u00f3r:\n\nri\u0142a \u2013 musa\u0142a (2925 m n.p.m.)\npirin \u2013 wichren (2914 m n.p.m.)\nstara p\u0142anina \u2013 botew (2376 m n.p.m.)\nwitosza \u2013 czerni wrych (2290 m n.p.m.)\ns\u0142awjanka \u2013 gocew wrych (2290  m n.p.m.)\nosogowska p\u0142anina \u2013 ruen (2251 m n.p.m.)\nrodopy \u2013 goljam perelik - (2191 m n.p.m.)\nbe\u0142asica \u2013 radomir (2029  m n.p.m.)\nmilewska p\u0142anina \u2013 milewec 1733 (m n.p.m. )\nogra\u017cden \u2013 bi\u0142ska czuka (1644 m n.p.m. )\nsredna gora \u2013 goljam bogdan - (1604 m n.p.m. )\nrodopy wschodnie \u2013 wejkata (1463 m n.p.m.),\nmyglenik \u2013 kod\u017caele (1266 m n.p.m.)\nczerna gora \u2013 tumba (1129 m n.p.m.)\nsakar \u2013 wiszegrad (856 m n.p.m.)\nstrand\u017ca \u2013 goljamo gradiszte (710 m n.p.m.)\n\n\n=== klimat ===\nklimat bu\u0142garii jest umiarkowany ciep\u0142y, kontynentalny, suchy, nad morzem podzwrotnikowy, wilgotniejszy. w g\u00f3rach wyst\u0119puje pi\u0119trowo\u015b\u0107 klimatyczna. \u015brednia temperatura powietrza w styczniu wynosi od \u20136 \u00b0c (w terenach g\u00f3rskich), \u20133 \u00b0c (w centralnej cz\u0119\u015bci kraju) do 2 \u00b0c (na po\u0142udniu kraju), w lipcu odpowiednio od 18 \u00b0c, 23 \u00b0c i 25 \u00b0c. \u015brednia suma roczna opad\u00f3w od 450 mm na p\u00f3\u0142nocy, do 1200 mm w terenach g\u00f3rskich. \u015brednia temperatura powietrza i \u015brednia suma opad\u00f3w w stolicy kraju sofii wynosz\u0105: w styczniu \u20132 \u00b0c i 42 mm, w lipcu 22 \u00b0c i 60 mm.\n\n\n=== stosunki wodne ===\nstara p\u0142anina dzieli bu\u0142gari\u0119 na zlewiska morza czarnego i morza egejskiego. w zlewisku czarnomorskim najd\u0142u\u017csz\u0105 rzek\u0105 jest dunaj (d\u0142ugo\u015b\u0107 471 km w granicach bu\u0142garii), kt\u00f3ry jest rzek\u0105 graniczn\u0105 z rumuni\u0105, wraz z dop\u0142ywami: \u0142om, ogosta, iskyr (jest najd\u0142u\u017csz\u0105 rzek\u0105 bu\u0142garii p\u0142yn\u0105c\u0105 w ca\u0142o\u015bci w jej granicach), osym, jantra. ponadto najwi\u0119ksze rzeki zlewiska morza egejskiego to marica z tund\u017c\u0105 i ard\u0105, kamczija, struma oraz mesta. rzeki wyzyskiwane s\u0105 g\u0142\u00f3wnie do nawadniania i produkcji energii elektrycznej. jeziora s\u0105 nieliczne i niewielkie, najwi\u0119ksze, typu lagunowego, wyst\u0119puj\u0105 g\u0142\u00f3wnie wzd\u0142u\u017c wybrze\u017ca. w g\u00f3rach pirin i ri\u0142a znajduje si\u0119 oko\u0142o 260 jezior pochodzenia polodowcowego. w starej p\u0142aninie znajduje si\u0119 najwi\u0119kszy wodospad w bu\u0142garii i zarazem najwi\u0119kszy w ca\u0142ych ba\u0142kanach \u2013 rajsko pryska\u0142o.\n\n\n=== przyroda ===\nlasy pokrywaj\u0105 ok. 35% powierzchni kraju, do wysoko\u015bci 700\u20131000 m wyst\u0119puj\u0105 g\u0142\u00f3wnie lasy d\u0119bowe, do 1700\u20131800 m \u2013 lasy bukowe i bukowo-jod\u0142owe, w najwy\u017cszych pi\u0119trach g\u00f3r do 2000\u20132300 m \u2013 lasy \u015bwierkowe, kosodrzewina i hale g\u00f3rskie. na obszarach wy\u017cynnych i nizinnych \u2013 zaro\u015bla krzew\u00f3w zrzucaj\u0105cych li\u015bcie na zim\u0119 oraz zbiorowiska ro\u015blinno\u015bci stepowej w rejonie dobrud\u017cy.\n\n\n== historia ==\nw po\u0142owie iv tysi\u0105clecia p.n.e. rozpocz\u0105\u0142 si\u0119 nap\u0142yw na tereny obecnej bu\u0142garii plemion koczowniczych z azji \u015brodkowej. w v wieku p.n.e. jedno z plemion trackich utworzy\u0142o nawet organizm pa\u0144stwowy \u2013 kr\u00f3lestwo odrys\u00f3w. tereny te zdobyli rzymianie i w pierwszej po\u0142owie i wieku (6\u20139 r. n.e.) pomi\u0119dzy dunajem a pasmem starej p\u0142aniny utworzyli rzymsk\u0105 prowincj\u0119 mezj\u0119, kt\u00f3ra w roku 86 n.e. zosta\u0142a podzielona na mezj\u0119 doln\u0105 i na mezj\u0119 g\u00f3rn\u0105. w po\u0142owie i w. n.e. na po\u0142udnie od starej p\u0142aniny powsta\u0142a rzymska prowincja tracja. z czasem tereny obecnej bu\u0142garii sta\u0142y si\u0119 celem najazd\u00f3w hun\u00f3w i got\u00f3w.\nw vi wieku tereny te zacz\u0119\u0142y zasiedla\u0107 pasterskie plemiona s\u0142owia\u0144skie, kt\u00f3re zosta\u0142y podbite ok. roku 680 przez protobu\u0142gar\u00f3w. bu\u0142garia powsta\u0142a w 681 roku, za\u0142o\u017cona przez asparucha. chan borys i micha\u0142 zosta\u0142 ochrzczony przez duchowie\u0144stwo greckie w przeddzie\u0144 zielonych \u015bwi\u0105t 25 maja 864 roku. otrzyma\u0142 na cze\u015b\u0107 cesarza bizantyjskiego micha\u0142a iii, swojego ojca chrzestnego, imi\u0119 micha\u0142. powsta\u0142o pot\u0119\u017cne pa\u0144stwo ze stolic\u0105 w plisce (od 895 w pres\u0142awiu), kt\u00f3re trwa\u0142o w okresie 681\u20131018. w 915 r. symeon przyj\u0105\u0142 tytu\u0142 cara. w 1018 tereny bu\u0142garii zosta\u0142y ostatecznie podbite przez bizancjum i pozostawa\u0142y pod w\u0142adz\u0105 bizantyjczyk\u00f3w do 1185 mimo antybizantyjskich powsta\u0144 ludowych.\nw latach 1186\u20131398 istnia\u0142o drugie pa\u0144stwo bu\u0142gar\u00f3w, po czym jego terytorium sta\u0142o si\u0119 cz\u0119\u015bci\u0105 imperium osma\u0144skiego.\n3 marca 1878 po kl\u0119sce turcji w wojnie z rosj\u0105 sporz\u0105dzono traktat pokojowy w san stefano, kt\u00f3ry przewidywa\u0142 utworzenie wielkiej bu\u0142garii b\u0119d\u0105cej wci\u0105\u017c wasalem turcji, ale bez prawa stacjonowania w niej wojsk tureckich. w granicach wielkiego pa\u0144stwa bu\u0142garskiego mia\u0142y si\u0119 znale\u017a\u0107, opr\u00f3cz samej bu\u0142garii, tracja i macedonia bez salonik. dlatego 3 marca \u2013 dzie\u0144 zako\u0144czenia wielowiekowej tureckiej okupacji ziem bu\u0142garskich \u2013 jest \u015bwi\u0119tem narodowym tego kraju.\npierwszym w\u0142adc\u0105 niepodleg\u0142ej bu\u0142garii zosta\u0142 wybrany przez zgromadzenie narodowe aleksander i battenberg, pos\u0142uguj\u0105cy si\u0119 tytu\u0142em ksi\u0119cia. niepodleg\u0142o\u015b\u0107 uzyskana w 1878 (w pe\u0142ni w 1908 po oficjalnym przy\u0142\u0105czeniu rumelii wschodniej) zapocz\u0105tkowa\u0142a \u015bcieranie si\u0119 wp\u0142yw\u00f3w niemieckich i rosyjskich. w 1886 roku rosyjscy oficerowie wymusili abdykacj\u0119 ksi\u0119cia aleksandra i. w 1879 roku ksi\u0119ciem zosta\u0142 ferdynand i koburg \u2013 bratanek kr\u00f3la portugalii ferdynanda ii. w 1908 roku zosta\u0142 on kr\u00f3lem niezawis\u0142ego kr\u00f3lestwa bu\u0142garii, a nast\u0119pnie og\u0142osi\u0142 si\u0119 carem. na skutek wojen ba\u0142ka\u0144skich (1912\u20131913) bu\u0142garia utraci\u0142a znaczn\u0105 cz\u0119\u015b\u0107 terytorium, dlatego te\u017c przyst\u0105pi\u0142a do i wojny \u015bwiatowej po stronie pa\u0144stw centralnych. wojna zako\u0144czy\u0142a si\u0119 jednak kl\u0119sk\u0105, a bu\u0142garia straci\u0142a swoje kr\u00f3tkotrwa\u0142e zdobycze terytorialne (najbole\u015bniej odczu\u0142a brak dost\u0119pu do morza egejskiego). w 1918 roku car zosta\u0142 zmuszony do abdykacji na rzecz swojego syna borysa i opuszczenia kraju.\nw ii wojnie \u015bwiatowej bu\u0142garia opowiedzia\u0142a si\u0119 (m.in. wraz z w\u0119grami, rumuni\u0105 i finlandi\u0105) po stronie pa\u0144stw osi. borys iii pe\u0142ni\u0142 funkcj\u0119 cara do swojej \u015bmierci w 1943 roku. w trakcie ii wojny \u015bwiatowej oficjalnie carem by\u0142 kilkuletni syn borysa, symeon ii. faktyczna w\u0142adza spoczywa\u0142a w r\u0119kach rady regent\u00f3w, w sk\u0142ad kt\u00f3rej wchodzili bogdan fi\u0142ow, ksi\u0105\u017c\u0119 cyryl (brat borysa iii) oraz genera\u0142 niko\u0142a michow. w trakcie ii wojny \u015bwiatowej bu\u0142garia uzyska\u0142a niewielkie nabytki we wschodniej cz\u0119\u015bci jugos\u0142awii oraz kr\u00f3tkotrwa\u0142e w\u0142\u0105czenie w jej granice cz\u0119\u015bci greckiego terytorium tracji zachodniej i cz\u0119\u015bci macedonii egejskiej, ale bez salonik. zaj\u0119cie w 1944 kraju przez armi\u0119 czerwon\u0105 spowodowa\u0142o obalenie monarchii i ustanowienie ludowej republiki bu\u0142garii w 1946 roku, po czym w\u0142adz\u0119 obj\u0119\u0142a bu\u0142garska partia komunistyczna (generalni sekretarze \u2013 georgi dimitrow, wy\u0142ko czerwenkow, todor \u017ciwkow).\nbu\u0142garia by\u0142a cz\u0142onkiem rwpg i uk\u0142adu warszawskiego. masowe demonstracje w listopadzie i grudniu 1989 roku wp\u0142yn\u0119\u0142y na utworzenie demokratycznej republiki parlamentarnej (pierwsze wolne wybory 13 pa\u017adziernika 1991).\nw latach 2001\u20132005 funkcj\u0119 premiera republiki pe\u0142ni\u0142 by\u0142y car symeon ii. by\u0142 to pierwszy w historii pa\u0144stw europy wschodniej przypadek, gdy monarcha obalony przez re\u017cim komunistyczny zosta\u0142 premierem powsta\u0142ej p\u00f3\u017aniej republiki. symeon jest r\u00f3wnie\u017c jedynym monarch\u0105 na \u015bwiecie, kt\u00f3remu drog\u0105 demokratyczn\u0105 uda\u0142o si\u0119 odzyska\u0107 w\u0142adz\u0119 w republice.\n29 marca 2004 roku bu\u0142garia wst\u0105pi\u0142a do nato.\n1 stycznia 2007 roku bu\u0142garia sta\u0142a si\u0119 cz\u0142onkiem unii europejskiej. rz\u0105d bu\u0142garski czyni starania, by zosta\u0107 cz\u0142onkiem strefy schengen.\n\n\n== ustr\u00f3j polityczny ==\nzgodnie z konstytucj\u0105 z 12 lipca 1991 bu\u0142garia jest republik\u0105, w kt\u00f3rej g\u0142ow\u0105 pa\u0144stwa jest prezydent wybierany, na jednej karcie razem z wiceprezydentem, w bezpo\u015brednich wyborach, na 5-letni\u0105 kadencj\u0119. szefem rz\u0105du jest premier, kt\u00f3ry mianowany jest przez prezydenta.\norganem w\u0142adzy ustawodawczej jest jednoizbowe, 240-osobowe zgromadzenie narodowe (\u043d\u0430\u0440\u043e\u0434\u043d\u043e \u0441\u044a\u0431\u0440\u0430\u043d\u0438\u0435), wybierane na 4-letni\u0105 kadencj\u0119.\n\nkraj podzielony jest na 28 obwod\u00f3w (oblast(i) \u2013 \u043e\u0431\u043b\u0430\u0441\u0442(\u0438)).\n\n\n== podzia\u0142 administracyjny ==\nod 1999 roku bu\u0142garia dzieli si\u0119 na 28 obwod\u00f3w (bu\u0142g. \u043e\u0431\u043b\u0430\u0441\u0442, l.mn. \u043e\u0431\u043b\u0430\u0441\u0442\u0438).\n\n\n== si\u0142y zbrojne ==\nbu\u0142garia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych bu\u0142garii sk\u0142ada\u0142o si\u0119 w 2014 roku z: 80 czo\u0142g\u00f3w, 2,1 tys. opancerzonych pojazd\u00f3w bojowych, 206 dzia\u0142 samobie\u017cnych, 350 zestaw\u00f3w artylerii holowanej oraz 240 wieloprowadnicowych wyrzutni rakietowych. marynarka wojenna bu\u0142garii dysponowa\u0142a w 2014 roku 1 okr\u0119tem obrony przybrze\u017ca, 3 korwetami, 4 fregatami oraz 10 okr\u0119tami obrony przeciwminowej. bu\u0142garskie si\u0142y powietrzne z kolei posiada\u0142y w 2014 roku uzbrojenie w postaci m.in. 15 my\u015bliwc\u00f3w, 22 samolot\u00f3w transportowych, 8 samolot\u00f3w szkolno-bojowych oraz 25 \u015bmig\u0142owc\u00f3w.\nwojska bu\u0142garskie w 2014 roku liczy\u0142y 35 tys. \u017co\u0142nierzy zawodowych oraz 302,5 tys. rezerwist\u00f3w. wed\u0142ug rankingu global firepower (2014) bu\u0142garskie si\u0142y zbrojne stanowi\u0105 70. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 700 mln dolar\u00f3w (usd).\n\n\n== demografia ==\n\n\n=== ludno\u015b\u0107 ===\nsk\u0142ad etniczny: (wed\u0142ug spisu z 2010 roku):\n\nbu\u0142garzy: 83,1%\nturcy: 8%\nromowie: 3,3%\nrumuni: 1,3%\ninni: 4,3%wyznaniastruktura religijna w 2020 roku, wed\u0142ug the arda:\n\nchrze\u015bcija\u0144stwo \u2013 82,7%:\nprawos\u0142awie \u2013 80,9%\nprotestantyzm \u2013 2% (najwi\u0119ksz\u0105 denominacj\u0105 jest unia zielono\u015bwi\u0105tkowa)\nkatolicyzm \u2013 1%\nniezale\u017cni \u2013 0,8%\nislam \u2013 13,6%\nniereligijni \u2013 3,6%\njudaizm \u2013 0,05%.\n\n\n=== miasta bu\u0142garii ===\nnajwi\u0119ksze miasta bu\u0142garii:\n\n\n== gospodarka ==\nw okresie socjalistycznym rolnictwo i produkcja \u017cywno\u015bci by\u0142y centralnie zarz\u0105dzane, ale \u015bci\u015ble ze sob\u0105 powi\u0105zane. reformy 1989 znios\u0142y centralne planowanie bu\u0142garskiej gospodarki, umo\u017cliwiaj\u0105c istniej\u0105cym zak\u0142adom przekszta\u0142cenie si\u0119 w niezale\u017cne przedsi\u0119biorstwa z prawem do wypuszczania akcji. g\u0142\u00f3wnymi uprawami s\u0105 tu zbo\u017ca (pszenica, kukurydza), ro\u015bliny przemys\u0142owe (s\u0142onecznik, tyto\u0144, bawe\u0142na) i warzywa (pomidor, og\u00f3rek, papryka). du\u017ce znaczenie ma uprawa drzew owocowych (jab\u0142onie, brzoskwinie, \u015bliwy) i winoro\u015bli (wina bu\u0142garskie). bu\u0142garia jest najwi\u0119kszym na \u015bwiecie eksporterem olejku r\u00f3\u017canego. ro\u015bnie znaczenie hodowli (g\u0142\u00f3wnie owiec, byd\u0142a i trzody chlewnej) i le\u015bnictwa. wa\u017cnym dzia\u0142em gospodarki jest rybo\u0142\u00f3wstwo. poza lokalnymi \u0142owiskami na morzu czarnym i wodach \u015br\u00f3dl\u0105dowych, bu\u0142garskie trawlery \u0142owi\u0105 na morzu \u015br\u00f3dziemnym i oceanie atlantyckim.\nw kraju wyst\u0119puj\u0105 z\u0142o\u017ca miedzi i niewielkie rud \u017celaza. stosunkowo ma\u0142e s\u0105 tak\u017ce zasoby surowc\u00f3w energetycznych: w\u0119gla kamiennego, ropy naftowej i gazu ziemnego. elektrownie wodne wytwarzaj\u0105 oko\u0142o 1/10 krajowej energii elektrycznej, 3/5 pochodzi z elektrowni cieplnych, reszta za\u015b z elektrowni j\u0105drowych zbudowanych wed\u0142ug plan\u00f3w radzieckich. w latach rz\u0105d\u00f3w komunistycznych poczyniono znaczne inwestycje w przemy\u015ble przetw\u00f3rczym. du\u017c\u0105 dynamik\u0119 wykazuje produkcja stali, miedzi, cynku, o\u0142owiu, a tak\u017ce maszyn i urz\u0105dze\u0144, chemikali\u00f3w i wyrob\u00f3w przemys\u0142u spo\u017cywczego, dostarczaj\u0105cego wi\u0119kszo\u015bci dochod\u00f3w z eksportu. \u017ar\u00f3d\u0142em dochod\u00f3w jest tak\u017ce turystyka, rozwini\u0119ta szczeg\u00f3lnie na wybrze\u017cu morza czarnego.\n\n\n=== transport ===\nkraj ma dobrze rozwini\u0119t\u0105 sie\u0107 dr\u00f3g. du\u017c\u0105 rol\u0119 odgrywa transport morski i lotniczy. g\u0142\u00f3wne porty morskie to warna i burgas.\n\n\n==== tablice rejestracyjne ====\nobowi\u0105zuj\u0105ce do 1 stycznia 2007 roku, po wst\u0105pieniu do ue flaga bu\u0142garska zosta\u0142a zast\u0105piona eurobandem.\n\n\n== kultura i sztuka ==\nbu\u0142garia od okresu \u015bredniowiecza (xiii wiek, xiv wiek) znana jest ze swoich ikon. przedstawiciele tzw. tyrnowskiej szko\u0142y malarskiej (xiv wiek) z powodzeniem przekraczali regu\u0142y rz\u0105dz\u0105ce tradycyjnym, hieratycznym malarstwem ikon, dzi\u0119ki czemu stworzyli oni jedn\u0105 z najbardziej znacz\u0105cych szk\u00f3\u0142 artystycznych wschodniego chrze\u015bcija\u0144stwa.\nbu\u0142garia posiada r\u00f3wnie\u017c star\u0105 i bogat\u0105 tradycj\u0119 \u015bpiewu ch\u00f3ralnego. jednym z najbardziej znanych, bu\u0142garskich \u015bredniowiecznych tw\u00f3rc\u00f3w jest joan kukuzel, kompozytor, teoretyk muzyki i tw\u00f3rca tzw. nowobizantyjskiego zapisu nutowego.\nznanymi bu\u0142garskimi \u015bpiewakami s\u0105 wsp\u00f3\u0142cze\u015bnie m.in. boris christow, niko\u0142aj giaurow, czy niko\u0142a giuzelew, nale\u017c\u0105cy do \u015bwiatowej czo\u0142\u00f3wki i cz\u0119sto wyst\u0119puj\u0105cy w najlepszych operach ca\u0142ej europy.\nw okresie bu\u0142garskiego odrodzenia narodowego, u schy\u0142ku panowania tureckiego (prze\u0142om xviii i xix wieku), w ca\u0142ym kraju powsta\u0142o kilka szk\u00f3\u0142 artystycznych, kt\u00f3rych przedstawiciele specjalizowali si\u0119 w ikonopisaniu, snycerce lub malarstwie. pozostawili oni po sobie prawdziwe skarby sztuki, architektury i malarstwa. najs\u0142ynniejsze z owych szk\u00f3\u0142 to m.in. trewne\u0144ska (zob. triawna), ba\u0144ska (zob. bansko) czy samokowska (zob. samokow) \u2013 tw\u00f3rcy tej ostatniej szko\u0142y (a w\u015br\u00f3d nich zachari zograf) zas\u0142yn\u0119li kunsztem zdobi\u0105c monaster rylski przepi\u0119knymi freskami.\nnajbardziej znanym wsp\u00f3\u0142czesnym artyst\u0105 bu\u0142garskim jest bez w\u0105tpienia christo jawaszew. zdoby\u0142 on rozg\u0142os wielu spektakularnymi happeningami, w\u015br\u00f3d kt\u00f3rych najbardziej kontrowersyjne by\u0142o \u201ezapakowanie\u201d w foli\u0119 m.in. gmachu reichstagu w berlinie oraz pont neuf w pary\u017cu.\nbu\u0142garia posiada tak\u017ce bogate tradycje w dziedzinie teatru lalkowego (nie tylko dla dzieci).\n\n\n=== literatura ===\nz czas\u00f3w panowania chan\u00f3w protobu\u0142garskich (vii\u2013ix wiek) pochodz\u0105 ryte w kamieniu napisy protobu\u0142garskie w j\u0119zyku greckim. w ko\u0144cu ix wieku, dzi\u0119ki przyswajaniu ksi\u0105g s\u0142ownie stworzonych przez \u015bw. cyryla i metodego, rozwin\u0119\u0142o si\u0119 pi\u015bmiennictwo religijne w j\u0119zyku staro-cerkiewno-s\u0142owia\u0144skim. czerpi\u0105c wzorce z bizancjum, na prze\u0142omie ix i x wieku pi\u015bmiennictwo starobu\u0142garskie rozkwit\u0142o w pres\u0142awiu i ochrydzie oraz ponownie (xiv wiek) w tyrnowie. opr\u00f3cz kaza\u0144, poezji hymnicznej, traktat\u00f3w i tzw. zbornik\u00f3w (zbior\u00f3w r\u00f3\u017cnych utwor\u00f3w s\u0142u\u017c\u0105cych religijnemu pouczeniu) wa\u017cne miejsce w \u015bredniowiecznej literaturze zaj\u0119\u0142y apokryfy, hagiografie, opowie\u015bci pouczaj\u0105ce i heroiczne. po podboju tureckim (1394) tradycj\u0119 pi\u015bmiennicz\u0105 kultywowano w monasterach. w xvi wieku powsta\u0142y w sofii nowe hagiografie. w xvii i xviii w. g\u0142\u00f3wn\u0105 form\u0105 pi\u015bmiennictwa by\u0142y damaskiny (zbiory poucze\u0144 i kaza\u0144). naj\u017cywiej rozwija\u0142a si\u0119 ustna tw\u00f3rczo\u015b\u0107 ludowa. w okresie odrodzenia narodowego (1762\u20131878) powsta\u0142y zr\u0119by nowo\u017cytnej kultury bu\u0142garskiej. pierwszym przejawem \u015bwiadomo\u015bci narodowej by\u0142o zainteresowanie w\u0142asn\u0105 histori\u0105 (paisij chilendarski). walka bu\u0142gar\u00f3w o uniezale\u017cnienie si\u0119 kultury od grek\u00f3w i autokefaliczny ko\u015bci\u00f3\u0142, a po 1856 \u2013 o zrzucenie panowania turk\u00f3w, znalaz\u0142a odbicie w literaturze. w 1. po\u0142owie xix wieku, w okresie tworzenia podstaw \u015bwieckiej o\u015bwiaty narodowej, pojawi\u0142y si\u0119 pierwsze drukowane ksi\u0105\u017cki i podr\u0119czniki szkolne. zrodzi\u0142y si\u0119 publicystyka i wierszopisarstwo. na dalszym rozwoju m\u0142odej literatury zawa\u017cy\u0142o coraz \u017cywsze od po\u0142owy xix w. zainteresowanie s\u0142owianofilstwem i rodzim\u0105 kultur\u0105 ludow\u0105. oparte na obcych, zw\u0142aszcza rosyjskich, wzorach artystycznych i bu\u0142garskim folklorze powsta\u0142y nowo\u017cytne gatunki poezji, prozy i dramatu, w kt\u00f3rych z \u017cywej mowy ludowej tworzy\u0142 si\u0119 j\u0119zyk literacki. jednocze\u015bnie z realizmem wyst\u0105pi\u0142y tendencje sentymentalno-romantyczne. najdojrzalszym \u015bwiadectwem uczuciowo\u015bci romantycznej sta\u0142a si\u0119 liryka christo botewa. po odzyskaniu niezawis\u0142o\u015bci politycznej (1878) rozwin\u0119\u0142y si\u0119 dydaktyczna poezja i spokrewniona cz\u0119sto z publicystyk\u0105 proza realistyczna. uprawiali j\u0105 zar\u00f3wno zwolennicy odnowy moralnej (aleko konstantinow), jak narodnicy (todor w\u0142ajkow) i socjali\u015bci. w \u017cyciu literackim wybitn\u0105 pozycj\u0119 zaj\u0105\u0142 obro\u0144ca tradycji, iwan wazow. walcz\u0105c o europeizacj\u0119 sztuki narodowej w latach 90. xix wieku przeciwstawili mu si\u0119 moderni\u015bci skupieni wok\u00f3\u0142 pisma misy\u0142, kt\u00f3rzy obrali orientacj\u0119 neoromantyczn\u0105 (pejo jaworow, penczo s\u0142awejkow). drugie pokolenie modernist\u00f3w po 1905 zwr\u00f3ci\u0142o si\u0119 ku symbolizmowi (teodor trajanow, niko\u0142aj liliew). na pocz\u0105tku xx wieku naj\u017cywiej rozwija\u0142a si\u0119 proza wiejska, kt\u00f3rej najwybitniejszym przedstawicielem by\u0142 elin pelin. w okresie mi\u0119dzywojennym (1918\u20131944) awangardowy bunt tzw. wrze\u015bniowc\u00f3w, kt\u00f3rzy w latach 20. xx wieku chcieli z\u0142\u0105czy\u0107 odnow\u0119 sztuki z rewolucj\u0105 spo\u0142eczn\u0105, by\u0142 kr\u00f3tkotrwa\u0142y i wyrazi\u0142 si\u0119 g\u0142\u00f3wnie w ekspresjonizmie (geo milew). powojenny kult prymitywu i rodzimo\u015bci ust\u0105pi\u0142 tendencji do ucodzienniania literatury. w liryce nast\u0105pi\u0142o odkrycie powszednio\u015bci (elisaweta bagriana, atanas da\u0142czew), w ma\u0142ych formach prozy dojrza\u0142 realizm psychologiczny (jordan jowkow), w powie\u015bci dominowa\u0142 historyzm, zabarwiony cz\u0119sto ideologi\u0105 nacjonalistyczn\u0105. w latach 30. zwalcza\u0142 j\u0105 konsoliduj\u0105cy si\u0119 ob\u00f3z pisarzy antyfaszyst\u00f3w, w kt\u00f3rym osobne miejsce zaj\u0119\u0142a komunistyczna lewica (christo radewski). po przewrocie komunistycznym (1944) uleg\u0142a zerwaniu wi\u0119\u017a z mi\u0119dzywojenn\u0105 tradycj\u0105 i po 1950 nast\u0105pi\u0142 d\u0142ugotrwa\u0142y okres realizmu socjalistycznego. rozrachunki z unifikacj\u0105 literatury, podj\u0119te w latach 60., znalaz\u0142y wyraz w nawrocie do psychologizmu i moralistyki (b\u0142aga dimitrowa, emilian stanew), a tak\u017ce w renesansie historyzmu. najznaczniejszym efektem literatury odwil\u017cy by\u0142a bujnie rozkwitaj\u0105ca groteska (jordan radiczkow). doktryny realizmu socjalistycznego nie odrzucano otwarcie, gdy\u017c brakowa\u0142o niezale\u017cnego obiegu literatury, a nieliczni pisarze emigracyjni (georgi markow) byli w kraju prawie nieznani; okres rozrachunk\u00f3w z totalitaryzmem rozpocz\u0105\u0142 si\u0119 po 1989.\n\n\n== \u015bwi\u0119ta ==\n\n\n== turystyka ==\nw 2016 roku kraj ten odwiedzi\u0142o 8,252 mln turyst\u00f3w (16,2% wi\u0119cej ni\u017c w roku poprzednim), g\u0142\u00f3wnie z rumunii, grecji, niemiec, rosji i turcji.\nbu\u0142garskie obiekty na li\u015bcie unesco*\n\n* \u2013 w\u0142a\u015bc. lista \u015bwiatowego dziedzictwa kulturowego (k) i przyrodniczego (p)\n\ncerkiew boja\u0144ska ko\u0142o sofii (k)\nje\u017adziec z madary (k)\nzesp\u00f3\u0142 cerkwi wykutych w skale w iwanowie (k)\ntracki grobowiec z kazan\u0142yku (k)\nzabytkowe miasto nesebyr (k)\nrezerwat przyrody srebyrna (p)\npark narodowy pirinu (p)\nrylski monastyr (k)\ngrobowiec tracki w swesztari (k)\n\n\n== zobacz te\u017c ==\npremier bu\u0142garii\nprezydent bu\u0142garii\nw\u0142adcy bu\u0142garii do 1946\n\n\n== uwagi ==\n\n\n== przypisy ==\n\n\n== bibliografia ==\nt. d\u0105bek-wigrowa: historia literatury bu\u0142garskiej, wroc\u0142aw 1980.\nt. wasilewski: historia bu\u0142garii, ossolineum, 1988.\n\n\n== linki zewn\u0119trzne ==\n\nhistory art and music in bulgaria (ang.)\nliteratura bu\u0142garska online gt (pol.)\nhistoria bu\u0142garii na siedmiu stronach. members.lycos.co.uk. [zarchiwizowane z tego adresu (2007-03-28)]. (ang.)."