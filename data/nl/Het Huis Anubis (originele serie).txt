Het Huis Anubis, ter onderscheiding van de latere spin-offs ook wel Het Huis Anubis en de Geheime Club van de Oude Wilg genoemd, was een Nederlands-Vlaamse jeugdserie bedacht door Anjali Taneja, geproduceerd door Studio 100. De serie van in totaal 404 afleveringen werd oorspronkelijk uitgezonden op Nickelodeon van 26 september 2006 tot en met 4 december 2009. De serie heeft onder andere in 2007 de Cinekid Kindercast prijs en de Gouden Stuiver gewonnen.
De serie was zeer populair in België en Nederland en een van de succesvolste jeugdseries van Studio 100. De uitzending van 4 december 2009 (de ontknoping) werd bekeken door 463.000 kijkers. De populariteit van de serie leidde tot boeken, clipspecials, theatershows en bioscoopfilms. In oktober 2008 ging de eerste film, Anubis en het pad der 7 zonden, in première, gevolgd door Anubis en de wraak van Arghus die in december 2009 in première ging.
Het Huis Anubis kwam op 6 januari 2018 met een reünie waar acteurs Loek, Iris, Lucien, Vreneli, Achmed en Sven terugblikken op de serie. Tussen januari 2018 en februari 2019 werd de volledige serie herhaald op Nickelodeon. De serie kreeg een nieuw logo en de afleveringen een nieuw intro.


== Verhaal ==


=== Samenvatting ===
In een statig pand uit 1900, dat dienstdoet als internaat, wonen acht jongeren samen onder leiding van conciërge Victor. Wanneer nieuwkomer Nienke als ontgroening een nacht moet doorbrengen op de zolder van het huis doet ze een bizarre ontdekking: het huis heeft een geschiedenis, een groot mysterie waar niemand iets van afweet. Terwijl ieder op zijn eigen manier bezig is met school, vrienden en liefdes, gaan een paar van de bewoners op zoek naar de verborgen geschiedenis van het huis.


=== Seizoen 1 ===
Een groep tieners woont samen op een internaat tijdens hun middelbare school. Ieder met een eigen verhaal, een eigen geschiedenis en een eigen manier op weg naar volwassenheid. De nieuwe bewoonster Nienke Martens ontdekt een mysterie op de zolder van het Huis Anubis. Het huis heeft een verleden een verborgen en mysterieuze geschiedenis.
Samen met Fabian, Amber en later ook Patricia en Appie ontrafelen ze het mysterie van het huis Anubis en vinden ze de schat (de Graal) waar Sarah het over had. Ondertussen zit de geheimzinnige conciërge Victor de club op de hielen. Hij komt steeds meer te weten over waar de club zich mee bezighoudt. Maar waar is die ene Joyce die spoorloos verdwenen is? En wat wil Rufus van haar? En wie is die Zeno die meer over de schat weet?


=== Seizoen 2 ===
De club heeft de Graal gevonden maar wanneer ze die opent, komt er een mysterieuze vloek vrij waardoor Nienkes oma in coma ligt. Joyce is terug in het Huis Anubis, alleen kan zij niks over haar verdwijning vertellen. Door haar terugkomst, vergeet Patricia onwillig Mara en de club. Als de zus van Mara (op verzoek van Patricia en Joyce) het huis betreedt en Mara verrast op zolder (de nieuwe kamer van Mara, die Victor oorspronkelijk voor Joyce heeft gebouwd), is Mara eindelijk weer gelukkig. Als Yasmine (de zus van Mara) besluit om weer terug te keren naar Dubai, besluit Mara om met haar mee te gaan. Ondertussen is de gevaarlijke Wolf gearriveerd, die samen met zijn hulpje Vera de tombe wil openen. Dit kan alleen wanneer een afstammeling van Amneris de Graal vasthoudt. Uiteindelijk blijkt dat de nieuwe bewoonster Noa van Rijn (Prinses Fazia) de uitverkorene is en alleen zij de tombe kan openen en de vloek van de Graal kan opheffen. In seizoen twee komt men er ook achter dat amices over het algemeen beter zijn dan grootpriors.


=== Seizoen 3 ===
Nadat de club in Egypte is geweest om de Graal terug te brengen naar de Tombe, is de vloek tot rust gekomen. Nienke wil stoppen met de club nu ze denkt dat alles goed is gekomen, maar Sarah probeert Nienke te waarschuwen in haar dromen dat er nog gevaar is. Wat Nienke niet weet is dat Appie een geheimzinnig kistje heeft meegenomen uit de tombe. In dit kistje zit een miniversie van het Huis Anubis verborgen. Als Appie het onderzoekt, gebeuren er vreemde dingen in het huis. Het blijkt dat het huisje een voodoo huisje is van het huis Anubis. Ook krijgen de clubleden allemaal een visioen over Noa, die ernstig ziek is en om hulp roept. De enige manier om haar te redden, is op zoek gaan naar de Traan van Isis. Maar zij zijn niet de enige: Rufus en Zeno werken samen om die te vinden, evenals Victor en zijn vader.
Bovendien ligt Patricia uit de club nadat ze de club heeft verraden. Fabian is dood, Jeroen zit bij de club, en Mick en Joyce worden een stel. Een nieuwe vijand, genaamd Jacob, heeft meer met de dood van Fabian te maken en over het visioen over Noa.


=== Seizoen 4 ===
Nu de club de Traan van Isis heeft gevonden, Patricia Victor Senior heeft verslagen en het dorp van Oom Ibrahim is gered, blijkt het dat Fabian nog leeft en Noa spoorloos verdwenen is. De club moet trachten het geheim van Anchesenamon te ontrafelen. Zij komen erachter dat Jacob en Mathijs Noa hebben vergiftigd om zo Rosa, de vrouw van Jacob en moeder van Mathijs, te redden. Dit moest van Anchesenamon, anders zal Rosa voor altijd in de sarcofaag blijven. Als de vloek van Anchesenamon tot rust is gekomen, zullen Rosa en Noa beiden opstaan, zo niet kan alleen één van hen gered worden. Tijdens de finale is Nienke de enige die weet hoe ze de vloek van Anchesenamon kan opheffen. Zij moet de Traan niet aan Noa geven, maar juist aan Anchesenamon. Nu de vloek is opgeheven, komt Noa weer tot leven en is Rosa eindelijk na jaren uit de sarcofaag. Nu heeft de club het mysterie ontrafeld.
Joyce en Patricia zijn naar de Verenigde Staten gegaan. Trudie is getrouwd met Ibrahim en is met hem mee naar Marokko gegaan. Mick en Sofie zijn een stel geworden. Victor krijgt het Huis Anubis terug van zijn zus Marijke.


=== Na de serie ===
Na de serie verschenen er twee korte filmpjes online waarin een mysterieuze man het huis van Victor kocht voor een enorm geldbedrag. Deze twee filmpjes waren bedoeld als een overbrugging naar de spin-off: Het Huis Anubis en de Vijf van het Magische Zwaard.


== Seizoenen ==
Vanaf najaar 2006 werd er elk schooljaar een nieuw seizoen van de serie uitgezonden. Van september tot december konden de kijkers het eerste deel zien waarna er een winterstop werd ingelast. Vanaf maart kwam het tweede deel op de buis, dat dan weer eindigde in mei.
Seizoen één, twee, drie en vier werden volgens zijn seizoensdeel op dvd uitgebracht.
Vanaf 2018 tot 2019 was het Huis Anubis weer terug op Nickelodeon en worden de hele vier seizoenen uitgezonden.


== Personages ==


=== Hoofdpersonages ===


=== Nevenpersonages ===


=== Gastpersonages ===


== Verwarrende mysteries ==


=== Victors vader en het eeuwige leven ===
Er is nooit expliciet uitgelegd hoe Victors vader in de spiegel is gekomen nadat de club het kistje met het minihuisje in de tombe vond. Ook hoe hij af weet van de Traan van Isis is onduidelijk. Verder is het vreemd dat aan het begin van het derde seizoen Victor een steentje voor de Traan aanziet en daarmee een levenselixir wil brouwen, terwijl de Traan later een flesje vloeistof blijkt te zijn. Ook is er lange tijd onduidelijkheid geweest over het feit dat Victor het 'eeuwige leven' zou bezitten naar aanleiding van een foto in Sarahs fotoboek. In seizoen 3 komt echter een verklaring: de man in Sarahs fotoboek zou de vader van Victor zijn. De twee lijken immers op elkaar als twee druppels water. Dit is tevens in overeenstemming met het wrede personage dat Sarah van Victor beschrijft en het feit dat Victor Sarahs ouders vermoord zou hebben. Wat dat echter weer tegenspreekt is het feit dat er op de wasrollen in seizoen 1 gesproken wordt van Corvus - de raaf van Victor Junior. Zijn vader, Victor Senior, heeft namelijk een grondige afkeer van de opgezette vogel. Ook is er de mogelijkheid dat het de opa van Victor was op de wasrollen en foto's; dit is te zien in aflevering 226. Wat echter niet duidelijk is, is of de opa van Victor ook Victor heet.


=== Corvus en de graal ===
De graal waar de Club in seizoen 1 naar op zoek waren, kon door middel van corvus verschijnen. Door corvus aan het torenkamerplafond (waar de hydra, een waterslang, hing) te hangen. Er is nooit expliciet gezegd dat de graal in Corvus 'zat'.


== Films ==


=== Anubis en het pad der 7 zonden ===

Anubis en het pad der 7 zonden is de eerste bioscoopfilm gebaseerd op de serie het Huis Anubis. De bioscoopfilm werd op 8 oktober 2008 in Nederland uitgebracht en op 15 oktober 2008 in België.


=== Anubis en de wraak van Arghus ===

Anubis en de wraak van Arghus is de tweede bioscoopfilm gebaseerd op de serie het Huis Anubis. De film werd op 16 december 2009 in Nederland en België in de bioscopen uitgebracht.


== Specials ==


=== Clipspecial ===
In de clipspecial brengt presentator Timo Descamps een bezoekje aan het Anubis Huis en de school waar de Anubis-bewoners les volgen om interviews af te nemen met de castleden. De interviews worden afgewisseld met 6 muziekclips van Het Huis Anubis. De clipspecial is uitgebracht op dvd en de muziekclips zijn eveneens terug te kijken op het officiële YouTube-kanaal van Het Huis Anubis sinds 2017.


=== Anubis en de Terugkeer van Sibuna ===

Het Huis Anubis en de terugkeer van Sibuna (op dvd uitgebracht als Anubis en de terugkeer van Sibuna!) is de derde, en laatste Nederlandse film, gebaseerd op de serie Het Huis Anubis, maar is in tegenstelling tot de vorige twee gemaakt voor televisie. Het verhaal gaat over de voormalige bewoners, twee jaar later. Deze film betekent ook het definitieve einde van het Huis Anubis. De film was 31 oktober 2010 in Nederland en België op de televisiezender Nickelodeon te zien.


=== #TB Het Huis Anubis ===
Op 8 januari 2018 begon Nickelodeon met het volledig herhalen van Het Huis Anubis. Hieraan voorafgaand werden op 6 januari op MTV en Spike een reünie-aflevering uitgezonden, waarin acteurs Achmed Akkabi (Appie), Iris Hesseling (Amber), Lucien van Geffen (Fabian), Vreneli van Helbergen (Patricia), Sven de Wijn (Jeroen) en Loek Beernink (Nienke) herinneringen met elkaar ophaalden.


== Theatershows ==


=== Anubis en de Graal van de Eeuwige Vriendschap ===

In de allereerste theatershow van Het Huis Anubis willen de bewoners de musical uit seizoen 1 nog eens herhalen. Alleen loopt dit niet zoals gepland. Amber heeft museumstukken uit Zuid-Amerika besteld in plaats van het decor. Tussen de stukken vinden ze een graal. Allen zijn nieuwsgierig. Noa opent de graal. De graal bevat een vloek. Door opdrachten uit te voeren, moeten de bewoners ervoor zorgen dat zij Noa terugkrijgen en dat zij zelf niet ten prooi vallen aan de vloek.
De theatershow was te zien van 20 december 2008 t/m 7 februari 2009.


=== Anubis en de Legende van het Spooktheater ===
In de tweede theatershow van Het Huis Anubis komen de personages Nienke, Fabian, Amber, Appie, Jeroen en Patricia achter de legende van het theater waar ze op dat moment een voorstelling spelen.
Exact honderd jaar geleden is er hier een grote brand geweest en de legende zegt dat dit elke honderd jaar opnieuw zal gebeuren. Dat is dus vandaag! Als er allemaal spookachtige dingen gebeuren en de klok steeds harder gaat tikken, raken onze vrienden ervan overtuigd dat niemand anders dan zij de brand kunnen voorkomen. Daarvoor moeten ze echter wel eerst terug naar het verleden om daar allerlei opdrachten uit te voeren.
De theatershow was te zien in Nederland van 18 november 2009 t/m 17 januari 2010 en in België van 20 januari 2010 t/m 24 januari 2010.


=== Anubis en het Geheim van de Verloren Ziel ===
De personages Fabian, Amber en Appie waren samen met Sterre, Marcel, Pim en Raphael te zien in de theatershow Het Geheim van de Verloren Ziel. Hierin moeten de twee 'Anubisteams' samenwerken om terug uit het huis te komen. Wat eerst onmogelijk leek, blijkt toch te lukken en een nieuwe vriendschap wordt geboren. Deze theatershow liep van 2011 tot en met 2012.


== Anubis The Ride ==
Op 5 april 2009 opende de achtbaan Anubis The Ride in het pretpark Plopsaland De Panne. Het station is een replica van het kasteel dat gebruikt werd in de televisieserie. Als de bezoeker binnentreedt, moet hij enkele smalle gangetjes volgen, tot hij aan het standbeeld van Graaf Rohan komt. Dit is het standbeeld dat gebruikt werd in de film Anubis en het pad der 7 zonden. In de donkere smalle gangen die daarop volgen kan men door de muur kijken naar nagebouwde stukken uit het decor van de serie, onder meer de kelder en de geheime gang. Eenmaal men in een grote zaal aankomt, waar hekken staan om aan te schuiven, hangen er grote kaders met foto's uit de eerste Anubis-film. Dan de trap naar boven, waar men langs het kantoor van Victor, de conciërge, passeert. Daar kan gekozen worden in welke rij aangeschoven wordt, om vervolgens op de eerste, tweede of derde rij van het wagentje te zitten.
Het huis werd later gebruikt voor de spin-offserie Het Huis Anubis en de Vijf van het Magische Zwaard.


== Boeken ==


=== Het verhaal van de tv-serie ===
Deze boekenreeks vertelt het verhaal van de televisieserie vanuit het standpunt van het hoofdpersonage Nienke. Van boek één en twee verscheen er enkele maanden na uitgave ook een omnibus. Ook het derde en vierde boek van de reeks werd na uitgave opnieuw uitgebracht in een omnibusvorm.
Van de complete reeks boeken van de serie zijn meer dan 500.000 exemplaren verkocht.

De Geheime Club van de Oude Wilg (over het eerste deel van seizoen 1 van Het Huis Anubis) (1 december 2006)
Het geheim van de tombe (over het tweede deel van seizoen 1 van Het Huis Anubis) (23 juni 2007)
De geheimzinnige vloek (over het eerste deel van seizoen 2 van Het Huis Anubis) (10 december 2007)
De Uitverkorene (over het tweede deel van seizoen 2 van Het Huis Anubis) (26 mei 2008)
Het geheim van Winsbrugge-Hennegouwen (over het eerste deel van seizoen 3 van Het Huis Anubis) (12 december 2008)
De traan van Isis (over het tweede deel van seizoen 3 van Het Huis Anubis) (mei 2009)
De vloek van Anchesenamon (over Seizoen 4 van Het Huis Anubis) 27 november 2009


=== Het verhaal van de film ===
Ook werden van de bioscoopfilms boeken uitgebracht. In de boeken werd om verhaaltechnische redenen, in sommige gevallen, lichtjes afgeweken van de gebeurtenissen uit de films. Ook bevatten de filmboeken foto's uit de film ter illustratie.
Van de tweede film werd naast het standaard filmboek ook een Limited Edition uitgebracht, met een exclusieve Litho van de film.


== Discografie ==


=== Albums ===


=== Singles ===


== Andere versies ==


=== Duitstalige versie ===
Studio 100 produceerde in samenwerking met Dedsit een Duitse versie van de serie, Das Haus Anubis. Deze versie was sinds september 2009 te zien op Nickelodeon in Duitsland, Oostenrijk en Zwitserland.
In grote lijnen behandelde de Duitstalige versie dezelfde verhalen als de Nederlandstalige versie. Enkele kleinere verhaalaanpassingen werden echter niet vertaald naar de Duitse versie. Zo werd de verhaallijn van Noa in de Duitse variant toebedeeld aan Mara (die in tegenstelling tot de Nederlandse versie in alle seizoenen speelde) en werden de personages Joyce en Noa in de Duitse versie gecombineerd tot één nieuw personage: Charlotte. Ook was de Duitse serie korter met slechts drie seizoenen en 364 afleveringen.


=== Internationale versie ===
House of Anubis is de internationale versie van Het Huis Anubis. De reeks werd geproduceerd door Studio 100 in samenwerking met Nickelodeon en Lime Pictures. Het eerste en tweede seizoen van de reeks liep in Amerika op Nickelodeon. Na de tegenvallende kijkcijfers van de eerste afleveringen van het derde seizoen werd de reeks verplaatst naar TeenNick.
Deze reeks liep ook wereldwijd op de Nickelodeon zenders.


=== Nasynchronisatie ===
In Zweden en Denemarken werd een nagesynchroniseerde versie in het Zweeds en Deens van de originele reeks uitgezonden onder de naam Huset Anubis. Tevens werd het eerste seizoen van de Nederlandstalige reeks in het najaar van 2009 in Mexico als La Casa De Anubis uitgezonden. De Spaanstalige nasynchronisatie werd uitgezonden door Once TV México.


== Opnamelocaties ==
De overige opnamen vonden gedurende periode van de serie plaats in Putte, Schelle, Plopsaland De Panne, Edegem, Waarloos, Gemeentepark Lint, Restaurant De Vondeling, Sint-Katelijne-Waver, Brussel, Jubelpark, Antwerpen, Dionteater (Wilrijk), Sint-Vincentiusziekenhuis, Shoppingcenter Gent Zuid, Park Den Brandt (Antwerpen), Kasteel Den Brandt, Bourlaschouwburg, DE Studio, Mechelen, F.C. Greunsjotters (Vossem), Rustoord Battenbroek, Bonheiden, Steenbakkerij Novobric of Gebroeders Lauwers (Boom), Cultuurcentrum Strombeek, Imeldaziekenhuis, Hove, Gemeentepark Hove, natuurgebied Averbode bos & heide, Bazel, Kasteel Wissekerke, Kasteel van Saffelaere, Kasteel Groot-Bijgaarden, Bornem, Hoogenboom Dive Education (Schoten), Rijksmuseum van Oudheden en op de Internationale Luchthaven Antwerpen.


=== Seizoen 1 ===

			
			
		
		
			
			
		
		
			
			
		
		
			
			
		
		
			
			
		


=== Seizoen 2 ===

			
			
		
		
			
			
		
		
			
			
		
		
			
			
		
		
			
			
		
		
			
			
		


=== Seizoen 3 ===

			
			
		


=== Seizoen 4 ===

			
			
		


== Trivia ==
De serie was oorspronkelijk bedoeld voor kinderen vanaf 8 jaar. Tijdens de opnamen liep het "uit de hand". De serie werd voor sommigen iets té spannend. De serie is nu eigenlijk bedoeld voor kinderen/jongeren van 10 à 16 jaar. Het is, naar eigen zeggen van de makers, ook bijna onmogelijk dat een kind van 8 jaar het verhaal zou kunnen begrijpen. Op verschillende webpolls is dan ook te zien dat de serie het meest wordt bekeken door jongeren van 13 tot 18 jaar.
De opnamen van de reeks begonnen in april 2006.
De eerste aflevering van Het Huis Anubis stond gepland en zou uitgezonden worden op 28 augustus 2006, maar deze datum bleek niet haalbaar te zijn omdat er tijdens de opnamen banden verdwenen waren, zodat uiteindelijk de eerste uitzending op 26 september 2006 plaatsvond.
Voor een gedeelte is de achtergrondmuziek geschreven door Johan Vanden Eede en een ander gedeelte heeft Studio 100 de achtergrondmuziek aangekocht.
Buitenzijde-opnamen zijn van het Hof ten Dorpe, een landhuis in het Belgische Mortsel, binnenzijde-opnamen komen vanaf de set in de studio in Schelle.
De buitenzijde-scènes en een paar binnen scènes van de school werden opgenomen op het Koninklijk Atheneum Pitzemburg in Mechelen.
Tijdens de opnamen van de serie woonden de acteurs en actrices bij elkaar in een appartement in Antwerpen.
Mara vertelt in aflevering 1 aan meneer Van Swieten dat haar ouders en broertje in Parijs wonen, terwijl haar ouders en tweelingzus (niks over een broertje) in seizoen 2 in Dubai wonen. Waarschijnlijk is haar achtergrondverhaal een beetje aangepast, omdat Liliana de Vries uit de serie wilde en Mara een verhaallijn moest hebben voor haar vertrek.
Als Nienke in aflevering 5 aankomt bij Het Huis Anubis, staat de deur bij de buitenshots half open, terwijl de deur bij de binnenshots dicht zit.
Jennie Hesseling, die de rol van de verpleegster van Rufus speelt in aflevering 52 (alleen stem), aflevering 54 en aflevering 55 van seizoen 1, is in werkelijkheid geen actrice en is de moeder van actrice Iris Hesseling.
Als Appie in aflevering 115 (seizoen 2, aflevering 1) aan Fabian vraagt of Victor de graal niet in het torenkamertje heeft gezien, zegt Fabian dat Victor na de explosie meteen naar de kelder is gegaan. In werkelijkheid ging Victor in aflevering 114 samen met meneer Van Swieten de club achterna, om de graal af te pakken en ging hij daarna gelijk naar zijn kantoor toe.
Hoewel Noa's achternaam "van Rijn" is, heet ze in aflevering 220 (seizoen 2, aflevering 106) ineens volgens haar dossier Desmedt.
In aflevering 238 (seizoen 3, aflevering 4) (09:20) was per ongeluk de arm van de cameraman en een deel van de camera zichtbaar.
In aflevering 254 (seizoen 3, aflevering 120) onthult meneer Van Swieten een schilderij van de beroemde schilder Denicius Botsius. Dit is een knipoog naar een van de regisseurs van de serie: Dennis Bots.
Nadat acteur Achmed Akkabi vertrok omdat hij naar de acteerschool ging, werd Appie sindsdien (vanaf eind seizoen 3) vertolkt door Kevin Wekker. In de serie werd deze acteurswisseling opgelost door er een verhaallijn omheen te maken, waarin Appie vervloekt werd waardoor hij van uiterlijk veranderd. Dit wordt later meermaals aangehaald zoals in de televisiefilm Het Huis Anubis en de terugkeer van Sibuna.
Het bordspel (Het huis Anubis spel) heeft de prijs Speelgoed van het jaar 2007 gekregen.
In Nederland heeft Het huis Anubis de Gouden Stuiver gewonnen op het Gouden Televizier-Ring Gala in 2007.
Na de komst van Het Huis Anubis en de Vijf van het Magische Zwaard is de originele serie omgedoopt tot Het Huis Anubis en de Geheime Club van de Oude Wilg.
Vanaf september 2011 werd de oorspronkelijke serie herhaald. Sindsdien wordt het programma in breedbeeld (16:9) uitgezonden terwijl het oorspronkelijk in 4:3 werd uitgezonden.
Omdat het oorspronkelijke beeldmateriaal in 4:3 was, is de breedbeeldversie gemaakt door delen van de boven- en onderkant uit de video te knippen. Hierdoor mist er als ware een deel.
Sinds 8 januari 2018 is de serie terug op tv met herhalingen op Nickelodeon. Ook nu wordt het in breedbeeld 16:9 uitgezonden.
De video voor de intro van seizoen 1 is vernieuwd, en is geproduceerd in 1080p (16:9).
De video voor de titelsong van seizoenen 2 t/m 4 is bijna hetzelfde, alleen worden de namen van de acteurs niet meer genoemd en worden de namen van de personages in blokletters getoond.
De vroeger uitgebrachte dvd's zijn tegenwoordig de enige manier om de serie in het oorspronkelijke formaat (4:3, 576p) terug te kijken. Het geluid op de dvd's klinkt iets doffer vergeleken met de nieuwe versie.
Anubis The Ride is een achtbaan in Plopsaland De Panne. De attractie werd op 5 april 2009 geopend tijdens de seizoensopening van Plopsaland De Panne.
In 2019 is de locatie van de antiekzaak van oom Pierre Marrant, in werkelijkheid Antiek De Lelie op de Mechelbaan 571 in Putte gesloopt. Ook was het gebouw in slechte staat om het te renoveren. Daarvoor in de plaats zijn appartementen gebouwd.
Op 1 augustus 2020 is de hele originele reeks, samen met de spin-off De Vijf van het magische zwaard toegevoegd aan het aanbod van de streamingdienst Videoland.
Voor de originele reeks is het video- en audiomateriaal afkomstig van de 2018-versie.
Sinds 1 juli 2022 is De Vijf van het Magische Zwaard niet meer te zien op de streamingdienst van Videoland.


== Externe link ==
(en)   Het Huis Anubis in de Internet Movie Database