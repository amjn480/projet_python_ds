"austr\u00e0lia, oficialment la mancomunitat d'austr\u00e0lia (en angl\u00e8s: commonwealth of australia), \u00e9s un estat de l'hemisferi sud que conforma un continent; i que inclou, a m\u00e9s, diverses illes petites dels oceans pac\u00edfic i \u00edndic. l'austr\u00e0lia continental t\u00e9 una extensi\u00f3 de 7,69 milions de quil\u00f2metres quadrats i \u00e9s, alhora, l'illa m\u00e9s gran del m\u00f3n, per\u00f2 el continent m\u00e9s petit; austr\u00e0lia \u00e9s, de fet, la part principal del continent oce\u00e0nic; l'estat australi\u00e0 compr\u00e8n, a m\u00e9s, l'illa de tasm\u00e0nia i diverses depend\u00e8ncies, com les illes christmas i norfolk. els pa\u00efsos ve\u00efns en s\u00f3n nova zelanda, al sud-est; i, al nord, indon\u00e8sia, el timor oriental i papua nova guinea, del qual est\u00e0 separada per l'estret de torres. banyen austr\u00e0lia els mars de timor i arafura al nord, el mar del corall i el mar de tasm\u00e0nia a l'est, l'oce\u00e0 ant\u00e0rtic al sud i l'oce\u00e0 \u00edndic a l'oest.\nde nord a sud t\u00e9 uns 3.700 quil\u00f2metres, mentre que d'est a oest en t\u00e9 uns 4.000. \u00e9s el sis\u00e8 estat m\u00e9s gran del planeta despr\u00e9s de r\u00fassia, el canad\u00e0, la xina, els estats units i el brasil; per\u00f2 la seva poblaci\u00f3 no arriba als 20 milions de persones. el sostre del pa\u00eds \u00e9s el mont kosciusko, amb 2.228 metres d'altitud. el riu principal n'\u00e9s el murray, amb 2.575 quil\u00f2metres de longitud.\nl'austr\u00e0lia continental ha estat habitada per ind\u00edgenes australians per m\u00e9s de 42.000 anys. despr\u00e9s de les visites espor\u00e0diques de pescadors del nord, i dels exploradors i comerciants europeus al segle xvii, la meitat oriental del continent va ser reclamada pels brit\u00e0nics el 1770 i oficialment habitada com a penal amb el nom de la col\u00f2nia de nova gal\u00b7les del sud, el 6 de gener de 1788. en cr\u00e9ixer la poblaci\u00f3 i en ser explorades noves \u00e0rees, cinc col\u00f2nies aut\u00f2nomes m\u00e9s de la corona van ser establertes successivament en el curs del segle xix. l'1 de gener del 1901, les sis col\u00f2nies es van federar per a formar la mancomunitat d'austr\u00e0lia. des de la creaci\u00f3 de la federaci\u00f3, austr\u00e0lia ha mantingut un sistema liberal i democr\u00e0tic i \u00e9s membre de la comunitat brit\u00e0nica de nacions. la capital de la federaci\u00f3 n\u2019\u00e9s canberra, tot i que la majoria de la poblaci\u00f3 australiana viu a les ciutats costaneres de sydney, melbourne, brisbane i adelaida.\n\n\n== etimologia ==\nel nom d'austr\u00e0lia es deriva del llat\u00ed australis, que significa 'meridional' o 'del sud'. les llegendes d'una \"terra desconeguda del sud\" (terra australis incognita) daten des de l'\u00e8poca romana i es presentaven en els mapes geogr\u00e0fics de l'edat mitjana, tot i que no hi havia cap coneixement d'un continent a l'hemisferi sud. la primera vegada que hom va fer \u00fas del nom australia en angl\u00e8s fou el 1625, en les paraules: \"a note of australia del esp\u00edritu santo, written by master hakluyt\", publicat per samuel purchas en hakluytus posthumus.l'adjectiu neerland\u00e8s australische va ser utilitzat pels oficials de bat\u00e0via, per a referir-se a la terra descoberta al sud el 1638. gabriel de goigny, sota el pseud\u00f2nim de jacques sadeur, en va fer \u00fas en la seva traducci\u00f3 de les aventures de jacques sadeur dans la d\u00e9couverte e le voyage de la terre australe, el 1692. posteriorment, alexander dalrymple va utilitzar la denominaci\u00f3 en la seva obra an historical collecion of voyages and discoveries in the south pacific ocean (1771), per a referir-se a tota la regi\u00f3 de pac\u00edfic meridional. el 1793, george shaw i sir edward smith van publicar l'obra zoology and botanny of new holland, que contenia la frase \"\u2026 de la vasta illa, o m\u00e9s aviat, continent d'austr\u00e0lia, austral\u00e0sia o nova holanda\".\nel terme austr\u00e0lia es va fer popular a partir de l'obra a voyage to terra australis del navegant matthew flinders, la primera persona a circumnavegar l'illa. el governador lachlan macquarie, de nova gal\u00b7les del sud, va utilitzar aquesta denominaci\u00f3 en les seves missives a anglaterra i el 12 de desembre del 1817 va recomanar que l'oficina colonial en fes \u00fas oficialment. el 1824, l'almirallat va acceptar oficialment la denominaci\u00f3 per referir-se a l'illa.\n\n\n== hist\u00f2ria ==\n\nels primers habitants d'austr\u00e0lia hi van arribar fa 42.000 o 48.000 anys, immigrants n\u00f2mades ca\u00e7adors-recol\u00b7lectors amb una cultura oral complexa, amb valors espirituals basats en la rever\u00e8ncia a la terra i en la creen\u00e7a en el temps del somni. la cultura dels habitants de les illes de l'estret de torres i de la regi\u00f3 m\u00e9s al nord de queensland posse\u00efxen una cultura diferenciada a la dels abor\u00edgens australians.\n\nel primer europeu a albirar territori australi\u00e0 va ser el navegant neerland\u00e8s willem jansz, que albiraria la costa del cap de la pen\u00ednsula de york el 1606. durant el segle xvii, els neerlandesos van mapar les costes oest i nord del territori que van anomenar nova holanda, per\u00f2 no van assentar-s'hi. el 1770, james cook va navegar per la costa est d'austr\u00e0lia i la va mapar, anomenant el territori nova gal\u00b7les del sud i la va reclamar per al regne unit. despr\u00e9s d'aquestes expedicions, austr\u00e0lia esdevindria una col\u00f2nia penal despr\u00e9s de la independ\u00e8ncia de les col\u00f2nies americanes, el territori de les quals era utilitzat amb aquest prop\u00f2sit.\nla col\u00f2nia de nova gal\u00b7les del sud de la corona brit\u00e0nica va iniciar el primer assentament a port jackson, dirigit pel capit\u00e0 arthur phillip que havia comandat la first fleet (primera flota) amb els primers colons, el 26 de gener del 1788. aquesta data s'ha convertit en el dia nacional d'austr\u00e0lia, la diada d'austr\u00e0lia. la terra de van diemen's, avui dia coneguda com a tasm\u00e0nia, va ser habitada pels europeus el 1803 i es va convertir en una col\u00f2nia separada de nova gal\u00b7les del sud el 1825. el regne unit va reclamar la regi\u00f3 occidental d'austr\u00e0lia el 1829. es van crear diverses col\u00f2nies a partir del territori de la col\u00f2nia de nova gal\u00b7les del sud: austr\u00e0lia meridional, el 1836, vict\u00f2ria el 1851 i queensland el 1859. el territori del nord es va fundar el 1863 com a part de la prov\u00edncia d'austr\u00e0lia meridional. aquesta prov\u00edncia fa ser fundada com a \"prov\u00edncia lliure\", \u00e9s a dir, mai no seria una col\u00f2nia penal. vict\u00f2ria i austr\u00e0lia occidental tamb\u00e9 van ser fundades com a col\u00f2nies \"lliures\", per\u00f2, despr\u00e9s van acceptar convictes transportats. la transportaci\u00f3 dels convictes cap a austr\u00e0lia va ser eliminada gradualment entre 1840 i 1864.\nuna febre d'or va comen\u00e7ar a austr\u00e0lia durant la d\u00e8cada de 1850 portant-hi m\u00e9s immigrants. la rebel\u00b7li\u00f3 de la pressi\u00f3 militar d'eureka el 1854 va ser una expressi\u00f3 del nacionalisme australi\u00e0. entre 1850 i 1890, les sis col\u00f2nies van rebre m\u00e9s responsabilitats governamentals i autonomia, amb la capacitat de gestionar molts dels afers interns i alhora continuar com a membres de l'imperi brit\u00e0nic. l'oficina colonial a londres va conservar el control dels afers internacionals, la defensa i el transport internacional. l'1 de gener del 1901 es va formar una federaci\u00f3 de totes les col\u00f2nies despr\u00e9s d'una d\u00e8cada de plantejament i de consultes, i la mancomunitat d'austr\u00e0lia va n\u00e9ixer, com a domini de l'imperi brit\u00e0nic. el territori de la capital australiana es va separar de nova gal\u00b7les del sud el 1911 com a regi\u00f3 per a la capital de la federaci\u00f3, canberra. melbourne en seria capital de 1901 a 1927. el control del territori del nord va ser transferit del govern d'austr\u00e0lia meridional al govern federal el 1911. austr\u00e0lia va participar volunt\u00e0riament en la primera guerra mundial i la segona guerra mundial al costat dels aliats. de fet, durant la primera guerra mundial, els soldats asutralians van participar per primer cop de manera independent en conflictes internacionals -si b\u00e9 integrats en el cos d'ex\u00e8rcit d'austr\u00e0lia i nova zelanda (anzac)- i van patir grans baixes a la batalla de gal\u00b7l\u00edpoli, motiu pel qual, cada 25 d'abril se celebra l'anzac day.\nl'estatut de westminster, el 1931, va acabar formalment els enlla\u00e7os constitucionals entre austr\u00e0lia i el regne unit, per\u00f2, austr\u00e0lia no va adoptar l'estatut sin\u00f3 fins al 1942. despr\u00e9s de la derrota del regne unit a \u00e0sia el 1942 durant la segona guerra mundial i l'amena\u00e7a d'una invasi\u00f3 japonesa, va fer que austr\u00e0lia torn\u00e9s als estats units per protecci\u00f3. des del 1951, austr\u00e0lia ha estat un aliat militar dels estats units sota el tractat anzus. despr\u00e9s de la segona guerra mundial, austr\u00e0lia va promoure la immigraci\u00f3 massiva d'europa; des de la d\u00e8cada de 1970 i de l'abolici\u00f3 de la pol\u00edtica d'austr\u00e0lia blanca, es va promoure tamb\u00e9 la immigraci\u00f3 d'\u00e0sia i d'altres regions del m\u00f3n. com a resultat, la demografia, la cultura i la imatge d'austr\u00e0lia han estat radicalment transformades. els \u00faltims enlla\u00e7os constitucionals entre austr\u00e0lia i el regne unit van ser trencats el 1986 amb l'aprovaci\u00f3 de l'acte d'austr\u00e0lia, el qual va acabar amb el paper brit\u00e0nic sobre els estats australians, i anul\u00b7lant l'apel\u00b7laci\u00f3 judicial al comit\u00e8 judicial del consell privat de la monarquia brit\u00e0nica. els votants australians van rebutjar la transformaci\u00f3 de la monarquia parlament\u00e0ria en una rep\u00fablica el 1999 amb una majoria del 55%. des de l'elecci\u00f3 del govern de whitlam, el 1972, s'ha incrementat l'\u00e8mfasi del futur de la naci\u00f3 com a part de la regi\u00f3 d'\u00e0sia i del pac\u00edfic.\n\n\n== geografia f\u00edsica ==\n\nla superf\u00edcie de la mancomunitat d'austr\u00e0lia \u00e9s de 7.686.850 km\u00b2. el continent i les illes adjacents es troben sobre la placa indoaustraliana. l'illa est\u00e0 envoltada per l'oce\u00e0 \u00edndic i l'oce\u00e0 pac\u00edfic \u2014la secci\u00f3 de l'oce\u00e0 \u00edndic al sud d'austr\u00e0lia es coneix, localment com l'oce\u00e0 del sud. el continent australi\u00e0 est\u00e0 separat de l'\u00e0sia per la mar d'arafura i la mar de timor. austr\u00e0lia t\u00e9 una extensi\u00f3 de costes de 31.218 km\u00b2, excloent-hi les costes de les illes adjacents. austr\u00e0lia reclama una zona econ\u00f2mica exclusiva de 8.148.250 km\u00b2. aquesta zona econ\u00f2mica exclusiva no inclou el territori ant\u00e0rtic australi\u00e0.\nel continent australi\u00e0 es divideix en tres \u00e0rees estructurals clarament diferenciades:\nels plegaments orientals,\nles terres baixes del centre, i\nel mass\u00eds occidental.la gran barrera de corall, la barrera de corall m\u00e9s gran del m\u00f3n, es troba a poca dist\u00e0ncia de la costa nord-est i s'est\u00e9n per m\u00e9s de 2.000 km. el mont augustus, el mon\u00f2lit m\u00e9s gran del m\u00f3n, es localitza a l'austr\u00e0lia occidental. amb una altitud de 2.228 metres, el mont kosciuszko, sobre les serralades australianes o great dividing range, \u00e9s el punt m\u00e9s alt del continent australi\u00e0, tot i que el pic de mawson, que es troba al remot territori australi\u00e0 de l'illa de heard, t\u00e9 una altitud de 2.745 m.\n\nla gran majoria del territori australi\u00e0 \u00e9s des\u00e8rtic o semi\u00e0rid. el continent australi\u00e0 \u00e9s el continent m\u00e9s pla, amb les terres m\u00e9s antigues i menys f\u00e8rtils. nom\u00e9s els cantons del sud-est i el sud-oest experimenten un clima temperat. la major part de la poblaci\u00f3 viu sobre la costa temperada del sud-est. el nord, per contra, gaudeix d'un clima tropical i consisteix en boscos pluvials o tropicals, praderes, pantans de mangle i deserts. el clima \u00e9s for\u00e7a influenciat pels corrents oce\u00e0nics, incloent-hi l'oscil\u00b7laci\u00f3 meridional d'el ni\u00f1o, els efectes de la qual estan relacionats amb les sequeres peri\u00f2diques, mentre que el sistema de baixa pressi\u00f3 tropical temporal produeix ciclons al nord del continent.tot i que la major part del continent \u00e9s semi\u00e0rid o des\u00e8rtic, s'hi troben una gran varietat d'h\u00e0bitats, des de bruguerars alpins fins als boscos tropicals, i \u00e9s reconegut com un dels pa\u00efsos megadiversos. atesos l'edat del continent \u2014i per conseq\u00fc\u00e8ncia els baixos nivells de fertilitat\u2014, aix\u00ed com els patrons clim\u00e0tics extremadament variables i el seu a\u00efllament geogr\u00e0fic, la major part de la biota australiana \u00e9s \u00fanica i biodiversa. a prop del 85% de les plantes florals, 84% dels mam\u00edfers, m\u00e9s del 45% de les aus i el 89% dels peixos costaners de les \u00e0rees temperades en s\u00f3n end\u00e8mics. la majoria de les ecoregions australianes, i llurs esp\u00e8cies, s\u00f3n amena\u00e7ades per les activitats humanes i per les esp\u00e8cies que hi van ser introdu\u00efdes pels colonitzadors i immigrants. l'acte de protecci\u00f3 i conservaci\u00f3 de la biodiversitat del 1999 \u00e9s el marc jur\u00eddic que protegeix aquestes esp\u00e8cies amena\u00e7ades; s'han designat nombroses \u00e0rees protegides sota el control del pla d'acci\u00f3 de la biodiversitat, per tal de protegir i preservar els ecosistemes \u00fanics. seixanta-quatre pantans estan registrats en la convenci\u00f3 de ramsar i setze llocs han estat designats com a patrimoni de la humanitat. la fauna m\u00e9s coneguda d'austr\u00e0lia inclou els monotremes, els marsupials (com ara el cangur, el coala i el wombat); i aus com ara l'em\u00fa. moltes plantes i esp\u00e8cies animals es van extingir amb els primers assentaments humans abor\u00edgens, i d'altres arran de l'assentament europeu.\n\n\n== pol\u00edtica i govern ==\n\n\n=== estructura constitucional ===\nla mancomunitat d'austr\u00e0lia \u00e9s una monarquia constitucional amb un sistema de govern parlamentari. el rei carles iii \u00e9s el rei d'austr\u00e0lia, un paper diferenciat al paper que t\u00e9 com a rei del regne unit. el rei t\u00e9 la seva representaci\u00f3 a austr\u00e0lia per mitj\u00e0 del governador-general en l'\u00e0mbit federal i per mitj\u00e0 dels governadors en l'\u00e0mbit estatal. encara que la constituci\u00f3 atorga poders executius extensos al governador-general, normalment nom\u00e9s els utilitza sota el consell del primer ministre. el cas m\u00e9s notable de l'\u00fas d'aquests poders sense la direcci\u00f3 del primer ministre va ser la deposici\u00f3 del govern de whitlam durant la crisi constitucional del 1975.austr\u00e0lia t\u00e9 un govern amb tres branques de govern:\n\nla branca legislativa: el parlament de la mancomunitat d'austr\u00e0lia, que inclou el rei, el senat i la cambra de representants; el rei \u00e9s representat pel governador-general.\nla branca executiva: el consell federal executiu (el governador-general, aconsellat pels consellers executius); en la pr\u00e0ctica, els consellers s\u00f3n el primer ministre i els ministres de l'estat.\nla branca judicial: la cort suprema d'austr\u00e0lia i les altres corts federals. les corts estatals van esdevenir independents del comit\u00e8 judicial del regne unit el 1986.el parlament \u00e9s bicameral conformat pel senat (la cambra alta) amb 76 senadors i la cambra dels representants (la cambra baixa) amb 150 membres. els membres de la cambra baixa s\u00f3n elegits dels districtes coneguts com a electorats. els seients de la cambra dels representants s\u00f3n assignats als estats d'acord amb llur poblaci\u00f3. al senat, cada estat est\u00e0 representat per 12 senadors, mentre que els territoris s\u00f3n representats per dos. les eleccions per a ambdues cambres es realitzen cada tres anys; normalment nom\u00e9s la meitat del senat \u00e9s renovat en cada elecci\u00f3, ja que els senadors hi s\u00f3n elegits per un per\u00edode de 6 anys. el partit amb la majoria a la cambra de representants forma el govern, i el cap del partit \u00e9s designat en el primer ministre.\nhi ha tres partits pol\u00edtics principals: el partit laboral, el partit liberal i el partit nacional. senadors i representants independents o de partits minoritaris (com ara el partit verd i el partit dem\u00f2crata australi\u00e0) han aconseguit representaci\u00f3 parlament\u00e0ria, principalment en el senat, encara que llur influ\u00e8ncia ha estat marginal. des de l'elecci\u00f3 de 1996 la coalici\u00f3 liberal-nacional, encap\u00e7alada pel primer ministre, john howard ha governat a austr\u00e0lia. des de les eleccions del 2004, la coalici\u00f3 va guanyar el control del senat, la primera vegada que un partit o coalici\u00f3 en el govern ho ha aconseguit en m\u00e9s de 20 anys. el sufragi \u00e9s obligatori per a tots els ciutadans registrats al padr\u00f3 electoral amb 18 anys o m\u00e9s, en cada estat i territori i a escala federal. registrar-se per a votar tamb\u00e9 \u00e9s obligatori en totes les jurisdiccions llevat d'austr\u00e0lia del sud.\n\n\n=== divisions administratives ===\n\naustr\u00e0lia \u00e9s una federaci\u00f3 de sis estats, dos territoris interiors i altres territoris menors. els estats s\u00f3n nova gal\u00b7les del sud, queensland, austr\u00e0lia meridional, tasm\u00e0nia, vict\u00f2ria i austr\u00e0lia occidental. els dos territoris interiors s\u00f3n el territori del nord i el territori de la capital australiana.\nels territoris funcionen internament com els estats, per\u00f2 el parlament de la mancomunitat pot anul\u00b7lar les lleis que aprovin els parlaments territorials. per contra, la legislaci\u00f3 federal nom\u00e9s pot anul\u00b7lar alguna reglamentaci\u00f3 estatal en algunes \u00e0rees segons la secci\u00f3 51 de la constituci\u00f3 d'austr\u00e0lia; els parlaments dels estats conserven tots els poders legislatius residuals, incloent-hi els poders sobre els hospitals, l'educaci\u00f3, la policia, la judicatura, les carreteres, el transport p\u00fablic i el govern local.\ncada estat i territori t\u00e9 un parlament propi: els parlaments del territori del nord, el territori de la capital federal i queensland s\u00f3n unicamerals; la resta dels parlaments s\u00f3n bicamerals. la cambra baixa dels parlaments bicamerals estatals es coneixen com a assemblea legislativa o casa de l'assemblea, mentre que la cambra alta es coneix com a consell legislatiu. el cap de govern de cada estat \u00e9s el premier, i en els territoris \u00e9s el ministre en cap. el rei \u00e9s representat en cada estat per un governador; per un administrador al territori del nord i per un governador-general al territori de la capital australiana.\naustr\u00e0lia tamb\u00e9 administra diversos territoris menors; el govern federal administra una \u00e0rea separada dins nova gal\u00b7les del sud, el territori de la badia de jervis, com a base naval i port mar\u00edtim per a la capital nacional. a m\u00e9s, pertanyen a austr\u00e0lia els seg\u00fcents territoris externs habitats: l'illa de norfolk, l'illa christmas, les illes de cocos, i altres territoris deshabitats com ara les illes d'ashmore i cartier, les illes del mar del corall, les illes de heard i mcdonald i el territori ant\u00e0rtic australi\u00e0.\n\n\n== economia ==\n\naustr\u00e0lia \u00e9s una economia occidental mixta molt pr\u00f2spera, amb un producte interior brut per capita lleugerament superior al del regne unit, alemanya i fran\u00e7a. ocupa la tercera posici\u00f3 del m\u00f3n segons l'\u00edndex de desenvolupament hum\u00e0 del 2005 i la sisena en qualitat de vida d'acord amb l'\u00edndex elaborat per the economist. l'abs\u00e8ncia d'una ind\u00fastria manufacturera orientada a les exportacions ha estat considerada com un dels punts febles de l'economia australiana; no obstant aix\u00f2, les puges en els preus de les exportacions de productes b\u00e0sics australians aix\u00ed com l'increment del turisme han fet innecess\u00e0ria aquesta consideraci\u00f3. austr\u00e0lia t\u00e9 el quart d\u00e8ficit de compte corrent m\u00e9s gran del m\u00f3n en termes absoluts (en termes relatius, representa m\u00e9s del 7% del seu pib).\ndurant la d\u00e8cada de 1980, el partit del treball, encap\u00e7alat llavors pel primer ministre bob hawke i el tresorer paul keating, va comen\u00e7ar un proc\u00e9s de reforma econ\u00f2mica amb la lliure flotaci\u00f3 del d\u00f2lar australi\u00e0 el 1983 i amb la liberalitzaci\u00f3 del sistema financer. des de 1996, el govern de howard ha continuat amb el proc\u00e9s de reforma microecon\u00f2mica, que inclou la liberalitzaci\u00f3 parcial del mercat laboral i la privatitzaci\u00f3 de les empreses p\u00fabliques, principalment la ind\u00fastria de telecomunicacions. una reforma important del sistema de cobrament d'impostos va ser implementada el 2000 amb una introducci\u00f3 d'un impost sobre els b\u00e9ns i els serveis del 10%, el qual ha redu\u00eft la depend\u00e8ncia del govern en l'impost sobre la renda (personal i corporativa), una caracter\u00edstica \u00fanica del sistema australi\u00e0.\nl'economia australiana no ha experimentat cap recessi\u00f3 des dels inicis de la d\u00e8cada de 1990. el gener del 2006, la taxa d'atur era del 5,3%, amb una ocupaci\u00f3 total de 10.034.500 persones. el sector dels serveis de l'economia, que inclou el turisme, l'educaci\u00f3 i els serveis financers, representa el 69% del pib. l'agricultura i els recursos naturals representen el 3% i el 5% del pib respectivament, per\u00f2, contribueixen considerablement a les exportacions del pa\u00eds. els principals mercats d'austr\u00e0lia s\u00f3n jap\u00f3, xina, els estats units, corea del sud i nova zelanda. una \u00e0rea de preocupaci\u00f3 per als economistes \u00e9s l'elevat d\u00e8ficit de compte corrent i els nivells de deute extern.\n\u00e9s el primer pa\u00eds del m\u00f3n en exportaci\u00f3 de llana i carn de xai, bauxita, titani, aix\u00ed com l'estat que cont\u00e9 m\u00e9s reserves d'urani.\n\n\n== geografia humana i societat ==\n\n\n=== etnografia i immigraci\u00f3 ===\nla majoria dels 21 milions d'australians s\u00f3n descendents dels colonitzadors i dels immigrants; el 90% de la poblaci\u00f3 australiana \u00e9s d'ascend\u00e8ncia europea. la majoria dels immigrants colonials i els posteriors a la independ\u00e8ncia provenien gaireb\u00e9 exclusivament de la gran bretanya i irlanda, de manera que la poblaci\u00f3 d'origen angloc\u00e8ltica encara hi predomina. la poblaci\u00f3 australiana s'ha quadruplicat des de la fi de la primera guerra mundial, gr\u00e0cies a l'ambici\u00f3s programa d'immigraci\u00f3 australiana. entre la fi de la segona guerra mundial i el 2000, al voltant de 5,9 milions de persones de la poblaci\u00f3 total es van establir a austr\u00e0lia com a immigrants nous, la qual cosa vol dir que dos de cada set australians van n\u00e9ixer a l'estranger. el 2001, els cinc grups m\u00e9s grans del 23,1% d'australians nascuts a l'estranger provenien del regne unit, nova zelanda, it\u00e0lia, el vietnam i la xina. despr\u00e9s de l'abolici\u00f3 de la pol\u00edtica de l'austr\u00e0lia blanca el 1973, nombroses iniciatives governamentals s'han establert per a encoratjar i promoure l'harmonia \u00e8tnica basada en una pol\u00edtica de multiculturalisme. la poblaci\u00f3 ind\u00edgena, que inclou els abor\u00edgens del continent i de les illes de l'estret de torres, era de 410.003 (o el 2,2% de la poblaci\u00f3 total) el 2001; un increment significatiu des del cens de 1976, que report\u00e0 una poblaci\u00f3 aborigen de 115.953.\n\n\n=== lleng\u00fces ===\nl'angl\u00e8s \u00e9s la llengua oficial d'austr\u00e0lia. segons el cens del 2001, l'angl\u00e8s \u00e9s l'\u00fanica llengua parlada a les llars del 80% de la poblaci\u00f3 australiana. tamb\u00e9 s'hi parlen el xin\u00e8s (2,1%), l'itali\u00e0 (1,9%) i el grec (1,4%). una proporci\u00f3 significativa dels immigrants de primera i segona generaci\u00f3 s\u00f3n biling\u00fces. es creu que a prop de 200 i 300 lleng\u00fces abor\u00edgens australianes existien abans del primer contacte amb els europeus. nom\u00e9s n'han sobreviscut 70, i 50 estan en perill d'extinci\u00f3. a prop de 50.000 (0,25%) persones parlen una llengua aborigen com a llengua materna.\n\n\n=== religi\u00f3 ===\nno hi ha cap religi\u00f3 oficial de l'estat. el cens del 2006 va reportar que el 68% dels australians eren cristians: el 26% eren cat\u00f2lics i el 19% eren anglicans. el 19% van reportar \"cap religi\u00f3\", fet que inclou l'humanisme, l'ateisme, l'agnosticisme i el racionalisme; i el 12% no va respondre o no va donar una resposta adequada. el 5% eren d'una religi\u00f3 no cristiana. com en la majoria dels pa\u00efsos occidentals, el nivell de participaci\u00f3 activa o assist\u00e8ncia a l'esgl\u00e9sia \u00e9s molt menor.\n\n\n=== educaci\u00f3 ===\nl'educaci\u00f3 \u00e9s obligat\u00f2ria a tot austr\u00e0lia, dels 6 als 15 anys (16 a l'austr\u00e0lia meridional i tasm\u00e0nia, i 17 a l'austr\u00e0lia occidental). la taxa d'alfabetisme \u00e9s del 99%. segons el programa per a l'avaluaci\u00f3 internacional dels estudiants de l'ocde, l'educaci\u00f3 australiana \u00e9s la vuitena millor del m\u00f3n; i una posici\u00f3 molt millor que la mitjana dels pa\u00efsos de l'ocde. amb finan\u00e7ament p\u00fablic, s'han establert 38 universitats i, tot i que tamb\u00e9 s'han establert diverses universitats privades, la gran majoria reben finan\u00e7ament p\u00fablic. hi ha un sistema d'entrenament vocacional organitzat en l'\u00e0mbit estatal, inferior al nivell de llicenciatura de les universitats, conegut com l'educaci\u00f3 t\u00e8cnica i superior (tafe). prop del 58% dels australians entre els 25 i els 64 anys tenen qualificacions universit\u00e0ries o vocacionals; i la taxa de graduaci\u00f3 d'educaci\u00f3 terci\u00e0ria \u00e9s del 4,9%, la m\u00e9s alta dels pa\u00efsos de l'ocde, aix\u00ed com la taxa d'alumnes internacionals en relaci\u00f3 amb els alumnes nacionals en l'educaci\u00f3 terci\u00e0ria.\n\n\n== cultura i oci ==\ndes de 1788, el fonament de la cultura australiana ha estat la cultura anglocelta, tot i que s\u2019hi van desenvolupar diverses caracter\u00edstiques, atesos l'ambient \u00fanic del pa\u00eds i la cultura aborigen preexistent. els \u00faltims 50 anys, la cultura australiana ha estat for\u00e7a influenciada per la cultura popular estatunidenca \u2014especialment la televisi\u00f3 i el cinema\u2014 aix\u00ed com per la immigraci\u00f3 massiva de persones de pa\u00efsos no angloparlants.\nl'himne nacional \u00e9s advance australia fair. entre les can\u00e7ons que extraoficialment tenen tamb\u00e9 aquest estatus, hi ha waltzing matilda, i still call australia home, de peter allen; o fins i tot down under, de men at work.\nles arts visuals australianes tenen una hist\u00f2ria llarga, que comen\u00e7a amb les pintures de coves dels abor\u00edgens. a partir dels primers assentaments europeus, un tema com\u00fa de l'art australi\u00e0 ha estat la geografia i els paisatges, com ara les obres d'arthur streeton, arthur boyd i albert namatjira. les tradicions dels abor\u00edgens s'han transm\u00e8s oralment i estan relacionades amb les cerim\u00f2nies i les hist\u00f2ries dels somnis. la m\u00fasica, la dansa i l'art aborigen han influenciat les arts contempor\u00e0nies australianes. austr\u00e0lia t\u00e9 una tradici\u00f3 activa de m\u00fasica, ballet i teatre; la majoria de les companyies d'art reben finan\u00e7ament p\u00fablic per mitj\u00e0 del consell australi\u00e0 del govern federal. hi ha una orquestra simf\u00f2nica en cada capital dels estats de la federaci\u00f3 i una companyia d'\u00f2pera nacional, l'opera australia.\nentre els escriptors australians reconeguts, es troben banjo paterson i henry lawson, que van escriure sobre la natura australiana. el car\u00e0cter colonial d'austr\u00e0lia predomin\u00e0 en els primers escrits de literatura. el 1973, patrick white va rebre el premi nobel de literatura; \u00e9s reconegut com un dels escriptors en llengua anglesa m\u00e9s grans del segle xx.\naustr\u00e0lia t\u00e9 dues cadenes de televisi\u00f3 p\u00fabliques \u2014l'abc i l'sbs\u2014, tres cadenes comercials i diversos altres serveis de pagament i gratu\u00efts.\n\n\n== refer\u00e8ncies ==\n\n\n== vegeu tamb\u00e9 ==\naustralian ballet"