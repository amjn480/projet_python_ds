"albani\u00eb (albanees: shqip\u00ebria), officieel de republiek albani\u00eb (albanees: republika e shqip\u00ebris\u00eb), is een land in zuidoost-europa. het land ligt in het zuidwesten van de balkan aan de ionische en adriatische zee. albani\u00eb grenst kloksgewijs aan montenegro, kosovo, noord-macedoni\u00eb en griekenland. de hoofdstad van albani\u00eb is tirana.\nalbani\u00eb is sinds 1991 een parlementaire republiek na de val van het communisme. de enige offici\u00eble taal in albani\u00eb is albanees. het land heeft een oppervlakte van 28.748 km\u00b2 en telt ongeveer 2,8 miljoen inwoners.\nalbani\u00eb is lid van de verenigde naties, de navo, de organisatie voor veiligheid en samenwerking in europa, de raad van europa en de wereldhandelsorganisatie. ook is albani\u00eb een van de oprichtende leden van de unie voor het middellandse zeegebied. sinds 24 juni 2014 is het daarnaast kandidaat-lid van de europese unie.\n\n\n== geschiedenis ==\n\nin het jaar 1190 van de 12e eeuw stichtten de albanezen, een indo-europees volk dat volledig was gekerstend ten tijde van hun eerste vermelding binnen het byzantijnse rijk, onder leiding van archont en stamvader progon het vorstendom arb\u00ebr. zijn zoons gjin en dhimit\u00ebr volgden hem op als prins van albani\u00eb. na de val van de progoni-dynastie in 1216 kwam het onder heerschappij van de albanese edelen grigor (1216\u20131236) en golem (1252\u20131256). het vorstendom, met kruj\u00eb als hoofdstad, kwam geografisch overeen met het huidige centraal- en zuid-albani\u00eb. in 1272 ontstond het koninkrijk albani\u00eb na een personele unie tussen lokale albanese edelen en het huis anjou-sicili\u00eb.\ngedurende de late middeleeuwen volgden heerschappijen van meerdere albanese dynastie\u00ebn, zoals die van muzaka, thopia, balsha, shpata, arianiti, dukagjini en kastrioti. de albanese vorstendommen werden verspreid over het huidige albani\u00eb gesticht met ieder een eigen autonomie en adellijke titel. in 1340 werd de prins van berat andrea ii muzaka gekroond tot despoot van albani\u00eb na het verslaan van het servische leger. andrea ii breidde het zuidelijk gevestigde vorstendom muzaka uit naar gebieden in het huidige westen van noord-macedoni\u00eb en het noorden van griekenland. in 1368 stichtte prins karl thopia op diens beurt het prinsdom albani\u00eb in de centrale en noordoostelijke gebieden. beide heersers werden opgevolgd door hun nageslacht tot halverwege de 15e eeuw.\n\nin de 15e eeuw werd in albani\u00eb een sandjak uitgeroepen na ottomaanse expansie naar de balkan. dit resulteerde in een albanese opstand onder leiding van onder andere prins gjergj arianiti. na een serie veldslagen van 1432 tot 1436 werd de ottomaanse heerschapij echter wel erkend in ruil voor lokale autonomie voor albanese heersers. op 2 maart 1444 werd de liga van lezh\u00eb gesticht, wat vaak beschouwt wordt als de bakermat van een territoriaal albani\u00eb na de vereniging van alle albanese vorstendommen. de liga van lezh\u00eb vocht een jarenlang durende oorlog tegen het ottomaanse rijk. onder bevel van de albanese vorst gjergj kastrioti  - bijgenaamd skanderbeg - kwamen de albanezen in een succesvolle rebellie van de 25 veldslagen 24 keer als winnaar uit de strijd tegen twee verschillende sultans, namelijk murat ii en mehmet ii. na de dood van gjergj kastrioti in 1468 verzwakte de albanese tegenstand onder prins lek\u00eb dukagjini en viel de liga in het jaar 1479 na de belegering van shkod\u00ebr door sultan mehmet ii. \n\nalbani\u00eb zou sindsdien vier eeuwen lang geregeerd worden door het ottomaanse rijk. de ottomaanse heerschappij had een grote invloed op de bevolking, zo bekeerden de albanezen zich tussen de 17e en 18e eeuw in grote getallen van het christendom naar de islam. als gevolg hiervan kregen de albanezen veel grondgebied in de vorm van pasjaliks en vilajets. enkele invloedrijke politici en soldaten binnen het ottomaanse rijk waren eveneens van albanese komaf. in de 19e eeuw ontstonden er in albani\u00eb opstanden als het gevolg van de nationale ontwaking. in deze periode werd het albanees nationalisme gesticht en streefden de albanezen naar een eigen culturele, sociale en politieke natiestaat. dit paramilitaire offensief duurde van 1833 tot 1912.\nhet huidige albani\u00eb verklaarde zich op 28 november 1912 onafhankelijk van het ottomaanse rijk en werd in december van dat jaar tijdens de conferentie van londen door de internationale gemeenschap erkend als soevereine staat. het ging verder als de voorlopige regering van albani\u00eb met ismail qemali als eerste staatshoofd. vlor\u00eb werd de eerste hoofdstad van het moderne albani\u00eb. later zou tirana herkozen worden.\n\ngedurende de balkanoorlog (1912-1913) verloor het net opgerichte albani\u00eb grondgebied aan buurlanden servi\u00eb, montenegro en griekenland. hoewel albani\u00eb tijdens het conflict de stad shkod\u00ebr na een belegering terug veroverde en de kust aan adriatische zee behield na de slag om lum\u00eb, beide keren ten koste van servi\u00eb, bepaalde de vrede van londen op 29 juli 1913 de landsgrenzen op de balkan. albani\u00eb behield zijn status als onafhankelijk land, mede door de druk van vooral oostenrijk-hongarije en itali\u00eb, maar moest aanzienlijk stuk land afstaan aan servi\u00eb, montenegro en griekenland waardoor veel etnische albanezen buiten albani\u00eb kwamen te wonen.\nde grootmachten wilden de prins wilhelm zu wied als koning op de troon van albani\u00eb; hij was familie van koningin wilhelmina. nederland stuurde militairen; de eerste vredemissie van nederland. deze actie mislukte en de nederlandse majoor thomson kwam om het leven. voor hem zijn standbeelden opgericht in groningen, den haag en durr\u00ebs.\nin 1928 werd het land een koninkrijk onder zog i van albani\u00eb, met steun van itali\u00eb. de italianen brachten beschaving en bouwden mee aan modernisering van het land. zo kende het albanese leger italiaanse invloeden en werd ook de infrastructuur van het land sterk verbeterd. van 1939 tot 1943 annexeerde itali\u00eb het gebied na de italiaanse invasie van albani\u00eb en werd het koninkrijk albani\u00eb een protectoraat van het koninkrijk itali\u00eb, geregeerd door victor emmanuel iii.\n\nin oktober 1940 besloot het leger van albani\u00eb een aanval in te zetten tegen de grieken. een tegenaanval van griekenland leidde echter ertoe dat een aanzienlijk deel van zuid-albani\u00eb onder griekse hoede kwam, met name epirus, historisch gezien een belangrijke plek voor de albanezen. in april 1941 werden gebieden van joegoslavi\u00eb met aanzienlijke albanese bevolking verenigd aan koninkrijk albani\u00eb, dit waren het westen van noord-macedoni\u00eb, het oosten van montenegro en het grootste deel van het huidige kosovo. tijdens de tweede wereldoorlog begon nazi-duitsland het land in september 1943 te bezetten en kondigde vervolgens later aan dat ze de onafhankelijkheid van albani\u00eb zouden erkennen, mits albani\u00eb een neutrale staat zou worden. echter duurde het tot november 1944 tot de duitse troepen albani\u00eb zouden verlaten, hierna viel albani\u00eb weer onder bewind van het koninkrijk itali\u00eb. in 1946 werd albani\u00eb na de onafhankelijkheidsoorlog bevrijd van de asmogendheden.\ngedurende de tweede wereldoorlog waren er drie albanese groeperingen die collaboreerden met nazi-duitsland, namelijk de balli komb\u00ebtar (paramilitaire eenheid), de ss skanderbeg (zijtak van de waffen-ss bestaande uit albanese bergjagers) en de vulnetari (een militie dat opereerde als grenswachters). motieven hiervoor waren het gewenste  \nirredentistische concept groot-albani\u00eb en de anticommunistische overtuigingen. tegenstanders waren de communistische albanese partijen, de joegoslavische partizanen, de servische \u010detniks en de nationaal republikeinse griekse liga. ook de niet-albanese burgerbevolking moest het hierbij ontgelden. als gevolg van partij kiezen voor de nazi's werd de groep kort na de oorlog verslagen door het albanese volksleger. de leden werden ge\u00ebxecuteerd of gevangen houden. ook ontvluchtten vele leden het land.\n\nna de tweede wereldoorlog werd het land een satellietstaat van de sovjet-unie en raakte albani\u00eb voor de rest ge\u00efsoleerd van andere landen. enver hoxha was staatshoofd van de nieuw opgerichte volksrepubliek albani\u00eb in 1946. enver hoxha had nauwe banden met jozef stalin, voor wie hij bewondering had. nadat josip tito in conflict raakte met stalin en hoxha kritiek had op de joegoslavische regering en de manier van omgaan met de albanese minderheid aldaar, stak enver hoxha veel energie in het albanese volksleger. het telde 60.000 soldaten aan mankracht en 450.000 man reservepersoneel. in albani\u00eb werden in die jaren tevens vele bunkers gebouwd. een aanval van joegoslavi\u00eb op albani\u00eb bleef hierom ook uit. wel vonden in albani\u00eb in korte tijd twee incidenten plaats met de grens met joegoslavi\u00eb en griekenland na aanvallen op albani\u00eb door het griekse leger gesteund door joegoslavi\u00eb, dat na dit conflict een geheime missie aan de albanese grens plande. beide conflicten leidden tot albanese overwinningen. na de dood van stalin werd de band met de sovjet-unie minder en ontwikkelde albani\u00eb banden met andere communistische landen, onder meer met volksrepubliek china. in deze periode kende het land een toenemende industri\u00eble beschaving, verstedelijking en economische groei die leidde tot een hogere levensstandaard. ook op het gebied van onderwijs maakte albani\u00eb stappen en werd analfabetisme geminimaliseerd. enver hoxha maakte van albani\u00eb het eerste athe\u00efstische land in de wereld. het praktiseren van religie werd verboden, waarna kerken en moskee\u00ebn werden gesloten en gesloopt.\n\nna verkiezingen in 1991 kwam er na 40 jaar een einde aan het communisme in albani\u00eb. sindsdien is albani\u00eb een parlementaire democratie. albani\u00eb werd sindsdien lid van verschillende internationale organisaties en is daarbij kandidaat-lid van de europese unie. sinds september 2013 is edi rama de premier van republiek albani\u00eb, waarna hij twee keer herkozen werd door de albanese bevolking tijdens de verkiezingen van 2017 en 2021. bajram begaj is president van het land.\n\n\n== demografie ==\n\nalbani\u00eb kan vanuit cultureel, historisch en geografisch oogpunt worden beschouwd als een typisch balkanland, maar onderscheidt zich in een aantal opzichten van zijn naaste buren. zo grenst het land, met uitzondering op griekenland aan de voormalig-joegoslavische landen; waar het niet-slavische albani\u00eb geen onderdeel van was, is de islam met 56% de dominerende godsdienst, al maakt religie onder de etnische albanezen weinig onderscheid en verenigen zij zich door dezelfde identiteit. verder neemt de albanese taal binnen de indo-europese taalfamilie een aparte positie in. mede door het feit dat het land vlak na de tweedewereldoorlog door een strenge, communistische regime ging werd het van zijn buren ge\u00efsoleerd, waardoor ook de etnische homogeniteit werd behouden.\n\n\n=== etniciteit ===\nalbani\u00eb telt 2.829.741 (2021) inwoners. de meerderheid van de bevolking is etnisch albanees (82,6%). de grootste etnische minderheid in albani\u00eb zijn de grieken met 0,9% van de totale bevolking. verder leven er kleinere gemeenschappen vlachen, roma en slavische volkeren, waar de montenegrijnen en de macedoni\u00ebrs de grootste etnische groepen van zijn. erkende etnische minderheden in albani\u00eb zijn verder bulgaren, servi\u00ebrs en bosniakken. van 15% van de bevolking is de etniciteit niet bekend.\nbevolkingsgroepen: albanezen (82,6%), grieken (0,9%), montenegrijnen, macedoni\u00ebrs, roma, vlachen, onbekend (15,5%)\nbevolkingsgroei: 0,3% (schatting 2015)\nanalfabetisme: mannen 1,6%, vrouwen 3,1% (schatting 2015)een groot deel van de etnische albanezen woont buiten albani\u00eb. in de eerste plaats in kosovo (al bezien sommigen dat nog altijd als deel van servi\u00eb), waarmee er lang een grensgeschil is geweest. na afloop van de kosovo-oorlog (juni 1999) werd kosovo door de vn onder internationaal bestuur geplaatst. dit heeft geresulteerd in autonomie voor kosovo en de facto onafhankelijkheid van servi\u00eb. 88% van de inwoners van kosovo is albanees (2000). op 17 februari 2008 verklaarde het parlement van kosovo eenzijdig, in overleg met de verenigde staten en het europese parlement, de onafhankelijkheid. in eerste instantie leidde dat tot erkenning van het merendeel van de navo-landen en die van de europese unie, op een paar uitzonderingen na. kosovo wordt sindsdien erkend door 88 landen.tevens is 25% van de bevolking van noord-macedoni\u00eb etnisch albanees (2002). daarnaast een aanzienlijk aantal in griekenland (epirus) en kleine aantallen in montenegro en servi\u00eb (afgezien van kosovo). sinds de turkse verovering wonen de arb\u00ebresh\u00eb in zuid-itali\u00eb, eveneens van albanese afkomst. de albanese diaspora in west-europa en in de nieuwe wereld is omvangrijk.\n\n\n=== taal ===\nhet albanees, de enige offici\u00eble taal, vormt net zoals het armeens en het grieks een aparte tak binnen de indo-europese taalfamilie. de shkumbinrivier, die het land ruwweg in twee\u00ebn verdeelt, scheidt sprekers van het noordelijke dialect, het gegisch (1,8 miljoen sprekers in albani\u00eb), van die van het zuidelijke dialect of toskisch (2,9 miljoen). de albanese standaardtaal is gebaseerd op het toskisch. naast het gegisch (dat ook de voertaal is in het grootste deel van kosovo) en toskisch zijn er nog twee andere varianten van het albanees, het arberisch en het arvanitika, die gesproken worden door albanese minderheden in respectievelijk zuid-itali\u00eb en griekenland. alle vier deze varianten worden door sommige bronnen als afzonderlijke talen beschouwd. de albanese gebarentaal wordt gebruikt door 205.000 mensen. een aantal albanezen heeft italiaans of frans als tweede taal. dit wordt veroorzaakt door de geschiedenis van het land en het onderwijs.\noverige inheemse talen in albani\u00eb zijn het grieks (15.200 sprekers), macedonisch (4440), vlach romani (4000), aroemeens (3850) en de montenegrijnse variant van het servisch (66). de twee belangrijkste immigrantentalen zijn het turks (710 sprekers) en het italiaans (520). massamedia in de italiaanse taal zoals televisie en radio zijn beschikbaar in heel albani\u00eb en zijn er geliefd.\n\n\n=== etymologie ===\nna de oprichting van de eerste albanese staat in de 12e eeuw, het vorstendom arb\u00ebr, noemden de albanezen, afhankelijk van gege of tosk, het land arbanon/arb\u00ebria en zichzelf arb\u00ebn/arb\u00ebror. de term shqiptar, de manier waarop albanezen zichzelf hedendaags noemen, werd pas aangenomen aan het einde van de 17e eeuw. echter noemden zij het land nog steeds arbanon/arb\u00ebria. pas aan het begin van de 18e eeuw noemden zij het land shqip\u00ebria. het woord shqiponja betekent in de albanese taal adelaar en de naam shqip\u00ebria betekent land van de adelaar. op de albanese vlag wordt de (tweekoppige) adelaar zwart afgebeeld in een verder volledig rood veld.\nde internationale term albania, afgeleid vanuit het middeleeuws latijn, verwijst naar de illyrische stam albanoi die het gebied in de oudheid regeerden.\n\n\n=== religie ===\nde dominerende godsdiensten in albani\u00eb bij de volkstelling van 2011 waren de islam: 56,7%, het rooms-katholicisme: 10,02%, de oosters-orthodoxe kerk: 6,8% en het athe\u00efsme: 2,5%.de religieuze voorkeur verschilt per bevolkingsgroep, zo zijn de meeste etnische albanezen moslim met een katholieke en orthodoxe minderheid. in albani\u00eb is de grootste minderheid grieks, zij hangen voornamelijk de orthodoxe kerk aan net als de kleinere gemeenschappen slavische volkeren in albani\u00eb. van de roma's verschilt de religieuze voorkeur.\n\n\n== geografie ==\nalbani\u00eb ligt in zuidwesten van het balkanschiereiland en grenst aan montenegro, kosovo (al erkent servi\u00eb deze onafhankelijkheid niet en claimt het een grens met albani\u00eb), noord-macedoni\u00eb en griekenland. het heeft een oppervlakte van 28.748 km\u00b2 en is ruw en bergachtig, behalve de vruchtbare adriatische kust.\nde hoogste bergen zijn te vinden in de albanese alpen, in het noorden van het land, het korabgebergte in het oosten, het pindosgebergte in het zuidoosten, het keraunisch gebergte in het zuidwesten en het skanderbeggebergte in het centrum van het land. de korab (2764 m), op de grens met noord-macedoni\u00eb, is het hoogste punt van het land.\nde belangrijkste rivieren van albani\u00eb zijn de drin, de mat, de shkumbin, de vjos\u00eb en de seman, maar de meeste zijn onbevaarbaar. de grootste meren zijn het meer van shkod\u00ebr, het meer van ohrid en het prespameer, alle ten dele buiten albani\u00eb. meer dan een derde van het land bestaat uit bossen en moerassen, meer dan een derde is weiland en slechts ongeveer een vijfde is gecultiveerd.\nalbani\u00eb is niet rijk aan eilanden. het land telt een tiental kleine onbewoonde eilanden voor de kust, plus een aantal nog kleinere eilanden in zijn meren. het grootste eiland is sazan, dat aan de ingang van de golf van vlor\u00eb gelegen is.\n\n\n=== klimaat ===\nhet kustklimaat is typisch mediterraan, met hete, droge zomers en milde, natte winters. het bergachtige binnenland, vooral in het noorden, heeft strenge winters en milde zomers.\n\n\n=== steden (bashki) ===\nde hoofdstad tirana is met 557.422 inwoners (2011) veruit de grootste stad van het land. de hele agglomeratie tirana telde in 2008 een kleine 900.000 inwoners.\ndurr\u00ebs, dat de grootste haven van albani\u00eb heeft en ook het nationale spoorwegknooppunt is, is de tweede stad (175.110 inwoners). andere grote steden (bashki) zijn respectievelijk (inwoneraantal volgens de volkstelling van 2011):\n\nelbasan (141.714)\nshkod\u00ebr (135.612)\nfier (120.655)\nvlor\u00eb (104.827)\nkam\u00ebz (104.190)\n\n\n=== archeologische plaatsen ===\napollonia\nbyllis\nbutrint\nkonispol (grotten)\n\n\n=== bezienswaardigheden ===\nmonumenten op de werelderfgoedlijst\n\n\n== cultuur ==\n\n\n=== vlag van albani\u00eb ===\nde vlag van albani\u00eb verwijst naar het wapen van het middeleeuwse albanese adellijk geslacht kastrioti. deze werd in 1444 ook gebruikt als wapen van een militaire alliantie, de liga van lezh\u00eb, door de commandant gjergj kastrioti in de oorlog tegen het ottomaanse rijk. \n\nna de albanese onafhankelijkheid van het ottomaanse rijk in 1912 werd in de stad vlor\u00eb een donkerrode vlag met een zwarte adelaar aangenomen als vlag van de voorlopige regering van albani\u00eb. hierna werd de vlag regelmatig gewijzigd en verschilde de kleur rood en de vorm van de adelaar een aantal keer. de huidige vlag werd op 7 april 1992 aangenomen, in 2002 werd het donkerrode veld vervangen voor een lichtrode veld.\n\nhet rood staat voor moed, kracht en bloed dat is vergoten voor de albanese etniciteit. de zwarte adelaar verwijst naar de betekenis van het land in eigen taal shqip\u00ebria, wat in het albanees 'land van de adelaar' betekent.\n\n\n=== volkshelden ===\nalbani\u00eb kent een rijke historie aan volkshelden en sluit deze volkshelden enorm in het hart. door het feit dat albanezen vaak te maken hadden met diverse overheersers en dit nooit echt tot assimilatie leidde zijn zij een enorm trots volk. de nationale volksheld van de albanezen is gjergj kastrioti skanderbeg, naar wie de vlag en wapen van albani\u00eb oorspronkelijk verwijzen.\n\n\n=== albanese keuken ===\nde albanese keuken verschilt niet veel van andere keukens in de nagelegen buurlanden op de balkan. populaire gerechten zijn de gevulde paprika, sarma, cevapcici en burek. ook het nuttigen van alcohol is gebruikelijk tijdens het avondmaal, ondanks dat de kleine meerderheid in albani\u00eb, 56%, de islam aanhangt.\n\n\n=== muziek ===\nalbanese volksmuziek is een belangrijk onderdeel van de nationale identiteit. volksmuziek kan echter wel verschillen per gebied, in het noorden van albani\u00eb leven de gegen en in het zuiden de tosken. vaak is de boodschap wel hetzelfde en gaat het vooral over de nationale trots en het verenigen van een etnisch albani\u00eb.\nbekende internationale artiesten van albanese afkomst zijn dua lipa, ava max, bleona qereti, era istrefi en bebe rexha.\n\n\n=== media en televisie ===\nde  radio televizioni shqiptar (rtsh) is de publieke omroep van albani\u00eb die de belangrijkste televisie- en radioprogramma's produceert. andere populaire omroepen zijn top channel, televizioni klan en vizion plus. de zenders richten zich naast de albanezen in albani\u00eb ook op de etnische albanezen in de omringende landen.\n\n\n== sport ==\nde populairste sport in albani\u00eb is voetbal. het nationale elftal kwalificeerde zich tot op heden voor twee eindtoernooien, het ek 2016 in frankrijk en het ek 2024  in duitsland. de drie grootste en populairste voetbalclubs in albani\u00eb zijn kf tirana, partizan tirana en ks vllaznia shkod\u00ebr. zij spelen in de kategoria superiore, de hoogste voetbalcompetitie van het land.\neen andere populaire sport in albani\u00eb is volleybal. doorgaans wordt het vooral door vrouwen uitgeoefend.\n\n\n== politiek ==\n\n\n=== politiek systeem ===\nalbani\u00eb is een republiek met een parlement dat uit \u00e9\u00e9n kamer bestaat, de volksvergadering van albani\u00eb (kuvendi i shqip\u00ebris\u00eb), waarvan de afgevaardigden via algemene verkiezingen voor de termijn van vier jaar worden gekozen. het parlement kiest de president voor een termijn van vijf jaar, en de president benoemt de premier. de uitvoerende macht wordt uitgeoefend door een ministerraad die door de premier wordt benoemd en door de president wordt goedgekeurd.\n\npresident: bajram begaj, sinds 24 juli 2022 (termijn: vijf jaar)\npremier: edi rama (ps), sinds 13 september 2013\nparlementsvoorzitter: lindita nikolla (ps), sinds 10 september 2021\nminister van buitenlandse zaken: olta xha\u00e7ka (ps), sinds 2021\nminister van binnenlandse zaken: bledar \u00e7u\u00e7i (ps), sinds 2020\nvolksvergadering: 140 zetels, termijn van vier jaar\nzetelverdeling sinds de parlementsverkiezingen van 2021:\nsocialistische partij van albani\u00eb (partia socialiste e shqip\u00ebris\u00eb, ps): 74 zetels\ndemocratische partij van albani\u00eb (partia demokratike e shqip\u00ebris\u00eb, pd): 59 zetels\nsocialistische beweging voor integratie (l\u00ebvizja socialiste p\u00ebr integrim, lsi): 4 zetels\nsociaaldemocratische partij van albani\u00eb (partia socialdemokrate e shqip\u00ebris\u00eb, psd): 3 zetels\nandere partijen: 0 zetelsde laatste parlementsverkiezingen in albani\u00eb vonden plaats op 25 april 2021. de sociaaldemocratische lijst van premier edi rama behaalde een duidelijke overwinning.\n\n\n=== staatshoofden ===\n\nde voorgangers van bajram begaj als staatshoofd waren de volgende (sinds 1925):\n\nkoning zog 1925-1939 (tot 1928 president)\nomer nishani 1944-1953 (communist)\nhaxhi lleshi 1953-1982 (communist)\nramiz alia 1982-1992 (communist, socialist)\nsali berisha 1992-1997 (democraat)\nsk\u00ebnder gjinushi 1997 (interim)\nrexhep meidani 1997-2002 (socialist)\nalfred moisiu 2002-2007 (partijloos)\nbamir topi 2007-2012 (democraat)\nbujar nishani 2012-2017 (democraat)\nilir meta 2017-2022 (socialistische beweging voor integratie)\n\n\n=== bestuurlijke indeling ===\n\nalbani\u00eb kent naast de centrale overheid ook andere bestuurslagen, territoriale onderdelen waar regels vastgesteld en/of beslissingen worden genomen over bepaalde gebieden en/of hun bewoners. het betreft de volgende bestuurslagen:\n\n\n=== albanese strijdkrachten ===\n\nsinds de onafhankelijkheid van albani\u00eb in 1912 heeft het land een eigen nationaal leger. dit leger bestaat uit de generale staf van albani\u00eb, de albanese landmacht, de albanese luchtmacht, de albanese marine en het militair politiekorps van albani\u00eb.\nalbani\u00eb trad in 2009 toe tot de navo. het albanese leger is sinds de toetreding bij de navo behoorlijk gemoderniseerd. het krijgt naast extra financi\u00eble middelen van duitsland, itali\u00eb en de verenigde staten ook steun in modernere wapens. ook worden de albanese soldaten getraind volgens de navo-richtlijnen. de dienstplicht in albani\u00eb is in 2010 afgeschaft. de minimumleeftijd is 18 jaar.\n\n\n=== internationale betrekkingen ===\nalbani\u00eb is lid van de verenigde naties, de navo, de organisatie voor veiligheid en samenwerking in europa, de raad van europa, de unesco, de wereldhandelsorganisatie, de wereldbank en is een van de oprichtende leden van de unie voor het middellandse zeegebied. sinds 2014 is het land kandidaat-lid van de europese unie.\nin tirana zijn 35 buitenlandse ambassades gevestigd, daarnaast zijn er over de rest van het land nog een viertal griekse en italiaanse consulaten verspreid. albani\u00eb zelf onderhoudt 36 ambassades in het buitenland.\n\n\n== economie ==\n\nalbani\u00eb is een land in ontwikkeling en behoort tot de tweede wereld. in 2010 had albani\u00eb een bruto binnenlands product (bbp) van 1236 miljard lek of zo\u2019n 9 miljard euro. per hoofd van de bevolking is dit iets minder dan 3000 euro. het land telt ruim 1 miljoen arbeidskrachten waarvan ongeveer de helft zich bezighoudt met de landbouw; de meerderheid van de rest van de bevolking is betrokken bij een of andere vorm van industrie.\nde economie van het land haperde vooral in de vroege jaren negentig van de twintigste eeuw toen albani\u00eb snel van een strak gecontroleerd systeem tot een markteconomie probeerde over te gaan. tijdens deze periode was het werkloosheidscijfer ongeveer 40%, maar tegen het eind van het decennium was dit weer gedaald tot 20%.\nde landbouw werd vroeger gesocialiseerd in de vorm van collectieve en staatslandbouwbedrijven, maar in 1992 was alle landbouwgrond geprivatiseerd. tarwe en graan, katoen, tabak, aardappels en suikerbieten worden gekweekt en vee wordt gefokt. albani\u00eb is rijk aan delfstoffen, in het bijzonder olie, bruinkool, koper, chroom, kalksteen, zout, bauxiet en aardgas. de chemische industrie, mijnbouw, landbouwverwerking en de vervaardiging van textiel, kleding, timmerhout en cement zijn de belangrijkste industri\u00eble sectoren. het land heeft verscheidene hydro-elektrische installaties. door de economische neergang tijdens de jaren 90 blijft albani\u00eb hoofdzakelijk een ontwikkelingsland.\nde buitenlandse handel geschiedt voornamelijk via de zee. de uitvoer van albani\u00eb bestaat voornamelijk uit de natuurlijke rijkdommen en levensmiddelen en de invoer vooral uit machines, andere industrieproducten en consumptiegoederen. de belangrijkste handelspartners zijn itali\u00eb, griekenland, turkije, duitsland en china. in de vroege jaren negentig werd albani\u00eb lid van het internationaal monetair fonds en van de wereldbank.\n\n\n=== economische cijfers ===\nmunteenheid: lek (all) (100 qindarka); koers: all 1 = eur 0,0075 (2017)\nbruto binnenlands product: us$13,16 miljard (2013)aandelen per sector: landbouw (17,5%), industrie (15,3%) en diensten (67,2%) (2013)\ninflatie: 2% (2013)\nberoepsbevolking: 1,129 miljoen (2013)aandelen per sector: landbouw (47,8%), industrie (23,0%) en diensten (29,2%) (2010)\nwerkloosheid: 12,9% (2013)\nexport: $ 1,226 miljard (2013)exportpartners: itali\u00eb (51%), spanje (9,2%), turkije (6,3%) en griekenland (4,4%) (2012)\nimport: $ 4,115 miljard (2013)importpartners: itali\u00eb (31,9%), griekenland (9,5%), china (6,4%), duitsland (6,0%) en turkije (5,7%) (2012)\n\n\n=== toerisme ===\n\ndoor het strenge communistische beleid dat albani\u00eb heeft gekend, en dat het land gedurende decennia grotendeels gesloten hield voor buitenlandse bezoekers, staat het toerisme in albani\u00eb nog in de kinderschoenen, en is de infrastructuur naar west-europese normen beperkt. de albanese toerisme-industrie groeit echter elk jaar, en speelt een steeds prominentere rol in de albanese economie.\nde relatief ongerept gebleven albanese kustlijn, met in het zuiden sarand\u00eb en de albanese rivi\u00e8ra en in het noorden durr\u00ebs en sh\u00ebngjin, is nog steeds vooral populair bij de albaneestaligen zelf, maar langzaam maar zeker trekt ze ook westerlingen aan. andere troeven van albani\u00eb zijn vooral de unieke cultuur en taal, ontstaan door de afwisselende overheersingen die albani\u00eb in zijn woelige geschiedenis heeft gekend, de ongerepte berggebieden in het noorden en zuidoosten, en de bruisende steden, met name tirana.\nreisgidsenuitgeverij lonely planet plaatste albani\u00eb in 2010 op nummer \u00e9\u00e9n van haar top tien van te bezoeken landen in 2011.\nniet iedereen kan albani\u00eb vrij inreizen. zie hiervoor het visumbeleid van albani\u00eb.\n\n\n== verkeer en vervoer ==\nde luchthavens in albani\u00eb met lijndiensten zijn de luchthaven van tirana, die in 2007 volledig werd vernieuwd, en de luchthaven van kuk\u00ebs. albani\u00eb heeft geen nationale luchtvaartmaatschappij. 's lands grootste maatschappij is de lagekostenmaatschappij belle air, die echter sinds eind 2013 geen vluchten meer uitvoert.\nde albanese spoorwegen zijn circa 677 kilometer lang (1986). het spoorwegnet verkeert in slechte staat en wordt weinig gebruikt.\nhet wegennet meet in totaal circa 18.000 kilometer, waarvan 5400 kilometer is geasfalteerd. de wegen zijn niet altijd in even goede staat. vooral in het afgelegen zuiden is de weg op veel plekken versleten. meestal zijn alleen de snelwegen en 'rode wegen' op een autokaart geasfalteerd. sinds 2006 zijn er drie nieuwe snelwegen in aanleg die oost-west en noord-zuid met elkaar verbinden. de noord-zuid-route is 440 kilometer lang en loopt van hani i hotit aan de grens met montenegro via gjirokast\u00ebr tot aan de grens met griekenland en sarand\u00eb. de oost-west-route begint bij de griekse grens in bilisht. de weg voert langs pogradec vlak bij de macedonische grens en elbasan naar durr\u00ebs. de totale lengte is 279 kilometer. de route die reeds in gebruik is genomen verbindt durr\u00ebs met kuk\u00ebs en de grensovergang met kosovo, qafa e morin\u00ebs. de lengte van deze verbinding bedraagt 170 kilometer.\ner zijn verbindingen per veerboot vanop het griekse eiland korfoe naar sarand\u00eb, vanuit bari (itali\u00eb) naar durr\u00ebs of vanuit het italiaanse brindisi naar durr\u00ebs of vlor\u00eb.\n\n\n== externe links ==\n\n(sq)  (en)  president van albani\u00eb\n(sq)  (en)  kabinet van albani\u00eb\n(sq)  (en)  parlement van albani\u00eb"