"olga nawoja tokarczuk (ur. 29 stycznia 1962 w sulechowie) \u2013 polska pisarka, eseistka, poetka i autorka scenariuszy, psycholo\u017cka, laureatka nagrody nobla w dziedzinie literatury za rok 2018, laureatka the man booker international prize 2018 za powie\u015b\u0107 bieguni oraz dwukrotna laureatka nagrody literackiej \u201enike\u201d za powie\u015bci: bieguni (2008) i ksi\u0119gi jakubowe (2015).\n\n\n== \u017cyciorys ==\nc\u00f3rka nauczycieli \u2013 wandy i j\u00f3zefa tokarczuk\u00f3w. ma siostr\u0119 tatian\u0119. urodzi\u0142a si\u0119 w sulechowie, a wychowa\u0142a w klenicy, sk\u0105d przenios\u0142a si\u0119 z rodzicami do kietrza. tam uko\u0144czy\u0142a liceum og\u00f3lnokszta\u0142c\u0105ce im. cypriana kamila norwida. jest absolwentk\u0105 wydzia\u0142u psychologii uniwersytetu warszawskiego. w czasie studi\u00f3w, jako wolontariuszka opiekowa\u0142a si\u0119 osobami z problemami psychicznymi. zainteresowa\u0142a si\u0119 r\u00f3wnie\u017c pracami carla junga, co wywar\u0142o wp\u0142yw na jej tw\u00f3rczo\u015b\u0107. po studiach pracowa\u0142a jako psycholo\u017cka w poradni zdrowia psychicznego w wa\u0142brzychu.\nz pierwszego ma\u0142\u017ce\u0144stwa, zawartego w 1985, z wydawc\u0105 romanem fingasem ma syna, zbyszka (ur. 1986). jej obecnym m\u0119\u017cem jest grzegorz zygad\u0142o. jest wegetariank\u0105. mieszka we wroc\u0142awiu i posiada dom w krajanowie.\n\n\n== tw\u00f3rczo\u015b\u0107 ==\nzadebiutowa\u0142a w 1979 na \u0142amach pisma \u201ena prze\u0142aj\u201d, gdzie pod pseudonimem \u201enatasza borodin\u201d opublikowa\u0142a pierwsze opowiadania. jako powie\u015bciopisarka zadebiutowa\u0142a w 1993 wydan\u0105 w\u00f3wczas podr\u00f3\u017c\u0105 ludzi ksi\u0119gi. ksi\u0105\u017cka uzyska\u0142a nagrod\u0119 polskiego towarzystwa wydawc\u00f3w ksi\u0105\u017cek. publikowa\u0142a m.in. w \u201emandragorze\u201d. w latach 1997\u22122000 by\u0142a sta\u0142\u0105 wsp\u00f3\u0142pracowniczk\u0105 czasopisma \u201echaraktery\u201d, pisz\u0105c dla\u0144 eseje.\nw 1995 ukaza\u0142a si\u0119 jej druga powie\u015b\u0107, e.e. ksi\u0105\u017cka opowiada o dojrzewaniu dziewczynki, kt\u00f3ra nagle uzyskuje zdolno\u015bci parapsychiczne. du\u017cym sukcesem tokarczuk okaza\u0142a si\u0119 wydana w 1996 powie\u015b\u0107 prawiek i inne czasy. rok 1997 przyni\u00f3s\u0142 zbi\u00f3r opowiada\u0144 zatytu\u0142owany szafa, a w 1998 pisarka opublikowa\u0142a powie\u015b\u0107 pt. dom dzienny, dom nocny. w 2004 ukaza\u0142y si\u0119 ostatnie historie. ksi\u0105\u017cka ta sk\u0142ada si\u0119 z trzech oddzielnych opowie\u015bci o babce, matce i wnuczce, ukazanych w niezale\u017cnych od siebie czasie i przestrzeni.\njest tw\u00f3rczyni\u0105 opowiadania bardo. szopka, zawieraj\u0105cego opis ruchomej szopki z klasztoru redemptoryst\u00f3w w bardzie.\nw pierwszej po\u0142owie pa\u017adziernika 2007 ukaza\u0142a si\u0119 jej powie\u015b\u0107 bieguni. pracowa\u0142a nad ni\u0105 trzy lata. wspomina, \u017ce wi\u0119kszo\u015b\u0107 notatek robi\u0142a w czasie podr\u00f3\u017cy. \u201eale nie jest to ksi\u0105\u017cka o podr\u00f3\u017cy. nie ma w niej opis\u00f3w zabytk\u00f3w i miejsc. nie jest to dziennik podr\u00f3\u017cy ani reporta\u017c. chcia\u0142am raczej przyjrze\u0107 si\u0119 temu, co to znaczy podr\u00f3\u017cowa\u0107, porusza\u0107 si\u0119, przemieszcza\u0107. jaki to ma sens? co nam to daje? co to znaczy\u201d \u2013 napisa\u0142a we wst\u0119pie. jak m\u00f3wi, \u201episanie powie\u015bci jest dla mnie przeniesionym w dojrza\u0142o\u015b\u0107 opowiadaniem sobie samemu bajek. tak jak to robi\u0105 dzieci, zanim zasn\u0105. pos\u0142uguj\u0105 si\u0119 przy tym j\u0119zykiem z pogranicza snu i jawy, opisuj\u0105 i zmy\u015blaj\u0105\u201d.\nw rankingu tygodnika wprost, obejmuj\u0105cym najlepiej zarabiaj\u0105cych pisarzy w polsce w 2019, zaj\u0119\u0142a 3. miejsce. do sierpnia 2020 by\u0142a cz\u0142onkini\u0105 stowarzyszenia pisarzy polskich, nast\u0119pnie przyst\u0105pi\u0142a do stowarzyszenia unia literacka.\nw latach 2019\u20132021 asystentk\u0105 olgi tokarczuk by\u0142a ukrai\u0144ska poetka iryna wikyrczak, nast\u0119pnie asystentk\u0105 zosta\u0142a t\u0142umaczka i dziennikarka jana karpienko.\n\n\n== dzia\u0142alno\u015b\u0107 ==\nby\u0142a wsp\u00f3\u0142organizatork\u0105 festiwalu opowiadania, podczas kt\u00f3rego autorzy kr\u00f3tkich form literackich z polski i zagranicy prezentuj\u0105 swoje utwory. prowadzi\u0142a warsztaty prozatorskie w studium literacko-artystycznym na uniwersytecie jagiello\u0144skim w krakowie. w 2008 prowadzi\u0142a zaj\u0119cia z tw\u00f3rczego pisarstwa na uniwersytecie opolskim. by\u0142a cz\u0142onkini\u0105 partii zieloni 2004 i redakcji \u201ekrytyki politycznej\u201d.\nod 2015 organizuje w nowej rudzie i okolicach festiwal g\u00f3ry literatury przy wsp\u00f3\u0142udziale karola maliszewskiego, stowarzyszenia kulturalnego \u201eg\u00f3ry babel\u201d oraz miasta i gminy nowa ruda. w programie festiwalu znajduj\u0105 si\u0119: akcje edukacyjne, debaty, koncerty, panele, pokazy, spotkania, noworudzkie spotkania z poezj\u0105, warsztaty (filmowe, kulinarne i literackie) oraz wystawy.\n2 grudnia 2019 we wroc\u0142awiu zapowiedzia\u0142a powo\u0142anie fundacji, z siedzib\u0105 w willi tymoteusza karpowicza przy ul. krzyckiej 29, kt\u00f3ra za swoje cele obierze m.in. wspieranie i promocj\u0119 polskiej kultury, w tym pisarzy i t\u0142umaczy; dzia\u0142anie na rzecz praw cz\u0142owieka, w tym przeciwdzia\u0142anie dyskryminacji i ograniczaniu swob\u00f3d obywatelskich oraz ochron\u0119 \u015brodowiska, w tym walk\u0119 o prawa zwierz\u0105t. pisarka na fundusz za\u0142o\u017cycielski przeka\u017ce 350 tys. z\u0142 z nagrody nobla. fundacja ma by\u0107 przestrzeni\u0105 dla mi\u0119dzynarodowej rozmowy o mo\u017cliwo\u015bciach literatury w diagnozowaniu \u015bwiata, w opisywaniu rzeczywisto\u015bci, w kt\u00f3rej niebezpiecznie szybko narastaj\u0105 nastroje ksenofobiczne i nacjonalistyczne. do jej rady powo\u0142ani zostali agnieszka holland i irek grin, szef wroc\u0142awskiego domu literatury.\nw 2022 zosta\u0142a ambasadork\u0105 wroc\u0142awskiego roku dobrych relacji, kt\u00f3re odby\u0142y si\u0119 pod has\u0142em: \u201ewroc\u0142aw miastem wolnym od samotno\u015bci\u201d. w ten spos\u00f3b zwr\u00f3cono uwag\u0119 na narastaj\u0105cy problem samotno\u015bci w\u015br\u00f3d spo\u0142ecze\u0144stwa. w gronie zaproszonych do tej akcji znale\u017ali si\u0119 tak\u017ce: anna wyszkoni, sara james, sonia bohosiewicz, robert mak\u0142owicz i andrzej piaseczny.\n\n\n== pogl\u0105dy, odbi\u00f3r ==\njest feministk\u0105. wspiera dzia\u0142ania na rzecz ochrony \u015brodowiska, praw zwierz\u0105t, r\u00f3wnouprawnienia i spo\u0142ecze\u0144stwa obywatelskiego. jest cz\u0142onkini\u0105 rady fundacji im. stefana batorego. regularnie uczestniczy w paradach r\u00f3wno\u015bci. deklaruje, \u017ce nie nale\u017cy do ko\u015bcio\u0142a katolickiego.\nw przemowie noblowskiej, wikipedi\u0119, kt\u00f3r\u0105 podziwia i wspiera, por\u00f3wna\u0142a z koncepcj\u0105 pansofii jana amosa komenskiego, czyli omniscjencji \u2013 wiedzy pe\u0142nej.\njej dzia\u0142alno\u015b\u0107, pogl\u0105dy oraz tw\u00f3rczo\u015b\u0107 by\u0142y kilkunastokrotnie obiektami krytyki ze strony niekt\u00f3rych medi\u00f3w prawicowych i konserwatywnych, a tak\u017ce dzia\u0142aczy prawa i sprawiedliwo\u015bci oraz reduty dobrego imienia.\n\n\n== publikacje ==\n\n\n=== powie\u015bci ===\n\n\n=== zbiory opowiada\u0144 ===\n\n\n=== opowiadania ===\n\n\n=== inne prace ===\n\n\n=== wywiady i rozmowy ===\n\n\n== t\u0142umacze ==\nwed\u0142ug instytutu ksi\u0105\u017cki do pa\u017adziernika 2019 ukaza\u0142y si\u0119 193 t\u0142umaczenia ksi\u0105\u017cek olgi tokarczuk. nast\u0119pnych 12 pojawi\u0142o si\u0119 pod koniec 2019 i w 2020, m.in. w bu\u0142garii, egipcie, izraelu, korei po\u0142udniowej, serbii i na ukrainie. 90 t\u0142umaczy prze\u0142o\u017cy\u0142o jej ksi\u0105\u017cki na 37 j\u0119zyk\u00f3w, w tym na najcz\u0119\u015bciej u\u017cywane na \u015bwiecie, m.in.: angielski, arabski, chi\u0144ski, hindi, hiszpa\u0144ski, japo\u0144ski, niemiecki, perski, portugalski i rosyjski.\n\n\n== adaptacje ==\nprawiek i inne czasy (1997) \u2013 teatr wierszalin w supra\u015blu, re\u017cyseria i adaptacja sebastian majewski.\npom\u00f3rnik. krymina\u0142 ekologiczny (2010) \u2013 teatr polski w poznaniu, adaptacja i re\u017cyseria emilia sadowska\nbieguni (2021) \u2013 teatr powszechny w warszawie, re\u017cyseria micha\u0142 zadara.\nprawiek i inne czasy (2023) \u2013 teatr im. stefana jaracza w olsztynie, re\u017cyseria igor gorzkowski\n\n\n== ekranizacje ==\ne.e. (1998, spektakl teatru telewizji na podstawie powie\u015bci pod tym samym tytu\u0142em; re\u017c. maria zmarz-koczanowicz, w roli erny eltzner wyst\u0105pi\u0142a agata buzek);\nprawiek i inne czasy (1998, spektakl teatru telewizji na podstawie powie\u015bci pod tym samym tytu\u0142em; re\u017c. piotr tomaszuk, w rolach g\u0142\u00f3wnych joanna kasperek i jan peszek);\nnumery (2000, spektakl teatru telewizji na podstawie opowiadania numery z tomu szafa; re\u017c. agnieszka lipiec-wr\u00f3blewska, w roli miss l. wyst\u0105pi\u0142a ewa da\u0142kowska);\nskarb (2000, spektakl teatru telewizji na motywach fragment\u00f3w powie\u015bci dom dzienny, dom nocny; re\u017c. piotr mularuk, w roli krystyny pop\u0142och wyst\u0105pi\u0142a maja ostaszewska);\n\u017curek (2003, film fabularny na podstawie opowiadania pod tym samym tytu\u0142em z tomu gra na wielu b\u0119benkach, re\u017c. ryszard brylski);\nmi\u0142o\u015bci (2004, spektakl teatru telewizji na motywach opowiada\u0144 z tomu gra na wielu b\u0119benkach; re\u017c. filip zylber);\naria diva (2007, film fabularny kr\u00f3tkometra\u017cowy na podstawie opowiadania ariadna na naksos z tomu gra na wielu b\u0119benkach, re\u017c. agnieszka smoczy\u0144ska);\nznikni\u0119cie (2011, film fabularny kr\u00f3tkometra\u017cowy na podstawie w\u0105tk\u00f3w powie\u015bci bieguni, re\u017c. adam uryniak);\nglicynia (2016, kr\u00f3tkometra\u017cowy), re\u017c. izabela kiszczak\npokot (2017, film fabularny na podstawie powie\u015bci prowad\u017a sw\u00f3j p\u0142ug przez ko\u015bci umar\u0142ych, re\u017c. agnieszka holland i kasia adamik).\nnoc w mariandzie (noc v mariandu, 2019), re\u017c. mat\u011bj chlup\u00e1\u010dek, maja hamplov\u00e1, martin hradeck\u00fd\n\n\n== audio ==\naudiobook (wersja angielska) zrealizowana dla penguin random house \u201edrive your plow over the bones of the dead\u201d \u2013 czyta beata po\u017aniak, kt\u00f3ra zdoby\u0142a the 2019 earphones award za najlepsz\u0105 interpretacj\u0119 ksi\u0105\u017cki.\n\n\n== nagrody i tytu\u0142y honorowe ==\n1993 nagroda polskiego towarzystwa wydawc\u00f3w ksi\u0105\u017cek za podr\u00f3\u017c ludzi ksi\u0119gi\n1996 paszport \u201epolityki\u201d \u2013 literatura\n1997 nagroda literacka \u201enike\u201d czytelnik\u00f3w za prawiek i inne czasy\n1997 nagroda fundacji im. ko\u015bcielskich\n1999 nagroda literacka \u201enike\u201d czytelnik\u00f3w za dom dzienny, dom nocny\n1999 nagroda literacka im. w\u0142adys\u0142awa reymonta\n2001 nagroda miesi\u0119cznika \u201ezwierciad\u0142o\u201d \u2013 kryszta\u0142owe zwierciad\u0142o\n2002 nagroda literacka \u201enike\u201d czytelnik\u00f3w za ksi\u0105\u017ck\u0119 gra na wielu b\u0119benkach\n2003 nagroda kulturalna \u015bl\u0105ska kraju zwi\u0105zkowego dolnej saksonii\n2005.12.28 honorowa obywatelka miasta i gminy bardo.\n2007 nagroda miesi\u0119cznika odra za powie\u015b\u0107 bieguni i wcze\u015bniejsze dzie\u0142a\n2008 nagroda literacka \u201enike\u201d za powie\u015b\u0107 bieguni\n2008.10.05 nagroda literacka \u201enike\u201d czytelnik\u00f3w za powie\u015b\u0107 bieguni\n2008 nagroda im. samuela b. lindego, polsko-niemiecka nagroda przyznawana przez w\u0142adze partnerskich miast: torunia i getyngi\n2009 honorowa obywatelka nowej rudy\n2010 nominowana do nagrody literackiej nike za prowad\u017a sw\u00f3j p\u0142ug przez ko\u015bci umar\u0142ych\n2013 nagroda vilenica, mi\u0119dzynarodowa, przyznawana pisarzom z europy \u015brodkowej\n2014 dolno\u015bl\u0105ska nagroda kulturalna \u201esilesia\u201d sejmiku wojew\u00f3dztwa dolno\u015bl\u0105skiego\n2015 nagroda literacka \u201enike\u201d za ksi\u0119gi jakubowe\n2015 nagroda literacka \u201enike\u201d czytelnik\u00f3w za ksi\u0119gi jakubowe\n2015 ods\u0142oni\u0142a swoj\u0105 p\u0142yt\u0119 w o\u015bwi\u0119cimskiej alei pisarzy przy miejskiej bibliotece publicznej.\n2015 mi\u0119dzynarodowa nagroda mostu miast g\u00f6rlitz i zgorzelec\n2015 doroczna nagroda ministra kultury i dziedzictwa narodowego\n2016 \u201ezas\u0142u\u017cona dla miasta wa\u0142brzycha\u201d, wyr\u00f3\u017cnienie rady miejskiej wa\u0142brzycha.\n2017.01 mi\u0119dzynarodowa nagroda literacka samorz\u0105du sztokholmu za ksi\u0119gi jakubowe\n2017.05.27 gwiazda w alei gwiazd literatury przy miejskiej bibliotece publicznej w mi\u0144sku mazowieckim.\n2017.09.10 nagroda ix kongresu kobiet, pozna\u0144\n2018.04.21 nagroda polcul foundation \u201eza dzia\u0142alno\u015b\u0107 spo\u0142eczn\u0105 w dziedzinie kultury na dolnym \u015bl\u0105sku\u201d\n2018.05.22 nagroda the man booker international prize 2018 za ksi\u0105\u017ck\u0119 bieguni (flights) fitzcarraldo editions, t\u0142. jennifer croft\n2019.06.24 honorowa obywatelka wroc\u0142awia\n2019.07.08 nagroda laure-bataillon dla najlepszej ksi\u0105\u017cki prze\u0142o\u017conej na j\u0119zyk francuski za ksi\u0119gi jakubowe\n2019.10.10 nagroda nobla w dziedzinie literatury za 2018, za wyobra\u017ani\u0119 narracyjn\u0105, kt\u00f3ra z encyklopedyczn\u0105 pasj\u0105 reprezentuje przekraczanie granic jako form\u0119 \u017cycia\n2019.10.18 uchwa\u0142a senatu rp z okazji przyznania oldze tokarczuk literackiej nagrody nobla\n2019.12.20 uchwa\u0142a sejmu rp z okazji otrzymania przez olg\u0119 tokarczuk nagrody nobla.\n2019.12.30 uchwa\u0142a rady miejskiej nowej rudy ustanawiaj\u0105ca rok 2020 rokiem olgi tokarczuk w mie\u015bcie nowa ruda.\n2020.01.14 paszport \u201epolityki\u201d \u2013 nagroda specjalna kreator kultury\n2020.06.18 honorowy obywatel miasta sto\u0142ecznego warszawy\n2020.06.19 cz\u0142onkostwo czynne polskiej akademii umiej\u0119tno\u015bci.\n2020.09.20 nagroda \u201ela storia in un romanzo 2020\u201d\n2020.09.24 honorowy obywatel dolnego \u015bl\u0105ska \u201ecivi honorario\u201d \u2013 tytu\u0142 nieprzyj\u0119ty.\n2020.12.16 doktor honoris causa uniwersytetu warszawskiego, odebrany 23 lutego 2022\n2021.09.22 doktor honoris causa uniwersytetu wroc\u0142awskiego odebrany 1 czerwca 2022\n2021.10.07 doktor honoris causa uniwersytetu jagiello\u0144skiego\n2021.10.08 honorowa obywatelka krakowa\n2022.03.10 nominacja do nagrody the man booker international prize za ksi\u0105\u017ck\u0119 \u201eksi\u0119gi jakubowe (the books of jacob)\u201d fitzcarraldo editions, t\u0142. jennifer croft\n2022.06 doktor honoris causa uniwersytetu sofijskiego\n2023.05.18 doktor honoris causa uniwersytetu telawiwskiego\n2023.08 nagroda literacka \u201eliterary flame\u201d, wr\u0119czona 2.09.2023 roku (w ramach vii mi\u0119dzynarodowego festiwalu literatury \u201e\u0107irilicom\u201d w budvie w czarnog\u00f3rze)na cze\u015b\u0107 pisarki nazwano r\u00f3wnie\u017c planetoid\u0119 (555468) tokarczuk odkryt\u0105 12 wrze\u015bnia 2013. nazw\u0119 zatwierdzono 30 lipca 2021.\n\n\n== odznaczenia ==\nsrebrny medal \u201ezas\u0142u\u017cony kulturze gloria artis\u201d \u2013 2010\nodznaka honorowa z\u0142ota \u201ezas\u0142u\u017cony dla wojew\u00f3dztwa dolno\u015bl\u0105skiego\u201d \u2013 2018\nz\u0142ota odznaka honorowa wroc\u0142awia \u2013 2018\nodznaka honorowa powiatu k\u0142odzkiego \u2013 2019\nmedal senatu rp \u2013 2019\n\n\n== prace naukowe o tw\u00f3rczo\u015bci olgi tokarczuk ==\newa s\u0142awek: prawiek i inne czasy olgi tokarczuk w perspektywie lingwistyki kulturowej i ekologicznej. \u201efabrica litterarum polono-italica\u201d 2022 nr 1 (4).\n\u015bwiaty olgi tokarczuk, wydawnictwo uniwersytetu rzeszowskiego\u2013stow. literacko-artystyczne \u201efraza\u201d, rzesz\u00f3w 2013 (wsp\u00f3\u0142redaktorzy magdalena poca\u0142u\u0144-dydycz, adam bienias).\n\n\n== uwagi ==\n\n\n== przypisy ==\n\n\n== linki zewn\u0119trzne ==\nolga tokarczuk \u2013 strona prywatna"