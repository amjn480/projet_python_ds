"morze ba\u0142tyckie, ba\u0142tyk \u2013 morze \u015br\u00f3dl\u0105dowe na szelfie kontynentalnym w p\u00f3\u0142nocnej europie. po\u0142\u0105czone z morzem p\u00f3\u0142nocnym przez cie\u015bniny du\u0144skie (sund, ma\u0142y be\u0142t, wielki be\u0142t), kattegat, skagerrak oraz limfjorden.\nza zachodni\u0105 granic\u0119 ba\u0142tyku w\u0142a\u015bciwego przyjmuje si\u0119 cie\u015bnin\u0119 sund i pr\u00f3g podwodny ci\u0105gn\u0105cy si\u0119 na g\u0142\u0119boko\u015bci 18\u201320 m od przyl\u0105dka gedser (wyspa falster) do przyl\u0105dka darsser ort (wyspa darss); na wsch\u00f3d od tej linii znajduje si\u0119 akwen ba\u0142tyku zachodniego o powierzchni ok. 8000 km\u00b2 nazywany przez niemc\u00f3w tak\u017ce ostsee (morze wschodnie); akwen ten obejmuje m.in. cz\u0119\u015b\u0107 w\u00f3d cie\u015bnin du\u0144skich (opr\u00f3cz ma\u0142ego i wielkiego be\u0142tu), a tak\u017ce mniejsze: alsenbelt, fehmarnbelt, langelandsb\u00e6lt. przynale\u017cno\u015b\u0107 cie\u015bnin du\u0144skich i kattegatu do morza ba\u0142tyckiego jest r\u00f3\u017cnie ujmowana, w zale\u017cno\u015bci od konwencji.\nnazwa ba\u0142tyku, znanego r\u00f3wnie\u017c jako morze scytyjskie, pojawia si\u0119 po raz pierwszy u niemieckiego kronikarza adama z bremy pod koniec xi wieku. natomiast na mapie morskiej (\u0142ac. carta marina) wydrukowanej w wenecji w xvi wieku jest z kolei morzem gockim.\n\n\n== charakterystyka ==\nba\u0142tyk nazywany jest morzem \u015br\u00f3dl\u0105dowym p\u00f3\u0142nocnej europy, poniewa\u017c ze wszystkich stron jest otoczony l\u0105dem, a z morzem p\u00f3\u0142nocnym \u0142\u0105czy go jedynie kilka p\u0142ytkich cie\u015bnin. po\u0142o\u017cone jest w p\u00f3\u0142nocnej strefie klimatu umiarkowanego. oba morza le\u017c\u0105 na tym samym szelfie kontynentalnym.\n\nrozci\u0105g\u0142o\u015b\u0107 po\u0142udnikowa \u2013 ok. 1300 km\nrozci\u0105g\u0142o\u015b\u0107 r\u00f3wnole\u017cnikowa najszersza (przez zatok\u0119 fi\u0144sk\u0105) \u2013 ok. 600 km\nrozci\u0105g\u0142o\u015b\u0107 r\u00f3wnole\u017cnikowa najw\u0119\u017csza (przez zatok\u0119 botnick\u0105) \u2013 100 km\nrozci\u0105g\u0142o\u015b\u0107 r\u00f3wnole\u017cnikowa poni\u017cej gotlandii \u2013 ok. 250 km\n\n\n=== powierzchnia ===\npowierzchnia ba\u0142tyku wraz z kattegatem wynosi ok. 415 266 km\u00b2. bez kattegatu ba\u0142tyk zajmuje 392 979 km\u00b2. powierzchnia zlewni wynosi 1 721 233 km\u00b2. obj\u0119to\u015b\u0107 morza wynosi 21 721 km\u00b3.\n\n\n=== linia brzegowa ===\nlinia brzegowa ba\u0142tyku o d\u0142ugo\u015bci ok. 8100 km jest mocno rozwini\u0119ta i urozmaicona. sk\u0142ada si\u0119 na to du\u017ca liczba zalew\u00f3w, zatok, p\u00f3\u0142wysp\u00f3w oraz wysp i wysepek, szczeg\u00f3lnie licznych przy wybrze\u017cach p\u00f3\u0142nocnym i zachodnim.\n\n\n=== podzia\u0142 ===\nzar\u00f3wno wyznaczenie granic mi\u0119dzy morzem p\u00f3\u0142nocnym a ba\u0142tyckim oraz jego podzia\u0142 na mniejsze jednostki zale\u017cy od przyj\u0119tej konwencji:\n\nmi\u0119dzynarodowe biuro hydrograficzne uznaje cie\u015bniny du\u0144skie za akwen odr\u0119bny od m\u00f3rz, kt\u00f3re \u0142\u0105cz\u0105. w tym uj\u0119ciu granica morza ba\u0142tyckiego biegnie od punktu falsh\u00f6ft w nieby na p\u00f3\u0142wyspie jutlandzkim (54\u00b049'n, 9\u00b057'e), a nast\u0119pnie dotyka wysp \u00e6r\u00f8, langeland, lolland, falster i zelandia. granica mi\u0119dzy zelandi\u0105 a p\u00f3\u0142wyspem skandynawskim biegnie od stevns do falsterbo (55\u00b023'n, 12\u00b049'e).\nmi\u0119dzynarodowa rada bada\u0144 morza (ices) skagerrak, kattegat oraz sund w\u0142\u0105cza do ekoregionu greater north sea, a mniejsze cie\u015bniny du\u0144skie do baltic sea.\npowszechnie za granic\u0119 ba\u0142tyku uznaje si\u0119 jednak lini\u0119 mi\u0119dzy skagen (57\u00b054'n, 10\u00b038'e) a marstrand (57\u00b053'n, 11\u00b034'e), przez co do ba\u0142tyku w\u0142\u0105czone s\u0105 kattegat i mniejsze cie\u015bniny du\u0144skie, a nie jest w\u0142\u0105czony skagerrak.\npodobn\u0105 granic\u0119 przyjmuje komisja ochrony \u015brodowiska morskiego ba\u0142tyku, wed\u0142ug kt\u00f3rej biegnie ona r\u00f3wnole\u017cnikiem 57\u00b044,43\u2019n.morze ba\u0142tyckie mo\u017cna podzieli\u0107 na mniejsze jednostki naturalne lub wydzielone umownie dla cel\u00f3w administracyjnych (np. wy\u0142\u0105czne strefy ekonomiczne i wody terytorialne) lub specjalnych (np. baseny i podbaseny komisji helsi\u0144skiej).\n\npodzia\u0142y naturalnepodzia\u0142 morza ba\u0142tyckiego przy uwzgl\u0119dnieniu czynnik\u00f3w morfologicznych:\n\nbotnik\nmorze alandzkie \u2013 mi\u0119dzy wyspami alandzkimi a brzegami szwecji\nmorze archipelagowe \u2013 mi\u0119dzy wyspami alandzkimi a brzegami finlandii\nbotnik po\u0142udniowy (morze botnickie) \u2013 g\u0142\u00f3wny basen zatoki botnickiej\nbotnik p\u00f3\u0142nocny \u2013 p\u00f3\u0142nocny basen zatoki botnickiej\nbasen gotlandzki\nniecka p\u00f3\u0142nocnogotlandzka\nniecka zachodniogotlandzka\nniecka wschodniogotlandzka\nzatoka fi\u0144ska \u2013 odci\u0119ta lini\u0105 umown\u0105 od basenu gotlandzkiego\nzatoka ryska\nzatoka gda\u0144ska \u2013 odci\u0119ta lini\u0105 umown\u0105 od basenu gotlandzkiego\nbasen bornholmski\nniecka arko\u0144ska (dawna g\u0142\u0119bia arko\u0144ska)\nniecka wschodniobornholmska\nzatoka pomorska\nmorze be\u0142t\u00f3w\nsund\nwielki be\u0142t wraz z be\u0142tem langelandzkim i be\u0142t samso\nma\u0142y be\u0142t\nzatoka kilo\u0144ska\nbe\u0142t fehmarn\nzatoka meklemburska i inne mniejsze cie\u015bniny\nkattegatmorze ba\u0142tyckie bywa dzielone r\u00f3wnie\u017c na regiony hydrograficzne wyznaczone na podstawie zasolenia i uwarstwienia termicznego.\n\npodzia\u0142y umownekomisja ochrony \u015brodowiska morskiego ba\u0142tyku (komisja helsi\u0144ska) dzieli\u0142a morze ba\u0142tyckie na nast\u0119puj\u0105ce jednostki:\n\nmorze ba\u0142tyckie\nba\u0142tyk w\u0142a\u015bciwy\nzatoka gda\u0144ska\npo\u0142udniowy\n\u015brodkowy\np\u00f3\u0142nocny\nzatoka botnicka\nmorze alandzkie\nmorze archipelagu\nmorze botnickie\nkwark (kvarken po\u0142udniowy i kvarken p\u00f3\u0142nocny)\nbotnik p\u00f3\u0142nocny\nzatoka fi\u0144ska\nzatoka ryska\nzatoka meklemburska\nzatoka kilo\u0144ska\nmorze be\u0142t\u00f3w\nma\u0142y be\u0142t\ndu\u017cy be\u0142t\nsund\nkattegat\nskagerrakpodzia\u0142 ba\u0142tyku w\u0142a\u015bciwego w tym uj\u0119ciu dzieli\u0142 go na r\u00f3wnole\u017cnikowe pasy. podzia\u0142 ten p\u00f3\u017aniej ulega\u0142 przegl\u0105dowi. p\u00f3\u017aniejszy podzia\u0142 na podbaseny przyjmowany przez t\u0119 komisj\u0119 bardziej przypomina regionalizacj\u0119 naturaln\u0105, przy czym nadal granice w obr\u0119bie ba\u0142tyku w\u0142a\u015bciwego s\u0105 konwencjonalne i w znacznej mierze prostoliniowe:\n\nkattegat\nzatoki du\u0144skie\ndu\u017cy be\u0142t\nsund\nzatoka kilo\u0144ska\nzatoka mekleburska\nba\u0142tyk w\u0142a\u015bciwy\nbasen arko\u0144ski\nbasen bornholmski\nbasen gda\u0144ski\nbasen wschodniogotlandzki\nbasen zachodniogotlandzki\np\u00f3\u0142nocny ba\u0142tyk w\u0142a\u015bciwy\nzatoka ryska\nzatoka fi\u0144ska\nmorze botnickie\nmorze alandzkie\nmorze botnickie\nzatoka botnicka (botnik p\u00f3\u0142nocny)\nkwark\nzatoka botnicka.mi\u0119dzynarodowa rada bada\u0144 morza (ices) wyr\u00f3\u017cnia obszary statystyczne. morze ba\u0142tyckie ma w tej regionalizacji numer 3, w tym: skagerrak i kattegat 3.a, sund 3.b, morze be\u0142t\u00f3w 3.c, a ba\u0142tyk w\u0142a\u015bciwy i p\u00f3\u0142nocno-zachodnie zatoki 3d. wi\u0119ksze obszary dzielone s\u0105 na mniejsze, kt\u00f3re w obr\u0119bie ba\u0142tyku w\u0142a\u015bciwego maj\u0105 granice przebiegaj\u0105ce po\u0142udnikowo i r\u00f3wnole\u017cnikowo, przypominaj\u0105c regionalizacj\u0119 komisji helsi\u0144skiej (nie s\u0105 wyr\u00f3\u017cniane obszary tak ma\u0142e jak morze alandzkie czy zatoka gda\u0144ska).\n\n\n=== najwi\u0119ksze zatoki ===\ntrzy wybitne rozga\u0142\u0119zienia ba\u0142tyku tworz\u0105 wielkie zatoki:\n\nzatoka botnicka o powierzchni 117 000 km\u00b2;\nzatoka fi\u0144ska o powierzchni 30 000 km\u00b2;\nzatoka ryska o powierzchni 17 000 km\u00b2.z innych wi\u0119kszych zatok nale\u017cy wymieni\u0107 zatoki: gda\u0144sk\u0105, pomorsk\u0105, lubeck\u0105, kilo\u0144sk\u0105 oraz zalew kuro\u0144ski.\n\n\n=== wi\u0119ksze p\u00f3\u0142wyspy ===\n\n\n=== wyspy ===\npozosta\u0142e wyspy:\n\n\n=== g\u0142\u0119boko\u015b\u0107 ===\nmorze ba\u0142tyckie dzieli si\u0119 na 3 wielkie baseny:\n\nbasen botnicki o maksymalnym zag\u0142\u0119bieniu 294 m\nbasen gotlandzki o maksymalnym zag\u0142\u0119bieniu 459 m\nbasen bornholmski o maksymalnym zag\u0142\u0119bieniu 105 m\u015brednia g\u0142\u0119boko\u015b\u0107 ba\u0142tyku wynosi 52,3 m, maksymalna \u2013 459 m (g\u0142\u0119bia landsort na p\u00f3\u0142nocny zach\u00f3d od gotlandii). mi\u0119dzy gotlandi\u0105 a wybrze\u017cem \u0142otewskim znajduje si\u0119 g\u0142\u0119bia gotlandzka o maksymalnej g\u0142\u0119boko\u015bci si\u0119gaj\u0105cej 250 m. w kattegacie g\u0142\u0119boko\u015b\u0107 maksymalna wynosi 109 m, ze \u015bredni\u0105 24 m. g\u0142\u0119bia po\u0142o\u017cona najbli\u017cej polski \u2013 g\u0142\u0119bia gda\u0144ska \u2013 liczy 118 m.\nopr\u00f3cz g\u0142\u0119bi i rynien charakterystyczn\u0105 cech\u0105 rze\u017aby dna ba\u0142tyku jest wyst\u0119powanie znacznych pod wzgl\u0119dem obszaru p\u0142ycizn, zwanych \u0142awicami. zbudowane s\u0105 one przewa\u017cnie z materia\u0142u piaszczysto-\u017cwirowego i kamienistego, b\u0119d\u0105cego pozosta\u0142o\u015bci\u0105 dawnych moren polodowcowych. licz\u0105c od zachodu, s\u0105 to \u0142awice: arko\u0144ska, orla, odrza\u0144ska, s\u0142upska, \u015brodkowa i hoburg na po\u0142udnie od gotlandii.\n\n\n=== zasolenie ===\nze wzgl\u0119du na niskie zasolenie ba\u0142tyk zalicza si\u0119 do w\u00f3d s\u0142onawych (mezohalinowych) i okre\u015bla morzem p\u00f3\u0142s\u0142onym. \u015brednie zasolenie wynosi ok. 7\u2030. na og\u00f3\u0142 waha si\u0119 w granicach od 2 do 12\u2030, cho\u0107 zim\u0105 zasolenie nie przekracza 7,8\u2030 w zatoce gda\u0144skiej. w kattegacie i skagerraku wynosi ok. 20\u2030, w be\u0142tach i zatoce kilo\u0144skiej ok. 15\u201317\u2030, przy polskich wybrze\u017cach ok. 7\u2030, w zatoce puckiej spada do 6,2\u2030, w zalewie wi\u015blanym tylko 1\u20133\u2030, w zatoce fi\u0144skiej i botnickiej spada do 2\u2030. stosunkowo du\u017ce r\u00f3\u017cnice zasolenia w ba\u0142tyku wyst\u0119puj\u0105 w kierunku pionowym. s\u0142ona woda jako ci\u0119\u017csza opada ku dnu basenu. na przyk\u0142ad w basenie bornholmskim przy powierzchni wynosi ok. 7,5\u2030, a przy dnie, na g\u0142\u0119boko\u015bci 100 m si\u0119ga 15\u201318\u2030.\ndo morza ba\u0142tyckiego wp\u0142ywa oko\u0142o 250 rzek, z kt\u00f3rych najwi\u0119ksze to: wis\u0142a, odra, newa, kemi, niemen, lule, gota, \u00e5ngerman i d\u017awina. wody te paruj\u0105 w podobnym tempie jak woda akwenu, do kt\u00f3rego nale\u017cy zlewisko.\n\nniskie zasolenie ba\u0142tyku spowodowane jest wzgl\u0119dnie niskimi temperaturami i zwi\u0105zanym z tym mniejszym tempem parowania wody w obszarze szeroko\u015bci geograficznych akwenu. przyk\u0142adem morza, w kt\u00f3rym parowanie jest bardzo intensywne i zwi\u0119ksza zasolenie do ok. 40\u2030, jest morze \u015br\u00f3dziemne, jak we wszystkich wodach tego zakresu szeroko\u015bci geograficznej.\n\n\n=== poziom w\u00f3d i fale ===\npoziom w\u00f3d ba\u0142tyku jest wy\u017cszy ni\u017c w oceanie atlantyckim i morzu p\u00f3\u0142nocnym i wynika z jego \u015br\u00f3dl\u0105dowego po\u0142o\u017cenia. powodem jest zbyt s\u0142aba wymiana w\u00f3d przez w\u0105skie cie\u015bniny du\u0144skie, aby nast\u0105pi\u0142o pe\u0142ne wyr\u00f3wnanie poziom\u00f3w. w cie\u015bninach wody pi\u0119trz\u0105 si\u0119 zale\u017cnie od kierunku wiatr\u00f3w, kt\u00f3re albo pchaj\u0105 wody oceaniczne w g\u0142\u0105b ba\u0142tyku, lub na odwr\u00f3t \u2013 wypychaj\u0105 je z niego.\nprzyp\u0142yw, b\u0119d\u0105cy wynikiem przyci\u0105gania w\u00f3d morskich przez ksi\u0119\u017cyc i s\u0142o\u0144ce, jest na ba\u0142tyku nieznaczny i wynosi: w kopenhadze 24 cm, w \u015bwinouj\u015bciu 8 cm, w zatoce gda\u0144skiej 3 cm, w k\u0142ajpedzie 4 cm, za\u015b w zatoce fi\u0144skiej na skutek jej ciasnoty wzrasta zn\u00f3w do 6\u20138 cm. sejsze, wywo\u0142ane g\u0142\u00f3wnie r\u00f3\u017cnicami ci\u015bnienia atmosferycznego w r\u00f3\u017cnych punktach basenu, maj\u0105 amplitud\u0119 rzadko przekraczaj\u0105c\u0105 30 cm. spi\u0119trzenia wody wywo\u0142ane silnymi wiatrami si\u0119gaj\u0105 od 50 cm na brzegach otwartego morza do 2 m i wi\u0119cej w cie\u015bninach i w g\u0142\u0119bi zatok. w listopadzie 1824 r. wody nagnane przez wiatr podnios\u0142y poziom morza w petersburgu o 410 cm, natomiast w 1924 r. o 369 cm.\nba\u0142tyk jest morzem burzliwym, a fale s\u0105 kr\u00f3tkie i strome. typowa wysoko\u015b\u0107 fali wynosi 5 m. w czasie silnych sztorm\u00f3w fale s\u0105 gwa\u0142towne, nieuporz\u0105dkowane, cz\u0119sto odbite i nadbiegaj\u0105ce z r\u00f3\u017cnych kierunk\u00f3w, a ich wysoko\u015b\u0107 si\u0119ga prawie do 10 m. 23 grudnia 2004, w czasie sztormu w rejonie p\u00f3\u0142nocnego ba\u0142tyku, zarejestrowano pojedyncz\u0105 fal\u0119 o wysoko\u015bci prawie 14 m. odleg\u0142o\u015bci mi\u0119dzy grzbietami fal s\u0105 przy tym niewielkie, si\u0119gaj\u0105 zaledwie 50 m.\nnajsilniejsze falowania wywo\u0142ane s\u0105 przez cyklony (ni\u017ce baryczne), nadci\u0105gaj\u0105ce z zachodu lub ze wschodu. morze jest najbardziej burzliwe w styczniu, najspokojniejsze w czerwcu. na polskim wybrze\u017cu ba\u0142tyku rocznie notuje si\u0119 20\u201325 dni sztormowych.\nba\u0142tyckie sztormy s\u0105 niebezpieczne dla \u017ceglugi. w ostatnich latach podczas sztorm\u00f3w zaton\u0119\u0142y 3 du\u017ce promy: 14 stycznia 1993 polski \u201ejan heweliusz\u201d, 28 wrze\u015bnia 1994 esto\u0144ski ms \u201eestonia\u201d, a 1 listopada 2006 szwedzki ms \u201efinnbirch\u201d.\ntemperatura wody powierzchniowej w zale\u017cno\u015bci od pory roku wynosi od -0,5 do +20 \u00b0c.\ntemperatura w\u00f3d przy polskim wybrze\u017cu jest uzale\u017cniona od wiatr\u00f3w. wiatry zachodnie ocieplaj\u0105 wod\u0119, wschodnie \u2013 ozi\u0119biaj\u0105 j\u0105.\n\n\n=== zlodzenie ===\nl\u00f3d skuwa zatoki: botnick\u0105, fi\u0144sk\u0105 i rysk\u0105 oraz zalewy i mniejsze zatoki. grubo\u015b\u0107 lodu dochodzi do 70 cm w p\u00f3\u0142nocnej cz\u0119\u015bci zatoki botnickiej. pokrywa lodowa formuje si\u0119 tam w w\u0105skim pasie przybrze\u017cnym, ale w centralnych obszarach ka\u017cdego z tych basen\u00f3w zalega ju\u017c jedynie odmiana g\u0119stej kry, tzw. pak lodowy. morze zaczyna zamarza\u0107 najpierw przy brzegu, najwcze\u015bniej w po\u0142owie listopada, a rozmarza w maju, co obserwowano tak\u017ce w ostatnich latach. wyspy p\u00f3\u0142nocnego ba\u0142tyku, jak hiuma, sarema i archipelag u wej\u015bcia do zatoki botnickiej uzyskuj\u0105 zim\u0105 po\u0142\u0105czenie z l\u0105dem sta\u0142ym, jak np. na pocz\u0105tku 2009 roku.\nw \u017ar\u00f3d\u0142ach historycznych opisano kilkakrotne zamarzni\u0119cie zatoki meklemburskiej, dzi\u0119ki czemu by\u0142 mo\u017cliwy transport saniami z rostocku i lubeki na wyspy du\u0144skie. zlodzeniu akwenu wydaje si\u0119 sprzyja\u0107 znacznie mniejsza g\u0142\u0119boko\u015b\u0107 zachodniej cz\u0119\u015bci ba\u0142tyku ni\u017c obszar\u00f3w rozci\u0105gaj\u0105cych si\u0119 bardziej na wsch\u00f3d i najwyra\u017aniej z tego powodu zdecydowanie brak takich opis\u00f3w dla wybrze\u017ca polskiego. kilkakrotnie opisano przeprawy po lodzie mi\u0119dzy gda\u0144skiem a helem, a wsp\u00f3\u0142cze\u015bnie zatoka pucka zamarza ka\u017cdej bardziej mro\u017anej zimy (np. co roku w latach 2009\u20132011). jednak zasi\u0119g zlodzenia ko\u0144czy si\u0119 zawsze jedynie na helu. jeden tylko opis, powsta\u0142y w roku 1423, relacjonuje wypraw\u0119 saniami z gda\u0144ska na wyspy du\u0144skie. w tym samym roku mo\u017cliwe by\u0142y podobno przeprawy po lodzie z prus, kt\u00f3re by\u0107 mo\u017ce kronikarz uto\u017csami\u0142 z brandenburgi\u0105, do lubeki oraz z meklemburgii do danii. wzmiankowana relacja powsta\u0142a na samym pocz\u0105tku minimum sp\u00f6rera, co wskazywa\u0142oby, je\u017celi traktowa\u0107 t\u0119 dos\u0142ownie, na brak wi\u0119kszego zwi\u0105zku ze zmianami na s\u0142o\u0144cu, kt\u00f3rych zreszt\u0105 astronomowie nie byli w stanie wtedy rejestrowa\u0107.\nwiadomo o innym, bardziej wsp\u00f3\u0142czesnym opisie, w kt\u00f3rym biskup andrzej chryzostom za\u0142uski, opisuj\u0105c niezwykle mro\u017an\u0105 zim\u0119 lat 1708/1709, zanotowa\u0142, co nast\u0119puje: \u201emorze ba\u0142tyckie jak tylko okiem nawet uzbrojonem dosi\u0119gn\u0105\u0107 mo\u017cna by\u0142o, do dnia 8 kwietnia, grubym lodem by\u0142o pokryte\u201d. z cytowanej relacji nie wynika jednak czy by\u0142 to l\u00f3d sta\u0142y, czy zwyk\u0142a kra, jak r\u00f3wnie\u017c czy wzmiankowane pole lodowe obserwowano na otwartym morzu, a nie w obszarze cz\u0119sto zlodzonego zalewu wi\u015blanego.\npodobne do opisanych wcze\u015bniej raport\u00f3w o przedostawaniu si\u0119 po lodzie do szwecji mog\u0105 natomiast dotyczy\u0107 jedynie obszaru cz\u0119sto zamarzaj\u0105cej zatoki fi\u0144skiej, bo kiedy\u015b kraj ten rozci\u0105ga\u0142 si\u0119 r\u00f3wnie\u017c na tereny finlandii. znany jest taki w\u0142a\u015bnie opis z roku 1460, kiedy to podr\u00f3\u017cowano z rewla w inflantach, po\u0142o\u017conego na po\u0142udniowym brzegu zatoki fi\u0144skiej, do szwecji, ale podobno r\u00f3wnie\u017c do danii. od roku 1406 do ko\u0144ca wieku w sk\u0142ad terytorialny danii wchodzi\u0142a tak\u017ce gotlandia, a sto lat wcze\u015bniej, w roku 1306, ba\u0142tyk zamarz\u0142 w\u0142a\u015bnie mi\u0119dzy olandi\u0105, gotlandi\u0105 i estoni\u0105, podczas gdy po\u0142udniowe wybrze\u017ce morza, poza zatok\u0105 meklembursk\u0105, pozosta\u0142o najwyra\u017aniej wolne od sta\u0142ego lodu. by\u0107 mo\u017ce nieco podobnie nale\u017ca\u0142oby t\u0142umaczy\u0107 wzmiankowany wcze\u015bniej opis z roku 1423.\nod roku 1900 po\u0142udniowy ba\u0142tyk nie zamarz\u0142 ani razu, natomiast cz\u0119sto pojawia si\u0119 kra, zw\u0142aszcza w pobli\u017cu zatoki meklemburskiej. mimo du\u017cego zasi\u0119gu zlodzenia, jaki mo\u017cna ustali\u0107, korzystaj\u0105c z rysunku w publikacji krzysztofa ko\u017cuchowskiego, morze ba\u0142tyckie nie zamarz\u0142o ca\u0142kowicie r\u00f3wnie\u017c w latach 1739\u20131740, 1753\u20131754, 1788\u20131789, 1798\u20131799, 1808\u20131809, 1829\u20131830, 1866\u20131867, 1870\u20131871, 1876\u20131877, 1880\u20131881, 1887\u20131888, 1892\u20131893, 1939\u20131940, 1941\u20131942, 1946\u20131947. ponadto okresy te nie pokrywaj\u0105 si\u0119 z latami, gdy obserwowano du\u017ce pola kry w zachodniej cz\u0119\u015bci akwenu, co mog\u0142oby \u015bwiadczy\u0107 o bardzo mro\u017anych zimach na p\u00f3\u0142wyspie jutlandzkim.\nw roku 1987 ok. 96% powierzchni ba\u0142tyku zajmowa\u0142a kra, ale nie tworzy\u0142a jednolitej pokrywy, po kt\u00f3rej mo\u017cna by przemieszcza\u0107 si\u0119 saniami. sta\u0142y l\u00f3d pojawi\u0142 si\u0119 w\u00f3wczas, tak jak podczas innych mro\u017anych zim, jedynie w w\u0105skim przybrze\u017cnym pasie zatok botnickiej i fi\u0144skiej, za\u015b na ca\u0142ej rozci\u0105g\u0142o\u015bci polskiego wybrze\u017ca obserwowano mniej g\u0119st\u0105 kr\u0119. lu\u017ana kra u zachodnich wybrze\u017cy polski, na odcinku od \u015bwinouj\u015bcia do ko\u0142obrzegu, pojawi\u0142a si\u0119 r\u00f3wnie\u017c w lutym 2010. z lokalnej prasy wiadomo te\u017c, \u017ce pole lodowe rozci\u0105ga\u0142o si\u0119 po horyzont na wysoko\u015bci \u015bwinouj\u015bcia, za\u015b z zamieszczonej na stronie internetowej fotografii wynika, \u017ce podobnie morze wygl\u0105da\u0142o w jaros\u0142awcu, tworz\u0105c gdzieniegdzie w pobli\u017cu brzegu pi\u0119trz\u0105ce si\u0119 zwa\u0142y lodu (trz\u0119sacz, rewal); patrz zdj\u0119cia.\ndu\u017ca czasowa rozci\u0105g\u0142o\u015b\u0107 ma\u0142ej epoki lodowcowej powoduje, \u017ce wszystkie opisy niezwyk\u0142ych zjawisk lodowych znane z wieku xiv, xv, xvi i xvii powsta\u0142y w czasie trwania jednego i tego samego epizodu klimatycznego.\n\n\n=== temperatura wody ===\n\n\n== historia geologiczna ==\nmorze ba\u0142tyckie jest jednym z najm\u0142odszych m\u00f3rz oceanu atlantyckiego. liczy oko\u0142o 12 tys. lat. w swoim rozwoju przechodzi\u0142o kilka faz, kszta\u0142tuj\u0105c si\u0119 na obszarze pierwotnego l\u0105du zwanego fennoskandi\u0105 (prawdopodobnie w starej dolinie hipotetycznej eoce\u0144skiej rzeki eridan). niekiedy traci\u0142o kontakt z oceanem, staj\u0105c si\u0119 olbrzymim jeziorem.\n\nba\u0142tyckie jezioro lodowe, 12\u201310 tys. lat temu\nmorze yoldiowe, 10\u20139 tys. lat temu\njezioro ancylusowe, 9\u20138 tys. lat temu\nmorze litorynowe, 8\u20134 tys. lat temu\nmorze mya, 4 tys. lat temu \u2013 do dzi\u015b\n\n\n== nazwa ==\nhistoryczne nazwy:\n\nbarbarum fretum\nmorze sweb\u00f3w, \u0142ac. mare suebicum; tacyt i wiek\nsarmaticos okeanos (ocean sarmacki) klaudiusz ptolemeusz,  geografia iii. 5.1\nzatoka wenedzka ii w. (po\u0142udniowa cz\u0119\u015b\u0107 ba\u0142tyku), ptolomeusz\nostsea, ix wiek, wulfstan podr\u00f3\u017cnik anglosaski\nmorze rus\u00f3w \u2013 wareg\u00f3w; bar ar-rus was-saqaliba (morze rus\u00f3w i saqaliba) viii \u2013 xi wiek, kronikarze arabscy al-biruni, masudi\nostarsalt \u2013 rocznik franko\u0144ski\nmorze otaczaj\u0105ce, ibrahim ibn jakub 965\nba\u0142tyk, sinus balticus; pierwsza wzmianka z drugiej po\u0142owy xi w. autorstwa adama z bremy\nmorze wareg\u00f3w, nestor (1115)\nmorze gockie (mare goticum), olaus magnus 1539obecna nazwa morza w r\u00f3\u017cnych j\u0119zykach jest albo okre\u015bleniem zale\u017cnym od po\u0142o\u017cenia \u2013 morze wschodnie lub morze zachodnie, albo wariantem wyst\u0119puj\u0105cej r\u00f3wnie\u017c w j\u0119zyku polskim nazwy ba\u0142tyckie:\n\nw j\u0119zykach germa\u0144skich pr\u00f3cz angielskiego jest to morze wschodnie: w du\u0144skim (\u00f8sters\u00f8en), niderlandzkim (oostzee), niemieckim (ostsee), norweskim (\u00f8stersj\u00f8en) i szwedzkim (\u00f6stersj\u00f6n);\nw j\u0119zyku fi\u0144skim nazwa it\u00e4meri r\u00f3wnie\u017c oznacza morze wschodnie, mimo \u017ce ba\u0142tyk znajduje si\u0119 na zach\u00f3d od finlandii. w tym wypadku jest to t\u0142umaczenie szwedzkiej nazwy \u00f6stersj\u00f6n \u2013 pozosta\u0142o\u015b\u0107 z czas\u00f3w, kiedy finlandia by\u0142a cz\u0119\u015bci\u0105 szwecji (do 1809 roku);\nw j\u0119zyku esto\u0144skim nazwa morza pochodzi od po\u0142o\u017cenia geograficznego i jest to morze zachodnie (l\u00e4\u00e4nemeri);\nba\u0142tycki w r\u00f3\u017cnych wariantach j\u0119zykowych wyst\u0119puje, pr\u00f3cz polskiego, w angielskim (baltic sea), \u0142aci\u0144skim (mare balticum), francuskim (mer baltique), w\u0142oskim (mare baltico), rumu\u0144skim (marea baltic\u0103), hiszpa\u0144skim i portugalskim (mar b\u00e1ltico), kaszubskim (b\u00f4\u0142t), czeskim (baltsk\u00e9 mo\u0159e), rosyjskim (\u0431\u0430\u043b\u0442\u0438\u0439\u0441\u043a\u043e\u0435 \u043c\u043e\u0440\u0435, \u0431\u0430\u043b\u0442\u0438\u043a\u0430), \u0142otewskim (baltijas j\u016bra), w\u0119gierskim (balti-tenger) i litewskim (baltijos j\u016bra).nazw\u0119 ba\u0142tyk (\u0142ot. baltijas j\u016bra) \u0142otysze wywodz\u0105 od s\u0142owa baltais \u2013 \u0142ot. bia\u0142y.\n\n\n== zanieczyszczenia ==\nba\u0142tyk jest jednym z najbardziej zanieczyszczonych m\u00f3rz na \u015bwiecie. w 1973 podpisano konwencj\u0119 gda\u0144sk\u0105 o rybo\u0142\u00f3wstwie i ochronie \u017cywych zasob\u00f3w ba\u0142tyku i be\u0142t\u00f3w. w 1974 siedem pa\u0144stw nadba\u0142tyckich podpisa\u0142o drug\u0105 mi\u0119dzynarodow\u0105 konwencj\u0119 ba\u0142tyck\u0105 w helsinkach. ci\u0105gle jednak ba\u0142tyk pozostaje jednym z najbardziej zanieczyszczonych m\u00f3rz na \u015bwiecie.\nczynnikami, kt\u00f3re wp\u0142ywaj\u0105 na zanieczyszczenie w\u00f3d ba\u0142tyku, s\u0105 m.in.: budowa row\u00f3w melioracyjnych, intensywne uprzemys\u0142owienie, rozw\u00f3j i powstawanie nowych miast oraz okoliczne \u015bcieki i odpady.\nocenia si\u0119, \u017ce najwi\u0119kszym problemem ochrony morza ba\u0142tyckiego jest eutrofizacja. jej g\u0142\u00f3wnymi przyczynami s\u0105 nadmierne \u0142adunki azotu i fosforu, kt\u00f3re pochodz\u0105 z obszar\u00f3w l\u0105dowych w zlewni ba\u0142tyku, a tak\u017ce obszar\u00f3w spoza niej. stwierdzono, \u017ce morze ba\u0142tyckie w ci\u0105gu xx wieku zmieni\u0142o sw\u00f3j charakter z oligotroficznego (o przejrzystych wodach) w mocno zeutrofizowane. jako \u017ce wymiana w\u00f3d z bardziej s\u0142onym i lepiej utlenionym morzem p\u00f3\u0142nocnym jest ograniczona, opadaj\u0105ca na dno ba\u0142tyku materia organiczna w trakcie swojego rozk\u0142adu powoduje zu\u017cycie dost\u0119pnego tlenu i wytwarzanie siarkowodoru, przez co tworz\u0105 si\u0119 na dnie strefy martwych w\u00f3d.\npo wkroczeniu wojsk alianckich i radzieckich na teren niemiec odkryte zosta\u0142y du\u017ce ilo\u015bci amunicji chemicznej oraz zapas\u00f3w bojowych \u015brodk\u00f3w truj\u0105cych w pojemnikach. na mocy konferencji poczdamskiej znalezion\u0105 bro\u0144 chemiczn\u0105 postanowiono zatopi\u0107 w morzu ba\u0142tyckim. g\u0142\u00f3wnymi miejscami jej zatopienia sta\u0142y si\u0119: po\u0142udniowo-wschodnia cz\u0119\u015b\u0107 g\u0142\u0119bi gotlandzkiej, wschodnia cz\u0119\u015b\u0107 g\u0142\u0119bi bornholmskiej oraz cie\u015bniny ma\u0142y be\u0142t i skagerrak, jednak nie s\u0105 to jedyne miejsca, w kt\u00f3rych zatopiona bro\u0144 chemiczna mo\u017ce si\u0119 znajdowa\u0107 (pojemniki by\u0142y wyrzucane ze statk\u00f3w tak\u017ce na trasach transportu do wyznaczonych stref, a cz\u0119\u015b\u0107 mog\u0142a dryfowa\u0107 na znaczne odleg\u0142o\u015bci, w dodatku cz\u0119\u015b\u0107 dokumentacji dotycz\u0105ca zatapiania broni chemicznej mog\u0142a nie zosta\u0107 do tej pory ujawniona). szacuje si\u0119, \u017ce zatopionych zosta\u0107 mog\u0142o od 6000 do 13 000 samych bojowych \u015brodk\u00f3w truj\u0105cych (przy za\u0142o\u017ceniu, \u017ce stanowi\u0105 one \u015brednio 15% masy amunicji), g\u0142\u00f3wnie takich \u015brodk\u00f3w jak iperyt siarkowy, arsyny (difenylochloroarsyna, difenylocyjanoarsyna, adamsyt), tabun czy fosgen. jednym z zagro\u017ce\u0144 stwarzanych przez zatopion\u0105 bro\u0144 chemiczn\u0105 jest mo\u017cliwo\u015b\u0107 wy\u0142owienia \u015brodk\u00f3w truj\u0105cych z morza przez za\u0142ogi kutr\u00f3w rybackich i ska\u017cenie sprz\u0119tu oraz ludzi (pierwsze takie przypadki odnotowano ju\u017c w 1947 roku). oddzia\u0142ywanie broni chemicznej na \u015brodowisko morskie jest jednak s\u0142abo zbadane. w przypadku iperytu siarkowego prawdopodobnie nie istnieje istotne ryzyko dla flory i fauny, cho\u0107 cz\u0119\u015b\u0107 organizm\u00f3w wykazuje wy\u017csz\u0105 wra\u017cliwo\u015b\u0107 (np. niekt\u00f3re odmiany glon\u00f3w czy skorupiak\u00f3w). zwi\u0105zki arsenu mog\u0105 jednak ulega\u0107 bioakumulacji i po rozk\u0142adzie w \u015brodowisku mog\u0105 pozosta\u0107 nieorganiczne zwi\u0105zki arsenu o mniejszej toksyczno\u015bci. w obu przypadkach najprawdopodobniej nie istnieje ryzyko dla konsument\u00f3w, zw\u0142aszcza \u017ce wy\u0142owione ryby podlegaj\u0105 kontroli.\n\n\n== pa\u0144stwa le\u017c\u0105ce nad morzem ba\u0142tyckim ==\n dania\n estonia\n finlandia\n litwa\n \u0142otwa\n niemcy\n polska\n rosja\n szwecja\n\n\n== zlewisko ba\u0142tyku ==\nzlewisko ba\u0142tyku rozci\u0105ga si\u0119 od karpat i sudet\u00f3w po rejony znajduj\u0105ce si\u0119 za ko\u0142em podbiegunowym p\u00f3\u0142nocnym. charakterystyczn\u0105 cech\u0105 zlewiska ba\u0142tyku jest wyst\u0119powanie znacznej liczby jezior, spo\u015br\u00f3d kt\u00f3rych najwi\u0119ksze to \u0142adoga i onega.\ndo morza ba\u0142tyckiego uchodzi oko\u0142o 200 ciek\u00f3w. spo\u015br\u00f3d nich wed\u0142ug danych z xx w. najwi\u0119kszy \u015bredni roczny przep\u0142yw, zbli\u017caj\u0105cy si\u0119 do 2 500 m\u00b3\u00b7s-1 ma newa. przep\u0142yw powy\u017cej 1000 m\u00b3\u00b7s-1 ma te\u017c wis\u0142a, kolejne maj\u0105 mniejszy. nast\u0119pne s\u0105 d\u017awina, niemen i odra. rzek o przep\u0142ywie wi\u0119kszym ni\u017c 50 m\u00b3\u00b7s-1 jest \u0142\u0105cznie 32.\n\n\n== \u017cegluga morska ==\nba\u0142tyk jest akwenem o du\u017cym nat\u0119\u017ceniu \u017ceglugi handlowej, miesi\u0119cznie przep\u0142ywa przez morze ba\u0142tyckie 3500 do 5500 statk\u00f3w handlowych, w ka\u017cdym zas momencie na tym akwenie znajduje si\u0119 oko\u0142o 2000 statk\u00f3w.\nnajwi\u0119kszymi portami s\u0105 porty w ust\u00b4-\u0142udze, primorsku oraz petersburgu, a tak\u017ce porty z kraj\u00f3w unii europejskiej: wolny port ryga (\u0142otwa), port w g\u00f6teborgu (szwecja), port w k\u0142ajpedzie (litwa), port w gda\u0144sku (polska), port w tallinnie (estonia).\n\n\n== biologia ==\nzoogeograficznie morze ba\u0142tyckie tworzy oddzieln\u0105 dzielnic\u0119 ba\u0142tyck\u0105. ze wzgl\u0119du na niskie zasolenie jest ona wyj\u0105tkowo uboga biologicznie. dla por\u00f3wnania w s\u0105siednim morzu p\u00f3\u0142nocnym biomasa jest pi\u0119ciokrotnie wy\u017csza. niskie zasolenie stanowi barier\u0119 nie do pokonania dla bardzo wielu zwierz\u0105t. opr\u00f3cz zachodnich kra\u0144c\u00f3w nie wyst\u0119puje ani jeden gatunek szkar\u0142upni b\u0119d\u0105cej wa\u017cnym sk\u0142adnikiem zwierzostanu innych m\u00f3rz. ca\u0142kowicie brak chiton\u00f3w, walconog\u00f3w, g\u0142owonog\u00f3w, ramienionog\u00f3w i \u015bci\u015ble morskich \u015blimak\u00f3w. mi\u0119czaki \u015bci\u015ble morskie s\u0105 reprezentowane tylko przez sze\u015b\u0107 gatunk\u00f3w ma\u0142\u017c\u00f3w. bardzo skromnie reprezentowane s\u0105 jamoch\u0142ony, wst\u0119\u017cnice i pier\u015bcienice. nieliczne zwierz\u0119ta s\u0142onowodne jak omu\u0142ki, ma\u0142gwie, che\u0142bia, \u015bledzie czy dorsze \u017cyj\u0105ce w ba\u0142tyku s\u0105 o po\u0142ow\u0119 mniejsze ni\u017c w morzu p\u00f3\u0142nocnym. z drugiej strony niskie zasolenie umo\u017cliwia tu \u017cycie wielu rybom s\u0142odkowodnym.\nwlewaj\u0105ce si\u0119 do ba\u0142tyku s\u0142one wody, z powodu wi\u0119kszej g\u0119sto\u015bci, pozostaj\u0105 przy dnie i s\u0105 izolowane od atmosfery warstw\u0105 mniej s\u0142onych w\u00f3d powierzchniowych. z tego powodu oko\u0142o 1/4 dna ba\u0142tyku jest w strefie beztlenowej, gdzie rozwijaj\u0105ce si\u0119 bakterie wydzielaj\u0105 siarkowod\u00f3r.\n\n\n=== fauna ba\u0142tyku ===\nfauna ba\u0142tyku jest stosunkowo uboga.\n\n\n=== flora ba\u0142tyku ===\nglony wielokom\u00f3rkowe wyst\u0119puj\u0105 na p\u0142ytkich wodach ba\u0142tyku (do 30 m).\n\nro\u015bliny naczyniowe\nw\u0142osienicznik baudota\nwyw\u0142\u00f3cznik k\u0142osowy\nzostera morska (trawa morska)\nrdestnica przeszyta\nrdestnica grzebieniasta\nrdestnica nitkowata\nrupia morska\nzam\u0119tnica b\u0142otna\njezierza morska\nzielenice\nulwa sa\u0142atowa (sa\u0142ata morska)\nmonostroma ba\u0142tycka \u2013 endemit ba\u0142tycki\nta\u015bma\nga\u0142\u0119zatka\nramienica ba\u0142tycka\nramienica szorstka\nramienica k\u0119dzierzawa (rosocha morska)brunatnice\nmorszczyn p\u0119cherzykowaty\nmorszczyn pi\u0142kowany\nstrunka witkowata\nk\u0142osek\npilajella\nkrasnorosty\n\u017cebrowiec krwisty\nwidlik\nrozr\u00f3\u017cka\nkra\u015bnica ciemna\nrurecznica\nhildenbrandia hildenbrandia rubra\n\n\n== galeria ==\nmorze ba\u0142tyckie\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== zobacz te\u017c ==\nj\u0119zyki ba\u0142tyckie\nkraje ba\u0142tyckie\nmorze alandzkie\nprojekt baltex\nregion ba\u0142tycki\nzwi\u0105zek miast ba\u0142tyckich\n\n\n== uwagi ==\n\n\n== przypisy ==\n\n\n== linki zewn\u0119trzne ==\nbaltyckie morze, [w:] s\u0142ownik geograficzny kr\u00f3lestwa polskiego, t. i: aa \u2013 dereneczna, warszawa 1880, s. 89 ."