"jezus chrystus (ur. ok. 8\u20134 p.n.e. w betlejem, zm. ok. 30 lub 33 n.e. w jerozolimie) \u2013 centralna posta\u0107 chrze\u015bcija\u0144stwa, przez wyznawc\u00f3w uznany mesjaszem; cie\u015bla i kaznodzieja z rzymskiej prowincji judea. w wierze ko\u015bcio\u0142a, wyra\u017conej w pierwszych credo, uznawany jest za kyriosa, kt\u00f3ry zmartwychwsta\u0142 (por. rz 10,9),  zbawiciela, powszechnego w\u0142adc\u0119 \u015bwiata i kr\u00f3lestwa niebieskiego, wsp\u00f3\u0142istotnego bogu ojcu syna boga i cz\u0142owieka. w oficjalnym wyznaniu wiary ko\u015bcio\u0142a katolickiego uznawany jest za syna bo\u017cego jednorodzonego. jego narodziny przyj\u0119to za punkt zerowy naszej ery, od kt\u00f3rego podaje si\u0119 liczb\u0119 lat.\nwed\u0142ug nowego testamentu (cz\u0119\u015bci biblii) urodzi\u0142 si\u0119 w \u017cydowskiej rodzinie jako syn marii po\u015blubionej j\u00f3zefowi. jako doros\u0142y przyj\u0105\u0142 chrzest z r\u0105k jana chrzciciela. nast\u0119pnie naucza\u0142 (uznaj\u0105c przykazanie mi\u0142o\u015bci za najwa\u017cniejsze) i gromadzi\u0142 wok\u00f3\u0142 siebie uczni\u00f3w (najbli\u017cszych nazwano aposto\u0142ami), dokonuj\u0105c w tym czasie cud\u00f3w. po przyje\u017adzie do jerozolimy zosta\u0142 powitany z entuzjazmem przez mieszka\u0144c\u00f3w. to, co twierdzi\u0142, zw\u0142aszcza nazywaj\u0105c si\u0119 mesjaszem, spowodowa\u0142o wrogo\u015b\u0107 faryzeuszy i saduceuszy.\njezus przepowiedzia\u0142 sw\u00f3j los podczas ostatniej wieczerzy, kiedy, zgodnie z doktryn\u0105 katolick\u0105, ustanowi\u0142 sakrament eucharystii. zdradzony tej samej nocy przez jednego z uczni\u00f3w, judasza, zosta\u0142 pojmany i postawiony przed religijnym s\u0105dem \u017cydowskim, kt\u00f3ry uzna\u0142 go za winnego blu\u017anierstwa. wydany zosta\u0142 w r\u0119ce rzymskiego namiestnika poncjusza pi\u0142ata, kt\u00f3ry pod naciskiem t\u0142umu skaza\u0142 go na \u015bmier\u0107 przez ukrzy\u017cowanie. jezus umar\u0142 na krzy\u017cu. chrze\u015bcijanie wierz\u0105, \u017ce trzeciego dnia po z\u0142o\u017ceniu jego zw\u0142ok w kamiennym grobie zmartwychwsta\u0142, a nast\u0119pnie przez 40 dni spotyka\u0142 si\u0119 ze swoimi uczniami, t\u0142umacz\u0105c sens swojej m\u0119cze\u0144skiej \u015bmierci i zmartwychwstania, po czym wst\u0105pi\u0142 do nieba.\nwydarzenia opisane przez ewangelie budz\u0105 spory naukowc\u00f3w, za\u015b inne religie postrzegaj\u0105 posta\u0107 jezusa w r\u00f3\u017cny spos\u00f3b, nie przyznaj\u0105c mu tak wielkiego znaczenia jak chrze\u015bcija\u0144stwo.\n\n\n== etymologia i znaczenie imienia ==\npolska forma pierwszego cz\u0142onu imienia \u2013 jezus \u2013 pochodzi od \u0142ac. iesus, kt\u00f3re z kolei pochodzi od greckiego \u1f30\u03b7\u03c3\u03bf\u1fe6\u03c2 trb. iesus trl. i\u0313\u0113sous. grecka forma jest zhellenizowan\u0105 form\u0105 imienia  hebrajskiego \u05d9\u05b5\u05e9\u05c1\u05d5\u05bc\u05e2\u05b7 i aramejskiego \u071d\u072b\u0718\u0725, co w obu przypadkach mo\u017cna odczyta\u0107 jako y\u0113\u0161ua\u02bf (joszua), kt\u00f3re z kolei jest skr\u00f3con\u0105 form\u0105 hebrajskiego \u05d9\u05b0\u05d4\u05d5\u05b9\u05e9\u05bb\u05c1\u05e2\u05b7 lub \u05d9\u05d4\u05d5\u05e9\u05d5\u05e2  \u05d9\u05d4\u05d5\u05e9\u05e2) \u05d9\u05b0\u05d4\u05d5\u05b9\u05e9\u05c1\u05d5\u05bc\u05e2\u05b7) yeh\u014d\u0161ua\u02bf (jehoszua) lub w j\u0119zyku polskim jeszua (alternatywne formy: joszua, joszue). w j\u0119zyku hebrajskim imi\u0119 \u05d9\u05b0\u05d4\u05d5\u05b9\u05e9\u05bb\u05c1\u05e2\u05b7 (yeh\u014d\u0161ua\u02bf) znaczy \u2013 jahwe jest zbawieniem.\nimi\u0119 joszua wyst\u0119puje tak\u017ce w starym testamencie \u2013 nosi\u0142 je nast\u0119pca moj\u017cesza, jozue (zob. joz 1,1). po hebrajsku ich imiona brzmi\u0105 identycznie, lecz w tradycji polskiej jest ono inne ze wzgl\u0119du na szacunek i wyj\u0105tkowo\u015b\u0107. imi\u0119 jezus nosi\u0142 r\u00f3wnie\u017c autor ksi\u0119gi m\u0105dro\u015bci syracha i z tego samego powodu nazywa si\u0119 j\u0105 od imienia ojca autora.\nwe wsp\u00f3\u0142czesnym j\u0119zyku hebrajskim skr\u00f3cona wersja imienia \u05d9\u05e9\u05d5) \u05d9\u05b0\u05e9\u05c1\u05d5\u05bc); y\u011b\u0161\u00fb (jeszu) jest u\u017cywana jako imi\u0119 jezusa chrystusa.\ndrugi cz\u0142on \u2013 chrystus \u2013 to nie imi\u0119 w\u0142asne, lecz zaszczytny tytu\u0142, wskazuj\u0105cy na donios\u0142\u0105 rol\u0119 jezusa z nazaretu. ju\u017c w nowym testamencie sta\u0142 si\u0119 jakby jego drugim imieniem: hebr. \u05de\u05e9\u05d9\u05d7) \u05de\u05b8\u05e9\u05b4\u05c1\u05d9\u05d7\u05b7); me\u0161iah (meszjah) gr. \u03c7\u03c1\u03b9\u03c3\u03c4\u03cc\u03c2 trb. christos trl. hristos \u2013 namaszczony, pomazaniec, mesjasz.\n\n\n== \u017cycie jezusa w \u015bwietle biblii ==\n\n\n=== narodziny i dzieci\u0144stwo ===\nzgodnie z przekazem nowotestamentowym jezus chrystus urodzi\u0142 si\u0119 w \u017cydowskiej rodzinie, jako syn dziewicy marii po\u015blubionej j\u00f3zefowi. wsp\u00f3\u0142cze\u015bnie narodziny chrystusa datuje si\u0119 na 8\u20134 rok p.n.e. w okresie drugiej \u015bwi\u0105tyni. za czas\u00f3w papie\u017ca jana i (zm. 526) zacz\u0119to liczy\u0107 nasz\u0105 er\u0119 od jego urodzenia, jednak wed\u0142ug wsp\u00f3\u0142czesnych nauk mnich, kt\u00f3ry dokona\u0142 rachuby lat (dionizjusz ma\u0142y), pomyli\u0142 si\u0119 o kilka lat.\nmiejsce narodzin wed\u0142ug ewangelii to betlejem. zdaniem cz\u0119\u015bci badaczy \u2013 by\u0142 to prawdopodobnie nazaret. nadano mu imi\u0119 jezus. j\u00f3zef by\u0142 z zawodu cie\u015bl\u0105 budowlanym (tektonem), a wed\u0142ug ewangelii mateusza i \u0142ukasza potomkiem kr\u00f3la dawida (r\u00f3\u017cnice w genealogii jezusa, zachodz\u0105ce mi\u0119dzy relacjami tych ewangelist\u00f3w, t\u0142umaczy si\u0119 hebrajskim prawem i zwyczajem lewiratu \u2013 5 ksi\u0119ga moj\u017ceszowa/powt\u00f3rzonego prawa 25, 5\u20136). wedle ewangelii mateusza i \u0142ukasza, jedynych pism w nowym testamencie, kt\u00f3re zawieraj\u0105 informacje o pocz\u0119ciu i narodzinach jezusa, zosta\u0142 on pocz\u0119ty nie przez j\u00f3zefa, lecz przez ducha \u015bwi\u0119tego w \u0142onie marii (por. \u0142k 1,35 i mt 1,18).\n\newangelie \u0142ukasza i mateusza zgodne s\u0105 co do tego, \u017ce jezus urodzi\u0142 si\u0119 w wiosce betlejem niedaleko jerozolimy. wed\u0142ug ewangelii \u0142ukasza j\u00f3zef wraz z ma\u0142\u017conk\u0105 mari\u0105 udali si\u0119 na spis powszechny zarz\u0105dzony przez cesarza rzymskiego oktawiana augusta, a gdy tam dotarli, maria urodzi\u0142a jezusa (por. \u0142k 2,1\u20137). jak ka\u017cde \u017cydowskie dziecko p\u0142ci m\u0119skiej, jezus zosta\u0142 obrzezany \u00f3smego dnia po narodzeniu. po porodzie, kt\u00f3ry \u2013 wedle ewangelii \u0142ukasza \u2013 mia\u0142 miejsce w ubogiej stodole (lub grocie), w nieokre\u015blonym bli\u017cej czasie rodzina wr\u00f3ci\u0142a do nazaretu, ma\u0142ej wioski w galilei.\newangelia mateusza w\u015br\u00f3d wydarze\u0144 zwi\u0105zanych z narodzinami jezusa opowiada o odwiedzinach m\u0119drc\u00f3w ze wschodu, prowadzonych przez gwiazd\u0119 betlejemsk\u0105, dla oddania pok\u0142onu jezusowi. m\u0119drcy wyrazili swym pok\u0142onem, dos\u0142. \u201epadni\u0119ciem na twarz\u201d (gr. proskyn\u00e9o, por. mt 4,10), cze\u015b\u0107 kr\u00f3lewsk\u0105 i bosk\u0105 wobec jezusa jako mesjasza \u017cydowskiego. rozpoznali obecn\u0105 w nim tajemnic\u0119 zbawiaj\u0105cego boga (por. 2 kor 5,19; kol 1,19). wed\u0142ug bada\u0144 z dziedziny historii form opowiadanie to prawdopodobnie nie ma charakteru historycznego, jest natomiast symbolicznym pouczeniem katechetycznym, u\u0142o\u017conym na wz\u00f3r \u017cydowskiego midrasza o moj\u017ceszu w egipcie, zachowanego u j\u00f3zefa flawiusza (dawne dzieje izraela ii,9 3\u20134). w ci\u0105gu dalszym pouczenia opisana jest tzw. rze\u017a niewini\u0105tek, kt\u00f3rej mieli dokona\u0107 \u017co\u0142nierze heroda (wielkiego), pragn\u0105cego pozby\u0107 si\u0119 rywala do korony kr\u00f3lewskiej. ostrze\u017ceni, wed\u0142ug opowiadania, przez anio\u0142a j\u00f3zef i maria wraz z dzieckiem podj\u0119li si\u0119 ucieczki do egiptu. po \u015bmierci heroda wr\u00f3cili do nazaretu (por. mt 2,1\u201323).\nj\u00f3zef pojawia si\u0119 na kartach ewangelii \u0142ukasza po raz ostatni, gdy jezus ma 12 lat (\u0142k 2, 41\u201348).\no narodzinach i dzieci\u0119cych latach jezusa m\u00f3wi\u0105 r\u00f3wnie\u017c apokryfy, zwane ewangeliami dzieci\u0144stwa. obszernymi i najbardziej popularnymi s\u0105 protoewangelia jakuba oraz ewangelia dzieci\u0144stwa tomasza. wed\u0142ug tego ostatniego tekstu jezus od wczesnego dzieci\u0144stwa mia\u0142 by\u0107 zdolny do czynienia cud\u00f3w, wcze\u015bniej wykorzystuj\u0105c je do w\u0142asnych cel\u00f3w. apokryfy nie s\u0105 akceptowane przez chrze\u015bcijan jako ksi\u0119gi natchnione, niemniej wywar\u0142y one wielki wp\u0142yw na kultur\u0119 chrze\u015bcija\u0144sk\u0105 na przestrzeni jej dziej\u00f3w.\njezus pos\u0142ugiwa\u0142 si\u0119 j\u0119zykiem aramejskim, gdy\u017c takim j\u0119zykiem m\u00f3wi\u0142a ludno\u015b\u0107 zamieszkuj\u0105ca region, w kt\u00f3rym si\u0119 wychowa\u0142. prawdopodobnie zna\u0142 te\u017c do pewnego stopnia j\u0119zyk grecki. przypuszczalnie otrzyma\u0142 wykszta\u0142cenie typowe dla ubogiej ludno\u015bci izraela, w kt\u00f3rym wa\u017cn\u0105 rol\u0119 mia\u0142o gruntowne poznanie biblii hebrajskiej. epizod w \u015bwi\u0105tyni, gdy mia\u0142 12 lat, pokazuje, \u017ce jezus wykazywa\u0142 niezwyk\u0142e zdolno\u015bci jak na sw\u00f3j wiek (por. \u0142k 2, 41\u201350).\n\n\n=== publiczna dzia\u0142alno\u015b\u0107 ===\nzgodnie z wszystkimi ewangeliami nt, pocz\u0105tek publicznej dzia\u0142alno\u015bci jezusa nast\u0105pi\u0142, gdy mia\u0142 on ok. 30 lat (por. \u0142k 3,23), by\u0142o to prawdopodobnie na prze\u0142omie 27/28 r. n.e. jezus przyj\u0105\u0142 chrzest z r\u0105k jana chrzciciela. niekt\u00f3rzy, jak e. haenchen, podaj\u0105 w w\u0105tpliwo\u015b\u0107 faktyczne zaistnienie tego wydarzenia, sugeruj\u0105c, \u017ce poniewa\u017c wida\u0107 zasadnicze r\u00f3\u017cnice w przes\u0142aniu obu tych postaci, m\u00f3g\u0142 to by\u0107 jedynie teologiczny obraz. wydarzenie to by\u0142o trudne do zinterpretowania dla wsp\u00f3lnoty chrze\u015bcija\u0144skiej. mateusz przytacza zastrze\u017cenia samego jana (por. mt 3,14). w opowiadaniu \u0142ukasza chrzest jest wspomniany jedynie na marginesie (por. \u0142k 3,21). jan ewangelista, opisuj\u0105c spotkanie jezusa z janem, w og\u00f3le o nim nie m\u00f3wi (por. j 1,29\u201334). wed\u0142ug ewangelii \u0142ukasza, jan by\u0142 krewnym jezusa. wype\u0142niaj\u0105c zapowiedzi prorok\u00f3w (por. iz 40,3; ml 3,1), u brzeg\u00f3w rzeki jordan wzywa\u0142 do pokuty, nawr\u00f3cenia i wyznawania grzech\u00f3w, i chrzci\u0142 na znak wewn\u0119trznego oczyszczenia (por. mk 1,4\u20135; iz 1,16). jan stwierdzi\u0142 publicznie, \u017ce jezus jest oczekiwanym przez \u017cyd\u00f3w mesjaszem i jednocze\u015bnie synem bo\u017cym. w czasie chrztu na jezusa zst\u0105pi\u0142 duch \u015bwi\u0119ty w postaci go\u0142\u0119bicy (por. \u0142k 3,22).\npo tym wydarzeniu jezus zacz\u0105\u0142 nauczanie i gromadzenie wok\u00f3\u0142 siebie uczni\u00f3w, z kt\u00f3rych wyr\u00f3\u017cni\u0142 \u201edwunastu\u201d, przyznaj\u0105c pierwsze\u0144stwo piotrowi aposto\u0142owi. jego nauczanie gromadzi\u0142o wok\u00f3\u0142 niego t\u0142umy ludzi. podczas kilku lat nauczania dokona\u0142 kilkudziesi\u0119ciu cud\u00f3w opisywanych w ewangeliach.\n\n\n=== nauczanie jezusa ===\nw nauczaniu jezusa centralnym motywem by\u0142o kr\u00f3lestwo bo\u017ce, rozumiane jako sfera panowania bo\u017cego, w kt\u00f3rej znale\u017a\u0107 si\u0119 mo\u017ce ka\u017cdy, poprzez zmian\u0119 swego \u017cycia, czyli tzw. (gr.) metanoia. w pe\u0142ni mia\u0142o si\u0119 objawi\u0107 w czasach ostatecznych. by\u0142o ono oparte na starym testamencie, jednak tre\u015bci starotestamentowe zosta\u0142y zreinterpretowane. synteza nauki jezusa chrystusa przedstawiona zosta\u0142a w kazaniu na g\u00f3rze, zawartym w dw\u00f3ch nieco r\u00f3\u017cnych wersjach w ewangelii mateusza i ewangelii \u0142ukasza. to najpe\u0142niejsze uj\u0119cie nowego prawa wprowadzonego przez jezusa i nawi\u0105zuj\u0105cego do dekalogu. ewangeli\u015bci podkre\u015blaj\u0105 nowo\u015b\u0107 nauczania jezusa poprzez u\u017cycie przez niego konstrukcji: \u201epowiedziano przodkom\u2026, a ja wam powiadam\u201d. mia\u0142o ono udoskonali\u0107 i uzupe\u0142ni\u0107 prawo starotestamentowe. nakazy jezusa by\u0142y radykalizacj\u0105 nakaz\u00f3w znanych ze starego testamentu. to etyka maksymalistyczna.\njezus naucza\u0142 m.in., jak nale\u017cy \u017cy\u0107:\n\nnajwa\u017cniejszym przykazaniem jest przykazanie mi\u0142o\u015bci (mk 12, 28\u201334): \u201eb\u0119dziesz mi\u0142owa\u0142 pana, boga swego, swoim sercem, ca\u0142\u0105 swoj\u0105 dusz\u0105, ca\u0142ym swoim umys\u0142em i ca\u0142\u0105 swoj\u0105 moc\u0105 (mk 12, 30)\u201d, a bli\u017aniego swego jak siebie samego (mk 12, 31), przy czym bli\u017anim jest ka\u017cdy cz\u0142owiek.\npotrzeba ofiary z samego siebie: \u201ekto chce znale\u017a\u0107 swoje \u017cycie, straci je, a kto straci swe \u017cycie z mego powodu, ten je znajdzie\u201d (mt 10,39).\npotrzeba pokory: \u201ekto by mi\u0119dzy wami chcia\u0142 si\u0119 sta\u0107 wielki, niech b\u0119dzie s\u0142ug\u0105 waszym\u201d.\nidealizm: \u201e\u017cycie bowiem wi\u0119cej znaczy ni\u017c pokarm, a cia\u0142o wi\u0119cej ni\u017c odzienie\u201d.\n\n\n=== pojmanie, m\u0119cze\u0144ska \u015bmier\u0107 i zmartwychwstanie ===\nna tydzie\u0144 przed \u015bwi\u0119tem paschy jezus wyruszy\u0142 do jerozolimy. po uroczystym wje\u017adzie do jerozolimy nie pozwoli\u0142 pielgrzymom obwo\u0142a\u0107 si\u0119 kr\u00f3lem. podj\u0105\u0142 konfrontacj\u0119 w \u015bwi\u0105tyni z g\u0142\u00f3wnymi frakcjami religijnymi izraela: faryzeuszami i saduceuszami. konfrontacj\u0119 t\u0119 mo\u017cna obserwowa\u0107 w ostatnich rozdzia\u0142ach ewangelii. przyw\u00f3dcy faryzeuszy postanowili pojma\u0107 go i zabi\u0107 (j 11, 52\u201353).\nzdecydowali tak, poniewa\u017c:\n\nobawiali si\u0119, i\u017c jego dzia\u0142alno\u015b\u0107 rozbudza u \u017cyd\u00f3w nadzieje mesja\u0144skie, co mog\u0142o prowadzi\u0107 do wybuchu powstania przeciw rzymowi i \u015bci\u0105gn\u0105\u0107 krwaw\u0105 zemst\u0119 rzymskich legion\u00f3w (j, 11,48);\njezus ro\u015bci\u0142 sobie prawo do tytu\u0142u mesjasza i syna bo\u017cego, co w oczach starszyzny \u017cydowskiej by\u0142o blu\u017anierstwem (j 4,25\u201326; j 10,30\u201331);\nkrytykowa\u0142 faryzeuszy (\u0142k 11, 37\u201348);\nwobec ludu jawnie zarzuca\u0142 przyw\u00f3dcom izraela brak pobo\u017cno\u015bci i religijno\u015b\u0107 na pokaz (mt 23,1\u20133).na dzie\u0144 przed swoim pojmaniem spo\u017cy\u0142 wraz z uczniami ostatni\u0105 wieczerz\u0119, na kt\u00f3rej po raz kolejny zapowiedzia\u0142 sw\u00f3j przysz\u0142y los, i po\u017cegna\u0142 si\u0119 z aposto\u0142ami. podczas niej ustanowi\u0142 elementarny dla wi\u0119kszo\u015bci chrze\u015bcijan sakrament eucharystii. tej\u017ce nocy, zdradzony przez jednego z uczni\u00f3w, judasza, zosta\u0142 pojmany i postawiony przed religijnym s\u0105dem \u017cydowskim \u2013 sanhedrynem. jezusa oskar\u017cano m.in. o blu\u017anierstwo przeciwko przybytkowi boga \u2013 \u015bwi\u0105tyni jerozolimskiej. ostatecznie zosta\u0142 uznany przez sanhedryn za winnego blu\u017anierstwa przez nazwanie siebie synem bo\u017cym.\nwydany w r\u0119ce rzymskiego namiestnika poncjusza pi\u0142ata, oskar\u017cony zosta\u0142 przez arcykap\u0142an\u00f3w i starszych o podburzanie narodu, namawianie do niep\u0142acenia podatk\u00f3w cesarzowi oraz podawanie si\u0119 za \u017cydowskiego kr\u00f3la. pi\u0142at, nie znajduj\u0105c dowod\u00f3w winy, odes\u0142a\u0142 jezusa do tetrarchy galilejskiego heroda antypasa, syna heroda wielkiego, aby ten os\u0105dzi\u0142 swego poddanego. herod nie chcia\u0142 podj\u0105\u0107 si\u0119 wydania wyroku i odes\u0142a\u0142 wi\u0119\u017ania z powrotem do pi\u0142ata. rzymski namiestnik nadal przeciwny by\u0142 \u017c\u0105daniom arcykap\u0142an\u00f3w oraz \u017cydowskiego posp\u00f3lstwa, domagaj\u0105cego si\u0119 wyroku \u015bmierci; chc\u0105c im zado\u015b\u0107uczyni\u0107, nakaza\u0142 ubiczowa\u0107 jezusa, aby sponiewieranego wi\u0119\u017ania wypu\u015bci\u0107 na wolno\u015b\u0107.\n\npo biczowaniu, pod presj\u0105 wzburzonego t\u0142umu i wobec szanta\u017cu ze strony arcykap\u0142an\u00f3w, gro\u017c\u0105cych oskar\u017ceniem namiestnika przed cesarzem, pi\u0142at skaza\u0142 jezusa na \u015bmier\u0107 przez ukrzy\u017cowanie (dla obywateli rzymskich przewidziana by\u0142a kara \u015bmierci przez \u015bci\u0119cie mieczem).\nelementem wyroku by\u0142o niesienie przez skazanego poziomego elementu krzy\u017ca (patibulum) z aresztu do miejsca ka\u017ani (cz\u0119\u015b\u0107 pionowa ju\u017c tam si\u0119 znajdowa\u0142a). skazaniec, przybity do krzy\u017ca, wisia\u0142 na nim a\u017c do \u015bmierci, najcz\u0119\u015bciej na skutek uduszenia. ewangelie opisuj\u0105 szczeg\u00f3\u0142owo pojmanie, s\u0105d i konanie jezusa na krzy\u017cu, oraz wspominaj\u0105 o dw\u00f3ch epizodach, kt\u00f3re si\u0119 wydarzy\u0142y podczas niesienia krzy\u017ca: przymuszeniu szymona cyrenejczyka do pomocy w niesieniu krzy\u017ca oraz dialogu jezusa z kobietami p\u0142acz\u0105cymi nad jego losem. ewangeliczne opisy m\u0119ki obejmuj\u0105: modlitw\u0119 w ogrodzie oliwnym, zdrad\u0119 judasza, s\u0105d i biczowanie, za\u0142o\u017cenie korony cierniowej; wyszydzenie, odarcie z szat i przybicie do krzy\u017ca; rzucanie los\u00f3w przez \u017co\u0142nierzy o jego szaty (por. j 19,24), rozmowy z dwoma pospolitymi przest\u0119pcami, kt\u00f3rzy byli ukrzy\u017cowani obok jezusa, oraz ze stoj\u0105cymi pod krzy\u017cem mari\u0105 i janem; moment \u015bmierci i poprzedzaj\u0105c\u0105 go agoni\u0119 oraz zdj\u0119cie z krzy\u017ca i z\u0142o\u017cenie w grobie nale\u017c\u0105cym do j\u00f3zefa z arymatei.\ninne epizody, takie jak trzy upadki pod krzy\u017cem czy otarcie twarzy chust\u0105 przez weronik\u0119, kt\u00f3re wyst\u0119puj\u0105 w liturgii drogi krzy\u017cowej, nale\u017c\u0105 do tradycji.\nzgodnie z nowym testamentem jezus umar\u0142 na krzy\u017cu, jednak trzeciego dnia po z\u0142o\u017ceniu jego zw\u0142ok w kamiennym grobie zmartwychwsta\u0142, a nast\u0119pnie przez 40 dni spotyka\u0142 si\u0119 ze swoimi uczniami, udowadniaj\u0105c im, \u017ce \u017cyje, i t\u0142umacz\u0105c sens swojej m\u0119cze\u0144skiej \u015bmierci i zmartwychwstania.\newangeliczny opis \u015bmierci i zmartwychwstania jezusa ma kluczowe znaczenie dla chrze\u015bcija\u0144stwa, stanowi\u0105c podstaw\u0119 liturgii wi\u0119kszo\u015bci ko\u015bcio\u0142\u00f3w chrze\u015bcija\u0144skich. jest zapowiedzi\u0105 przysz\u0142ych los\u00f3w ludzko\u015bci ukazywanych z perspektywy eschatologicznej.\n\n\n== jezus historyczny ==\n\n\n=== definicja i historia bada\u0144 ===\nprzed okresem o\u015bwiecenia ewangelie by\u0142y powszechnie uwa\u017cane za dok\u0142adne relacje historyczne. od tego czasu zacz\u0119to coraz wyra\u017aniej dostrzega\u0107 r\u00f3\u017cnice mi\u0119dzy opisami nowotestamentalnymi czytanymi dos\u0142ownie a tzw. jezusem historii, kt\u00f3ry wy\u0142ania si\u0119 z metodycznej refleksji krytycznej nad dost\u0119pnymi \u017ar\u00f3d\u0142ami, czyli pr\u00f3b naukowej rekonstrukcji \u017cycia jezusa na podstawie metod stosowanych przez historyk\u00f3w, w tym krytycznej analizy tekst\u00f3w ewangelicznych jako podstawowego \u017ar\u00f3d\u0142a dla biografii historycznego jezusa, z uwzgl\u0119dnieniem kontekstu historycznego i kulturowego, w kt\u00f3rym \u017cy\u0142.\nwyr\u00f3\u017cnia si\u0119 trzy fale tych bada\u0144 (ang. quests for historical jesus). najnowsza, trwaj\u0105ca od lat 70. xx wieku, reprezentowana jest przez badaczy takich, jak: geza vermes, john p. meier, e.p. sanders, gerd theissen, bart d. ehrman, john dominic crossan i inni.\nbadania rozwijaj\u0105 si\u0119 szczeg\u00f3lnie dynamicznie w obszarze j\u0119zyka angielskiego, s\u0105 te\u017c tematem licznych otwartych debat uniwersyteckich. jakkolwiek opinie badaczy w kwestiach szczeg\u00f3\u0142owych r\u00f3\u017cni\u0105 si\u0119 od siebie, s\u0105 elementy wsp\u00f3lne dla pogl\u0105d\u00f3w wi\u0119kszo\u015bci z nich, np. bardziej ni\u017c w poprzednich etapach podkre\u015bla si\u0119 zwi\u0105zek jezusa z judaizmem, popularne s\u0105 te\u017c opinie wi\u0105\u017c\u0105ce jezusa z ruchami apokaliptycznymi tamtego okresu.\n\n\n=== istnienie jezusa ===\nwsp\u00f3\u0142cze\u015bnie panuje og\u00f3lny konsensus badaczy g\u0142\u00f3wnego nurtu co do faktu istnienia jezusa. w staro\u017cytno\u015bci nigdy nie kwestionowano tego faktu w polemice z chrze\u015bcijanami. \u017cycie jezusa \u2013 jak na standardy epoki \u2013 jest udokumentowane bardzo bogato \u2013 zar\u00f3wno w \u017ar\u00f3d\u0142ach chrze\u015bcija\u0144skich, jak i niechrze\u015bcija\u0144skich. \u017ar\u00f3d\u0142a niechrze\u015bcija\u0144skie mog\u0105ce wskazywa\u0107 na istnienie jezusa pochodz\u0105 od historyk\u00f3w pisz\u0105cych w drugiej po\u0142owie i wieku i w ii wieku naszej ery: rzymskiego tacyta oraz \u017cydowskiego j\u00f3zefa flawiusza, a tak\u017ce od filozofa mary bar-serapiona. profesor teologii ks. alfons j\u00f3zef skowronek twierdzi, \u017ce \u201epozachrze\u015bcija\u0144skie \u015bwiadectwa o jezusie nie s\u0105 zbyt obfite, a ich warto\u015b\u0107 historyczna jest dyskusyjna\u201d. trudno jest jego zdaniem odpowiedzie\u0107 na \u201epytanie, czy s\u0105 to \u015bwiadectwa samodzielne, czy te\u017c oddaj\u0105 jedynie przekonania chrze\u015bcijan\u201d.\n\n\n=== fakty z \u017cycia jezusa ===\nochrzczenie jezusa przez jana chrzciciela i \u015bmier\u0107 krzy\u017cowa z wyroku poncjusza pi\u0142ata s\u0105 dwoma najpowszechniej uznawanymi w \u015brodowisku naukowym faktami o jego \u017cyciu, w zasadzie niepoddawanymi krytyce w\u015br\u00f3d historyk\u00f3w g\u0142\u00f3wnego nurtu. kontekst i znaczenie tych wydarze\u0144 s\u0105 ju\u017c jednak szeroko dyskutowane. sporna jest r\u00f3wnie\u017c data \u015bmierci jezusa. mniej pewne, ale r\u00f3wnie\u017c uznawane przez wi\u0119kszo\u015b\u0107 badaczy za historyczne, s\u0105 m.in. powo\u0142anie aposto\u0142\u00f3w i konflikt ze \u015brodowiskiem \u015bwi\u0105tyni (oczyszczenie \u015bwi\u0105tyni). uwa\u017ca si\u0119, \u017ce jezus istotnie pochodzi\u0142 z galilei, a jego obszar dzia\u0142ania obejmowa\u0142 r\u00f3wnie\u017c jude\u0119.\nuczeni zgromadzeni wok\u00f3\u0142 projektu jesus seminar poddawali r\u00f3\u017cne przekazy o mowach i czynach jezusa g\u0142osowaniu, podczas kt\u00f3rego ka\u017cdy uczestnik ocenia\u0142 ich autentyczno\u015b\u0107, a wyniki u\u015bredniano. wi\u0119kszo\u015b\u0107 badaczy zgodzi\u0142a si\u0119 z podstawowymi faktami podawanymi w ewangeliach (\u017ce jezus narodzi\u0142 si\u0119 za czas\u00f3w heroda wielkiego, zosta\u0142 aresztowany w jerozolimie i ukrzy\u017cowany przez rzymian), kwestionuj\u0105c inne (narodzenie w betlejem \u2013 wi\u0119kszo\u015b\u0107 wskaza\u0142a na nazaret; pusty gr\u00f3b itd.). zdaniem uczestnik\u00f3w jesus seminar przekonanie o zmartwychwstaniu jezusa zosta\u0142o oparte na wizjach zmartwychwsta\u0142ego jezusa do\u015bwiadczanych przez paw\u0142a, piotra aposto\u0142a i mari\u0119 magdalen\u0119.\n\n\n=== obrazy jezusa ===\nbadacze zwi\u0105zani z third quest stworzyli pewn\u0105 liczb\u0119 obraz\u00f3w jezusa, czyli og\u00f3lnych wizji na jego temat. nie wypracowali jednak sp\u00f3jnego stanowiska ani na temat tych obraz\u00f3w, ani odno\u015bnie do metod ich opracowywania. niemniej, mo\u017cna wyr\u00f3\u017cni\u0107 kilka najpopularniejszych wizji, wspieranych przez znanych badaczy.\n\nprorok apokaliptyczny \u2013 jezus jest widziany tutaj jako prorok, kt\u00f3ry pragnie przygotowa\u0107 \u017cyd\u00f3w na maj\u0105ce niebawem nadej\u015b\u0107 czasy ostateczne. zwolennicy: e.p. sanders, maurice casey, paula fredriksen, dale allison i bart d. ehrman.\ncharyzmatyczny uzdrowiciel \u2013 w tym nurcie uwa\u017ca si\u0119 jezusa za pobo\u017cnego, \u015bwi\u0119tego cz\u0142owieka ducha, mistyka lub wizjonera, kt\u00f3ry jest znany z uzdrawiania. zwolennicy: geza vermes, marcus borg i graham twelftree.\nfilozof \u2013 cynik \u2013 jezus jest widziany jako w\u0119drowny m\u0119drzec i filozof, g\u0142osz\u0105cy radykalne przes\u0142anie obalenia istniej\u0105cej wsp\u00f3lnoty hierarchicznej spo\u0142ecze\u0144stwa tamtego okresu. ca\u0142y maj\u0105tek jezusa mie\u015bci si\u0119 w podr\u00f3\u017cnej torbie, on sam nie ma niczego i nie chce niczego, jest wi\u0119c totalnie wolny. zwolennicy: john dominic crossan, f. gerald downing i burton mack.\n\u017cydowski mesjasz \u2013 jezus przychodzi, by obwie\u015bci\u0107 \u017cydom koniec duchowego wygnania i zapocz\u0105tkowa\u0107 now\u0105 epok\u0119, w kt\u00f3rej b\u00f3g naprawi \u015bwiat dzi\u0119ki wierze swego ludu. zwolennicy: n.t. wright, markus bockmuehl i peter stuhlmacher.\nprorok zmiany spo\u0142ecznej \u2013 jezus pragnie podwa\u017cy\u0107 struktur\u0119 spo\u0142eczn\u0105 tamtego okresu. nie ma to jednak zwi\u0105zku z nadchodz\u0105c\u0105 apokalips\u0105. zwolennicy: gerd thiessen, richard a. horsely i david kaylor.\n\n\n== religie a jezus ==\n\n\n=== religie abrahamowe ===\nposta\u0107 jezusa jest fenomenem staj\u0105cym na granicy judaizmu i chrze\u015bcija\u0144stwa. wywodzi\u0142 si\u0119 ca\u0142kowicie z izraela \u2013 zar\u00f3wno on, jak i jego pierwsi uczniowie \u2013 i stworzy\u0142 wsp\u00f3lnot\u0119 wiary, odwo\u0142uj\u0105c\u0105 si\u0119 do wiary abrahama, kt\u00f3ra ostatecznie zyska\u0142a status ca\u0142kowicie niezale\u017cny. jednak nie na tyle, by by\u0107 uznan\u0105 za czcz\u0105c\u0105 innego boga, ni\u017c ten, kt\u00f3ry czczony jest przez judaizm. podkre\u015bli\u0142a to grupa uczonych teolog\u00f3w \u017cydowskich i rabin\u00f3w z okazji jubileuszu 2000-lecia narodzin jezusa:\n\nr\u00f3wnie\u017c sami chrze\u015bcijanie nie uwa\u017caj\u0105 si\u0119 za religi\u0119 odr\u0119bn\u0105 od judaizmu. m\u00f3wi\u0142a o tym papieska komisja ds. dialogu z judaizmem w refleksjach opublikowanych w 2015 r. rozwijaj\u0105c my\u015bl jana paw\u0142a ii wypowiedzian\u0105 w synagodze rzymskiej, dokument zwr\u00f3ci\u0142 uwag\u0119, \u017ce dialog chrze\u015bcija\u0144sko-\u017cydowski jest dialogiem bardziej wewn\u0105trz jednej religii, ni\u017c dialogiem mi\u0119dzyreligijnym:\n\nzar\u00f3wno \u017cydzi, jak i chrze\u015bcijanie odnosz\u0105 si\u0119 w swej wierze do osoby mesjasza-pomaza\u0144ca. ponad 100 fragment\u00f3w biblii hebrajskiej, kt\u00f3r\u0105 chrze\u015bcijanie uznaj\u0105 za stary (poprzedni) testament, jest uznawanych za proroctwa mesja\u0144skie przez komentator\u00f3w tak chrze\u015bcija\u0144skich, jak i judaistycznych. r\u00f3\u017cnica polega na tym, \u017ce ko\u015bcio\u0142y chrze\u015bcija\u0144skie dostrzegaj\u0105 spe\u0142nienie tych zapowiedzi w jezusie z nazaretu.\n\n\n==== chrze\u015bcija\u0144stwo ====\npodstawowe pogl\u0105dy chrze\u015bcija\u0144skie o jezusie, uznawane przez wi\u0119kszo\u015b\u0107 ko\u015bcio\u0142\u00f3w s\u0105 zawarte w wyznaniach wiary przyj\u0119tych przez pierwsze sobory powszechne. nie podziela ich osobny antytrynitarny nurt chrze\u015bcija\u0144stwa, odrzucony przez te sobory jako nieprawowierny. wed\u0142ug g\u0142\u00f3wnego nurtu chrze\u015bcija\u0144stwa:\n\njezus jest wcielonym synem bo\u017cym, drug\u0105 osob\u0105 tr\u00f3jcy \u015bwi\u0119tej. jak precyzuje nicejsko-konstantynopolita\u0144skie wyznanie wiary (381 r.), jest zrodzony z ojca, przed wszystkimi wiekami. nie jest wi\u0119c stworzony, lecz jest bogiem z boga, \u015bwiat\u0142o\u015bci\u0105 ze \u015bwiat\u0142o\u015bci, czyli wsp\u00f3\u0142istotny ojcu. jest te\u017c stw\u00f3rc\u0105 \u015bwiata, gdy\u017c \u201eprzez niego wszystko si\u0119 sta\u0142o\u201d. b\u00f3g ojciec zsy\u0142aj\u0105c swego syna jezusa wype\u0142ni\u0142 obietnice dane abrahamowi i ca\u0142emu narodowi wybranemu.\ndzi\u0119ki tajemnicy paschalnej \u015bmierci i zmartwychwstania jezusa, ludzie doznali zbawienia i mog\u0105 pojedna\u0107 si\u0119 z bogiem oraz uzyska\u0107 \u017cycie wieczne w niebie.\nprzekazywanie wiary chrze\u015bcija\u0144skiej jest przede wszystkim \u201eg\u0142oszeniem jezusa chrystusa, by prowadzi\u0107 do wiary w niego. od pocz\u0105tku pierwsi uczniowie zapa\u0142ali pragnieniem g\u0142oszenia chrystusa\u201d.zgodnie z nauczaniem chrze\u015bcijan, jezus zosta\u0142 pocz\u0119ty z ducha \u015bwi\u0119tego. w jezusie zachodzi\u0142a unia hipostatyczna, tzn. by\u0142 jedn\u0105 osob\u0105, ale o dw\u00f3ch niewymieszanych naturach: ludzkiej i boskiej. wszystkie inne pogl\u0105dy o naturze jezusa, jak arianizm, doketyzm czy nestorianizm, zosta\u0142y uznane przez ko\u015bci\u00f3\u0142 katolicki za herezje w pierwszych wiekach.\n\n\n==== judaizm ====\njudaizm niewiele uwagi po\u015bwi\u0119ca \u017cyciu i misji jezusa, kt\u00f3rego uznaje za odst\u0119pc\u0119 lub za posta\u0107 fikcyjn\u0105. wed\u0142ug relacji ewangelist\u00f3w kap\u0142ani \u017cydowscy (zdominowani w owych czasach przez rodzin\u0119 annasza) i saduceusze od pocz\u0105tku byli mu zdecydowanie wrodzy. podobn\u0105 postaw\u0119 przyj\u0119\u0142a wi\u0119ksza cz\u0119\u015b\u0107 faryzeuszy, najbardziej wp\u0142ywowego \u00f3wcze\u015bnie stronnictwa \u017cydowskiego, aczkolwiek zdarza\u0142y si\u0119 w\u015br\u00f3d nich przypadki przychylno\u015bci (nikodem \u2013 ew. jana 3,1\u201311; 7,50\u201352) lub \u017cyczliwej neutralno\u015bci (gamaliel starszy, dz.ap. 5, 34\u201339). wi\u0119kszo\u015b\u0107 teolog\u00f3w judaizmu ocenia dzia\u0142alno\u015b\u0107 jezusa i jej skutki negatywnie, jako sprzeczn\u0105 z \u201eprawem bo\u017cym\u201d oraz niezgodn\u0105 ze s\u0142owami prorok\u00f3w, dotycz\u0105cymi nadej\u015bcia mesjasza. bardziej pojednawcze oceny jezusa, podkre\u015blaj\u0105ce jego zwi\u0105zek z judaizmem, pojawi\u0142y si\u0119 ponownie w czasach wsp\u00f3\u0142czesnych. nale\u017cy do nich o\u015bwiadczenie dabru emet \u2013 m\u00f3wcie prawd\u0119! wydane w 2000 r. przez 120 ameryka\u0144skich rabin\u00f3w i intelektualist\u00f3w \u017cydowskich.\ntylko \u017cydzi mesjanistyczni uznaj\u0105 jezusa za mesjasza i syna bo\u017cego. przez og\u00f3\u0142 rabin\u00f3w s\u0105 postrzegani jako zdrajcy judaizmu. mieszkaj\u0105cy w izraelu w liczbie szacowanej na 6\u201315 tys., do\u015bwiadczaj\u0105 te\u017c przemocy, zdarzaj\u0105 si\u0119 przypadki palenia egzemplarzy nowego testamentu.\n\n\n==== islam ====\nw koranie, \u015bwi\u0119tej ksi\u0119dze islamu, religii powsta\u0142ej w wyniku objawie\u0144 proroka mahometa ponad 600 lat po jezusie, jest o nim wiele wzmianek. przyczyn\u0105 tego mo\u017ce by\u0107 fakt wskazywany przez niekt\u00f3rych islamolog\u00f3w, \u017ce korzenie islamu tkwi\u0105 w gnostyckiej sekcie judeo-chrze\u015bcija\u0144skiej pierwszych wiek\u00f3w: ebionitach. (isa) by\u0142 prorokiem i zapowiedzianym wcze\u015bniej mesjaszem, lecz nie synem bo\u017cym. nazwa \u201emesjasz\u201d pojawia si\u0119 trzy razy w surze iv: w wersetach 157 i 171 w zwrocie \u201cchrystus (mesjasz),\njezus syn marii\u201d, i w 172 osobno. koran kilkakrotnie m\u00f3wi o jezusie jako synu marii, stworzonym przez allaha w jej \u0142onie bez udzia\u0142u m\u0119\u017cczyzny (sura 3,42\u201361; 19, 16\u201321). m\u00f3wi\u0105c o \u017cyciu jezusa powtarza niekt\u00f3re fakty zawarte w ewangeliach (r\u00f3wnie\u017c apokryficznych). historia pocz\u0119cia jezusa pokrywa si\u0119 z opisem \u015bw. \u0142ukasza \u2013 matk\u0105 chrystusa by\u0142a maria, kt\u00f3rej ukaza\u0142 si\u0119 anio\u0142 pod postaci\u0105 doskona\u0142ego cz\u0142owieka, zapowiadaj\u0105c narodzenie syna, mimo i\u017c by\u0142a dziewic\u0105 (jednak, cho\u0107 narodzi\u0142 si\u0119 dzi\u0119ki boskiej interwencji, islam w \u017cadnym wypadku nie nazywa go synem boga). maria urodzi\u0142a jezusa pod drzewem palmowym, a ten tu\u017c po urodzeniu potrafi\u0142 rozumnie przemawia\u0107. w dalszym \u017cyciu naucza\u0142, czyni\u0142 cuda i uzdrawia\u0142, ale tylko dzi\u0119ki woli i mocy danej od boga. wspomniana jest m.in. apokryficzna historia o tworzeniu przez jezusa ptak\u00f3w z gliny, kt\u00f3re nast\u0119pnie stawa\u0142y si\u0119 istotami \u017cywymi.\nkoran wielokrotnie pot\u0119pia dogmat tr\u00f3jcy \u015bwi\u0119tej (cho\u0107 wydaje si\u0119, \u017ce by\u0142a ona rozumiana jako sk\u0142adaj\u0105ca si\u0119 z boga, jezusa i marii, a nie boga ojca, jezusa i ducha \u015bwi\u0119tego), stwierdzaj\u0105c, \u017ce b\u00f3g jest tylko jeden (nie ma boga opr\u00f3cz samego boga), a kto dodaje bogu wsp\u00f3\u0142towarzyszy, temu b\u00f3g zabroni\u0142 wej\u015bcia do ogrodu.\nislam zaprzecza ukrzy\u017cowaniu, a w konsekwencji zmartwychwstaniu. wed\u0142ug koranu jezus nie zosta\u0142 ukrzy\u017cowany ani zabity, a jedynie tak wydawa\u0142o si\u0119 ludziom, a w rzeczywisto\u015bci b\u00f3g wzi\u0105\u0142 go do siebie.\nkoran nie opisuje samej nauki jezusa, mahomet prawdopodobnie nie by\u0142 z ni\u0105 dog\u0142\u0119bnie zapoznany. ksi\u0119ga m\u00f3wi o jezusie jedynie jako o kolejnym proroku, pos\u0142a\u0144cu g\u0142osz\u0105cym wiar\u0119 w boga i zapowiadaj\u0105cym s\u0105d ostateczny. islam zaprzecza chrze\u015bcija\u0144skim dogmatom o bosko\u015bci chrystusa, podkre\u015blaj\u0105c, \u017ce by\u0142 tylko cz\u0142owiekiem (nie godzi si\u0119 mi\u0142osiernemu, aby wzi\u0105\u0142 sobie syna).\nodrzucaj\u0105c bosko\u015b\u0107 jezusa, islam otacza go szacunkiem. szejk omar bakri muhammad z londynu og\u0142osi\u0142 w 2004 roku fatw\u0119 skazuj\u0105c\u0105 na \u015bmier\u0107 terrence\u2019a mcnally\u2019ego, autora sztuki corpus christi, przedstawiaj\u0105cej chrystusa i aposto\u0142\u00f3w jako grup\u0119 gej\u00f3w. sztuka wystawiona przez grup\u0119 student\u00f3w z uniwersytetu w saint andrews nie zosta\u0142a publicznie pot\u0119piona przez ko\u015bci\u00f3\u0142 anglika\u0144ski.\n\n\n=== inne religie ===\n\n\n==== hinduizm ====\nchocia\u017c w hinduistycznej koncepcji boga i spo\u0142ecze\u0144stwa niewiele jest podstaw dla akceptacji postaci i misji jezusa, to wielu wsp\u00f3\u0142czesnych, a nawet \u015bredniowiecznych, hinduistycznych przyw\u00f3dc\u00f3w religijnych interesowa\u0142o si\u0119 nim. wielu hinduist\u00f3w uwa\u017ca jezusa za m\u0119drca lub wielkiego jogina, a nawet za jednego z bog\u00f3w.\nw ruchu surat shabda yoga jezus jest powszechnie uznawany za satguru. swami vivekananda wychwala\u0142 jezusa i uznawa\u0142 go za \u017ar\u00f3d\u0142o si\u0142y i doskona\u0142o\u015bci. paramahansa jogananda naucza\u0142, \u017ce jezus by\u0142 wielkim guru, mistrzem duchowym, bogiem oraz nast\u0119pnym wcieleniem elizeusza. mahatma gandhi bardzo podziwia\u0142 jezusa i uznawa\u0142 go za jednego z g\u0142\u00f3wnych propagator\u00f3w ahinsy (zasady niekrzywdzenia). gandhi powiedzia\u0142: \u201elubi\u0119 waszego chrystusa, ale nie lubi\u0119 waszych chrze\u015bcijan. wasi chrze\u015bcijanie s\u0105 tak niepodobni do waszego chrystusa...\u201d, a tak\u017ce: \u201edla mnie by\u0142 on najwspanialszym nauczycielem, jakiego ludzko\u015b\u0107 kiedykolwiek mia\u0142a\u201d. sathya sai baba wielokrotnie m\u00f3wi\u0142, \u017ce jezus jest bogiem, wielkim \u015bwi\u0119tym i nauczycielem duchowym, kt\u00f3ry stanowi wz\u00f3r dla ludzi. swami kale\u015bwar\u015b uwa\u017ca jezusa za \u015bwi\u0119tego i wielk\u0105 dusz\u0119.\nbhaktivedanta swami (za\u0142o\u017cyciel ruchu hare kryszna) uzna\u0142 greckie imi\u0119 jezusa christos za inn\u0105 wersj\u0119 imienia boga kryszny: krista. jednak w uj\u0119ciu filozofii acintya beda abeda tattva (jednoczesnej jedno\u015bci i r\u00f3\u017cnorodno\u015bci-odmienno\u015bci) jezus jest uznawany za mistrza duchowego, ale nie jest samym bogiem, lecz jego synem. w ten spos\u00f3b, oddaj\u0105c cze\u015b\u0107 jezusowi czci si\u0119 samego kryszn\u0119 jako najwy\u017csz\u0105 osob\u0119 boga (bhagawan). wi\u0119c w ten spos\u00f3b bhaktivedanta uzna\u0142 jezusa za \u201emistrza duchowego\u201d (guru), ucz\u0105cego ludzi mi\u0142o\u015bci do boga.\n\n\n==== buddyzm ====\nzwi\u0105zek jezusa z buddyzmem jest nik\u0142y. niewielu nauczycieli buddyjskich interesowa\u0142o si\u0119 jego postaci\u0105.\nzgodnie z mahajanistyczn\u0105 koncepcj\u0105 trzech cia\u0142 buddy jezus mo\u017ce by\u0107 postrzegany jako jedno z wielu wciele\u0144 buddy, g\u0142osz\u0105ce ku po\u017cytkowi wszystkich istot nauki stosowne dla danego czasu i miejsca. xiv dalajlama tenzin gjaco uwa\u017ca jezusa za bodhisattw\u0119.\n\n\n== znaczenie jezusa w historii \u015bwiata ==\ncho\u0107 za \u017cycia jezus zgromadzi\u0142 bardzo niewielu uczni\u00f3w, naucza\u0142 jedynie przez trzy lata i nie napisa\u0142 \u017cadnego tekstu, jego po\u015bmiertny wp\u0142yw na histori\u0119 powszechn\u0105 jest ogromny.\nzdaniem wielu niezale\u017cnych historyk\u00f3w i humanist\u00f3w, jezus jest najwa\u017cniejsz\u0105 postaci\u0105 w historii \u015bwiata.\n\nh.g. wells przyzna\u0142: \u201ejestem historykiem, a nie wierz\u0105cym, ale musz\u0119 wyzna\u0107 jako historyk, \u017ce ten ubogi kaznodzieja z nazaretu bezsprzecznie znajduje si\u0119 w centrum historii. jezus chrystus jest najwa\u017cniejsz\u0105 postaci\u0105 w ca\u0142ej historii\u201d.\nmahatma gandhi: \u201edla mnie by\u0142 on najwspanialszym nauczycielem, jakiego ludzko\u015b\u0107 kiedykolwiek mia\u0142a\u201d.\nvittorio messori: \u201etylko w wieku xix po\u015bwi\u0119cono mu sze\u015b\u0107dziesi\u0105t dwa tysi\u0105ce tom\u00f3w. w paryskiej bibliotece narodowej, kt\u00f3ra jest zwierciad\u0142em zachodniej kultury, liczba fiszek z imieniem jezus jest na drugim miejscu. pierwsze zajmuje s\u0142owo b\u00f3g\u201d.\nfiodor dostojewski: \u201ewierz\u0119, \u017ce nie ma g\u0142\u0119bszej osoby, bardziej przepe\u0142nionej mi\u0142o\u015bci\u0105, \u017cyczliwszej i doskonalszej ni\u017c jezus. nie tylko nie ma nikogo takiego, jak on. nigdy nikogo takiego nie b\u0119dzie\u201d.\nphilip schaff: \u201eten jezus z nazaretu, bez broni ani maj\u0105tku, podbi\u0142 wi\u0119cej milion\u00f3w ni\u017c aleksander wielki, cezar, mahomet i napoleon; bez pomocy nauki przybli\u017cy\u0142 nam to, co ludzkie i to, co boskie lepiej ni\u017c wszyscy filozofowie i uczeni razem wzi\u0119ci; bez akademickiej wymowno\u015bci wypowiada\u0142 takie s\u0142owa, jakich nigdy wcze\u015bniej nie s\u0142yszano i wywo\u0142a\u0142 skutki, jakich nie opowie \u017caden m\u00f3wca czy poeta; cho\u0107 sam nie napisa\u0142 ani jednej linijki, wprawi\u0142 w ruch wi\u0119cej pi\u00f3r i dostarczy\u0142 temat\u00f3w do wi\u0119kszej liczby kaza\u0144, przem\u00f3wie\u0144, dyskusji, uczonych tom\u00f3w, dzie\u0142 sztuki i pie\u015bni pochwalnych ni\u017c ca\u0142a armia wielkich m\u0119\u017c\u00f3w antyku i wsp\u00f3\u0142czesno\u015bci\u201d.\npeter seewald: \u201ejest on po prostu osob\u0105 w znaczniejszej mierze przemieniaj\u0105c\u0105 oblicze \u015bwiata ni\u017c ktokolwiek inny, w\u0142\u0105cznie z wszystkimi rewolucjonistami, kr\u00f3lami czy wynalazcami. \u017caden inny cz\u0142owiek nie mia\u0142 wi\u0119kszej od niego si\u0142y przyci\u0105gania i wi\u0119kszej rzeszy zwolennik\u00f3w. w gruncie rzeczy nie ma nikogo takiego, kim ca\u0142a ludzko\u015b\u0107 zajmowa\u0142aby si\u0119 intensywniej od dw\u00f3ch tysi\u0119cy lat, ni\u017c m\u0105\u017c z nazaretu\u201d.\njaroslav pelikan, historyk z uniwersytetu yale: \u201eposta\u0107 jezusa chrystusa dominuje w historii kultury zachodniej od dwudziestu stuleci\u201d.\nernest renan: \u201ejezus stworzy\u0142 fundamenty, na kt\u00f3rych spo\u0142eczno\u015b\u0107 ludzka bazuje od osiemnastu wiek\u00f3w\u201d.\nkenneth scott latourette: \u201egdy mijaj\u0105 wieki, coraz bardziej oczywistym jest to, \u017ce \u017cycie jezusa \u2013 bior\u0105c pod uwag\u0119 jego wp\u0142yw na histori\u0119 \u2013 by\u0142o najbardziej wp\u0142ywowym \u017cyciem na tej planecie\u201d.\nantonio socci: \u201estoimy wobec cz\u0142owieka tak wspania\u0142ego, tak doskona\u0142ego, do tego stopnia wyj\u0105tkowego i jedynego w swoim rodzaju, \u017ce \u017caden b\u00f3g nie m\u00f3g\u0142by by\u0107 lepszy, \u017caden b\u00f3g nie m\u00f3g\u0142by go przewy\u017cszy\u0107. wyja\u015bnia to r\u00f3wnie\u017c, dlaczego jego tajemnica i pi\u0119kno s\u0105 niewyczerpane. tego dowodzi to, co nieustannie si\u0119 dzieje. mimo up\u0142ywu wiek\u00f3w bowiem fascynacja osob\u0105 jezusa z nazaretu nie zmniejsza si\u0119, a nawet ro\u015bnie\u201d.w badaniach przeprowadzonych przez instytut doxa wiosn\u0105 1974, 64% ankietowanych uzna\u0142o jezusa za \u201eposta\u0107 najbardziej interesuj\u0105c\u0105 w historii\u201d, przed martinem lutherem kingiem, gandhim i marksem.\njego imieniem nazwano miasta i kraje, np. san salvador czy dominikan\u0119. flagi nosz\u0105 jego znak, od union jack po mi\u0119dzynarodowy czerwony krzy\u017c.\n\n\n== opinie i tezy ==\nw ci\u0105gu wiek\u00f3w powsta\u0142y r\u00f3\u017cne opinie na temat jezusa, cz\u0119sto bardzo odmienne od og\u00f3lnie przyj\u0119tych.\n\nimmanuel kant widzi w jezusie chrystusie afirmacj\u0119 \u201eczystej dyspozycji moralnej serca\u201d.\nhegel twierdzi\u0142, \u017ce jezus by\u0142 jednocze\u015bnie bogiem i cz\u0142owiekiem, w jednej osobie.\nbaruch spinoza m\u00f3wi o jezusie jako o najprawdziwszym symbolu niebia\u0144skiej m\u0105dro\u015bci.\nnapoleon by\u0142 przekonany, \u017ce \u201ejezus nie by\u0142 zwyk\u0142ym cz\u0142owiekiem, i \u017ce nie ma por\u00f3wnania pomi\u0119dzy jezusem a jakimkolwiek innym przyw\u00f3dc\u0105\u201d.\njean-jacques rousseau m\u00f3wi\u0142: \u201eje\u015bli \u017cycie i \u015bmier\u0107 sokratesa s\u0105 godne m\u0119drca, to \u017cycie i \u015bmier\u0107 jezusa s\u0105 godne boga\u201d.\njohn stuart mill m\u00f3wi\u0142 o jezusie jako o \u201ecz\u0142owieku, kt\u00f3ry otrzyma\u0142 specjalne i wyj\u0105tkowe polecenie od boga, aby poprowadzi\u0107 ludzko\u015b\u0107 do prawdy i cnoty\u201d.\nwed\u0142ug ernesta renana jezus jest niezwykle szlachetnym cz\u0142owiekiem, kt\u00f3rym kieruj\u0105 najlepsze intencje; opisany jest przez niego jednak jako cz\u0142owiek i tylko jako cz\u0142owiek.\nc.s. lewis podkre\u015bla\u0142, \u017ce jezus nie m\u00f3g\u0142 by\u0107 zwyk\u0142ym m\u0119drcem: \u201ecz\u0142owiek, kt\u00f3ry by by\u0142 tylko cz\u0142owiekiem i m\u00f3wi\u0142 to, co jezus, nie by\u0142by wielkim nauczycielem \u2013 moralist\u0105. by\u0142by albo szale\u0144cem \u2013 niczym cz\u0142owiek, kt\u00f3ry twierdzi, \u017ce jest jajkiem na twardo \u2013 albo samym diab\u0142em z piek\u0142a. musisz sam zdecydowa\u0107. albo ten cz\u0142owiek by\u0142 i nadal jest synem bo\u017cym, albo szale\u0144cem lub kim\u015b jeszcze gorszym\u201d (argument apologetyczny znany jako trylemat lewisa).w \u015brodowiskach chrze\u015bcijan liberalnych, a tak\u017ce racjonalist\u00f3w, teozof\u00f3w i in. mo\u017cna spotka\u0107 ca\u0142y wachlarz nast\u0119puj\u0105cych opinii, wzajemnie si\u0119 nieraz wykluczaj\u0105cych:\n\ncay rademacher uwa\u017ca\u0142, \u017ce jezus by\u0142 cz\u0142onkiem albo nawet przyw\u00f3dc\u0105 sekty esse\u0144czyk\u00f3w.\nmarcello craveri twierdzi\u0142, \u017ce jezus by\u0142 nie\u015blubnym synem marii oraz rzymskiego legionisty tyberiusza juliusza abdesa pantery.\ndavid friedrich strau\u00df postawi\u0142 tez\u0119, \u017ce jezus by\u0142 religijnym fanatykiem.\noskar holtzmann stwierdzi\u0142, \u017ce by\u0142 ekstatykiem (\u201ewar jesus ekstatiker?\u201d \u2013 1903).\npsychiatrzy william hirsch, william sargant, anthony storr oraz georg lomer (pod pseudonimem george de loosten), psycholodzy charles binet-sangl\u00e9, georges berguer oraz w\u0142adys\u0142aw witwicki, a tak\u017ce neurolodzy robert sapolsky, bruce heimburger price, evan david murray oraz miles gregory cunningham wysun\u0119li tez\u0119, \u017ce jezus mia\u0142 zaburzenia psychiczne.\nw xix wieku pojawi\u0142y si\u0119 w\u015br\u00f3d niekt\u00f3rych ezoteryk\u00f3w teorie, jakoby jezus w m\u0142odo\u015bci przebywa\u0142 w indiach i pobiera\u0142 tam \u201etajemne\u201d nauki, na co \u015bwiadectwem mia\u0142by by\u0107 apokryf znany jako ewangelia \u015bwi\u0119tych dwunastu.\nwed\u0142ug nauk muzu\u0142ma\u0144skiej sekty ahmadijja jezus przed ukrzy\u017cowaniem zbieg\u0142 do kaszmiru, gdzie zosta\u0142 pochowany. domniemany gr\u00f3b jezusa ma znajdowa\u0107 si\u0119 tak\u017ce w wiosce shing\u014d w p\u00f3\u0142nocnej japonii.\nwed\u0142ug davida leeminga, mityczne lub niezwyk\u0142e wydarzenia w \u017cyciu jezusa \u2013 zwiastowanie, narodziny, kuszenie przez szatana, cuda, ukrzy\u017cowanie, zst\u0105pienie do piekie\u0142, zmartwychwstanie oraz apoteoza poprzez wniebowst\u0105pienie \u2013 uczyni\u0142y go przyk\u0142adem heroicznego monomitu i postaci\u0105 symboliczn\u0105, wok\u00f3\u0142 kt\u00f3rej naros\u0142a wielka \u015bwiatowa religia. mit o jezusie zast\u0105pi\u0142 wszystkie inne przedchrze\u015bcija\u0144skie mity o bohaterach w europie, a potem r\u00f3wnie\u017c w innych cz\u0119\u015bciach \u015bwiata, na kt\u00f3re wywar\u0142a wp\u0142yw lub kt\u00f3re skolonizowa\u0142a europa.\nzdaniem bertranda russella jezus nie stoi pod wzgl\u0119dem m\u0105dro\u015bci i dobroci tak wysoko, jak niekt\u00f3re postacie historyczne \u2013 wyg\u0142asza\u0142 czasem twierdzenia niezbyt m\u0105dre, wypowiada\u0142 do\u015b\u0107 cz\u0119sto s\u0142owa m\u015bciwego gniewu skierowane przeciw ludziom, znajdowa\u0142 przyjemno\u015b\u0107 w straszeniu s\u0142uchaczy piek\u0142em, w czym objawi\u0142o si\u0119 pewne okrucie\u0144stwo, a niekiedy nawet post\u0119powa\u0142 \u017ale.\n\n\n== zobacz te\u017c ==\n\n\n== uwagi ==\n\n\n== przypisy ==\n\n\n== bibliografia ==\nbrandstaetter r. \u201ejezus z nazarethu\u201d pozna\u0144, \u201ew drodze\u201d 1993.\nbessiere g., \u201ejezus, nieoczekiwany b\u00f3g\u201d wroc\u0142aw, wyd. dolno\u015bl\u0105skie, 1995.\nbouyer l.: from the jewish qahal to the christian ecclesia. w: ten\u017ce: life and liturgy. londyn: 1956, s. 23\u201337.\njezus chrystus. w: bosak p.cz. op: postacie nowego testamentu. s\u0142ownik-konkordancja. wyd. 2 (zmienione i uzupe\u0142nione). pozna\u0144 \u2013 pelplin: w drodze \u2013 bernardinum, 1996, s. 243. isbn 83-7033-111-4.\ncarmignac j.: pocz\u0105tki ewangelii synoptycznych. w. rapak (t\u0142um.). mogilany-krak\u00f3w: the enigma press, 2009, s. 196. isbn 978-83-86110-68-1.\ncarpenter humphrey, \u201ejezus\u201d, seria \u201edawni mistrzowie\u201d, \u201epr\u00f3szy\u0144ski i s\u2013ka\u201d, 1999.\nd\u0105browski e., \u201enowy testament na tle epoki\u201d, pozna\u0144, ksi\u0119garnia \u015bw. wojciecha, 1965.\nceroke c.p.: mary, blessed virgin, i (in the bible). w: new catholic encyclopedia. wyd. 2 (dodruk wyd. z 1967 r.). t. 9. washington, columbia d.c.: 1981, s. 335\u2013344.\njohn dominicj.d. crossan john dominicj.d., historyczny jezus: kim by\u0142 i czego naucza\u0142, marcinm. stopa (t\u0142um.), warszawa: ksi\u0105\u017cka i wiedza, 1997, isbn 83-05-12835-0, oclc 750883194 .brak strony (ksi\u0105\u017cka)\ncrossan j.d., \u201ekto zabi\u0142 jezusa? korzenie antysemityzmu w ewangelicznych relacjach o \u015bmierci jezusa\u201d warszawa, \u201eksi\u0105\u017cka i wiedza\u201d 1998, isbn 83-05-12981-0.\nfuller r.h.: jezus chrystus. w: s\u0142ownik wiedzy biblijnej (tyt. ang. the oxford companion to the bible). bruce m. metzger, michael g. coogan (red. nauk.), waldemar chrostowski (kons. wyd. pol.), pawe\u0142 pachciarek (red. meryt.), t. mieszkowski (przek\u0142ad). warszawa: vocatio, 1996, s. 261\u2013271. isbn 83-7146-023-6.\ngnilka j.: jezus z nazaretu. or\u0119dzie i dzieje. j. zychowicz. krak\u00f3w: znak, 1997, s. 399. isbn 83-7006-431-0.\ngnilka j.: synoptycy i ich koncepcje. w: ten\u017ce: teologia nowego testamentu. w. szymona op (przek\u0142ad). krak\u00f3w: wydawnictwo \u201em\u201d, 2002, s. 169\u2013290. isbn 83-7221-278-3.\nguitton j. \u201ejezus\u201d warszawa, \u201epax\u201d, 1963.\n\u201ejezus chrystus: ikona historii i wiary\u201d red. ryszard dziura, lublin, tn kul, 2004.\nl\u00e9on-dufour x.: the quest of historical jesus. w: ten\u017ce: the gospels and the jesus of history. j.h. mchugh (przek\u0142ad z. j. franc.). londyn: collins, 1968, s. 224\u2013258.\nmckenzie, j.l. sj: the gospel according to mathew. w: the jerome biblical commentary. r.e. brown ss, j. fitzmyer sj, r.e. murphy o. carm. (red.). londyn \u2013 dublin: g. chapman, 1976, s. 62\u2013114. isbn 0225-48812-4.\nmeissner w.w. sj: jung i biblia. w: s\u0142ownik wiedzy biblijnej (tyt. ang. the oxford companion to the bible). bruce m. metzger, michael g. coogan (red. nauk.), waldemar chrostowski (kons. wyd. pol.), pawe\u0142 pachciarek (red. meryt.), t. mieszkowski (przek\u0142ad). warszawa: vocatio, 1996, s. 279\u2013283. isbn 83-7146-023-6.\njezus. w: langkammer h. ofm: s\u0142ownik biblijny. katowice: ksi\u0119garnia \u015bw. jacka, 1982, s. 79.\nrusecki m.: czy istniej\u0105 za\u0142o\u017cyciele religii?. w: ten\u017ce: istota i geneza religii. warszawa: verbinum, 1989, s. 236\u2013239. isbn 83-85009-51-5.\nschoeman roy h.: salvation is from the jews (john 4:22). the role of judaism in salvation history from abraham to the second coming. san francisco: ignatius press, 2003. isbn 0-89870-975-x.brak strony w ksi\u0105\u017cce\nbarbara thiering \u201ejezus m\u0119\u017cczyzn\u0105\u201d warszawa, \u201eal fine\u201d, 1995.\ngeza vermes, \u201ekto by\u0142 kim w czasach jezusa\u201d, warszawa 2006, s. 127\u2013135, isbn 83-241-2481-0.\nben witherington iii \u201ekod ewangelii\u201d krak\u00f3w, wydawnictwo m, 2006, isbn 83-7221-660-6.\nm. wojciechowski: jezus chrystus. \u017cycie i nauczanie. w: religia. encyklopedia pwn. t. gadacz, b. milerski (red. naukowa). t. 5. warszawa: wydawnictwo naukowe pwn, 2003, s. 215\u2013220. isbn 83-01-13812-2.\nfrederick fyvie bruce \u201ewiarygodno\u015b\u0107 pism nowego testamentu\u201d, credo fundacja, 2003.\nroszkowski wojciech, \u201e\u015bwiat chrystusa\u201d, wydawnictwo bia\u0142y kruk, krak\u00f3w 2016.\n\n\n== linki zewn\u0119trzne ==\n\u201esprawa chrystusa\u201d \u2013 ksi\u0105\u017cka w wersji internetowej, autor: lee strobel, charakterystyka osoby jezusa"