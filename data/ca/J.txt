La J és la desena lletra de l'alfabet català i setena de les consonants. El seu nom és jota.


== Fonètica ==
En català representa la fricativa postalveolar sonora entre vocals i a inici de mot en els dialectes central i balear. Té un so prepalatal africat sonor en el català nord occidental, en el català tarragoní i el valencià no apitxat mentre que l'apitxat és prepalatal africat sord. És una lletra que en un principi va desenvolupar-se de la lletra i per representar el so semivocàlic i que va acabar representant un so diferent. Per això és inexistent en l'alfabet llatí. Juntament amb la lletra t fa el dígraf (tj)


== Significats de la J ==
Cronologia: als calendaris designa els mesos d'estiu juny i juliol.
Física: en majúscula, símbol del joule en el Sistema Internacional (però el nom de la unitat s'escriu en minúscula).
Electromagnetisme: en minúscula, símbol de la densitat de corrent.
Matemàtiques: segon imaginari del quaternió.
Matemàtiques: símbol a la Funció de Bessel.


== Símbols derivats o relacionats ==
Viccionari