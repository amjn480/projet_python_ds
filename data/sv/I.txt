I [iː]  är den nionde bokstaven i det moderna latinska alfabetet.


== Betydelser ==


=== Versalt I ===
Talet 1 (ett) med romerska siffror.
Länsbokstav för Gotlands län.
Nationalitetsbeteckning för motorfordon från Italien.
Kemiskt tecken för grundämnet jod. Se även periodiska systemet.
Symbol för storheten elektrisk ström i fysikaliska formler (till exempel Ohms lag).
Gammalt svenskt personligt pronomen; se I (pronomen).
Inom bibliotekens klassifikationssystem SAB beteckning för konst, musik, teater och film, se SAB:I.
Vanligt förekommande som tröghetsmoment i stela kroppars dynamik (alt. bet. J).


=== Gement i ===
i är inom matematiken den imaginära enheten.
I det internationella fonetiska alfabetet står i för sluten främre orundad vokal.
Det nya namnet på OS/400 / i5/OS


== Historia ==
Till det latinska alfabetet kom bokstaven I från den grekiska bokstaven jota. Den härstammar i sin tur från den feniciska bokstaven "jodh", som ursprungligen föreställde en arm. Länge fick bokstaven "I", liksom "jota" och "jodh", beteckna både i-ljud och j-ljud.


== Datateknik ==
I datorer lagras I samt förkomponerade bokstäver med I som bas och vissa andra varianter av I med följande kodpunkter:

I ASCII-baserade kodningar lagras I med värdet 0x49 (hexadecimalt) och i med värdet 0x69 (hexadecimalt).
I EBCDIC-baserade kodningar lagras I med värdet 0xC9 (hexadecimalt) och i med värdet 0x89 (hexadecimalt).
Övriga varianter av I lagras med olika värden beroende på vilken kodning som används, om de alls kan representeras.