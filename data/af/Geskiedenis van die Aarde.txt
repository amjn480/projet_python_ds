"die geskiedenis van die aarde het betrekking op die ontwikkeling van die planeet aarde, van sy vorming tot die hede. feitlik alle vertakkings van die natuurwetenskap het bygedra tot \u2019n begrip van die hoofgebeure in die aarde se verlede. die planeet is omtrent \u2019n derde so oud soos die heelal. \u2019n enorme aantal biologiese en geologiese veranderings het in di\u00e9 tyd plaasgevind.\ndie aarde het sowat 4,54 miljard (4,54\u00d7109) jaar gelede gevorm deur akkresie van die newel waaruit die son ontstaan het. vulkaangasse het moontlik die aanvanklike atmosfeer gevorm, maar dit het feitlik geen suurstof bevat nie en sou giftig gewees het vir mense en die meeste vorme van moderne lewe. die grootste deel van die aarde was gesmelt vanwe\u00eb uiterse vulkaanaktiwiteite en gereelde botsings met ander hemelliggame. een baie groot botsing het vermoedelik die kanteling van die aarde se as en die vorming van die maan veroorsaak. mettertyd het die aarde afgekoel en \u2019n soliede kors gevorm, wat meegebring het dat water op die oppervlak kon bestaan.\ndie eerste lewensvorme het tussen sowat 3,8 en 3,5 miljard jaar gelede ontstaan. die vroegste getuienis van lewe op aarde is grafiet wat biogenies blyk te wees in 3,7 miljard jaar oue metamorfe gesteentes wat in wes-groenland ontdek is en fossiele in 3,48 miljard jaar oue sandsteen wat in wes-australi\u00eb ontdek is.fotosintetiese lewe het blykbaar sowat 2 miljard jaar gelede ontstaan en die atmosfeer met suurstof gevul. die lewensvorme het meestal klein en mikroskopies gebly tot sowat 580 miljoen jaar gelede, toe komplekse, veelsellige lewe ontstaan het. tydens die kambriese periode was daar \u2019n \"kambriese ontploffing\", waarin lewe vinnig gediversifiseer het in die meeste groot filums.\ngeologiese veranderings het konstant plaasgevind sedert die aarde se vorming, en net so het die lewe voortdurend verander. spesies het aanhou ontwikkel en so het nuwe vorme ontstaan; hulle het gesplyt in dogterspesies of het uitgesterf weens \u2019n voortdurend veranderende planeet. plaattektoniek het \u2019n groot rol gespeel in die vorming van die aarde se oseane, sowel as die lewe daarin. die biosfeer het weer \u2019n belangrike invloed gehad op die atmosfeer en ander abiotiese toestande op die planeet, soos die vorming van die osoonlaag, die toename in suurstof en die vorming van grond.\n\n\n== geologiese tydskaal ==\ndie geskiedenis van die aarde word chronologies georganiseer in \u2019n tabel bekend as die geologiese tydskaal. di\u00e9 word in tydperke verdeel gebaseer op stratigrafiese ontledings. die vier hooftydperke, of eons, is (van oud tot jonk): die hade\u00efkum, arge\u00efkum, proteroso\u00efkum en faneroso\u00efkum. di\u00e9 word in eras verdeel, waarvan die paleoso\u00efkum, mesoso\u00efkum en kainoso\u00efkum die eras van die jongste eon, die faneroso\u00efkum, is. die laaste era, die kainoso\u00efkum, word weer verdeel in drie periodes: die paleogeen, neogeen en die huidige kwart\u00ear. die kwart\u00ear word onderverdeel in die epogs pleistoseen en holoseen. epogs word weer onderverdeel in tydsnedes.\ndie tyd voor die faneroso\u00efkum word dikwels gesamentlik die prekambrium genoem, dus die tyd voor die eerste faneroso\u00efese periode, die kambrium.\n\n\n== vorming van die sonnestelsel ==\ndie standaardmodel vir die vorming van ons sonnestelsel is die sonnewel-hipotese. in di\u00e9 model is die sonnestelsel gevorm uit \u2019n groot, draaiende wolk van interstell\u00eare stof en gas. dit het bestaan uit waterstof en helium wat kort n\u00e1 die groot knal 13,8 miljard jaar gelede gevorm het, asook swaarder elemente wat van supernovas afkomstig was. sowat 4,5 miljard jaar gelede het die newel begin saamtrek \u2013 dit kon veroorsaak gewees het deur \u2019n supernova in die nabye omgewing. \u2019n skokgolf kon ook veroorsaak het dat die newel begin draai het. namate die wolk vinniger gedraai het, het sy hoekmomentum, swaartekrag en inersie (rustraagheid) dit platgedruk in \u2019n protoplanet\u00eare skyf loodreg op sy draai-as. klein versteurings vanwe\u00eb botsings en die hoekmomentum van ander groot brokstukke het veroorsaak dat kilometer grootte protoplanete begin vorm het wat om die middel van die newel geroteer het.\ndie middel van die newel, wat nie \u2019n groot hoekmomentum gehad het nie, het vinnig inmekaargestort en die samedrukking het dit verhit totdat die kernfusie van waterstof in helium begin het. n\u00e1 nog samedrukkings het \u2019n t tauri-ster ontstaan en in die son ontwikkel. intussen het swaartekrag in die buitenste dele van die newel materie saamgepers en die res van die protoplanet\u00eare skyf het ringe begin vorm wat van mekaar geskei geraak het. al hoe groter afval- en stofdeeltjies is saamgepers en so het die planete gevorm. die aarde het sowat 4,54 miljard jaar gelede op di\u00e9 manier begin vorm aanneem en was n\u00e1 sowat 10\u201320 miljoen jaar klaar gevorm. die sonwind van die nuwe t tauri-ster het die meeste van die materiaal in die skyf weggeblaas wat nie deel van groter liggame uitgemaak het nie.\ndit is min of meer die proses wat plaasvind met die vorming van alle nuwe sterre, waarvan sommige planete vorm.die proto-aarde het danksy akkresie gegroei tot sy binnekant warm genoeg was om die swaar, siderofiele metale te smelt. omdat hulle \u2019n groter digtheid as die silikate gehad het, het hulle gesink. hierdie sogenaamde \"ysterramp\" het veroorsaak dat \u2019n primitiewe mantel en \u2019n metaalkern van mekaar geskei geraak het net 10 miljoen jaar nadat die aarde begin vorm het, en dit het gelei tot die gelaagde struktuur van die aarde en die vorming van die planeet se magneetveld. j.a. jacobs  was die eerste wetenskaplike wat voorgestel het dat die binneste kern \u2013 \u2019n soliede binnekant wat onderskei kan word van die vloeibare buitenste kern \u2013 aan die vries is en dat dit groei uit die vloeibare kern vanwe\u00eb die geleidelike verkoeling van die aarde se binnekant (sowat 100 \u00bac elke miljard jaar).\n\n\n== hade\u00efese en arge\u00efese eon ==\ndie eerste eon in die aarde se geskiedenis, die hade\u00efkum, het met die aarde se vorming begin en is gevolg deur die arge\u00efkum omtrent 3,8 miljard jaar gelede. die oudste rotse op aarde dateer uit sowat 4 miljard jaar gelede. volgens die grootimpak-hipotese vir die maan se vorming het \u2019n kleiner protoplaneet die aarde getref kort n\u00e1 die vorming van die aanvanklike kors. \u2019n deel van die mantel en kors is die ruimte in geskiet en so is die maan gevorm.uit die groot aantal kraters op ander hemelliggame word afgelei dat \u2019n periode van intense meteoriet-botsings sowat 4,1 miljard jaar gelede begin het en sowat 3,8 miljard jaar gelede aan die einde van die hade\u00efkum ge\u00ebindig het. terselfdertyd was die mate van vulkaanaktiwiteit hoog vanwe\u00eb die groot hittevloei. kristalle van sowat 4,4 miljard jaar gelede bevat bewyse van kontak met vloeibare water, waaruit afgelei kan word dat oseane of se\u00eb toe reeds moes bestaan het.teen die begin van die arge\u00efkum het die aarde al taamlik afgekoel. die meeste moderne lewensvorme sou nie kon oorleef het in die arge\u00efese atmosfeer nie omdat dit nie suurstof en osoon bevat het nie. daar word egter geglo oerlewe het begin ontwikkel teen die vroe\u00eb arge\u00efkum, met kandidaat-fossiele wat dateer uit tot sowat 3,5 miljoen jaar gelede. sommige wetenskaplikes meen selfs dat lewe in die laat hade\u00efkum kon begin het, tot 4,4 miljoen jaar gelede, en dat dit die bombardement van meteoriete kon oorleef het in hipoterminale bronne onder die aarde se oppervlak.\n\n\n=== vorming van die maan ===\ndie aarde se enigste natuurlike satelliet, die maan, is groter in verhouding met sy planeet as enige ander maan in die sonnestelsel. (pluto se maan, charon, is groter, maar pluto word as \u2019n dwergplaneet geklassifiseer.) tydens die apollo-program is rotse van die maan af gebring en radiometriese datering het gewys dit is 4,53 \u00b1 ,01 miljard jaar oud, minstens 30 miljoen jaar jonger as die sonnestelsel. nuwe getuienis dui daarop dat die maan selfs jonger kan wees: 4,48 \u00b1 0,02 miljard jaar, of 70\u2013110 miljoen jaar jonger as die sonnestelsel.teorie\u00eb vir die vorming van die maan moet verduidelik hoekom dit so laat gevorm is, asook die volgende feite. eerstens het die maan \u2019n lae digtheid (3,3 keer di\u00e9 van water, in vergelyking met 5,5 vir die aarde,) en \u2019n klein metaalkern. tweedens is daar feitlik geen water of ander vlugtige stowwe op die maan nie. derdens het die aarde en maan dieselfde hoeveelheid suurstofisotope. van die teorie\u00eb wat voorgestel is vir hierdie verskynsels, word net een algemeen aanvaar: volgens die reuse-impakhipotese het die maan ontstaan nadat \u2019n liggaam so groot soos mars die proto-aarde skrams getref het.die botsing tussen die aarde en die ander liggaam, wat soms theia genoem word, het sowat 100 miljoen keer die energie vrygestel as die impak wat die dinosourus-uitwissing veroorsaak het. dit was genoeg om van die aarde se buitenste lae te laat verdamp en albei liggame te laat smelt. \u2019n deel van die aarde se mantel is in \u2019n baan om die planeet geskiet. volgens die hipotese het die maan min metale gekry en dit verklaar sy ongewone samestelling. die materiaal wat om die aarde gewentel het, sou binne weke een liggaam kon gevorm het. onder sy eie swaartekrag kon die materiaal \u2019n meer sferiese liggaam geword het: die maan.\n\n\n=== eerste kontinente ===\nmantelkonveksie, die proses wat plaattektoniek vandag aandryf, is die gevolg van hittevloei van die aarde se binnekant na sy oppervlak. dit betrek die skepping van rigiede tektoniese plate by onderwater-bergreekse. di\u00e9 plate word vernietig deur subduksie, wanneer hulle onder mekaar inbeweeg en in die mantel wegsink by subduksiesones. tydens die vroe\u00eb arge\u00efkum (sowat 3 miljard jaar gelede) was die mantel baie warmer as vandag, waarskynlik sowat 1 600 \u00b0c, en die konveksie in die mantel was dus vinniger. \u2019n proses soortgelyk aan vandag se plaattektoniek sou dus vinniger verloop het. dit is waarskynlik dat subduksiesones in die hade\u00efkum en arge\u00efkum meer algemeen was, en daarom sou tektoniese plate kleiner gewees het.die aanvanklike kors, wat gevorm het toe die aarde die eerste keer begin solied raak het, het heeltemal verdwyn vanwe\u00eb di\u00e9 vinnige hade\u00efese plaattektoniek en die intense botsings met ander hemelliggame. daar word egter geglo dit het uit onder meer basalt bestaan, nes vandag se oseaankors. die eerste groter stukke kontinentale kors het aan die begin van die hade\u00efkum, sowat 4 miljard jaar gelede, ontstaan. wat van hierdie eerste, klein kontinente oor is, word kratone genoem. hierdie stukke laat hade\u00efese en vroe\u00eb arge\u00efese kors het die kerns gevorm waarom vandag se kontinente gegroei het.die oudste rotse op aarde word aangetref in die noord-amerikaanse kraton kanada. hulle is tonaliet van sowat 4 miljoen jaar gelede. hulle wys tekens van metamorfisme teen ho\u00eb temperature, maar ook afsettingsdeeltjies wat rond gevorm is deur erosie terwyl hulle deur water vervoer is \u2013 wat wys riviere en se\u00eb het toe al bestaan.\n\n\n=== oseane en atmosfeer ===\ndaar word dikwels ges\u00ea die aarde het drie atmosfere gehad. die eerste, wat uit die sonnewel ontstaan het, het bestaan uit ligte elemente uit die newel, hoofsaaklik waterstof en helium. die sonwind en die aarde se hitte sou di\u00e9 atmosfeer weggedryf het en dit is hoekom die atmosfeer vandag min van di\u00e9 elemente bevat in vergelyking met die oorvloed wat in die res van die ruimte voorkom. tydens \u2019n groot impak het die aarde vlugtige gasse vrygestel en later is nog gas vrygestel deur vulkane \u2013 so is \u2019n tweede atmosfeer ryk aan kweekhuisgasse maar arm aan suurstof gevorm. eindelik het \u2019n derde atmosfeer, met baie suurstof, ontstaan toe bakterie\u00eb sowat 2,8 miljard jaar gelede suurstof begin vervaardig het.in vroe\u00ebre modelle oor die vorming van die atmosfeer en oseane, is die tweede atmosfeer gevorm deur vlugtige gasse uit die aarde se binnekant. nou word die moontlikheid erken dat baie van die vlugtige gasse kon gekom het van liggame wat verdamp het toe hulle met die aarde gebots het. die atmosfeer en oseane kon dus begin vorm het in dieselfde tyd as die aarde. die nuwe atmosfeer het moontlik waterdamp, koolstofdioksied, stikstof en kleiner hoeveelhede van ander gasse bevat.klein hemelliggame op \u2019n afstand van 1 astronomiese eenheid (ae), die afstand tussen die son en die aarde, het waarskynlik nie enige water tot die aarde bygedra nie omdat die sonnewel te warm was vir ys om te vorm, en die hidrering van rotse deur waterdamp sou te lank geneem het. die water moes gekom het van meteoriete uit die buitenste astero\u00efdegordel en ander verafgele\u00eb liggame. komete kon ook betrokke gewees het; hoewel die meeste vandag in wentelbane verder as neptunus voorkom, wys rekenaarsimulasies hulle was aanvanklik baie algemener in die binneste deel van die sonnestelsel.namate die planeet afgekoel het, het wolke ontstaan en re\u00ebn het die oseane gevorm. volgens onlangse bewyse kon die oseane tot so vroeg as 4,4 miljard jaar gelede begin vorm het. aan die begin van die arge\u00efkum het hulle reeds die aarde bedek. dit is moeilik om te verduidelik hoekom, aangesien sterre helderder word namate hulle ouer word. met sy vorming sou die son maar sowat 70% van sy huidige krag gehad het en volgens baie modelle moes die aarde dus deur ys bedek gewees het. \u2019n waarskynlike verklaring is dat daar genoeg koolstofdioksied en metaan was om \u2019n kweekhuiseffek te skep. eersgenoemde sou deur vulkane geproduseer gewees het en laasgenoemde deur vroe\u00eb mikrobes.\n\n\n=== oorsprong van lewe ===\neen van die redes vir \u2019n belangstelling in die vroe\u00eb atmosfeer en oseane is dat hulle die toestande geskep het waarin lewe op aarde begin het. daar is baie modelle, maar min konsensus, oor  hoe lewe ontstaan het uit nie-lewende chemikalie\u00eb; chemiese stelsels wat in laboratoriums geskep is, kon nog nie die mees basiese lewende organisme tot stand bring nie.die eerste stap in die totstandkoming van lewe kon chemiese reaksies gewees het wat baie van die eenvoudiger organiese verbindings geskep het soos kernbasisse en aminosure, wat die boublokke van lewe is. \u2019n proefneming in 1953 deur stanley miller en harold urey het gewys sulke molekules kon vorm in \u2019n atmosfeer van water, metaan, ammoniak en waterstof, met die hulp van vonke wat die effek van weerlig naboots. hoewel die atmosferiese samestelling waarskynlik verskil het van di\u00e9 wat miller en urey gebruik het, het latere eksperimente met realistieser samestellings ook organiese molekules kunsmatig geskep. onlangse rekenaarsimulasies het selfs gewys dat buiteruimtelike organiese molekules voor die vorming van die aarde in die protoplanet\u00ease skyf kon gevorm het.die volgende fase van kompleksiteit kon minstens op drie maniere begin het: selfreplisering, \u2019n organisme se vermo\u00eb om nasate te produseer wat baie soos hy is; metabolisme, sy vermo\u00eb om homself te voed en herstel; en eksterne selmembrane, wat voedsel toelaat om die organisme binne te gaan en afvalprodukte om dit te verlaat, maar ook ongewenste stowwe uithou.\n\n\n==== replisering eerste: rns-w\u00eareld ====\nselfs die eenvoudigste lede van die drie moderne domeins van lewe gebruik dns om hul genetiese geheue vas te l\u00ea en \u2019n komplekse reeks rns en prote\u00efenmolekules om hierdie instruksies te \"lees\" en hulle te gebruik vir groei, instandhouding en selfreplisering.\ndie ontdekking dat \u2019n soort rns-molekule, \u2019n ribosiem, beide sy eie replisering en die konstruksie van prote\u00efene kan kataliseer, het tot die hipotese gelei dat vroe\u00eb lewensvorme geheel en al op rns geskoei was. hulle kon \u2019n rns-w\u00eareld geskep het waarin daar individue was, maar geen spesies nie, aangesien mutasies en horisontale geenoordrag sou beteken het die nasate sou in elke generasie waarskynlik verskillende genome gehad het as di\u00e9 waarmee hul ouers begin het. rns sou later vervang gewees het deur dns, wat stabieler is en dus langer genome kan bou. dit sou die verskeidenheid vermo\u00ebns vergroot het wat \u2019n enkele organisme kan h\u00ea. ribosieme is steeds die hoofbestanddele van ribosome, die \"prote\u00efenfabrieke\" van moderne selle.\n\n\n==== metabolisme eerste: ystersulfaat-w\u00eareld ====\nnog \u2019n hipotese wat reeds lank bestaan, is dat die eerste lewe uit prote\u00efenmolekules bestaan het. aminosure, die boustene van prote\u00efene, word maklik kunsmatig geskep in die regte toestande, so ook klein peptiede (polimere van aminosure) wat goeie katalisators is. \u2019n reeks eksperimente wat in 1997 begin is, wys aminosure en peptiede kan vorm in die teenwoordigheid van koolstofmonoksied en swaelwaterstof, met ystersulfaat en nikkelsulfaat as katalisators. die meeste stappe in hul samestelling het temperature van sowat 100 \u00b0c en matige druk vereis, hoewel een stadium 250 \u00b0c vereis het, asook \u2019n druk gelyk aan di\u00e9 wat onder 7 km rotse aangetref word. selfonderhoudende samestellings van prote\u00efene kon dus naby hidrotermiese bronne plaasgevind het.\n\n\n==== membrane eerste: lipiede-w\u00eareld ====\ndaar is voorgestel dat die dubbelwand-\"borrels\" van lipiede soos di\u00e9 wat die eksterne membrane van selle vorm, moontlik \u2019n eerste stap kon gewees het. eksperimente wat die toestande van die vroe\u00eb aarde naboots, het die vorming van lipiede getoon, en dat hulle spontaan liposome \u2013 dubbelwand-\"borrels\" \u2013 kan vorm wat hulself dan kan reproduseer. nukle\u00efensure soos rns sou dalk makliker binne-in die liposome gevorm het as daarbuite.\n\n\n== proteroso\u00efese eon ==\ndie proteroso\u00efkum het van 2,5 miljard tot 542 miljoen jaar gelede geduur. in di\u00e9 tyd het kratone kontinente geword. die vorming van \u2019n suurstofryke atmosfeer was \u2019n kritieke ontwikkeling. meersellige lewe het begin vorm. in di\u00e9 era het \u2019n paar hewige ystydperke plaasgevind wat sneeubal-aardes genoem word. n\u00e1 die laaste sneeubal-aarde sowat 600 miljoen jaar gelede, het die evolusie van lewe op aarde versnel en \u2019n hoogtepunt bereik met die \"kambriese ontploffing\" in die kambrium-periode.\n\n\n=== suurstofrevolusie ===\ndie vroegste selle het energie en voedsel uit die omgewing geabsorbeer. deur fermentasie is die meer ingewikkelde verbindings in minder ingewikkelde verbindings met minder energie opgebreek, en die energie wat so vrygestel is, is gebruik om te groei en reproduseer. fermentasie kan net plaasvind in \u2019n suurstofvrye omgewing. die evolusie van fotosintese het selle in staat gestel om hul eie kos te vervaardig.\ndie meeste lewensvorme op aarde is regstreeks of onregstreeks afhanklik van fotosintese. die mees algemene vorm, suurstof-fotosintese, skakel koolstofdioksied, water en sonlig om in voedsel. dit vang die energie van sonlig vas en so word die energie verskaf wat nodig is om suikers te maak. om die elektrone in die kringloop te verskaf, word waterstof uit water gehaal en dit laat suurstof agter as \u2019n afvalproduk. sommige organismes gebruik \u2019n nie-suurstof-vorm van fotosintese wat alternatiewe metodes gebruik vir die verskaffing van elektrone. sulke organismes is hoofsaaklik beperk tot uiterste omgewings soos warm- en hidrotermiese bronne.die eenvoudiger nie-suurstof-vorm het sowat 3,8 miljard jaar gelede ontstaan, nie lank n\u00e1 die verskyning van lewe nie. hoe lank terug suurstof-fotosintese ontstaan het, is meer omstrede; dit het beslis teen 2,4 miljard jaar gelede bestaan, maar sommige navorsers meen dit het so lank as 3,2 miljard jaar gelede ontstaan.die suurstof wat vrygestel is, het aanvanklik verbind met kalksteen, yster en ander minerale. die geoksideerde yster kan gesien word as rooi lae in geologiese strata en het algemeen gevorm in die siderium-periode (tussen 2,5 en 2,3 miljard jaar gelede). toe die meeste minerale wat maklik reageer geoksideer was, het suurstof eindelik in die atmosfeer begin versamel. hoewel een sel \u2019n minimale hoeveelheid suurstof vrystel, het die gesamentlike metabolisme van baie selle oor \u2019n lang tyd die aarde se atmosfeer geskep soos dit tans daar uitsien. dit was die aarde se derde atmosfeer.van die suurstof is deur inkomende ultravioletstrale gestimuleer om osoon te vorm, wat in \u2019n laag naby die boonste deel van die atmosfeer versamel het. die osoonlaag het \u2019n groot deel van die ultravioletstrale geabsorbeer wat voorheen deur die atmosfeer gedring het \u2013 en doen dit steeds. dit het meegebring dat selle die oppervlak van die oseaan kon bevolk, en later die land. sonder die osoonlaag sou die ultravioletstrale lewe op blootgestelde oppervlakke onmoontlik gemaak het.\nfotosintese het \u2019n ander groot uitwerking gehad: suurstof was giftig en baie lewensvorme het waarskynlik uitgesterf terwyl suurstofvlakke gestyg het, \u2019n voorval bekend as die groot suurstofkatastrofe. weerstandige lewensvorme het oorleef en vooruitgegaan, en sommige het die vermo\u00eb ontwikkel om suurstof te gebruik om hul metabolisme te verhoog en meer energie uit dieselfde voedsel te kry.\n\n\n=== sneeubal-aarde ===\nvanwe\u00eb die evolusie van die son het dit al hoe helderder geword tydens die arge\u00efkum en proteroso\u00efkum \u2013 dit neem elke miljard jaar met 6% toe. die aarde het dus al hoe meer hitte van die son af gekry. tog het dit nie warmer geword nie; inteendeel, die geologiese rekord wys dit het drasties kouer geword tydens die vroe\u00eb proteroso\u00efkum. gletserneerslae wat in suid-afrika gevind is, dateer uit tot 2,2 miljard jaar gelede \u2013 teen di\u00e9 tyd moes dit naby die ewenaar gel\u00ea het. dit lyk dus asof ys oor die hele aarde gevorm het. sommige wetenskaplikes glo die ystydperke was so erg dat die hele planeet van die pole tot die ewenaar onder ys was \u2013 \u2019n hipotese wat \"sneeubal-aarde\" genoem word.die ystydperk sowat 2,3 miljard jaar gelede kon regstreeks die gevolg gewees het van die toename in suurstof in die atmosfeer, wat \u2019n afname in metaan (ch4) tot gevolg gehad het. metaan is \u2019n sterk kweekhuisgas, maar dit reageer met suurstof om co2, \u2019n minder doeltreffende kweekhuisgas, te vorm. die groot afname in metaan sou dus \u2019n doeltreffende teenvoeter gewees het vir die toenemende hitte van die son.\n\n\n=== ontstaan van eukariote ===\nin moderne taksonomie word lewe in drie domeins geklassifiseer. die tyd van die ontstaan van hierdie domeins is onseker. die domein bacteria het waarskynlik eerste van ander lewensvorme (soms neomura genoem) gesplyt, maar di\u00e9 veronderstelling is omstrede. kort hierna, teen 2 miljard jaar gelede, het die neomura gesplyt in die archaea en eukarya (eukariote). laasgenoemde se selle is groter en meer kompleks as di\u00e9 van prokariote (bacteria en archaea), en die oorsprong van daardie kompleksiteit raak nou eers bekend.\nom en by di\u00e9 tyd het die eerste proto-mitochondrium gevorm. \u2019n bakteriese sel wat verwant is aan vandag se rickettsia en wat ontwikkel het om suurstof te verwerk, het \u2019n groter prokariotiese sel binnegedring wat nie di\u00e9 vermo\u00eb gehad het nie. die groter sel het dalk probeer om die kleiner een te verteer, maar het misluk (moontlik vanwe\u00eb die ontwikkeling van prooi-defensiewe). dalk het die kleiner sel probeer om \u2019n parasiet van die groter een te word. wat ook al die geval was, die kleiner sel het binne-in die groter sel oorleef. deur die gebruik van suurstof het dit die groter sel se afvalprodukte verwerk en meer energie daaruit verkry. \u2019n deel van hierdie oortollige energie is aan die gasheer teruggegee.\ndie kleiner sel het binne-in die groter sel gerepliseer en \u2019n stabiele simbiose het tussen die twee selle ontwikkel. mettertyd het die gasheersel sommige van die gene van die kleiner sel verkry en die twee het afhanklik van mekaar geraak: die groter sel kon nie oorleef sonder die energie wat deur die kleiner selle vervaardig is nie, en hulle kon weer nie oorleef sonder die roumateriale wat deur die groter sel verskaf is nie. die hele sel word nou as \u2019n enkele organisme beskou.\n\u2019n soortgelyke scenario het plaasgevind met fotosintetiese sianobakterie\u00eb wat groot heterotrofiese selle binnegedring en chloroplaste gevorm het. moontlik vanwe\u00eb di\u00e9 veranderings, het \u2019n lyn selle wat fotosintese kon bewerkstellig, meer as 1 miljard jaar gelede van die ander eukariote gesplyt.\narchaea, bacteria en eukarya het aanhou diversifiseer, en hulle het komplekser geraak en beter by hul omgewings aangepas. elke domein het verskeie kere in veelvuldige lyne gesplyt, hoewel min bekend is oor die geskiedenis van eersgenoemde twee. omstreeks 1,1 miljard jaar gelede het die superkontinent rodini\u00eb begin vorm. die plant-, dier- en fungus-lyne het gesplyt, hoewel hulle steeds enkelsellig was. van hulle het in kolonies voorgekom en stelselmatig het \u2019n verdeling van funksies plaasgevind; selle aan die buitekant van die kolonie kon verskillende rolle begin aanneem het as die selle in die binnekant. sowat 1 miljard jaar gelede het die eerste veelsellige plante ontstaan, moontlik groenwiere. moontlik teen 900 miljoen jaar gelede het ware veelselligheid ook in diere ontstaan. selle het meer gespesialiseerd en afhankliker van mekaar geraak en ge\u00efsoleerde selle het doodgegaan.\n\n\n=== superkontinente in die proteroso\u00efkum ===\ndie rekonstruksie van plaattektoniek in die afgelope 250 miljoen jaar is redelik betroubaar, maar vroe\u00ebre plaattektoniek is moeiliker om na te boots.\nregdeur die aarde se geskiedenis was daar tye dat kontinente gebots en \u2019n superkontinent gevorm het, wat later weer opgebreek het in kleiner kontinente. sowat 1 000 tot 830 miljoen jaar gelede was die grootste kontinentale massa gekonsentreer om die superkontinent rodini\u00eb. voor rodini\u00eb was daar moontlik die vroe\u00eb tot middel-proteroso\u00efese kontinente nuna en columbia.n\u00e1 die verbrokkeling van rodini\u00eb sowat 800 miljoen jaar gelede, het die kontinente wat ontstaan het sowat 550 miljoen jaar gelede moontlik nog \u2019n superkontinent, pannoti\u00eb, gevorm wat vir \u2019n kort tydjie bestaan het. bewyse vir di\u00e9 hipotetiese superkontinent is \u2019n fase van kontinentale botsings toe die huidige afrika, suid-amerika, antarktika en australi\u00eb verenig het. dit is wel seker dat die grootste deel van die kontinentale massa teen die einde van die proteroso\u00efkum \u2019n groot landmassa om die suidpool gevorm het.\n\n\n=== laat proteroso\u00efese klimaat en lewe ===\nteen die einde van die proteroso\u00efkum was daar minstens twee sneeubal-aardes, so erg dat die oppervlakke van die oseane dalk heeltemal gevries was. dit het sowat 716,5 en 635 miljoen jaar gelede plaasgevind, in die cryogenium-periode. die intensiteit en aard van die ystydperke word steeds ondersoek en is moeiliker om te verduidelik as die vroe\u00eb proteroso\u00efese sneeubal-aarde.die meeste paleoklimatolo\u00eb meen die koue periodes kan verbind word met die vorming van die superkontinent rodini\u00eb. omdat rodini\u00eb om die ewenaar gesentreer was, het die tempo van chemiese verwering toegeneem en koolstofdioksied is uit die atmosfeer geneem. omdat di\u00e9 gas \u2019n belangrike kweekhuisgas is, het die klimaat w\u00eareldwyd afgeneem.\ntydens die sneeubal-aardes was die kontinentale oppervlak bedek met ysgrond, wat weer die chemiese verwering laat afneem het en dit het gelei tot die einde van die ystydperke. \u2019n alternatiewe hipotese is dat genoeg koolstofdioksied deur vulkaniese uitbarstings ontsnap het om \u2019n kweekhuiseffek te skep wat temperature laat styg het.die cryogenium is gevolg deur die ediacarium-periode, wat gekenmerk word deur die vinnige ontwikkeling van nuwe veelsellige lewensvorme. of daar \u2019n verband is tussen die einde van die hewige ystydperke en die toename in die diversiteit van lewe, is nie duidelik nie, maar dit lyk of dit nie toevallig was nie. die nuwe lewensvorme was groter en uiteenlopender as ooit. hoewel die taksonomie van die meeste van di\u00e9 lewensvorme onduidelik is, was party van hulle voorlopers van moderne lewensvorme. \u2019n belangrike ontwikkeling was die ontstaan van spier- en senuweeselle. geen van die ediacarium-fossiele het harde dele soos skelette gehad nie. dit het eers ontwikkel n\u00e1 die grens tussen die proteroso\u00efese en die faneroso\u00efese eon.\n\n\n== faneroso\u00efese eon ==\ndie faneroso\u00efkum is die huidige geologiese eon op aarde. dit het sowat 542 miljoen jaar gelede begin. dit bestaan uit drie eras \u2013 die paleoso\u00efkum, mesoso\u00efkum en kainoso\u00efkum \u2013 en is die tydperk waarin veelsellige lewe in byna alle organismes wat vandag bekend is, gediversifiseer het.\n\n\n=== paleoso\u00efese era ===\ndie paleoso\u00efkum (\"era van ou lewensvorme\") was die eerste en langste era van die faneroso\u00efkum; dit het geduur van 542 tot 251 miljoen jaar gelede. in di\u00e9 era het baie moderne groepe lewe ontstaan. lewe het oor die land versprei: eers plante en toe diere. gewoonlik ontwikkel lewe stadig, maar daar is tye van \u2019n skielike toename in nuwe spesies of van massauitwissings. laasgenoemde word gewoonlik veroorsaak deur onverwagte veranderings in die omgewing n\u00e1 groot rampe soos vulkaniese aktiwiteit, meteorietbotsings of klimaatsveranderings.\ndie kontinente wat gevorm het n\u00e1 die verbrokkeling van pannoti\u00eb en rodini\u00eb aan die einde van die proteroso\u00efkum sou stelselmatig weer nader aan mekaar beweeg het tydens die paleoso\u00efkum. dit sou eindelik lei tot fases van bergvorming wat die superkontinent pangea in die laat paleoso\u00efkum tot stand gebring het.\n\n\n==== kambriese ontploffing ====\ndit blyk uit fossiele dat die tempo van die evolusie van lewe in die kambrium-periode (542\u2013488 miljoen jaar gelede) versnel het. die skielike ontstaan van baie nuwe spesies, filums en vorme in hierdie tydperk word die kambriese ontploffing genoem. so \u2019n oplewing was ongekend voor en n\u00e1 di\u00e9 periode. terwyl die ediacariese lewensvorme nog primitief was en nie maklik in moderne genera geplaas kan word nie, het die meeste moderne filums aan die einde van die kambrium reeds bestaan. die ontwikkeling van harde liggaamsdele soos doppe, skelette en eksoskelette in diere het meegebring dat fossiele beter bewaar gebly het as met vorige lewensvorme. daarom is baie meer bekend oor die lewe in en n\u00e1 die kambrium. sommige van di\u00e9 genera lyk kompleks, maar verskil grootliks van moderne lewe; voorbeelde is anomalocaris en haikouichthys.\ntydens die kambrium het die eerste gewerwelde diere ontstaan, onder meer visse. die eerste visse met kake (gnathostomata) het in die volgende periode, die ordovisium, ontstaan. die oorname van nuwe ekologiese nisse het daartoe gelei dat al hoe groter visse in die vroe\u00eb paleoso\u00efkum ontstaan het, soos die reusagtige placodermi dunkleosteus, wat tot 7 meter lank kon word.\ndie diversiteit van lewe het nie grootliks toegeneem nie weens \u2019n paar massauitwissings. teen die laat kambrium het die trilobiete hul grootste diversiteit bereik en hulle oorheers feitlik alle fossielrekords uit di\u00e9 tyd.\n\n\n==== paleoso\u00efese tektoniek, paleogeografie en klimaat ====\nteen die einde van die proteroso\u00efkum het die superkontinent pannoti\u00eb verbrokkel in die kleiner kontinente laurentia, baltica, siberia en gondwana. in die tydperke waarin die kontinente van mekaar af wegbeweeg het, is \u2019n groter oseaankors gevorm vanwe\u00eb vulkaniese aktiwiteit. omdat jong vulkaniese kors relatief warmer en minder dig is as ou oseaniese kors, word die seebodem in sulke tye ho\u00ebr. dit veroorsaak dat die seevlakke styg. daarom was groot dele van die kontinente in die eerste helfte van die paleoso\u00efkum onder die seevlak.\ndie klimaat in die vroe\u00eb paleoso\u00efkum was warmer as vandag, maar aan die einde van die ordovisium was daar \u2019n kort ystydperk toe gletsers die suidpool bedek het waar die groot kontinent gondwana gele\u00eb was. in die laat ordovisium-ystydperk was daar \u2019n paar massauitwissings waarin baie armpotiges, trilobiete, mosdiertjies en korale verdwyn het. di\u00e9 seelewevorme kon waarskynlik nie die laer temperature in die seewater hanteer nie. n\u00e1 die uitwissings het nuwe spesies ontwikkel wat meer divers en beter aangepas was. hulle het die nisse gevul wat deur die uitgestorwe spesies leeg gelaat is.\ndie kontinente laurentia en baltica het tussen 450 en 400 miljoen jaar gelede gebots en euramerika (ook bekend as laurussia) gevorm. tekens van die berggordel wat deur die botsing veroorsaak is, kan gesien word in skandinawi\u00eb, skotland en die noordelike appalachia. in die periode devoon (416\u2013359 miljoen jaar gelede) het gondwana en siberia in die rigting van euramerika beweeg. die botsing tussen gondwana en euramerika in die karboon-periode (359\u2013299 miljoen jaar gelede) het gelei tot die vorming van die laaste superkontinent, pangea.\n\n\n==== kolonisasie van land ====\ndie versameling van suurstof vanwe\u00eb fotosintese het gelei tot die vorming van die osoonlaag, wat baie van die son se ultravioletstrale geabsorbeer het. eensellige organismes wat die land bereik het, het dus \u2019n groter kans op oorlewing gehad en prokariote het begin vermeerder en aanpas by \u2019n lewe buite die water. prokarioot-lyne het waarskynlik so vroeg as 2,6 miljard jaar gelede die land begin koloniseer, lank voor die ontstaan van die eukariote. daar was vir \u2019n lang tyd geen meersellige lewe op land nie. \u2019n paar honderd miljoen jaar gelede het plante (wat waarskynlik soos alge gelyk het) en fungusse aan die kant van die water begin groei en later buite die water. hulle het aanvanklik naby die water gebly, maar mutasies en variasies het meegebring dat hulle verder landin beweeg het. dit is nie presies bekend wanneer die eerste diere die water verlaat het nie: die oudste duidelike bewys is van geleedpotiges omstreeks 450 miljoen jaar gelede. hulle het waarskynlik floreer en beter aangepas geraak vanwe\u00eb die groot voedselbron wat die plante op land verskaf het.\n\n\n==== evolusie van vierpotiges ====\naan die einde van die ordovisium, 443 miljoen jaar gelede, het \u2019n paar ordovisium-siluur-uitwissings plaasgevind, moontlik weens \u2019n ystydperk.sowat 380 tot 375 miljoen jaar gelede het die eerste vierpotiges uit visse ontwikkel. daar word geglo vinne het ontwikkel in ledemate, wat die eerste vierpotiges in staat gestel het om hul kop bo die water uit te steek om asem te haal. so sou hulle in water met min suurstof kon leef of prooi in vlak water kon vang. hulle kon later vir kort tye die water verlaat en eindelik het van hulle so goed by die lewe op land aangepas dat hulle hul volwasse lewe daar deurgebring het, hoewel hulle in die water uitgebroei en daarheen teruggekeer het om eiers te l\u00ea. so het die amfibie\u00eb ontstaan. sowat 365 miljoen jaar gelede het die laat-devoon-uitwissing plaasgevind, moontlik weens w\u00eareldwye verkoeling. in di\u00e9 tyd (sowat 360 miljoen jaar gelede) het plante sade ontwikkel en dit het gelei tot \u2019n drastiese versnelling in hul verspreiding oor die land.sowat 20 miljoen jaar later het hulle eiers op land begin l\u00ea, wat daartoe gelei het dat embrio's beter oorleef het. so het amniote uit amfibie\u00eb ontwikkel. nog 30 miljoen jaar later het die sinapsiede (insluitende soogdiere) uit die souropsiede (insluitende vo\u00ebls en reptiele) ontwikkel. ander groepe organismes het ook ontwikkel, maar min is daaroor bekend.\n\n\n=== mesoso\u00efese era ===\ndie mesoso\u00efkum (\"middellewe-era\") het van 251 tot 66 miljoen jaar gelede geduur. dit word onderverdeel in die geologiese periodes trias, jura en kryt. dit het begin met die perm-trias-uitwissing, die grootste massauitwissing in die fossielrekord; 95% van die spesies op aarde het uitgesterf. dit het ge\u00ebindig met die kryt-paleogeen-uitwissing, wat alle nie-vlie\u00ebnde dinosourusse uitgewis het. die perm-trias-uitwissing is waarskynlik veroorsaak deur \u2019n kombinasie van onder meer die siberiese trappe-vulkaanuitbarstings, \u2019n botsing met \u2019n astero\u00efde en seevlakwisselings. van die lewe op aarde het egter oorleef en sowat 230 miljoen jaar gelede het dinosourusse van hul reptiel-voorouers gesplyt. hulle het gou die oorheersende gewerweldes geword. soogdiere het ook ontstaan, maar hulle was waarskynlik meestal so klein soos skeerbekmuise.teen 180 miljoen jaar gelede het pangea verbrokkel in laurasi\u00eb en gondwana. die grens tussen vlie\u00ebnde en nie-vlie\u00ebnde dinosourusse is nie duidelik nie, maar archaeopteryx, wat beskou word as een van die vroegste vo\u00ebls, het sowat 150 miljoen jaar gelede geleef. die eerste getuienis van die angiospermae wat blomme ontwikkel, is tydens die kryt-periode sowat 20 miljoen jaar later. sowat 66 miljoen jaar gelede het \u2019n astero\u00efde met \u2019n deursnee van sowat 10 km die aarde getref naby \u2019n skiereiland in mexiko, waar die chicxulub-krater vandag is. groot hoeveelhede materie is die lug ingeskiet en dit het die sonlig blokkeer en fotosintese gekniehalter. die meeste groot diere, insluitende alle nie-vlie\u00ebnde dinosourusse, is uitgewis en dit het die einde van die kryt en die mesoso\u00efese era ingelui.\n\n\n=== kainoso\u00efese era ===\ndie huidige era, die kainoso\u00efkum, het sowat 66 miljoen jaar gelede begin \u2013 dit word onderverdeel in die periodes paleogeen, neogeen en kwart\u00ear. sommige vo\u00ebls en soogdiere het die kryt-paleogeen-uitwissing oorleef en het in di\u00e9 era hul huidige vorme begin aanneem.\n\n\n==== diversifisering van soogdiere ====\nsoogdiere het reeds in die laat trias bestaan, maar het klein gebly tot met die kryt-paleogeen-uitwissing. tydens die kainoso\u00efkum het hulle vinnig gediversifiseer en die ekologiese nisse gevul wat die dinosourusse en ander uitgestorwe diere leeg gelaat het. hulle het daarna in baie van die moderne ordes begin ontwikkel. met di\u00e9 dat baie seereptiele uitgesterf het, het sommige soogdiere in die oseane begin leef en ontwikkel in die walvisagtiges. ander het katagtiges en hondagtiges geword \u2013 ratse landroofdiere. die dro\u00ebr klimaat van die kainoso\u00efkum het gelei tot die uitbreiding van grasvelde en die evolusie van gehoefde en weiende soogdiere soos equidae en bovidae. van die soogdiere het primate geword, en die mens het uit een van di\u00e9 lyne ontstaan.\n\n\n==== menslike evolusie ====\n\u2019n klein afrika-aap wat sowat 6 miljoen jaar gelede geleef het, was die laaste dier waarvan die afstammelinge beide die mens en sy naaste verwant, die sjimpansee, sou insluit. net twee takke van sy stamboom het oorlewende afstammelinge. kort n\u00e1 die splyting, om redes wat nie duidelik is nie, het die ape in een tak regop begin loop. hul breingrootte het vinnig toegeneem en teen 2 miljoen jaar gelede het die eerste diere ontstaan wat in die genus homo geklassifiseer word. die grens tussen verskillende spesies en selfs genera is ietwat arbitr\u00ear, aangesien organismes oor geslagte heen bly verander het. in min of meer dieselfde tyd het die ander tak gesplyt in die voorouers van die sjimpansee en die bonobo.die vermo\u00eb om vuur te beheer, het waarskynlik in homo erectus begin, minstens 790 000 jaar gelede, maar dalk so vroeg as 1,5 miljoen jaar gelede.\ndit is moeiliker om die oorsprong van taal te bepaal; dit is onduidelik of homo erectus kon praat en of di\u00e9 vermo\u00eb eers in homo sapiens ontwikkel het. namate breingrootte toegeneem het, is babas vroe\u00ebr gebore \u2013 voor hul breine te groot geword het om deur die pelvis te beweeg. as gevolg daarvan het hulle groter plastisiteit getoon en dus \u2019n toenemende vermo\u00eb geopenbaar om te leer. sosiale vermo\u00ebns het ingewikkelder geraak, taal gesofistikeerder en gereedskap uiteenlopender. dit het bygedra tot verdere samewerking en intellektuele ontwikkeling. die moderne mens (homo sapiens) het waarskynlik sowat 200 000 jaar gelede ontstaan; die oudste fossiele dateer uit sowat 160 000 jaar gelede.die eerste mense wat tekens van spiritualiteit getoon het, was die neanderdallers (wat gewoonlik geklassifiseer word as \u2019n aparte spesie sonder enige afstammelinge); hulle het hul dooies begrawe, sonder tekens van kos of gereedskap. die eerste bewyse van \u2019n meer gesofistikeerde geloof (soos grottekeninge, moontlik met magiese of godsdienstige betekenis) dateer egter eers uit 32 000 jaar gelede.teen 11 000 jaar gelede het homo sapiens die suidelike punt van suid-amerika, die laaste onbewoonde kontinent behalwe antarktika, bereik. laasgenoemde is eers in 1820 n.c. ontdek. gereedskap en kommunikasie het bly verbeter en interpersoonlike verhoudings het ingewikkelder geraak.\n\n\n==== beskawing ====\ngedurende meer as 90% van sy geskiedenis, het homo sapiens in klein groepe gewoon as nomadiese jagters. namate taal ingewikkelder geraak het, het die vermo\u00eb om te onthou en inligting oor te dra in \u2019n nuwe vermo\u00eb ontwikkel: die meem \u2013 \u2019n eenheid van kulturele informasie wat oordraagbaar is van een persoon en geslag na \u2019n ander. kulturele evolusie het biologiese evolusie verbygesteek en ware geskiedenis het begin. tussen 8500 en 7000 v.c. het die mens met plante en diere begin boer en landbou het ontstaan. dit het versprei totdat die meeste mense in permanente nedersettings gewoon het. talle gemeenskappe het egter nog steeds \u2019n nomadiese leefstyl gehandhaaf. in die beskawings wat landbou as \u2019n leefwyse aanvaar het, het die relatiewe stabiliteit en toenemende produktiwiteit die bevolking in staat gestel om uit te brei.\nlandbou het \u2019n groot uitwerking gehad: mense het die omgewing soos nooit tevore begin be\u00efnvloed. dit het gelei tot \u2019n verdeling van arbeid, \u2019n regerende klas en eindelik tussen 4000 en 3000 v.c tot die eerste werklike beskawing, by sumer in die midde-ooste. nog beskawings het gou in antieke egipte en china ontstaan. die uitvinding van skrif het komplekse gemeenskappe help ontstaan: rekordhouding en biblioteke het as stoorkamers van kennis gedien en die oordrag van kultuur aangehelp. dit was nie meer vir mense nodig om hul hele lewe lank net te werk nie \u2013 nuuskierigheid en opvoeding het gelei tot \u2019n groter dors na kennis en wysheid.\nverskeie dissiplines, soos wetenskap (in \u2019n primitiewe vorm), het ontstaan. nuwe beskawings het met mekaar handel gedryf en geveg om grondgebied en bronne. ryke het gou ontstaan en teen 500 v.c. was daar gevorderde beskawings in die midde-ooste, iran, indi\u00eb, sjina en griekeland. hulle was soms vooruitstrewend, en soms het hulle verbrokkel. in 221 v.c. het sjina sy kultuur oor die hele oos-asi\u00eb versprei. die beginsels van die westerse w\u00eareld is hoofsaaklik gevorm deur die antieke grieks-romeinse kultuur. die romeinse ryk is in die vroe\u00eb 4de eeu deur keiser konstantyn die grote gekersten. teen die vroe\u00eb 7de eeu het die christendom oor europa versprei. islam is in 610 gestig en het gou die oorheersende godsdiens van wes-asi\u00eb geword. in 1054 n.c. het die oos-wes-skisma tussen die rooms-katolieke en die oosters-ortodokse kerk gelei tot die prominente kultuurverskille tussen wes- en oos-europa.\nin die 14de eeu het die renaissance in itali\u00eb begin met die bevordering van godsdiens, kuns en wetenskap. teen daardie tyd het die christelike kerk as 'n politieke entiteit baie van sy mag verloor. in 1492 het christopher columbus die amerikas bereik en groot veranderings het in die \"nuwe w\u00eareld\" plaasgevind. die europese beskawing het in 1500 begin verander en dit het gelei tot die wetenskap- en die nywerheidsrevolusie. die kontinent het groot dele van die w\u00eareld begin oorheers deur middel van kolonisasie. in die 18de eeu het die kulturele beweging bekend as die verligting die mentaliteit van europa verder gevorm en bygedra tot die kontinent se sekularisasie. van 1914 tot 1918 en van 1939 tot 1945 was die lande van die w\u00eareld betrokke in w\u00eareldoorlo\u00eb. n\u00e1 die eerste w\u00eareldoorlog is die volkebond gestig en dit was die eerste stap in die rigting van die vestiging van internasionale instellings om dispute vreedsaam op te los. nadat dit nie die tweede w\u00eareldoorlog kon keer nie, is dit vervang deur die verenigde nasies.\n\nn\u00e1 die oorlog is baie nuwe state gevorm wat hulself onafhanklik verklaar het of hul onafhanklikheid gekry het in \u2019n tydperk van dekolonisasie. die verenigde state en die sowjetunie het \u2019n ruk lank die w\u00eareld se oorheersende supermoondhede geword en was betrokke in \u2019n vyandelike koue oorlog tot met die verbrokkeling van laasgenoemde. in 1992 het verskeie europese nasies die europese unie gestig. namate vervoer en kommunikasie verbeter het, het die ekonomie\u00eb en politieke sake van nasies regdeur die w\u00eareld al hoe meer vervleg geraak. hierdie sogenaamde w\u00earelddorp het dikwels konflik sowel as samewerking opgelewer.\n\n\n==== onlangse gebeure ====\nveranderings het van die middel-1940's tot vandag teen \u2019n vinnige pas plaasgevind. tegnologiese ontwikkelings sluit in kernwapens, rekenaars, genetiese manipulasie en nanotegnologie. ekonomiese globalisering, wat aangehelp is deur vooruitgang in kommunikasie- en vervoertegnologie, het oor groot dele van die w\u00eareld die alledaagse lewe be\u00efnvloed. kulturele en institusionele begrippe soos demokrasie, kapitalisme en omgewingsbewustheid het al hoe gewilder geraak. groot bekommernisse en probleme soos siekte, oorlog, armoede, gewelddadige politieke radikalisme en onlangs ook aardverwarming en waternood het toegeneem namate die w\u00eareldbevolking gegroei het.\nin 1957 het die sowjetunie die eerste mensgemaakte satelliet, spoetnik 1, gelanseer en kort daarna het joeri gagarin die eerste mens in die ruimte geword. neil armstrong van amerika was die eerste mens wat op \u2019n ander hemelliggaam, die maan, geloop het. onbemande ruimtetuie is na al die planete in die sonnestelsel gestuur en minstens een, voyager 1, het selfs die sonnestelsel verlaat. die sowjetunie en vsa was in die 20ste eeu die eerste leiers in die verkenning van die ruimte. vyf ruimte-agentskappe, wat meer as 15 lande verteenwoordig, het saamgewerk om die internasionale ruimtestasie te bou. in die 1990's is die w\u00eareldwye web ontwikkel en dit is \u2019n al hoe groter bron van inligting in die w\u00eareld.\n\n\n== verwysings =="