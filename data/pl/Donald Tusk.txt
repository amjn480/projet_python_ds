"donald franciszek tusk (ur. 22 kwietnia 1957 w gda\u0144sku) \u2013 polski polityk i historyk. w latach 2007\u20132014 i od 2023 prezes rady ministr\u00f3w stoj\u0105cy na czele swojego pierwszego, drugiego i trzeciego gabinetu. jest osob\u0105 najd\u0142u\u017cej sprawuj\u0105c\u0105 urz\u0105d premiera w iii rp.\nuczestnik opozycji demokratycznej w prl. wsp\u00f3\u0142za\u0142o\u017cyciel kongresu liberalno-demokratycznego (1990) oraz platformy obywatelskiej (2001). przewodnicz\u0105cy kld (w latach 1991\u20131994) oraz po (w latach 2003\u20132014 i od 2021), pe\u0142ni\u0105cy obowi\u0105zki przewodnicz\u0105cego po w 2021. w latach 2014\u20132019 przewodnicz\u0105cy rady europejskiej, w latach 2019\u20132022 przewodnicz\u0105cy europejskiej partii ludowej.\npose\u0142 na sejm i, iv, v, vi, vii i x kadencji (1991\u20131993, 2001\u20132014, od 2023), w latach 1997\u20132001 senator i wicemarsza\u0142ek senatu iv kadencji, w latach 2001\u20132005 wicemarsza\u0142ek sejmu iv kadencji, w latach 2007\u20132009 przewodnicz\u0105cy komitetu integracji europejskiej. kandydat na urz\u0105d prezydenta rp w wyborach w 2005.\n\n\n== \u017cyciorys ==\n\n\n=== wykszta\u0142cenie ===\nw latach 1964\u20131972 ucz\u0119szcza\u0142 do szko\u0142y podstawowej nr 57 w gda\u0144sku. w 1976 zosta\u0142 absolwentem i liceum og\u00f3lnokszta\u0142c\u0105cego im. miko\u0142aja kopernika w gda\u0144sku.\nw 1980 uko\u0144czy\u0142 studia z zakresu historii na wydziale humanistycznym uniwersytetu gda\u0144skiego. jego praca magisterska dotyczy\u0142a kszta\u0142towania si\u0119 legendy j\u00f3zefa pi\u0142sudskiego w przedwojennych czasopismach.\n\n\n=== dzia\u0142alno\u015b\u0107 opozycyjna w prl ===\nw dzia\u0142alno\u015b\u0107 opozycyjn\u0105 wobec w\u0142adz prl zaanga\u017cowa\u0142 si\u0119 w czasie studi\u00f3w na uniwersytecie gda\u0144skim, gdzie uczestniczy\u0142 w tworzeniu lokalnego studenckiego komitetu solidarno\u015bci, co by\u0142o reakcj\u0105 na zamordowanie w krakowie przez s\u0142u\u017cb\u0119 bezpiecze\u0144stwa stanis\u0142awa pyjasa. rozpocz\u0105\u0142 tak\u017ce wsp\u00f3\u0142prac\u0119 z bogdanem borusewiczem i wolnymi zwi\u0105zkami zawodowymi wybrze\u017ca, od 1977 do 1979 bra\u0142 udzia\u0142 w spotkaniach informacyjnych i samokszta\u0142ceniowych organizowanych przez \u015brodowiska opozycyjne.\nw trakcie wydarze\u0144 sierpniowych w 1980 by\u0142 jednym z autor\u00f3w apelu na rzecz powo\u0142ania niezale\u017cnej organizacji studenckiej \u2013 niezale\u017cnego zrzeszenia student\u00f3w polskich. we wrze\u015bniu zosta\u0142 cz\u0142onkiem prezydium tymczasowego komitetu za\u0142o\u017cycielskiego nzsp na uniwersytecie gda\u0144skim. by\u0142 przewodnicz\u0105cym komisji zak\u0142adowej niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d w wydawnictwie morskim i dziennikarzem wydawanego przez zwi\u0105zek tygodnika \u201esamorz\u0105dno\u015b\u0107\u201d. od 1982 wsp\u00f3\u0142pracowa\u0142 z pismami podziemnymi. by\u0142 jednym ze wsp\u00f3\u0142pracownik\u00f3w lecha b\u0105dkowskiego. pisa\u0142 do kaszubskiego miesi\u0119cznika \u201epomerania\u201d. przez kilka lat utrzymywa\u0142 si\u0119 z pracy fizycznej w za\u0142o\u017conej przez macieja p\u0142a\u017cy\u0144skiego sp\u00f3\u0142dzielni \u201e\u015bwietlik\u201d. by\u0142 autorem tekst\u00f3w opublikowanej w 1985 przez wydawnictwo sport i turystyka ksi\u0105\u017cki pt. pojezierze kaszubskie (z fotografiami jerzego baranowskiego).\n\n\n=== dzia\u0142alno\u015b\u0107 polityczna (1989\u20132007) ===\nnale\u017ca\u0142 do za\u0142o\u017cycieli kongresu liberalno-demokratycznego. w 1991 zosta\u0142 przewodnicz\u0105cym kld, kt\u00f3ry w wyborach parlamentarnych w tym samym roku zdoby\u0142 37 mandat\u00f3w w sejmie i 6 w senacie. donald tusk zosta\u0142 w\u00f3wczas jednym z pos\u0142\u00f3w i kadencji, zdobywaj\u0105c 38 778 g\u0142os\u00f3w w okr\u0119gu gda\u0144skim. kierowana przez niego partia znalaz\u0142a si\u0119 w opozycji wobec rz\u0105du jana olszewskiego. w 1992, po przeg\u0142osowaniu wotum nieufno\u015bci wobec tego gabinetu, by\u0142 jednym z inicjator\u00f3w zawi\u0105zania koalicji parlamentarnej siedmiu ugrupowa\u0144 politycznych, kt\u00f3ra powo\u0142a\u0142a rz\u0105d hanny suchockiej. po upadku tego gabinetu w 1993 odby\u0142y si\u0119 przedterminowe wybory, kierowana przez donalda tuska partia otrzyma\u0142a 3,99% g\u0142os\u00f3w, nie przekraczaj\u0105c wyborczego progu.\nw kwietniu 1994 zosta\u0142 jednym z wiceprzewodnicz\u0105cych unii wolno\u015bci, powsta\u0142ej po po\u0142\u0105czeniu si\u0119 kld z uni\u0105 demokratyczn\u0105. w wyborach parlamentarnych w 1997 uzyska\u0142 mandat senatora z ramienia uw, z kt\u00f3r\u0105 znalaz\u0142 si\u0119 w koalicji popieraj\u0105cej rz\u0105d jerzego buzka. zosta\u0142 wicemarsza\u0142kiem senatu iv kadencji. w grudniu 2000 przegra\u0142 rywalizacj\u0119 o stanowisko przewodnicz\u0105cego uw z bronis\u0142awem geremkiem, w nast\u0119pnym miesi\u0105cu odszed\u0142 z partii.\n24 stycznia 2001 wsp\u00f3lnie z andrzejem olechowskim i maciejem p\u0142a\u017cy\u0144skim za\u0142o\u017cy\u0142 platform\u0119 obywatelsk\u0105, dzia\u0142aj\u0105c\u0105 pocz\u0105tkowo jako komitet wyborczy. w wyborach w tym samym roku po uzyska\u0142a w sejmie 65 mandat\u00f3w, staj\u0105c si\u0119 najwi\u0119kszym klubem opozycyjnym. donald tusk uzyska\u0142 mandat poselski, obj\u0105\u0142 stanowisko wicemarsza\u0142ka sejmu iv kadencji. maciej p\u0142a\u017cy\u0144ski, kt\u00f3ry zosta\u0142 pierwszym przewodnicz\u0105cym partii, odszed\u0142 z niej w 2003. donald tusk najpierw zast\u0105pi\u0142 go na funkcji przewodnicz\u0105cego klubu parlamentarnego po (jeszcze w tym samym roku funkcj\u0119 t\u0119 przej\u0105\u0142 jan rokita). 1 czerwca tego\u017c roku zosta\u0142 natomiast nowym przewodnicz\u0105cym partii.\nw maju 2005 zadeklarowa\u0142 zamiar kandydowania w wyborach prezydenckich w tym\u017ce roku z ramienia platformy obywatelskiej. poparcia udzieli\u0142o mu stowarzyszenie m\u0142odzi demokraci. kampani\u0119 prowadzi\u0142 pod has\u0142em \u201eprezydent tusk \u2013 cz\u0142owiek z zasadami\u201d.\nkwestia biografii j\u00f3zefa tuska, dziadka donalda tuska, sta\u0142a si\u0119 przyczyn\u0105 kontrowersji podczas kampanii wyborczej. dzia\u0142acz prawa i sprawiedliwo\u015bci jacek kurski w wypowiedzi dla tygodnika \u201eangora\u201d stwierdzi\u0142, \u017ce powa\u017cne \u017ar\u00f3d\u0142a na pomorzu m\u00f3wi\u0105, \u017ce dziadek tuska zg\u0142osi\u0142 si\u0119 na ochotnika do wehrmachtu. w rzeczywisto\u015bci j\u00f3zef tusk, wi\u0119zie\u0144 obozu koncentracyjnego stutthof, zosta\u0142 w 1944 wcielony do armii niemieckiej jako obywatel iii rzeszy (kt\u00f3rym sta\u0142 si\u0119 automatycznie z chwil\u0105 aneksji wolnego miasta gda\u0144ska), nie za\u015b jako ochotnik.\nw pierwszej turze wybor\u00f3w z 9 pa\u017adziernika popar\u0142o go 5 429 666 wyborc\u00f3w (36,33%). przeszed\u0142 do drugiej tury razem z lechem kaczy\u0144skim, kt\u00f3ry otrzyma\u0142 33,10% g\u0142os\u00f3w. spo\u015br\u00f3d kandydat\u00f3w, kt\u00f3rzy odpadli w pierwszej turze, oddanie na niego g\u0142osu zadeklarowali henryka bochniarz i marek borowski. dosta\u0142 tak\u017ce poparcie ze strony partii demokratycznej \u2013 demokraci.pl, socjaldemokracji polski i inicjatywy dla polski. w drugiej turze wybor\u00f3w z 23 pa\u017adziernika otrzyma\u0142 7 022 319 g\u0142os\u00f3w, tj. 45,96% g\u0142os\u00f3w (przy frekwencji wynosz\u0105cej 50,99%), przegrywaj\u0105c tym samym z lechem kaczy\u0144skim.\nr\u00f3wnie\u017c w wyborach parlamentarnych platforma obywatelska przegra\u0142a niespe\u0142na trzema punktami procentowymi z pis i zosta\u0142a parti\u0105 opozycyjn\u0105 wobec rz\u0105d\u00f3w kazimierza marcinkiewicza i jaros\u0142awa kaczy\u0144skiego. po pora\u017cce wyborczej donald tusk pozosta\u0142 liderem swojej partii (podczas partyjnego zjazdu w maju 2006 pokona\u0142 ubiegaj\u0105cego si\u0119 o przyw\u00f3dztwo w po andrzeja machowskiego). w wyborach tych uzyska\u0142 mandat pos\u0142a v kadencji, otrzymuj\u0105c 79 237 g\u0142os\u00f3w w okr\u0119gu gda\u0144skim. w listopadzie 2006 po raz drugi obj\u0105\u0142 stanowisko przewodnicz\u0105cego klubu parlamentarnego po; pe\u0142ni\u0142 t\u0119 funkcj\u0119 do grudnia tego samego roku, kiedy to zast\u0105pi\u0142 go bogdan zdrojewski. w sejmie v kadencji by\u0142 cz\u0142onkiem komisji \u0142\u0105czno\u015bci z polakami za granic\u0105 oraz komisji odpowiedzialno\u015bci konstytucyjnej.\n\n\n=== prezes rady ministr\u00f3w (2007\u20132014) ===\n\n\n==== pierwszy rz\u0105d (2007\u20132011) ====\nw przedterminowych wyborach parlamentarnych w 2007 prowadzona przez donalda tuska po zwyci\u0119\u017cy\u0142a, zdobywaj\u0105c 41,51% g\u0142os\u00f3w oraz 209 mandat\u00f3w w sejmie i 60 w senacie. lider partii ubiega\u0142 si\u0119 o mandat poselski w okr\u0119gu warszawskim, uzyskuj\u0105c 534 241 g\u0142os\u00f3w (tj. 46,62% wszystkich g\u0142os\u00f3w oddanych w okr\u0119gu), co by\u0142o najlepszym indywidualnym wynikiem w historii dotychczasowych wybor\u00f3w do sejmu w iii rp. liderzy list wyborczych dw\u00f3ch g\u0142\u00f3wnych konkuruj\u0105cych ugrupowa\u0144, tj. jaros\u0142aw kaczy\u0144ski (pis) i marek borowski (lewica i demokraci), otrzymali odpowiednio 273 684 oraz 75 493 g\u0142osy.\nw trakcie kampanii wyborczej donald tusk uczestniczy\u0142 w debacie telewizyjnej z jaros\u0142awem kaczy\u0144skim, a tak\u017ce w debacie telewizyjnej z aleksandrem kwa\u015bniewskim. sztab wyborczy po zwr\u00f3ci\u0142 si\u0119 tak\u017ce do radia maryja, proponuj\u0105c debat\u0119 z udzia\u0142em donalda tuska na antenie rozg\u0142o\u015bni, jednak nie uzyska\u0142 jednoznacznej odpowiedzi.\n23 pa\u017adziernika 2007 zarz\u0105d krajowy po zdecydowa\u0142, \u017ce donald tusk b\u0119dzie kandydatem partii na premiera. 9 listopada prezydent lech kaczy\u0144ski desygnowa\u0142 go na to stanowisko. ugrupowanie to zawar\u0142o koalicj\u0119 z polskim stronnictwem ludowym. 16 listopada wraz z proponowanym sk\u0142adem rady ministr\u00f3w lider po zosta\u0142 powo\u0142any i zaprzysi\u0119\u017cony na urz\u0119dzie prezesa rady ministr\u00f3w. jednocze\u015bnie zosta\u0142 powo\u0142any na przewodnicz\u0105cego komitetu integracji europejskiej (kt\u00f3ry w trakcie kadencji zosta\u0142 zniesiony i 1 stycznia 2010 zast\u0105piony przez komitet do spraw europejskich). 24 listopada sejm udzieli\u0142 jego gabinetowi wotum zaufania (za wnioskiem zag\u0142osowa\u0142o 238 pos\u0142\u00f3w, 2 wstrzyma\u0142o si\u0119 od g\u0142osu, a 204 by\u0142o przeciw).\n\n\n==== drugi rz\u0105d (2011\u20132014) ====\nkandydowa\u0142 w wyborach parlamentarnych ponownie z pierwszego miejsca na li\u015bcie komitetu wyborczego po w okr\u0119gu warszawskim i uzyska\u0142 mandat poselski. oddano na niego 374 920 g\u0142os\u00f3w (ponownie najwi\u0119cej w kraju). prowadzone przez niego ugrupowanie wygra\u0142o ponownie wybory parlamentarne, otrzymuj\u0105c 39,80% g\u0142os\u00f3w oraz 207 mandat\u00f3w w sejmie i 63 w senacie. tym samym po raz pierwszy od czasu przemian politycznych z 1989 partia sprawuj\u0105ca w\u0142adz\u0119 wygra\u0142a kolejne wybory i pozosta\u0142a ugrupowaniem rz\u0105dz\u0105cym.\nna pierwszym posiedzeniu sejmu vii kadencji donald tusk z\u0142o\u017cy\u0142 dymisj\u0119 rady ministr\u00f3w. tego samego dnia prezydent bronis\u0142aw komorowski desygnowa\u0142 go na urz\u0105d premiera, powierzaj\u0105c mu misj\u0119 utworzenia nowego rz\u0105du. 18 listopada 2011 prezydent powo\u0142a\u0142 go na urz\u0105d prezesa rady ministr\u00f3w, a nast\u0119pnie na jego wniosek powo\u0142a\u0142 ministr\u00f3w wchodz\u0105cych w sk\u0142ad jego gabinetu. tego samego dnia donald tusk wyg\u0142osi\u0142 w sejmie expos\u00e9, 19 listopada 2011 sejm udzieli\u0142 nowemu rz\u0105dowi (tworzonemu ponownie przez koalicj\u0119 po-psl) wotum zaufania (234 g\u0142os\u00f3w \u201eza\u201d, 211 \u201eprzeciw\u201d i 2 wstrzymuj\u0105cych si\u0119).\ndonald tusk dwukrotnie zwraca\u0142 si\u0119 do sejmu o udzielenie jego rz\u0105dowi wotum zaufania. w g\u0142osowaniach z 12 pa\u017adziernika 2012 i z 25 czerwca 2014 wniosek premiera popar\u0142o odpowiednio 233 i 237 g\u0142os\u00f3w (przy 219 i 203 g\u0142osach przeciwnych oraz przy braku g\u0142os\u00f3w wstrzymuj\u0105cych si\u0119). w 2013 zosta\u0142 ponownie wybrany na przewodnicz\u0105cego po. w pierwszych w historii tej partii bezpo\u015brednich wyborach pokona\u0142 jaros\u0142awa gowina, uzyskuj\u0105c 79,6% g\u0142os\u00f3w.\n30 sierpnia 2014 podczas spotkania rady europejskiej zosta\u0142 zatwierdzony na stanowisku przewodnicz\u0105cego rady europejskiej na dwuip\u00f3\u0142letni\u0105 kadencj\u0119, kt\u00f3rego obj\u0119cie przewidziano na 1 grudnia 2014.\nw zwi\u0105zku z tym wyborem 9 wrze\u015bnia 2014 z\u0142o\u017cy\u0142 dymisj\u0119 ze stanowiska premiera. dymisja zosta\u0142a przyj\u0119ta 11 wrze\u015bnia 2014 przez prezydenta bronis\u0142awa komorowskiego, kt\u00f3ry powierzy\u0142 mu dalsze sprawowanie obowi\u0105zk\u00f3w do czasu powo\u0142ania nowej rady ministr\u00f3w. donald tusk zako\u0144czy\u0142 urz\u0119dowanie na stanowisku premiera 22 wrze\u015bnia 2014, gdy powo\u0142any zosta\u0142 rz\u0105d ewy kopacz. jego mandat poselski zosta\u0142 natomiast wygaszony 31 pa\u017adziernika na skutek rezygnacji. 8 listopada ust\u0105pi\u0142 z funkcji przewodnicz\u0105cego platformy obywatelskiej, przekazuj\u0105c obowi\u0105zki ewie kopacz. otrzyma\u0142 jednocze\u015bnie tytu\u0142 honorowego przewodnicz\u0105cego partii.\n\n\n=== przewodnicz\u0105cy rady europejskiej ===\nurz\u0105d przewodnicz\u0105cego rady europejskiej obj\u0105\u0142 1 grudnia 2014, zast\u0119puj\u0105c belga hermana van rompuya, kt\u00f3rego kadencja zako\u0144czy\u0142a si\u0119 poprzedniego dnia. 19 grudnia 2014 po raz pierwszy przewodniczy\u0142 szczytowi unii europejskiej. 9 marca 2017 podczas szczytu ue w brukseli zosta\u0142 ponownie wybrany na stanowisko przewodnicz\u0105cego rady europejskiej, uzyskuj\u0105c poparcie przedstawicieli 27 pa\u0144stw (jego reelekcji nie popar\u0142a jedynie reprezentuj\u0105ca polski rz\u0105d premier beata szyd\u0142o, kt\u00f3ra proponowa\u0142a wcze\u015bniej kandydatur\u0119 jacka saryusza-wolskiego).\n29 listopada 2019 oficjalnie przekaza\u0142 obowi\u0105zki przewodnicz\u0105cego rady europejskiej swojemu nast\u0119pcy, kt\u00f3rym zosta\u0142 charles michel; zako\u0144czy\u0142 pe\u0142nienie tej funkcji nast\u0119pnego dnia.\n\n\n=== dzia\u0142alno\u015b\u0107 polityczna (2019\u20132023) ===\nw pa\u017adzierniku 2019 platforma obywatelska z\u0142o\u017cy\u0142a wniosek o jego powo\u0142anie na nowego przewodnicz\u0105cego europejskiej partii ludowej. zosta\u0142 wybrany na t\u0119 funkcj\u0119 podczas kongresu partii w zagrzebiu 20 listopada 2019 (z kadencj\u0105 od 1 grudnia).\n3 lipca 2021, po z\u0142o\u017conej przez borysa budk\u0119 rezygnacji, podczas rady krajowej platformy obywatelskiej wybrano go na wiceprzewodnicz\u0105cego partii; zgodnie z partyjnym statutem sta\u0142 si\u0119 w\u00f3wczas pe\u0142ni\u0105cym obowi\u0105zki przewodnicz\u0105cego po. w wyniku partyjnych wybor\u00f3w, kt\u00f3re przeprowadzono 23 pa\u017adziernika 2021, donald tusk zosta\u0142 wybrany na przewodnicz\u0105cego partii, b\u0119d\u0105c jedynym kandydatem i otrzymuj\u0105c 97,4% g\u0142os\u00f3w. 31 maja 2022 ust\u0105pi\u0142 ze stanowiska przewodnicz\u0105cego europejskiej partii ludowej; na jego miejsce wybrano niemieckiego polityka manfreda webera.\nw listopadzie 2021 zosta\u0142 pozbawiony prawa jazdy na trzy miesi\u0105ce po tym, jak patrol policji w wi\u015bniewie stwierdzi\u0142, \u017ce donald tusk przekroczy\u0142 w obszarze zabudowanym dozwolon\u0105 pr\u0119dko\u015b\u0107 o ponad 50 km/h.\nw kwietniu 2023 sejm z inicjatywy prawa i sprawiedliwo\u015bci uchwali\u0142 ustaw\u0119 przewiduj\u0105c\u0105 powo\u0142anie pa\u0144stwowej komisji do spraw badania wp\u0142yw\u00f3w rosyjskich na bezpiecze\u0144stwo wewn\u0119trzne rzeczypospolitej polskiej w latach 2007\u20132022. ustawa zosta\u0142a okre\u015blona przez projektodawc\u00f3w nazw\u0105 \u201elex anty-putin\u201d, a przez opozycj\u0119 i cz\u0119\u015b\u0107 medi\u00f3w nazw\u0105 \u201elex anty-tusk\u201d lub \u201elex dopa\u015b\u0107 tuska\u201d, gdy\u017c w ocenie tych \u015brodowisk jej rzeczywistym celem mia\u0142oby by\u0107 wyeliminowanie z \u017cycia politycznego donalda tuska. ustawie wi\u0119kszo\u015b\u0107 \u015brodowisk prawniczych zarzuci\u0142a niekonstytucyjno\u015b\u0107, zw\u0142aszcza z uwagi na mo\u017cliwo\u015b\u0107 zakazywania przez komisj\u0119 pe\u0142nienia funkcji publicznych. po decyzji sejmu donald tusk zainicjowa\u0142 na 4 czerwca 2023 antyrz\u0105dowy marsz w warszawie, w kt\u00f3rym wed\u0142ug szacunk\u00f3w urz\u0119dnik\u00f3w miejskich wzi\u0119\u0142o udzia\u0142 oko\u0142o p\u00f3\u0142 miliona os\u00f3b. 1 pa\u017adziernika 2023 z jego inicjatywy w warszawie odby\u0142 si\u0119 kolejny protest pod nazw\u0105 \u201emarsz miliona serc\u201d. 9 pa\u017adziernika wzi\u0105\u0142 udzia\u0142 w debacie zorganizowanej przez telewizj\u0119 polsk\u0105.\nw wyborach parlamentarnych w 2023 otwiera\u0142 list\u0119 wyborcz\u0105 koalicji obywatelskiej w okr\u0119gu warszawskim. ugrupowanie to zdoby\u0142o 30,7% g\u0142os\u00f3w, wprowadzaj\u0105c 157 pos\u0142\u00f3w i 41 senator\u00f3w. donald tusk uzyska\u0142 w\u00f3wczas mandat pos\u0142a x kadencji, otrzymuj\u0105c 538 634 g\u0142osy (o ponad 4 tysi\u0105ce g\u0142os\u00f3w wi\u0119cej ni\u017c w wyborach w 2007).\n\n\n=== prezes rady ministr\u00f3w (od 2023) ===\n19 pa\u017adziernika 2023 zarz\u0105d krajowy po wyznaczy\u0142 donalda tuska jako kandydata na stanowisko prezesa rady ministr\u00f3w. r\u00f3wnie\u017c liderzy trzeciej drogi i nowej lewicy we wsp\u00f3lnym o\u015bwiadczeniu poinformowali, \u017ce podczas konsultacji z prezydentem andrzejem dud\u0105 wskazali go jako kandydata na premiera. 10 listopada tego samego roku donald tusk (w imieniu ko) wraz liderami partii opozycyjnych: szymonem ho\u0142owni\u0105 (polska 2050), w\u0142adys\u0142awem kosiniakiem-kamyszem (psl) oraz w\u0142odzimierzem czarzastym i robertem biedroniem (nl) podpisa\u0142 umow\u0119 koalicyjn\u0105 celem utworzenia nowego rz\u0105du.\nmisj\u0119 powo\u0142ania nowego gabinetu otrzyma\u0142 jednak mateusz morawiecki z pis, kt\u00f3rego trzeci gabinet 11 grudnia 2023 nie uzyska\u0142 wotum zaufania. tego samego dnia pos\u0142owie nowej koalicji zg\u0142osili donalda tuska na stanowisko premiera, a sejm wybra\u0142 go na ten urz\u0105d (wi\u0119kszo\u015bci\u0105 248 g\u0142os\u00f3w \u201eza\u201d przy 201 g\u0142osach \u201eprzeciw\u201d). 12 grudnia przedstawi\u0142 list\u0119 kandydat\u00f3w do swojego gabinetu, a tak\u017ce wyg\u0142osi\u0142 expos\u00e9. tego\u017c dnia sejm na jego wniosek dokona\u0142 wyboru nowej rady ministr\u00f3w (\u201eza\u201d zag\u0142osowa\u0142o 248 pos\u0142\u00f3w, \u201eprzeciw\u201d oddano 201 g\u0142os\u00f3w).\n13 grudnia 2023 prezydent andrzej duda dokona\u0142 zaprzysi\u0119\u017cenia donalda tuska na urz\u0119dzie prezesa rady ministr\u00f3w oraz powo\u0142a\u0142 pozosta\u0142ych cz\u0142onk\u00f3w jego trzeciego rz\u0105du.\n\n\n== \u017cycie prywatne ==\nimi\u0119 donald nada\u0142 mu jego ojciec, r\u00f3wnie\u017c donald (1930\u20131972), z zawodu stolarz. ojciec zmar\u0142, gdy donald tusk ko\u0144czy\u0142 szko\u0142\u0119 podstawow\u0105. matka, ewa tusk (1934\u20132009), pracowa\u0142a jako sekretarka w gda\u0144skiej akademii medycznej. m\u0142odszym bratem ojca donalda tuska by\u0142 gda\u0144ski rze\u017abiarz bronis\u0142aw tusk (pseudonim buni). dziadek j\u00f3zef tusk by\u0142 polskim urz\u0119dnikiem kolejowym w wolnym mie\u015bcie gda\u0144sku, podczas wojny wi\u0119\u017aniem w niemieckich obozach koncentracyjnych stutthof i neuengamme, p\u00f3\u017aniej wcielony przymusowo do s\u0142u\u017cby w wehrmachcie, a nast\u0119pnie by\u0142 w szeregach polskich si\u0142 zbrojnych na zachodzie; po wojnie pracowa\u0142 jako lutnik. drugi dziadek franciszek karol dawidowski tak\u017ce by\u0142 wi\u0119\u017aniem stutthofu, a jako robotnik przymusowy pracowa\u0142 przy wilczym sza\u0144cu, gdzie na skutek wypadku straci\u0142 oko. jego \u017con\u0105, babk\u0105 donalda tuska od strony matki, by\u0142a niemka anna liebke.\n26 listopada 1978 zawar\u0142 zwi\u0105zek ma\u0142\u017ce\u0144ski (cywilny) z ma\u0142gorzat\u0105 sochack\u0105. w 2005 para zawar\u0142a ma\u0142\u017ce\u0144stwo ko\u015bcielne w obrz\u0105dku rzymskokatolickim. ma\u0142\u017ce\u0144stwo ma dw\u00f3jk\u0119 dzieci. ich syn micha\u0142 (ur. 1982) pracowa\u0142 w \u201egazecie wyborczej\u201d, nast\u0119pnie zosta\u0142 pracownikiem dzia\u0142u analiz i marketingu w porcie lotniczym gda\u0144sk, zaj\u0105\u0142 si\u0119 r\u00f3wnie\u017c prowadzeniem dzia\u0142alno\u015bci gospodarczej w sektorze us\u0142ug public relations. c\u00f3rka katarzyna (ur. 1987) bra\u0142a udzia\u0142 w pi\u0105tej edycji programu tvn taniec z gwiazdami i zosta\u0142a blogerk\u0105 modow\u0105.\nw 1996 wyst\u0105pi\u0142 w \u015bwi\u0105tecznym odcinku specjalnym programu tvp2 szansa na sukces, w kt\u00f3rym za\u015bpiewa\u0142 kol\u0119d\u0119 w\u015br\u00f3d nocnej ciszy.\namatorsko uprawia\u0142 pi\u0142k\u0119 no\u017cn\u0105. w latach 70. zosta\u0142 wiceprezesem klubu kibica lechii gda\u0144sk. okre\u015bla si\u0119 jako kaszub. w 1992 zamieszka\u0142 w sopocie. deklaruje si\u0119 jako katolik.\n\n\n== wyniki wyborcze ==\n\n\n== odznaczenia i wyr\u00f3\u017cnienia ==\n\n\n=== ordery i odznaczenia ===\nkrzy\u017c wielki orderu s\u0142o\u0144ca peru \u2013 peru (2008)\nkrzy\u017c wielki orderu zas\u0142ugi \u2013 norwegia (2012)\nprezydencki order zas\u0142ugi \u2013 gruzja (2013)\norder krzy\u017ca ziemi maryjnej i klasy \u2013 estonia (2014)\norder narodowy zas\u0142ugi w klasie honorary companion \u2013 malta (2017)\norder ksi\u0119cia jaros\u0142awa m\u0105drego i klasy \u2013 ukraina (2019)\nkrzy\u017c wielki orderu gwiazdy rumunii \u2013 rumunia (2020)\nwielka wst\u0119ga orderu wschodz\u0105cego s\u0142o\u0144ca \u2013 japonia (2021)\n\n\n=== nagrody i wyr\u00f3\u017cnienia ===\ntytu\u0142 honorowego obywatela \u0142\u0119czycy (1999)\ntytu\u0142 \u201ecz\u0142owieka roku 2005\u201d, przyznany przez federacj\u0119 regionalnych zwi\u0105zk\u00f3w gmin i powiat\u00f3w rp (wsp\u00f3lnie z jaros\u0142awem kaczy\u0144skim)\ntytu\u0142 \u201ecz\u0142owieka roku 2007\u201d forum ekonomicznego w krynicy\ncz\u0142owiek roku tygodnika \u201ewprost\u201d: 2008 i 2011\nwiktor: 2007, 2011 i 2014 w kategorii \u201enajpopularniejszy polityk\u201d\nnagroda kisiela (2002) w kategorii \u201epolityk\u201d\nnagroda karola wielkiego (2010)\nnagroda im. va\u0161ka i anny marii pol\u00e1k (2010)\nnagroda z\u0142otej wiktorii jako europejczyk roku 2011\nnagroda im. walthera rathenaua (2012)\neuropean prize for political culture (2012)\nnagroda \u201em\u00e9rite europ\u00e9en\u201d (2013)\nnagroda polonicus (\u201enagroda honorowa za ca\u0142okszta\u0142t dzia\u0142alno\u015bci\u201d, 2018)\ndo\u017cywotnie cz\u0142onkostwo honorowe towarzystwa prawniczego university college dublin (2018)\nglobsec european award (2019)\ncz\u0142owiek roku \u201egazety wyborczej\u201d (2019)\nnagroda im. marion d\u00f6nhoff (\u201eza zaanga\u017cowanie w mi\u0119dzynarodowe porozumienie i pojednanie\u201d, 2019)\nnagroda kongresu kobiet (2022)\npierwsze miejsce w rankingu najbardziej wp\u0142ywowych polityk\u00f3w europy w rankingu \u201epolitico\u201d (2023)doktor honoris causa:\nuniwersytetu w peczu (2017)\nuniwersytetu technicznego w dortmundzie (2018)\nlwowskiego uniwersytetu narodowego im. iwana franki (2019)\n\n\n== publikacje ==\nby\u0142 sobie sopot, gda\u0144sk 1994.\nby\u0142 sobie gda\u0144sk, gda\u0144sk 1996.\nidee gda\u0144skiego liberalizmu, gda\u0144sk 1998.\nsolidarno\u015b\u0107 i duma, gda\u0144sk 2005.\nszczerze, warszawa 2019.\nwyb\u00f3r (wraz z anne applebaum), warszawa 2021.\n\n\n== uwagi ==\n\n\n== przypisy ==\n\n\n== bibliografia ==\nstrona sejmowa pos\u0142a vii kadencji. [dost\u0119p 2014-11-08].\ndonald tusk. premier.gov.pl. [dost\u0119p 2021-07-03]."