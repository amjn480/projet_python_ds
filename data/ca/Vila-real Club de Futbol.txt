"el vila-real club de futbol (la seua denominaci\u00f3 oficial \u00e9s villarreal club de f\u00fatbol, en castell\u00e0), \u00e9s un club de futbol radicat a la ciutat castellonenca de vila-real, a la plana baixa. fou fundat el 10 de mar\u00e7 de 1923 \"per fomentar tots els esports i en especial el futbol\", segons diu la seua carta fundacional redactada pel farmac\u00e8utic josep calduch i almela, que fou el primer president de l'equip. tamb\u00e9 \u00e9s conegut com \"el submar\u00ed groguet\". el primer accionista i president de l'entitat \u00e9s l'empresari valenci\u00e0 fernando roig alfonso.\nel camp on juga els partits com a local \u00e9s l'estadi de la cer\u00e0mica (abans batejat com a el madrigal), amb capacitat per a 25.000 espectadors i els seus seguidors i l'equip s\u00f3n coneguts com a 'groguets' o el \u201csubmar\u00ed groc\u201d, fent refer\u00e8ncia a la coneguda can\u00e7\u00f3 de the beatles.\nl'equip ha experimentat durant les \u00faltimes d\u00e8cades un canvi radical, ja que jugava en categories de futbol aficionat. la capacitat de l'estadi s'ha duplicat darrerament: a final dels anys 1990 era d'uns 13.000 espectadors i ara en t\u00e9 25.000, el cinqu\u00e8 en capacitat del pa\u00eds valenci\u00e0. el club ha evolucionat d'en\u00e7\u00e0 que est\u00e0 en la primera divisi\u00f3 i la massa d'afeccionats tamb\u00e9. abans tan sols tenia afeccionats de la ciutat de vila-real i en canvi ara no nom\u00e9s en t\u00e9 de qualsevol punt del pa\u00eds, sin\u00f3 tamb\u00e9 d'arreu d'espanya. a m\u00e9s, la pol\u00edtica de fitxatges a am\u00e8rica del sud ha fet que molts seguidors de futbol sud-americans seguixen el vila-real dia a dia i aix\u00ed creen afecci\u00f3. una bona mostra del creixement de l'afecci\u00f3 groga \u00e9s que a l'inici de la temporada 2008-09, se super\u00e0 la xifra de 20.000 socis per a una ciutat com vila-real de 51.000 habitants, \u00e9s a dir, quasi el 40% dels habitants de la ciutat s\u00f3n abonats del vila-real. ara ja no nom\u00e9s s\u00f3n de localitats ve\u00efnes els socis, sin\u00f3 que com hem dit abans, ara se li n'afegeixen d'arreu del pa\u00eds valenci\u00e0, espanya i fins i tot de l'estranger.el club posse\u00efx una ciutat esportiva per al planter, on s'experimentaren jugadors professionals com ara h\u00e9ctor font, bruno soriano, santi cazorla, marquitos, c\u00e9sar arzo o pere mart\u00ed, tots productes del filial groc. aquests jugadors surten d'equips juvenils o d'equips inferiors com el vila-real cf b o el vila-real cf c entre d'altres. el club compta amb 42 equips en competicions oficials, 39 de masculins i 3 de femenins.\n\n\n== els colors ==\n\n\n=== uniforme ===\n\n\n==== uniforme de la temporada 2009/10 ====\nla primera indument\u00e0ria del vila-real cf est\u00e0 formada per samarreta, pantalons i mitges completament grocs, i amb dorsals i publicitat de color negre.\nla segona indument\u00e0ria est\u00e0 composta per samarreta, pantalons i mitges completament de color blau mar\u00ed, amb una esp\u00e8cie d'antenes -a l'altura de les espatlles i el pit- de color groc, amb dorsals i publicitat de color groc.\ndes de l'any 2005 la indument\u00e0ria del club \u00e9s fabricada per la marca puma, i des de 2004 porten publicitat de l'aeroport de castell\u00f3. a les m\u00e0negues de les espatles hi ha publicitat de la televisi\u00f3 valenciana (canal 9).\n\n\n==== evoluci\u00f3 de l'uniforme ====\n\n\n==== uniformes anteriors ====\nla indument\u00e0ria dels primers deu anys del club \u00e9s molt diferent de l'actual, ja que la samarreta era de color blanc, i pantalons negres igual que les mitges. era una indument\u00e0ria molt semblant que a la dels seus ve\u00efns: el val\u00e8ncia cf. es desconeix quan es va canviar la indument\u00e0ria al color groc, per\u00f2 sabem que a mitjan segle la indument\u00e0ria es transform\u00e0 totalment i la samarreta canvi\u00e0 al clor groc i els pantalons i les mitges al blau. aquesta indument\u00e0ria dur\u00e0 des dels anys 50 fins a principi del segle xxi.\na partir de la temporada 2004-2005 el color blau desaparegu\u00e9 pr\u00e0cticament de la indument\u00e0ria i fins al dia d'avui en la indument\u00e0ria hi predomina el color groc.\na causa dels colors de la samarreta, l'equip es coneix com el submar\u00ed groc, ja que la indument\u00e0ria est\u00e0 formada pels colors grocs i blaus, tot i que com hem dit abans, des de fa uns anys el color blau quasi que desaparegu\u00e9 de la samarreta.\n\n\n==== patrocinadors i prove\u00efdors d'equipatge ====\n\n\n== escut ==\nl'escut del vila-real ha sofrit diverses modificacions al llarg de la seva hist\u00f2ria i a la imatge de la dreta es comprova. tot i que els colors i la corona \u00e9s pr\u00e0cticament igual, el nou escut del vila-real t\u00e9 una forma circular i aquest t\u00e9 forma quadrangular-rectangular.\n\n\n== hist\u00f2ria ==\n\n\n=== fundaci\u00f3 ===\nel vila-real cf fou fundat el 10 de mar\u00e7 de 1923, segons la seua carta fundacional, \"per fomentar tots els esports i en especial el futbol\". el farmac\u00e8utic josep calduch i almela en fou el primer president, acompanyat de jos\u00e9 mart\u00ednez aguilar, com a secretari, carlos calatayud jord\u00e1, com a vicepresident, i juan nebot, alfonso saera, manuel calduch i almela, pascual arrufat catal\u00e1, vicente cabedo meseguer i manuel amor\u00f3s fortu\u00f1o, com a vocals.\nen una de les primeres reunions de la junta es va prendre la decisi\u00f3 de llogar el camp i fixar el preu de les entrades, com ara comprar els primers equipaments, formats per samarreta blanca i pantalons negres. aquests van ser els colors del vila-real cf fins al 1946, quan es canviaren pels actuals groc i blau.\nl'estadi s'inaugur\u00e0 el 17 de juny de 1923, en un partit entre el ce castell\u00f3 i el cervantes, ambd\u00f3s equips de la capital. el vila-real no jug\u00e0 el seu primer partit fins al 21 d'octubre del mateix any, quan s'enfront\u00e0 al red star de castell\u00f3.\n\n\n=== els inicis ===\nla primera data important del club es troba a la temporada 1934/35, en la qual l'equip disputa contra el cartagena i a doble partit, l'eliminat\u00f2ria de promoci\u00f3 d'ascens a la segona divisi\u00f3 a, quan encara no existia ni la tercera divisi\u00f3 ni la segona divisi\u00f3 b. tot i aix\u00f2, el vila-real, que s'enfrontava a un equip de jugadors professionals, no va poder aconseguir l'ascens a la categoria.\nun any despr\u00e9s, els groguets es varen proclamar campions de la primera regional, per\u00f2 la guerra civil va posar fi a qualsevol indici de competici\u00f3 esportiva.\n\n\n=== anys 40 ===\namb el fi de la guerra civil espanyola, torn\u00e0 finalment el futbol a la ciutat de vila-real.\ndes del 1939 i fins als anys 50, el vila-real milit\u00e0 a la segona regional, categoria en la qual estigu\u00e9 enquadrat en tres grups diferents (i, iv i vi) durant tot aquest per\u00edode.\nfou en la temporada 1950/1951 quan el submar\u00ed groc aconsegu\u00ed l'esperat ascens a la primera regional, despr\u00e9s d'haver-se classificat com a primer del grup i de la segona regional.\n\n\n=== anys 50 ===\nel vila-real milit\u00e0 en la primera regional des dels anys 1952 i 1956. durant aquestes temporades, l'equip va finalitzar el campionat en la part superior de la taula, quedant aix\u00ed s\u00e8ptim dos cops, quart i primer consecutivament.\naquest \u00faltim \u00e8xit en la temporada 1956-1957 li va permetre al club groguet, jugar a la tercera divisi\u00f3, categoria en la qual es va quedar fins a la temporada 1960/61, en qu\u00e8 va finalitzar la lliga en catorzena posici\u00f3, posici\u00f3 de la taula en qu\u00e8 els va fer descendir a la categoria inferior, amb un dur frac\u00e0s esportiu.\n\n\n=== anys 60 ===\naquesta \u00e8poca fou molt important en la hist\u00f2ria del club. amb l'equip a la primera regional, el vila-real es va refer i abans de finalitzar la d\u00e8cada es forjaren dos ascensos: el retorn a la tercera divisi\u00f3 a la temporada 1966/67 i l'hist\u00f2ric ascens a la segona divisi\u00f3 b. com que en aquells anys, la segona divisi\u00f3 b no existia, la tercera divisi\u00f3 era realment la tercera categoria nacional.\nel vila-real es consolida en la categoria de bronze del futbol espanyol despr\u00e9s de l'ascens l'any 1967. a la temporada 1969/70 l'equip groc amb pasqual font de m\u00f2ra al capdavant, es prepara per a una dura competici\u00f3. per una reestructuraci\u00f3 s'anuncien m\u00e9s places de descens a regional per a aquesta temporada, per aquest motiu, el vila-real es refor\u00e7\u00e0 m\u00e9s amb la intenci\u00f3 de no tenir dificultats. l'equip no els pass\u00e0 perqu\u00e8 qued\u00e0 en primer lloc, i fou campi\u00f3 i assol\u00ed aquesta gesta dues jornades abans de finalitzar el campionat.\nel vila-real, a pesar d'acabar en primer lloc, no ascend\u00ed directament, hagu\u00e9 de passar per una promoci\u00f3 que l'enfrontava al campi\u00f3 d'un altre grup, el langreo, que era un dels pitjors equips que li hagu\u00e9s pogut tocar. finalment super\u00e0 al vila-real amb el resultat d'anada d'1-0 i 1-1 en el madrigal. tot i perdre la primera oportunitat per a ascendir, encara quedava una altra eliminat\u00f2ria.\nla seg\u00fcent eliminat\u00f2ria era contra un altre equip de la segona divisi\u00f3. en aquesta ocasi\u00f3 el rival seria el bilbao athletic, que buscava en aquesta promoci\u00f3 aconseguir la seva perman\u00e8ncia en la categoria de plata. l'anada se celebr\u00e0 a san mam\u00e9s amb resultat de 2-1 favorable als lleons i el de volta tamb\u00e9 amb el resultat de 2-1, aquest cop favorable als groguets.\ncom en aquesta \u00e8poca no existien pr\u00f2rrogues, ni temps addicionals, els dos equips es varen veure obligats a jugar un partit de desempat en ple mes de juliol. la data decisiva seria el 7 de juliol del 1970, a l'estadi santiago bernab\u00e9u. el vila-real amb gols de luiche i causanilles aconseguiria un hist\u00f2ric triomf per 2-1 que el portava a la categoria de plata, per primer cop en la seva hist\u00f2ria, davant el deliri de milers d'aficionats, que ho celebraren tant en madrid, com en vila-real. la recepci\u00f3 a l'aeroport de manises fou massiu, la festa tamb\u00e9 fou total pels carrers de la ciutat.\n\n\n=== anys 70 ===\nel vila-real fou el segon equip de la plana en arribar a la segona divisi\u00f3 a, de fet avui dia tan sols hi ha dos equips de la prov\u00edncia de castell\u00f3 que han aconseguit militar en aquesta categoria: vila-real i el seu gran rival, el ce castell\u00f3.\nl'estiu previ al debut hi havia molta expectaci\u00f3 i prometedora, ja que la ciutat s'encontrava totalment bolcada amb l'equip. el madrigal comen\u00e7ava a quedar-se petit i no tardarien a posar-se en marxa les obres d'ampliaci\u00f3 del fons sud.\nel vila-real es veia davant un nou i gran repte: aconseguir la perman\u00e8ncia en la segona categoria del futbol espanyol. el debut del vila-real a la segona divisi\u00f3 es produ\u00ed a l'estadi ram\u00f3n de carranza el dia 6 de setembre de 1970 amb vict\u00f2ria per al vila-real (1-2) amb gols de burguete i esteve. el vila-real es mantingu\u00e9 dues temporades en segona.\ndespr\u00e9s torn\u00e0 a la tercera divisi\u00f3, categoria que es mantingu\u00e9 fins a la temporada 75/76 en la qual despr\u00e9s de perdre una promoci\u00f3 amb el guadalajara descend\u00ed a preferent. el submar\u00ed torn\u00e0 a ascendir a tercera l'any seg\u00fcent. en aquell temps es va crear la segona divisi\u00f3 b i la tercera d'abans va passar a ser quarta. encara m\u00e9s dif\u00edcil per poder arribar de nou on havia arribat el club anteriorment.\n\n\n=== anys 80 ===\nel conjunt groc intentava estabilitzar-se en unes temporades irregulars, fins que va arribar la temporada 1986/87. fou un ascens estrany, ja que a falta de poques jornades per al final del campionat s'anunci\u00e0 una reestructuraci\u00f3 de la segona b, que passaria d'un grup de 22 equips a quatre de 20, per la qual cosa ascendien 5 equips de forma autom\u00e0tica. els actes de celebraci\u00f3 s'iniciaren en l'\u00faltim partit al madrigal davant l'ol\u00edmpic de x\u00e0tiva amb resultat de 2-3. hi hagu\u00e9 una cercavila amb tot l'equip, des del madrigal fins a la posici\u00f3 de sant pasqual.\nel submar\u00ed groc debut\u00e0 en segona b el 30 d'agost de 1987 davant el ceuta. el partit molt igualat es decideix en els \u00faltims minuts finals i el vila-real perd 0-1. en la segona jornada el vila-real visit\u00e0 almeria i aconseguix un punt. la primera vict\u00f2ria grogueta arribaria a la setmana seg\u00fcent amb 2-1 favorable al vila-real.\n\n\n=== anys 90: la d\u00e8cada del canvi ===\nla d\u00e8cada dels noranta comen\u00e7\u00e0 per al vila-real amb l'ascens a la segona divisi\u00f3 b, despr\u00e9s d'haver quedat segona en finalitzar el campionat. una temporada m\u00e9s tard, varen quedar en segon lloc, fet que els va permetre dues categories en dos anys consecutius. els groguets comen\u00e7aven en la 92-93 en la divisi\u00f3 d'argent del futbol espanyol, de la qual mai tornaria a descendir.\ndes d'aleshores i fins que va aconseguir el seu primer ascens a la m\u00e0xima categoria, el vila-real va lluitar amb els equips de la part mitjana-baixa de la taula. tot i aix\u00f2, la temporada 97/98 va acabar el campionat quart, cosa que li va permetre disputar l'ascens de promoci\u00f3 a la primera divisi\u00f3 espanyola. s'enfrontava a la sd compostela, amb el partit d'anada amb 0-0 i tot per decidir en el partit de tornada. alberto marc\u00e0 el gol per als groguets (1-1) que els don\u00e0 l'ascens a la primera divisi\u00f3 espanyola per primer cop a la seva hist\u00f2ria amb nom\u00e9s 75 anys des que es va crear el club.\n\n\n=== ascens a la primera divisi\u00f3 espanyola (1998-1999) ===\nla repercussi\u00f3 en la ciutat fou espectacular, el club preveia arribar als 10.000 socis, la remodelaci\u00f3 del madrigal estava pensada originalment per a aquest aforament. l'estadi s'ampli\u00e0 perqu\u00e8 la lfp ho exigia i a m\u00e9s perqu\u00e8 hi havia gent que s'havia quedat sense butaca a l'estadi per a aquella temporada. l'estadi arrib\u00e0 als 17.000 espectadors i amb la xifra hist\u00f2rica de 13.000 abonats.\narrib\u00e0 el gran dia (31 d'agost de 1998), el vila-real havia d'enfrontar-se al reial madrid al santiago bernab\u00e9u. l'afici\u00f3 grogueta es despla\u00e7aren vora 2.000 espectadors. al minut 3 gica craioveanu encetava el marcador i aix\u00ed el primer gol a la hist\u00f2ria del vila-real en primera. per\u00f2 el partit el remuntaren els blancs guanyant per 4-1.\nla seg\u00fcent jornada debuta en el madrigal davant el celta de vigo, que acab\u00e0 amb taules (1-1).\nla primera vict\u00f2ria en primera arrib\u00e0 al seg\u00fcent partit com local, davant el ud salamanca, amb una golejada per 5-0.\nen la jornada 14 el vila-real visitava el camp nou el 13 de desembre de 1998 i m\u00e9s de 5.000 aficionats groguets, en un despla\u00e7ament hist\u00f2ric. els que es despla\u00e7aren tingueren molta sort, ja que un in\u00e8dit 1-3 acab\u00e0 amb els blau-granes i amb el goig dels despla\u00e7ats a barcelona.\nal desembre jugava el derbi valenci\u00e0 contra el val\u00e8ncia cf i guany\u00e0 en el descompte amb gol de gica craioveanu.\ndespr\u00e9s d'aquestes hist\u00f2riques vict\u00f2ries caigu\u00e9 en una espiral de resultats negatius, acumulant 15 partits sense guanyar. a\u00e7\u00f2 provoc\u00e0 el descens a la segona divisi\u00f3.\n\n\n=== segon ascens en 3 anys (1999-2000) ===\na la temporada 1999/00, i despr\u00e9s de tindre una primer volta irregular, el vila-real comen\u00e7\u00e0 tamb\u00e9 amb mal peu en perdre 2-3 contra la ue lleida i allunyat dels llocs d'ascens. a partir de llavors el vila-real comen\u00e7\u00e0 a espavilar-se i importants vict\u00f2ries contra rivals directes per la lluita de l'ascens. per\u00f2 torna a ser irregular i prompte tornar\u00e0 a alternar derrotes amb vict\u00f2ries. en la jornada 29 arriba el punt d'inflexi\u00f3: el vila-real perd 4-1 en el camp de l'extremadura, rival directe. per\u00f2 el president, fernando roig, fitx\u00e0 al central berruet, l'equip estava en octava posici\u00f3 a tres punts de l'ascens. ja no es torn\u00e0 a perdre fins a la jornada 38, en la qual s'encaixaria un 3-1 davant l'osasuna, tot i aix\u00f2 el vila-real empat\u00e0 a la ciutat de val\u00e8ncia davant el llevant ue, guanya en el molin\u00f3n (1-2), a toledo i a madrid.\nen la jornada 40, el vila-real feu un pas decisiu en l'estadi arc\u00e1ngel de c\u00f2rdova en v\u00e9ncer 2-4. despr\u00e9s d'aquest enfrontament el vila-real se situava segon i els fitxatges serviren, ja que estava en posicions d'ascens i amb un c\u00f2mode matal\u00e0s de cinc punts del ud salamanca (4t), ue lleida (5\u00e8) i extremadura (6\u00e8).\nsols quedava una jornada i l'equip s'enfrontava a ud las palmas davant de 17.000 espectadors que abarrotaren l'estadi del madrigal. el vila-real s'avan\u00e7\u00e0 amb un gol matiner de jorge l\u00f3pez al minut 12. las palmas empatava el partit en el 65'. tot i l'empat, els resultats acompanyaven, ja que el lleida anava perdent 2-0 contra l'sd eibar, l'extremadura tamb\u00e9 perida 1-0 i el salamanca guanyava tot i que el golaverage era favorable al conjunt de la plana. amb el partit decidit, las palmas es proclamava campi\u00f3, seguit del vila-real que tornava a la lliga de les estrelles.\n\n\n=== la perman\u00e8ncia (2000-2004) ===\ndespr\u00e9s d'aconseguir el segon ascens, a la temporada 2000/01, el vila-real cf acab\u00e0 s\u00e8ptim en la classificaci\u00f3 a tan sols dos punts de la uefa per darrere del celta.\nla temporada 2001/02, no tingu\u00e9 una molt bona actuaci\u00f3 a la lliga amb un mediocre 15\u00e8 lloc a la classificaci\u00f3 i a tan sols 3 punts del descens. tot i aix\u00f2,  es classific\u00e0 per a jugar la copa intertoto, \u00e9s a dir, el seu primer torneig internacional i europeu. aquesta copa dona una pla\u00e7a per a jugar la uefa, per\u00f2 caigu\u00e9 contra un equip espanyol: el m\u00e0laga cf.\nla temporada 2002/03, fou exactament igual que l'anterior, 15\u00e8 a la classificaci\u00f3, encara que m\u00e9s lluny dels punts del descens, per\u00f2 al que tamb\u00e9 es classific\u00e0 per a la intertoto. el vila-real, despr\u00e9s de passar les temporades de perman\u00e8ncia i amb els objectius complerts, el submar\u00ed buscava alguna cosa m\u00e9s que la perman\u00e8ncia.\ntorn\u00e0 a quedar entre els deu primers equips a la seg\u00fcent temporada (8\u00e8) i de nou, a jugar la intertoto.\nla temporada 2003/04 repet\u00ed posici\u00f3 a la lliga (15\u00e8) i torn\u00e0 a disputar l'intertoto, mitjan\u00e7ant invitaci\u00f3. acabaren arribant a la final, i la guanyaren.\nfruit o no d'a\u00e7\u00f2, la temporada 2003-04 arrib\u00e0 l'argent\u00ed procedent del fc barcelona, juan rom\u00e1n riquelme i comen\u00e7a a marcar un nou rumb en la hist\u00f2ria del club. aquesta temporada el vila-real arrib\u00e0 a les semifinals de la copa de la uefa, on caigu\u00e9 davant el seu m\u00e0xim rival etern: el val\u00e8ncia cf, que posteriorment es declararia campi\u00f3 de la competici\u00f3 tot i aix\u00f2, aquest estiu torn\u00e0 a guanyar per segon any consecutiu la copa intertoto, aquesta vegada contra un altre equip espanyol, l'atl\u00e8tic de madrid eliminant als penals gr\u00e0cies a pepe reina. tot i classificar-se de nou per a la uefa, tornaren a caure, aquesta vegada en quarts davant el conjunt neerland\u00e8s de l'az alkmaar.\n\n\n=== l'era pellegrini i el passeig per europa (2004-2009) ===\nla temporada 2004/2005 fou espectacular. el vila-real es col\u00e0 entre els 4 primers de la classificaci\u00f3 per darrere d'equips com el fc barcelona i reial madrid, amb una recta final de campionat m\u00e9s que excel\u00b7lent. a\u00e7\u00f2 va fer que el vila-real es classificara per primera volta en la seua hist\u00f2ria per a la champions league. amb la factura de la champions, la temporada 2005/06, no fou gaire bona comparada amb l'anterior, amb un mediocre s\u00e8ptim lloc a la taula, per\u00f2 aconseguint almenys, la intertoto.\n\naquest tercer lloc de la temporada passada, els port\u00e0 a jugar la champions league, un somni inesperat. per\u00f2 havien de jugar la pr\u00e8via contra un rival angl\u00e8s: el everton fc. no hi hagu\u00e9 problema, ja que el submar\u00ed s'impos\u00e0 en el partit d'anada per 2-1 i 2-1 tamb\u00e9 en el partit de tornada. es classificaren finalment i hagueren de jugar la lligueta. tocaren rivals com el manchester united fc, el sl benfica i el lille osc, per\u00f2 no hi hagu\u00e9 obstacle, ja que l'equip encap\u00e7alat per manuel pellegrini no tingu\u00e9 problemes, ja que qued\u00e0 primera de grup amb 10 punts, classificant-se aix\u00ed per als vuitens de finals. el rival fou el glasgow rangers escoc\u00e9s, al que en el partit d'anada quedaren 2-2 i en el de tornada 1-1, per\u00f2 l'avantatge de gols afavoria al conjunt de la plana, per tant aquest partit els fe\u00efa disputar els quarts de finals. el rival no fou gens f\u00e0cil, ja que hagu\u00e9 de jugar contra l'inter de mil\u00e0 itali\u00e0. el partit d'anada a san siro guanyaren els italians per 2-1, i si en el partit de tornada els de manuel pellegrini marcaven un gol i no n'encaixaven cap, tenien el pas a les semifinals assegurat. en un madrigal ple a vessar, la tensi\u00f3 es palpava, per\u00f2 quan faltaven uns 15 minuts per al final, juan rom\u00e1n riquelme llan\u00e7ava una falta que remat\u00e0 de cap arruabarrena i marc\u00e0. el camp s'enfonsava, ja que aix\u00f2 significava un pas m\u00e9s hist\u00f2ric per als grocs.la semifinal es disput\u00e0 davant l'arsenal fc i en el partit d'anada els anglesos guanyaren per 1-0. en el partit d'anada hi havia m\u00e9s tensi\u00f3 que mai en el madrigal i als \u00faltims minuts l'\u00e0ribtre assenyal\u00e0 penal a favor del vila-real. a\u00e7\u00f2 for\u00e7aria la pr\u00f2rroga, ja que el partit anava 0-0. juan rom\u00e1n riquelme tenia la responsabilitat de tirar el penal possiblement el m\u00e9s important de la seva vida. el tir acab\u00e0 refusant-lo jens lehmann i acab\u00e0 aix\u00ed el somni de la champions league.la champions league pass\u00e0 factura en la lliga i acabaren s\u00e8ptims, la qual cosa els classificava per a la copa intertoto i va caure en la seva quarta final contra un equip en principi molt m\u00e9s d\u00e8bil: el nk maribor. el resultat global fou 2-3 i els de la plana varen caure sorprenentment. aix\u00f2 feia que aquella temporada no jugassen cap competici\u00f3 europea.\nla desqualificaci\u00f3 de la intertoto del vila-real contra el maribor a la temporada 2006/07, deceb\u00e9 molts aficionats, ja que la primera volta no fou gaire bona, per\u00f2 una espectacular ratxa de vuit vict\u00f2ries consecutives en les vuit \u00faltimes jornades, al\u00e7aren l'equip i es classificaren per a la uefa, amb una cinquena posici\u00f3. el vila-real havia guanyat tots els equips de primera divisi\u00f3, per\u00f2 hi havia un sol equip que encara no l'havia guanyat: el reial madrid. despr\u00e9s de 16 enfrontaments sense cap vict\u00f2ria, el gener de 2007 un gol de marquitos a passar de mat\u00edas fern\u00e1ndez, don\u00e0 per fi la desitjada primera vict\u00f2ria contra el reial madrid.aquella temporada un quint lloc en la lliga don\u00e0 acc\u00e9s directe a la copa de la uefa acabant el seu millor final de lliga i un espectacular final de vuit vict\u00f2ries consecutives feren que els de la plana acabaren en cinquena posici\u00f3.\nel vila-real comen\u00e7\u00e0 la temporada 2007/08 jugant davant el bate borisov al que guany\u00e0 en l'anada per 4-1 i guany\u00e0 en la tornada per 0-2, a\u00e7\u00f2 el va fer classificar a la lligueta, al que li toc\u00e0 jugar en el grup c contra l'acf fiorentina, aek atenes, fk mlad\u00e1 boleslav i if elfsborg. qued\u00e0 primera de grup amb 10 punts i s'enfront\u00e0 en setzeaus davant el zenit de sant petersburg. guany\u00e0 l'equip rus en l'anada per 1-0 i en la tornada 2-1 a favor del vila-real per\u00f2 finalment el zenit de sant petersburg pass\u00e0 a octaus i el submar\u00ed s'hagu\u00e9 de quedar a casa.\nper\u00f2 sense cap dubte la millor versi\u00f3 de l'equip va ser a la lliga. la temporada comen\u00e7\u00e0 a mestalla davant el val\u00e8ncia cf, el seu rival, on els del cap i casal s'enduren una severa derrota contra el submar\u00ed per 0-3 amb gols de jon dahl tomasson, giuseppe rossi i santi cazorla. podria ser una temporada prometedora, per\u00f2 la setmana seg\u00fcent, al madrigal, caigueren derrotats per golejada davant el reial madrid per 0-5.\ntot i aquesta dura derrota l'equip no s'enfons\u00e0 i aconsegu\u00ed 4 vict\u00f2ries consecutives. despr\u00e9s de tot a\u00e7\u00f2, vingu\u00e9 el fc barcelona al madrigal i el submar\u00ed aconsegu\u00ed una important vict\u00f2ria per quedar-se en els llocs \"champions\" (3-1).\ndespr\u00e9s de 8 temporades en primera, el vila-real aconseguia el seu millor comen\u00e7ament en la seva hist\u00f2ria, amb 35 punts durant la primera volta.\n\nsi la primera volta fou bona, la segona no fou pitjor, sin\u00f3 tot el contrari.\nel vila-real comen\u00e7ava la segona volta contra el val\u00e8ncia cf, que tenia ganes de revenja pel 0-3 encaixat a mestalla. per\u00f2 el val\u00e8ncia de ronald koeman estava en hores baixes i el vila-real firm\u00e0 un dels millors partits de la temporada derrotant de nou per 3-0 als merengots.\ntornaren a perdre contra el reial madrid per 3-2, per\u00f2 a partir d'ac\u00ed comen\u00e7ava la remuntada grogueta per a arribar al segon lloc.\nimportants vict\u00f2ries com la del camp nou a barcelona per 1-2 o el 3-0 davant l'atl\u00e8tic, tots dos rivals directes del vila-real, aconseguiren desestabilitzar al fc barcelona i se situaven segons i a sols 3 punts del reial madrid.\nen vila-real volien classificar-se per a la champions, per\u00f2 estaven molt a prop d'aconseguir el lideratge. la seg\u00fcent jornada era important guanyar, per\u00f2 caigueren per 2-0 al s\u00e1nchez pizju\u00e1n contra el sevilla fc esfumant-se el somni.\ns'acab\u00e0 de confirmar que la lliga era impossible en caure tamb\u00e9 la setmana seg\u00fcent a almeria per 1-0.\ntot i no aconseguir el lideratge, quedar subcampions era un gran m\u00e8rit per al submar\u00ed, perqu\u00e8 quedant segons, no nom\u00e9s era subcampi\u00f3, sin\u00f3 que a m\u00e9s a m\u00e9s aconseguien anar a la champions directament sense jugar 2 partits previs per a classificar-se. la recta final del campionat fou molt bona, aconseguint 6 vict\u00f2ries consecutives i mantenint a ratlla al fc barcelona.\nl'antepen\u00faltima jornada jugaven a huelva on guanyaren els groguets per 0-2 amb gols de nihat kahveci i guille franco, quedant aix\u00ed subcampions matem\u00e0ticament.per\u00f2 la festa vertadera es visqu\u00e9 la seg\u00fcent jornada. 2-0 a l'espanyol al madrigal i en acabar focs artificials i festa durant tota aquella setmana.acabaren la lliga a riazor on guanyaren per 0-2, i deixaven la classificaci\u00f3 d'aquesta manera:\n1. reial madrid (85 punts)\n2. vila-real cf (77 punts)\n3. fc barcelona (67 punts)\n4. atl\u00e8tic de madrid (64 punts)\nacabaren la lliga amb 77 punts hist\u00f2rics, la m\u00e0xima puntuaci\u00f3 en la hist\u00f2ria del vila-real i 77 punts molt dif\u00edcils de repetir, guanyant 24 partits, empatant 5 i perdent 9.\nno fou tan espectacular la temporada 2008/09 per\u00f2 tamb\u00e9 acab\u00e0 en posicions europees. el vila-real aconsegu\u00ed un meritori cinqu\u00e8 lloc en la classificaci\u00f3 i es classific\u00e0 per a la copa de la uefa. els groguets aconseguiren 65 punts a 2 punts de la champions en el qual l'atl\u00e8tic de madrid ho aconsegu\u00ed en l'\u00faltima jornada. aquesta va ser l'\u00faltima temporada de manuel pellegrini al peu del can\u00f3 del vila-real. deix\u00e0 enrere una magn\u00edfica traject\u00f2ria i deix\u00e0 empremta per aquest club per a tota la hist\u00f2ria.\nper altre lloc, l'equip groguet disput\u00e0 per segona vegada la lliga de campions en el qual al vila-real li toc\u00e0 en el grup de la lligueta al manchester united fc, al celtic i a l'aalborg.\n\nel primer partit de la lligueta es disput\u00e0 a old trafford entre el manchester united fc i el vila-real. els dos equips ja s'havien enfrontat en dues ocasions en resultats identics: 0-0. doncs la hist\u00f2ria es torn\u00e0 a repetir. el vila-real aconsegu\u00ed un meritori punt a old trafford davant el campi\u00f3 de l'anterior champions league. en el partit de tornada al madrigal es torn\u00e0 a repetir per quarta vegada consecutiva aquest resultat (0-0).l'alegria del grup per al vila-real va ser que el celtic estava en el grup perqu\u00e8 els dos equips estan agermanats. a\u00e7\u00f2 provoc\u00e0 una gran festa a vila-real on la penya celtic subarm\u00ed (penya creada en honor de l'agermanament entre els dos clubs), va ser el centre neur\u00e0lgic per als seguidors del celtic en la visita a vila-real a final de setembre, en la qual es van despla\u00e7ar uns 4.000 aficionats. en el camp, el vila-real derrot\u00e0 per 1-0 al celtic amb gol de falta de marcos senna.\nel vila-real anava empatat a punts amb el manchester united fc per\u00f2 segon per la difer\u00e8ncia de gols. el partit de tornada el vila-real perqu\u00e8 el seu primer i \u00fanic partit de la lligueta per 2-0 a celtic park. l'\u00faltim equip, l'aalborg dan\u00e8s visit\u00e0 vila-real amb un resultat de 6-3 per als groguets. aquest va ser el resultat amb m\u00e9s gols marcats pel vila-real d'en\u00e7\u00e0 que juga la lliga de campions. el partit de tornada els dos equips varen firmar taules 2-2.\nfinalment, el vila-real es classific\u00e0 per als vuitens de final i super\u00e0 la lligueta segon classificat i empatat a punts amb el manchester united fc.\n\nen els vuitens de final, el vila-real li toc\u00e0 a un rival en teoria assequible, el panathinaikos fc de gr\u00e8cia. al vila-real li toc\u00e0 el partit d'anada a casa i el de tornada fora de casa, un factor que normalment \u00e9s un avantatge per a l'equip que primer juga fora de casa. tot i aix\u00f2, el vila-real es classific\u00e0. en el partit d'anada empataren a 1 gol, amb gols de karagunis i giuseppe rossi de penal. en el de tornada el vila-real guany\u00e0 per 1-2 amb gols de mantzios per als grecs i ariel ibagaza i joseba llorente per als groguets. actualement l'equip juga els quarts de final, de nou contra l'arsenal fc. l'anterior vegada que el vila-real jug\u00e0 la lliga de campions, s'enfrontaren contra els anglesos en les semifinals.\nel partit d'anada, acab\u00e0 en taules en el madrigal (1-1), amb grans gols de marcos senna i emmanuel adebayor.\nal partit de tornada, el vila-real sigu\u00e8 eliminat en l'emirates stadium per 3-0 amb gols\nde walcott, emmanuel adebayor i van persie.\n\n\n=== de la lliga de campions al descens (2009-2012) ===\na la temporada 2009-2010, l'equip groguet es va renovar i va apostar m\u00e9s per la cantera que pels jugadors sud-americans. es va fitxar d'entrenador a ernesto valverde degut a la marxa de pellegrini al reial madrid, per\u00f2 valverde no va aconseguir bons resultats i va ser subtitu\u00eft per juan carlos garrido. la temporada va ser regular pel l'equip, a la lliga va acabar al 7\u00e9 lloc, per\u00f2 llavors l'equip groguet va denunciar al rcd mallorca ja que estava en un procediment concursal. aix\u00ed que enlloc de l'equip mallorqu\u00ed, el vila-real va poder participar a europa la temporada seg\u00fcent.\na la temporada 2010-2011, l'equip submar\u00ed, va acabar al 4t lloc a la lliga classificant per la fase pr\u00e8via de la lliga de campions 2011-12 i va ser eliminat a la europa league pel fc porto de portugal a les semifinals, m\u00e9s tard, l'equip portugu\u00e8s va guanyar la competici\u00f3.\nla temporada 2011-2012 va ser desastrossa, l'equip groguet va passar per la fase pr\u00e8via de la lliga de campions eliminant a l'odense per un global de 3-1 i va classificar al grup de la mort, on hi van haver equips com el bayern de m\u00fanic, el manchester city i el nap\u00f3ls, l'equip groguet va acabar \u00faltim amb 0 punts. el 21 de desembre del 2011, juan carlos garrido va ser destitu\u00eft despr\u00e9s que l'equip qued\u00e8s eliminat a la copa de rei contra el mirand\u00e8s de segona divisi\u00f3 b als setzens de final i deixant a l'equip groguet llocs de descencs. el subst\u00eftut va ser miguel \u00e1ngel lotina on va intentar recuperar el rumb de l'equip a la lliga, per\u00f2 no ho va aconseguir i l'equip groguet va descendir a la segona divisi\u00f3 despr\u00e9s d'11 anys seguits a la primera divisi\u00f3.\n\n\n=== etapa curta a la segona divisi\u00f3 (2012-2013) ===\nel nou entrenador del vila-real era en un principi manuel preciado, per\u00f2 l'entrenador de cant\u00e0bria va morir justament al mateix dia (6 de juny) que es feia oficial la seva presentaci\u00f3. aix\u00ed que el club va decidir contratar com a nou entrenador a julio vel\u00e1zquez, i es van fitxar a jugadors com melberg, cavenaghi, i pandiani. la temporada de l'equip groguet va comen\u00e7ar b\u00e9, per\u00f2 al final de la primera volta, l'equip acaba donant resultats irregulars, i el club destitueix a l'entrenador, deixant al submar\u00ed groc al 7\u00e9 lloc.\naix\u00ed que es va contratar com a entrenador subst\u00eftut a marcelino garc\u00eda toral. el primer partit de l'entrenador va ser un desastr\u00f3s 5-0 contra el reial madrid castilla i durant el mercat d'hivern, l'equip es va refor\u00e7ar amb jugadors com: chechu dorado, jonathan pereira, juanma, perbet i aquino. aix\u00ed que en el segon partit de l'entrenador, l'equip groguet va guanyar 3-0 contra el sabadell. durant la segona volta, l'equip groguet va millorar molt els seus resultats, i el 8 de juny del 2013, l'equip groguet ascendia i tornava matem\u00e0tiquement a la primera divisi\u00f3 acabant al 2n lloc.\ncal dir que surant aquest peri\u00f2de a la segona divisi\u00f3, el club va ser sanejat econ\u00f2micament i es va comen\u00e7ar a rebutgar les subvencions p\u00fabliques.\n\n\n=== tornada a la primera divisi\u00f3 i trofeus internacionals (2013-2020) ===\na la temporada 2013-14, l'equip groguet va ser una de les relevacions de la temporada guanyant els seus primers tres partits. despr\u00e9s de 16 jornades, l'equip groguet va fer un record sent el millor equip acabat d'ascendir despr\u00e9s de 16 partits. finalment, l'equip groguet va finalitzar laprimera volta guanyant 5-1 a la reial societat i estant al 5\u00e9 lloc amb 34 punts. a la segona volta, el vila-real va perdre el rumb per poder-se classificar a la lliga de campions, per\u00f2 mai va perdre el rumb per classificar-se a europa. finalment el submar\u00ed groc va acabar al 6\u00e9 lloc i guanyant-li a la reial societat la \u00faltima jornada que li faria pujar del 7\u00e9 al 6\u00e9 lloc i aix\u00ed no jugant les rondes pr\u00e8vies de la europa league.\n\n\n=== \u00e8xits a europa i perman\u00e8ncia a la lliga (2020-act.) ===\nla temporada 2020-2021, amb unai emery a la banqueta, va aconseguir arribar a la final de l'europa league i se la va adjudicar als penals contra el manchester united fc d'solskjaer, cosa que li permet\u00e9 accedir a la champions league de la temporada seg\u00fcent de manera directa puix que a la lliga qued\u00e0 en 7a posici\u00f3, classificat per a la nova competici\u00f3 de clubs de la uefa, l'europa conference league.\n\n\n== instal\u00b7lacions ==\n\n\n=== estadi ===\nl'estadi de la cer\u00e0mica \u00e9s el camp on juga el vila-real com a local fins a la data.\ns'inaugur\u00e0 el 17 de juny de 1923 anomenant-se camp del vila-real, per\u00f2 tan sols dos anys despr\u00e9s pass\u00e0 a denominar-se el madrigal.\nl'estadi va presenciar el seu primer partit de la hist\u00f2ria en un encontre entre el ce castell\u00f3 i el cervantes, dos equips de castell\u00f3 de la plana.\nactualment i despr\u00e9s de diferents remodelacions, ampliacions i adequacions de l'estadi, l'estadi de la cer\u00e0mica t\u00e9 una capacitat 25.000 despr\u00e9s que a la temporada 2008-09 s'ampli\u00e0 i pass\u00e0 a tenir un amfiteatre per a l'afici\u00f3 visitant. el 8 de gener de 2017 va canviar la seva denominaci\u00f3 i va passar a anomenar-se el madrigal a estadi de la cer\u00e0mica en vistes a una nova remodelaci\u00f3.\n\n\n=== ciutat esportiva ===\nla ciutat esportiva est\u00e0 ubicada a la part oest de la ciutat de vila-real, concretament al cam\u00ed miralcamp i amb una extensi\u00f3 de 70.000 metres quadrats i amb nou camps de futbol, el primer equip i el de les altres categories entrenen a la ciutat esportiva. el complex disposa d'una resid\u00e8ncia per a j\u00f2vens promeses del planter.\n\n\n== himne ==\nl'himne del vila-real cf es va crear l'any 1998 per l'ascens a la primera divisi\u00f3 espanyola i va ser creat per antoni pitarch font i alfredo sanz corma, els dos de la ciutat de vila-real. l'any 2008 es va fer una nova i renovada versi\u00f3 de l'himne.\n\n\n== dades i estad\u00edstiques del club ==\ndades fins a la temporada 2008/09:\n\nsocis: 20.600 (dades de la temporada 2008/09)\nasisst\u00e8ncia mitja: 18.668 (temporada 2007/08)\npenyes: 39 (2009)\npressupost: 68.000.000 \u20ac (2008) i 72.334.000 \u20ac (2009)\n\n\n=== estad\u00edstiques i r\u00e8cords en competicions nacionals ===\n temporades en la 1a: 24\n temporades a 2a: 10.\n temporades a 2a b: 4.\n temporades a 3a: 23.\n\n\n=== estad\u00edstiques en primera divisi\u00f3 ===\ndades estad\u00edstiques:\nlloc en la classificaci\u00f3 hist\u00f2rica de la primera divisi\u00f3 espanyola de futbol: 20\u00e8\nlloc m\u00e9s alt assolit en la classificaci\u00f3 hist\u00f2rica: 20\u00e8 (2011)\npartits jugats a 1a: 494.\nvict\u00f2ries a 1a: 196.\nempats a 1a: 132.\nderrotes a 1a: 166.\ngols a favor en 1a: 684.\ngols en contra en 1a: 640.\npunts: 720\ndifer\u00e8ncia de gols: + 44\nr\u00e8cords positius i negatius:\nmillor posici\u00f3 a la lliga: 2n (2007-2008).\npitjor posici\u00f3 a la lliga: 18\u00e8 (1998-1999 i 2011-2012).\nm\u00e0xima puntaci\u00f3 a la lliga: 77 (2007-2008).\nmajor nombre de temporades consecutives en primera divisi\u00f3: 12 (2000- 2012)\nmenor nombre de temporades conscutvies en primera divisi\u00f3: 1 (1998-1999)\ngol 100 en primera: gerard escoda (2001)\ngol 200 en primera: sonny anderson (2003)\ngol 300 en primera: santi cazorla (2004)\ngol 400 en primera: diego forl\u00e1n (2007)\ngol 500 en primera: fabricio fuentes (2009)\nmajor vict\u00f2ria com a local a la lliga\n\nmajor derrota com a local a la lliga\nmajor empat en la lliga\n\nmajor vict\u00f2ria com a visitant a la lliga\nmajor derrota com a visitant a la lliga\n\n\n=== estad\u00edstiques en la copa del rei ===\nr\u00e8cords positius i negatius:\nmillor posici\u00f3 a la copa: 8\u00e8\nmajor derrota com a visitant a la copa del rei\n\n\n=== estad\u00edstiques i r\u00e8cords en competicions internacionals ===\nparticipacions europees: 8 temporades\nparticipacions en la champions league: 3 (semifinalista 2005-2006), la segona disputada la temporada 2008-2009 i la tercera la temporada2011-2012.\nmajor vict\u00f2ria com a local a la champions league\nparticipacions en la copa de la uefa: 3\nmajor vict\u00f2ria com a local a la copa de la uefa\n\n\n=== entrenadors amb m\u00e9s partits en el club ===\ndades actualitzades fins a la temporada 2008/09\n\n\n=== jugadors amb m\u00e9s partits ===\ndades actualitzades fins a la temporada 2010/11\n\n\n=== golejadors hist\u00f2rics de l'equip ===\ndades actualitzades fins a la temporada 2008/09\n\n\n=== enfrontaments ===\nles estad\u00edstiques mostrades s\u00f3n dels equips actuals que hi ha actualment en la 1a divisi\u00f3\ndades actuals\n\n\n== traject\u00f2ria a les competicions internacionals ==\n\u00b9 equip eliminat millor posicionat en cas de classificaci\u00f3, o equip classificat pitjor posicionat en cas d'eliminaci\u00f3\n\n\n== palmar\u00e8s ==\n\n\n=== torneigs internacionals ===\n lliga europa de la uefa (1): 2020-21\n copa intertoto (2): 2003 i 2004\nsubcampi\u00f3 de la copa intertoto (2): 2002 i 2006\nsubcampi\u00f3 de la supercopa d'europa (1): 2021\n\n\n=== altres ===\nsemifinalista de la lliga de campions (2): 2005-06, 2021-22\nsemifinalista de la copa de la uefa (3): 2003-04, 2010-11, 2015-16\nsubcampionat de la lliga espanyola (1): 2007-08\ntercera divisi\u00f3 (1): 1969-1970\ncampionat regional d'aficionats (1): 1951\nprimera regional (3): 1935-1936, 1955, 1966-1967\n\n\n=== premis i distincions ===\nmillor equip del m\u00f3n del mes de desembre de 2004 segons la iffhs\npremi al foment i promoci\u00f3 de l'esport (2007) per a l'escola de futbol del vila-real club de futbol en la 1a edici\u00f3 dels premis nostresport\ntrofeu de la cer\u00e0mica (9): 2002, 2003, 2007, 2010, 2011, 2012, 2013, 2014 i 2015\ntrofeu ciutat de terol (2): 2007 i 2008\n\n\n== plantilla 2023-24 ==\na 11 agost 2023.\n\n\n=== filial ===\n\n\n=== cessions ===\n\n\n=== plantilles d'anys anteriors ===\nplantilla 2007-08 del vila-real cf\nplantilla 2008-09 del vila-real cf\nplantilla 2009-10 del vila-real cf\nplantilla 2010-11 del vila-real cf\nplantilla 2016-17 del vila-real cf\nplantilla 2020-21 del vila-real cf\n\n\n=== cos t\u00e8cnic ===\na 23 juliol 2020\n\n\n=== jugadors internacionals amb la selecci\u00f3 espanyola de futbol ===\n\n\n=== fitxatges m\u00e9s cars ===\nfixatges m\u00e9s cars de la hist\u00f2ria del club.\n\n\n== temporades ==\n\n\n== premis individuals i distincions ==\n\n\n=== pitxitxis ===\ndiego forl\u00e1n 2004-2005 (25 gols)\n\n\n=== bota d'or ===\ndiego forl\u00e1n 2004-2005 (25 gols)\n\n\n=== premi don bal\u00f3n ===\nsanti cazorla 2006-2007\nmarcos senna 2007-2008\n\n\n=== premis del diari marca ===\nel vila-real club de futbol millor equip de la tempoarada 2007-08\nmanuel pellegrini millor entrenador de la temporada 2007-08\n\n\n=== premi del diari mundo deportivo ===\nfernando roig millor dirigent esporitu de l'any 2008\n\n\n== presidents en la hist\u00f2ria del vila-real ==\n\n\n== equips filials ==\n\n\n=== vila-real club de futbol b ===\n\nva ser fundat el 1999. juga els seus partits com a local a la ciutat esportiva del vila-real. actualment juga a la segona divisi\u00f3 b.\n\n\n=== vila-real club de futbol c ===\nel vila-real club de futbol \"c\" \u00e9s el segon filial del vila-real club de futbol. va ser fundat l'any 2002. juga els seus partits com a local a la ciutat esportiva del vila-real.\n\n\n== refer\u00e8ncies ==\n\n\n== vegeu tamb\u00e9 ==\ntemporades del vila-real cf\n\n\n== enlla\u00e7os externs ==\nvila-real club de futbol - lloc web oficial\nhimne del vila-real cf arxivat 2008-05-13 a wayback machine.\nnominat nostresport millor afici\u00f3 2011 arxivat 2012-02-15 a wayback machine."