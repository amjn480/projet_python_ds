"wikidata  \u00e9s una base de dades editada de manera col\u00b7laborativa, part de la fundaci\u00f3 wikimedia, amb l'objectiu de proporcionar una font comuna per a certs tipus de dades, com dates de naixement, que poden ser usats per projectes wikimedia com viquip\u00e8dia. aix\u00f2 \u00e9s similar a la manera com wikimedia commons proporciona emmagatzematge per a fitxers multim\u00e8dia i acc\u00e9s a aquests fitxers en tots els projectes wikimedia.\na nivell t\u00e8cnic, la implementaci\u00f3 dep\u00e8n de wikibase, un conjunt d'extensions creades espec\u00edficament per al projecte i instal\u00b7lades sobre un wiki tipus mediawiki com la mateixa viquip\u00e8dia.\n\n\n== hist\u00f2ria del desenvolupament ==\nwikidata va ser llan\u00e7ada el 30 d'octubre de 2012 i va ser el primer projecte nou de la fundaci\u00f3 wikimedia des de 2006.la creaci\u00f3 del projecte va ser finan\u00e7ada per donacions de l'institut per a la intel\u00b7lig\u00e8ncia artificial allen, la fundaci\u00f3 gordon i betty moore i google inc, sumant en total 1,3 milions d'euros. el desenvolupament inicial del projecte est\u00e0 sent supervisat per wikimedia deutschland i s'ha dividit en tres fases:\n\ncentralitzar els enlla\u00e7os interling\u00fc\u00efstics - enlla\u00e7os entre articles sobre el mateix tema en diferents idiomes\nproporcionar un lloc central per a la informaci\u00f3 de les infotaules de totes les viquip\u00e8dies.\ncrear i actualitzar llistes d'articles basats en dades de wikidatala primera fase va tenir lloc el 30 d'octubre de 2012. aix\u00f2 va permetre que es creessin elements i que puguin ser omplerts amb informaci\u00f3 b\u00e0sica, una etiqueta (un nom o t\u00edtol), un \u00e0lies (un nom alternatiu a l'etiqueta), una descripci\u00f3 i enlla\u00e7os interling\u00fc\u00efstics per articles de viquip\u00e8dia. cada element t\u00e9 un identificador \u00fanic precedit de la lletra q, per exemple q7163 \u00e9s l'element per pol\u00edtica. aix\u00f2 permet que l'etiqueta, l'\u00e0lies i la descripci\u00f3 puguin ser tradu\u00efdes sense afavorir a cap idioma en particular.\nel 14 de gener de 2013, la viquip\u00e8dia en hongar\u00e8s va ser la primera viquip\u00e8dia a utilitzar els enlla\u00e7os interling\u00fc\u00efstics de wikidata. aquesta funcionalitat despr\u00e9s va ser estesa a la versi\u00f3 hebrea i italiana el 30 de gener i la versi\u00f3 anglesa l'11 de febrer.els primers aspectes de la segona fase van ser posats en marxa el 4 de febrer de 2013, introduint el que serien afirmacions, parells de claus i valors per entrades de viquip\u00e8dia. inicialment els valors estaven limitats a dos tipus de dades, elements i imatges de wikimedia commons. progressivament es van anar afegint altres tipus de dades, com ara coordenades i dates.des del 24 d'abril de 2013 totes les versions ling\u00fc\u00edstiques de la viquip\u00e8dia van poder comen\u00e7ar a utilitzar wikidata.el 7 de setembre de 2015 la fundaci\u00f3 wikimedia va anunciar el wikidata query service, un servei de consulta de les dades que es troben a wikidata que es basa en el llenguatge sparql. existeixen tamb\u00e9 altres interf\u00edcies de consulta de dades, a vegades espec\u00edfiques d'alguns \u00e0mbits, com ara scholia, centrada en l'acad\u00e8mia.\n\n\n== curiositats ==\nles barres del logotip representen la paraula \u00abwiki\u00bb en codi morse.\n\n\n== refer\u00e8ncies ==\n\n\n== vegeu tamb\u00e9 ==\ndbpedia\nsemantic mediawiki\n\n\n== enlla\u00e7os externs ==\nwikidata\nwikidata query service\ntutorial sparql en catal\u00e0"