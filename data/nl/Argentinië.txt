"argentini\u00eb (spaans: argentina), officieel de argentijnse republiek (spaans: rep\u00fablica argentina), is een spaanstalig land in het zuiden van zuid-amerika, tussen de andes en de zuidelijke atlantische oceaan. het grenst aan uruguay, brazili\u00eb, paraguay, bolivia en chili. het land telde in 2020 ruim 45,4 miljoen inwoners.\nargentini\u00eb heeft een oppervlakte van 2.780.400 km\u00b2, het is daarmee het achtste grootste land ter wereld en het grootste van de spaanstalige landen. de naam van het land is afgeleid van het latijnse woord argentum (zilver), een edelmetaal dat een belangrijke rol speelde in de opkomst van het europese kolonialisme. argentini\u00eb is onafhankelijk sinds 1816, daarvoor was het gedurende drie eeuwen een spaanse kolonie.\nbuenos aires, de hoofdstad, is met circa drie miljoen inwoners de grootste stad van het land, en het metropoolgebied gran buenos aires is het op een na grootste van zuid-amerika (na s\u00e3o paulo). argentini\u00eb claimt de archipels falklandeilanden en zuid-georgia en de zuidelijke sandwicheilanden, die beide onder gezag staan van het verenigd koninkrijk, en een deel van antarctica.\n\n\n== geschiedenis ==\n\nin het begin van de 16e eeuw arriveerden de eerste europeanen in de regio. zij zochten in feite een doorgang van de atlantische naar de stille oceaan. onder hen vinden we onder anderen ferdinand magellaan en pedro de mendoza. deze laatste bouwde de nederzetting 'nuestra se\u00f1ora del buen aire', het huidige buenos aires rond 1536. ook in het noordwesten van het land, waar men goede landbouwgronden vond, bouwden de spanjaarden die vanuit het onderkoninkrijk bolivia kwamen verschillende nederzettingen: mendoza, tucum\u00e1n, c\u00f3rdoba en salta. er werden paarden gefokt, vee werd gehouden voor de vleesproductie, suiker, tabak en groenten werden geteeld. het gebied kende een grote bloei in de 17e en 18e eeuw omwille van de handel met het onderkoninkrijk peru, terwijl buenos aires slechts een tweederangs haven was. daar kwam slechts verandering in in 1776, toen buenos aires het bestuurscentrum werd van het nieuwe vicekoninkrijk 'r\u00edo de la plata', een gebied dat het huidige argentini\u00eb, uruguay, paraguay en een deel van bolivia bestreek.\nin 1816 werd argentini\u00eb onafhankelijk van spanje, na een korte strijd met de spaanse bezetters, onder de leiding van jos\u00e9 de san mart\u00edn. deze laatste wordt door de argentijnen als een held beschouwd. in de eerste jaren van deze jonge natie ontstonden er diverse conflicten tussen de centralisten en de federalisten, tot in 1853, toen er een nieuwe grondwet werd aangenomen.\nin 1865 moest argentini\u00eb, dat nauwelijks een leger had, het hoofd bieden aan de landhonger van paraguay (zie: oorlog van de drievoudige alliantie). in een bloedige oorlog, die tot 1870 duurde, wisten de argentijnen met hun braziliaanse en uruguayaanse bondgenoten paraguay te verslaan. een groot deel van de gesneuvelde soldaten bestond echter uit voormalige afrikaanse slaven die verplicht werden ten strijde te trekken. toen deze oorlog ten einde kwam was dan ook bijna de gehele afrikaanse populatie van argentini\u00eb uitgeroeid.\nin de tweede helft van de 19e eeuw, kende buenos aires een grote bloeiperiode, mede door de komst van duizenden migranten. nieuwe technologie\u00ebn (invriezen van vlees, spoorwegen) stimuleerden de landbouw en veeteelt. nieuwe gebieden zoals patagoni\u00eb werden veroverd. immigranten uit engeland en wales begonnen schapenfokkerijen op grote estancias. argentini\u00eb werd na de verenigde staten het tweede 'beloofde land' van amerika. tussen 1880 en 1920 was argentini\u00eb een van de rijkste landen ter wereld. na een korte opleving rond de tweede wereldoorlog zakte het land definitief terug.\nvervolgens werd argentini\u00eb gekenmerkt door terugkerende politieke conflicten tussen conservatieven en liberalen en tussen burgers en militairen. na de tweede wereldoorlog kwam het populistische peronisme, wat de verhouding op scherp zette. op 24 maart 1976 werd de regering-isabel per\u00f3n omvergeworpen door de rechtse militaire junta van generaal jorge videla. videla werd president. de argentijnse militaire dictatuur werd gekenmerkt door gedwongen verdwijningen en illegale arrestaties. videla stond voor een sterke politiemacht. tegenspraak werd direct onderdrukt. videla zelf zou tot 1981 president blijven. hij werd opgevolgd door roberto eduardo viola prevedini. daarna volgden nog vier presidenten op een jaar tijd. reynaldo bignone was de laatste president van de dictatuur.\nnadat de militaire dictatuur de falklandoorlog had verloren tegen groot-brittanni\u00eb werden democratische verkiezingen gehouden. ra\u00fal alfons\u00edn werd president. in 1983 werden videla en zijn kompanen voor de rechtbank gebracht voor misdaden tegen de menselijkheid.tot 1983 werden steeds bloediger optredende militaire junta's afgewisseld met autoritaire democratische regeringen, wat leidde tot oplopende economische problemen, corruptie, algemene afkeer van de politiek en de nederlaag in de falklandoorlog. de nederlaag tegen groot-brittanni\u00eb betekende een gezichtsverlies dat de junta niet meer te boven kwam.\nhierna maakten vier vrije verkiezingen duidelijk dat de democratie in argentini\u00eb voet aan de grond kreeg. eind jaren 80 begon de regering een nieuwe economische politiek, die leidde tot hoge groeicijfers in de jaren 90. in 2001 stortte de economie volledig in. de koppeling van de peso aan de dollar bleek niet houdbaar, waardoor de munt enorm in waarde daalde. woedende argentijnen verzamelden zich voor de banken, die echter door de regering gedwongen waren de spaarsaldi te bevriezen. dit leidde tot sociale en politieke instabiliteit. in de jaren daarna, tijdens het bewind van president n\u00e9stor kirchner (2003-2007), kwam aan deze economische crisis geleidelijk aan een eind. kirchner werd in 2007 opgevolgd door zijn vrouw cristina fern\u00e1ndez de kirchner, de tweede vrouwelijke president van argentini\u00eb. in 2015 was zij niet meer herkiesbaar, waarna mauricio macri aan de macht kwam. hij werd in 2019 niet herkozen en opgevolgd door alberto fern\u00e1ndez.\n\n\n== geografie ==\nargentini\u00eb heeft een totale oppervlakte van 3.761.274 km\u00b2, hiervan ligt 2.791.810 km\u00b2 op het zuid-amerikaanse continent en de argentijnen zelf rekenen hiertoe ook de falklandeilanden met een oppervlakte van 11.410 km\u00b2. argentini\u00eb heeft ook claims op antarctica ter grootte van 969.484 km\u00b2.\nargentini\u00eb heeft in totaal 9376 kilometer aan landgrenzen. de grens met chili is 5308 kilometer lang, gevolgd door paraguay (1699 km), brazili\u00eb (1132 km), bolivia (742 km) en uruguay (495 km).\n\n\n=== fysische geografie ===\nargentini\u00eb kan ruwweg in drie\u00ebn gedeeld worden: de vruchtbare vlaktes van de pampa's in de noordelijke helft van het land, de bron van de argentijnse agrarische rijkdom; het licht geaccidenteerde plateau van patagoni\u00eb in de zuidelijke helft tot aan vuurland, en het rotsachtige andesgebergte langs de westelijke grens met chili, met de aconcagua als hoogste punt van heel zuid-amerika (6962 m). het laagste punt in het land ligt in de provincie santa cruz. hier ligt een endore\u00efsch bekken met het diepste punt op 105 meter onder de zeespiegel.\nbelangrijke rivieren zijn de paraguay, de bermejo, de colorado, de uruguay en de langste rivier, de paran\u00e1. de laatste twee komen samen in de r\u00edo de la plata voordat ze in de atlantische oceaan uitmonden.\n\n\n=== klimaat ===\noverwegend gematigd, droog in het westen, subtropisch in het noorden, koel en guur tot sub-antarctisch in het zuiden. in het uiterste noorden van argentini\u00eb heerst een subtropisch klimaat, in het noordoosten een tropisch klimaat, in de bergen een bergklimaat en in het zuiden een woestijnklimaat. de temperatuur is gemiddeld 22 graden. in de zomer kan dit oplopen tot 33 graden of zelfs warmer.\n\n\n=== steden ===\n\nde tien grootste steden van argentini\u00eb (inclusief partido's) waren volgens de volkstelling van 2001:\n\n\n=== natuur ===\ner zijn 31 nationale parken in argentini\u00eb, waaronder de parken los glaciares, tierra del fuego, nahuel huapi, iguaz\u00fa, ischigualasto en talampaya.\n\n\n== demografie ==\nde oorspronkelijke bevolking, ongeveer 900.000 mensen, leeft vooral in het noorden, noordwesten en het zuiden van het land. aan het eind van de 19e en begin van de 20e eeuw kwamen veel immigranten uit diverse europese landen. de argentijnse bevolking vormt een mengeling van nationale en etnische groepen, waarbij de nakomelingen van italiaanse (ong. 40%) en spaanse (ongeveer 30%) immigranten overheersen. andere grote groepen zijn duitsers, zowel uit duitsland als rusland (wolga-duitsers) afkomstig, en fransen (beide ongeveer 10%). hierdoor heeft argentini\u00eb een westerse cultuur. overige groepen zijn welshmen, zwitsers en andere europeanen. in patagoni\u00eb leeft nog een bijzondere groep afrikanen uit zuid-afrika die na de tweede boerenoorlog door de argentijnse regering werd uitgenodigd.\nmassale immigratie uit china, korea en japan heeft er echter ook voor gezorgd dat buenos aires na vancouver en s\u00e3o paulo de grootste aziatische bevolking van het amerikaanse continent bezit. de afrikaanse bevolking is door de emigratiegolf na 1880 vrijwel geheel opgegaan in de bevolking en wordt nog ruwweg op ~150.000 geschat. uit recent dna-onderzoek blijkt dat de overwegend europese bevolking toch nog gemengde kenmerken vertoont van de indiaanse en afrikaanse oorsprong.\ndaarnaast wonen vooral in de stedelijke gebieden zo'n half miljoen afstammelingen van immigranten uit syri\u00eb, libanon en andere landen in het midden-oosten.\n\n\n=== taal ===\nde enige offici\u00eble taal is het spaans, hoewel de immigranten voor een deel hun eigen taal behouden. de belangrijkste inheemse talen zijn het guaran\u00ed, gesproken in het noordoosten, en het quechua, gesproken in het noordwesten.\n\n\n=== religie ===\nargentini\u00eb kent godsdienstvrijheid. veruit de meeste argentijnen zijn katholiek (meer dan 90%). de katholieke kerk is er geen staatskerk. ongeveer 20 procent van hen gaat regelmatig naar de kerk. \nhet argentijns grondgebied is opgedeeld in 13 aartsbisdommen en 44 bisdommen. \nspaanse kolonisten hebben het katholicisme naar zuid-amerika gebracht, waar het een blijvende stempel heeft gedrukt op de argentijnse maatschappij. in sommige gebieden paste de kerk zich aan de indiaanse godsdiensten aan. presidentskandidaten moesten tot voor kort katholiek zijn, maar in 1994 werd het betreffende artikel geschrapt.\n2% van de bevolking (voornamelijk van duitse afkomst) is protestants. 2% is joods.\n\n\n== cultuur ==\nde argentijnse cultuur is sterk be\u00efnvloed door de europese cultuur. buenos aires, de culturele hoofdstad van argentini\u00eb, wordt grotendeels gekenmerkt door de voorkeuren van mensen van europese afkomst en door bewuste imitatie van europese stijlen in de architectuur. de andere grote invloed op de cultuur is die van de gaucho's en hun traditionele landelijke levensstijl van zelfredzaamheid. tot slot zijn er de inheemse amerikaanse tradities (zoals yerba mateinfusie) die zijn opgenomen in het algemene culturele milieu.\n\n\n=== literatuur ===\nargentini\u00eb heeft een rijke literaire geschiedenis en een van de actiefste uitgeverijindustrie\u00ebn in de regio. argentijnse schrijvers nemen een prominente plaats in in de latijns-amerikaanse literatuur sinds de jaren 1850. de strijd tussen de federalen en de unionisten, zette de toon voor de argentijnse literatuur van die tijd.de ideologische kloof tussen het gaucho epos mart\u00edn fierro van jos\u00e9 hern\u00e1ndez en facundo van domingo faustino sarmiento is een goed voorbeeld. hern\u00e1ndez, een federalistis, was tegen de centraliserende, modernisering en europese tendensen. sarmiento schreef ter ondersteuning van de immigratie als de enige manier om argentini\u00eb te redden van het worden onderworpen aan de regels van een klein aantal dictatoriale caudillo families, met als argument dat dergelijke immigranten argentini\u00eb meer modern en open zouden maken voor west-europese invloeden en een meer welvarende samenleving.de argentijnse literatuur van die periode was met name nationalistisch. het werd gevolgd door de modernistische beweging, die in frankrijk ontstond in de late 19e eeuw. deze periode op zijn beurt werd gevolgd door de avant-garde met ricardo g\u00fciraldes als een belangrijke referentie. jorge luis borges is de meest geprezen schrijver van argentini\u00eb, vond nieuwe manieren van kijken naar de moderne wereld in metaforen en filosofische debatten en zijn invloed heeft zich uitgebreid naar schrijvers over de hele wereld. borges is het meest bekend om zijn werk in korte verhalen, zoals ficciones en el aleph.\nde argentijnse literatuur is de basis van het literaire werk dat wordt geproduceerd in argentini\u00eb. een aantal van de belangrijkste schrijvers, dichters en intellectuelen van het land is: juan bautista alberdi, roberto arlt, enrique banchs, adolfo bioy casares, jorge luis borges, silvina bullrich, eugenio cambaceres, julio cort\u00e1zar, esteban echeverr\u00eda, leopoldo lugones, eduardo mallea, ezequiel mart\u00ednez estrada, tom\u00e1s eloy mart\u00ednez, victoria ocampo, manuel puig, ernesto s\u00e1bato, osvaldo soriano, alfonsina storni en mar\u00eda elena walsh.\nde naam van het land zelf is overigens afkomstig van een latinisme die voor het eerst verscheen in een literaire bron, epische gedicht la argentina van martin del barco centenera uit 1602. deze compositie omvat 10.000 verzen en beschrijft het landschap en de verovering van het grondgebied. het woord werd opnieuw ge\u00efntroduceerd in argentini\u00eb manuscrita, een proza kroniek van ruy d\u00edaz de guzm\u00e1n6.\nde argentijnse literatuur begon rond 1550 met het werk van mat\u00edas rojas de oquendo en pedro gonz\u00e1lez de prado (uit santiago del estero, het eerst belangrijke stedelijke gebied in argentini\u00eb) die proza en po\u00ebzie schreven. zij werden mede ge\u00efnspireerd door de mondelinge inheemse po\u00ebzie -in het bijzonder aldus carlos abregu virreyra, door de lules, juries, diaguitas en tonocot\u00e9s. een symbiose ontstaat tussen de inheemse en spaanse tradities, het cre\u00ebren van een aparte literatuur, geografisch beperkt (tot ver in de 18de eeuw) tot het argentijnse noorden en de centrale regio's, met de provincie c\u00f3rdoba als middelpunt. dit mede als gevolg van de oprichting van de nationale universiteit van c\u00f3rdoba. twee namen uit deze periode springen naar voren gaspar ju\u00e1rez baviano en antonia de la paz y figueroa, ook wel bekend als beata antula.\nmet het komen van de economische voorspoed van de havens, verplaatste de culturele as zich geleidelijk naar het oosten. tijdens de 17de eeuw was de argentijnse barokke slecht in vergelijking met die van europa en andere delen van de nieuwe wereld. de enige opmerkelijke dichter uit deze periode was fray jos\u00e9 luis de tejeda, die coronas liricas en el peregrino de babilonia schreef.\n\n\n=== beeldende kunst ===\neen van de invloedrijkste argentijnse figuren in de beeldende kunst was xul solar, wiens surrealistische gebruik maakte van zowel aquarel als onorthodoxe schildertechnieken. hij vond ook twee denkbeeldige talen uit. de werken van c\u00e1ndido l\u00f3pez en florencio molina campos (na\u00efeve kunst), ernesto de la c\u00e1rcova en eduardo sivori (realisme), fernando fader (impressionisme), p\u00edo collivadino en ces\u00e1reo bernaldo de quir\u00f3s (postimpressionisme), emilio pettoruti (kubisme), antonio berni (neo-figuratieve), gyula ko\u0161ice (constructivisme), eduardo mac entyre (generatieve kunst), guillermo kuitca (abstract) en roberto aizenberg (surrealisme) zijn een paar van de meest bekende argentijnse schilders.\nandere zijn benito quinquela mart\u00edn, een typisch 'haven' schilder, voor wie de arbeidersklasse en de immigrantenwijk la boca in het bijzonder, uitstekend geschikt was. een soortgelijke omgeving inspireerde adolfo bellocq, waarvan de litho's invloedrijk zijn sinds de jaren 1920. sfeervolle monumenten van de realistische beeldhouwers erminio blotta, lola mora en rogelio yrurtia werden deel van het nationale landschap. tegenwoordig zijn lucio fontana en le\u00f3n ferrari geprezen beeldhouwers en conceptuele kunstenaars. ciruelo cabral is een wereldberoemde fantasykunstenaar en beeldhouwer, en marta minuj\u00edn is een innovatieve conceptuele kunstenaar. de \"moderne schilders\" van argentini\u00eb zijn een moeilijk te defini\u00ebren groep. zij ontwikkelden een meer constructivistische in plaats van een figuratieve stijl, maar deze is niet helemaal abstract. kunstenaars van deze groep zijn onder anderen julio barrag\u00e1n, luis seoane, carlos torrallardona, luis aquino, atilio malinverno en alfredo gramajo guti\u00e9rrez.\njuan del prete (later de bedenker van het futukubisme, een mengsel van kubisme en futurisme) kwam uit de abstracte kunstbeweging in argentini\u00eb, die in de jaren 1940 ontwikkeld vanuit de concrete kunst. tom\u00e1s maldonado is een van de bekendste abstracte kunstenaars.\nde madi-kunststroming begon in argentini\u00eb in 1946. e\u00e9n bron beweert dat madi werd opgericht als protest tegen controle van de regering over de kunst juan per\u00f3n. terwijl een andere bron zegt dat madi niet per se een antwoord op die onderdrukking. de beweging breidt zich later uit naar europa en de verenigde staten. hij wordt beschouwd als de enige artistieke beweging die is opgericht in buenos aires die een grote internationale invloed heeft. de beweging werd opgericht door gyula kosice en carmelo arden quin, en kent verder kunstenaars als rhod rothfuss, mart\u00edn blaszko, waldo longo en diyi laa\u00f1.\n\n\n=== architectuur ===\ntalrijke argentijnse architecten hebben de stadsgezichten van hun land verrijkt en in de afgelopen decennia die over de hele wereld. juan antonio buschiazzo heeft geholpen met het populair maken van de beaux-artsarchitectuur en francisco gianotti combineerde art nouveau met italiaanse stijlen. ieder type voegde meer flair toe aan de argentijnse steden tijdens de vroege 20e eeuw. francisco salamone en viktor sul\u0109i\u0109 lieten een art-deco-erfenis na en alejandro bustillo cre\u00eberde een rijke kern van rationalistische architectuur. clorindo testa introduceerde lokaal het brutalisme en de futurisische creaties van c\u00e9sar pelli en patricio pouchulus sierden overal ter wereld de steden. in het bijzonder de retro van pelli in 1980 naar de glorie van de art deco van de jaren 1920, maakte hem tot een van de meest prestigieuze architecten van de wereld.\nde eenvoud van de rioplatense barok wordt duidelijk gewaardeerd in buenos aires in de werken van italiaanse architecten als andre blanqui en antonio masella in de kerken van san ignacio, nuestra se\u00f1ora del pilar, de kathedraal van buenos aires en de cabildo.\nde italiaanse en franse invloeden stegen na de onafhankelijkheidoorlog in het begin van de 19e eeuw alhoewel de academische stijl stand hield tot de eerste decennia van de 20e eeuw. pogingen tot vernieuwing vonden plaats tijdens de tweede helft van de 19de eeuw en het begin van de 20e toen de europese tendensen doorgedrongen in het land. deze zijn terug te vinden in tal van belangrijke gebouwen in buenos aires, zoals de santa felicitam kerk van ernesto bunge, het centrale postkantoor en het paleis van justitie, door norbert maillart en het nationaal congres en het col\u00f3n opera house van vittorio meano.\nde architectuur van de tweede helft van de 20e eeuw bleef de aanpassingen van de franse neoklassieke architectuur volgen, zoals het hoofdkwartier van de nationale bank van argentini\u00eb en het nh gran hotel provincial, gebouwd door alejandro bustillo en het museo de arte hispano fern\u00e1ndez blanco van mart\u00edn noel.\nna het begin van de jaren 1930 werd echter de invloed van de rationalistische architectuur en van le corbusier dominant bij de lokale architecten, onder wie alberto prebisch en amancio williams opvallen. na 1950 begint de bouw van wolkenkrabbers zich te verspreiden in buenos aires, hoewel een nieuwe generatie begon met het afwijzen van deze \"brutaliteit\" en probeerde een eigen architectonische identiteit te vinden.\ndeze zoektocht naar identiteit wordt weerspiegeld in het hoofdkwartier van de banco de londres y am\u00e9rica del sur voltooid in 1967 door clorindo testa met diego peralta ramos, alfredo agostini en santiago s\u00e1nchez elia. in de volgende decennia nam de nieuwe generaties architecten, zoals altijd, de europese avant-garde stijlen en nieuwe technieken over.\nsinds het eind van de 20e eeuw zijn argentijnse architecten prominenter geworden in het ontwerp van de belangrijke vastgoedprojecten in het land, zoals de le parc toren en torre aqualina van de hand van mario roberto \u00e1lvarez en de torre fortabat van s\u00e1nchez elia, alsook over de hele wereld, met name het norwest center en de petronas twin towers van c\u00e9sar pelli.\n\n\n=== film en theater ===\nde argentijnse filmindustrie maakt ongeveer 80 speelfilms per jaar. de wereldprimeur voor animatiefilms lag en werd uitgebracht in argentini\u00eb, door cartoonist quirino cristiani in 1917 en 1918. sinds de jaren tachtig hebben argentijnse films wereldwijd erkenning verworven. voorbeelden hiervan zijn la historia oficial (oscar voor de beste buitenlandse film in 1986), hombre mirando al sudeste, un lugar en el mundo, nueve reinas, el hijo de la novia, diarios de motocicleta, iluminados por el fuego en el secreto de sus ojos (winnaar van de academy award voor beste niet-engelstalige film in 2009). een nieuwe generatie argentijnse regisseurs heeft wereldwijd de aandacht van critici getrokken. de argentijnse componisten luis enrique bacalov en gustavo santaolalla zijn ge\u00eberd met de academy award voor beste originele filmmuziek. lalo schifrin heeft talrijke grammys ontvangen en is het best bekend van theme from mission: impossible.\nbuenos aires is een van de grote hoofdsteden van theater. het teatro col\u00f3n is een nationaal monument voor opera en klassieke voorstellingen; de akoestiek worden beschouwd als de beste in de wereld. met zijn theaterscene van nationaal en internationaal kaliber staat corrientes avenue synoniem voor kunst. het wordt gezien als 'de straat die nooit slaapt' en soms aangeduid als de broadway van buenos aires. het teatro general san mart\u00edn is een van de meest prestigieuze langs de corrientes avenue en het teatro nacional cervantes fungeert als het theater met het nationale podium van argentini\u00eb. het teatro argentino de la plata, teatro el c\u00edrculo in rosario, teatro independencia in mendoza en libertador theatre in c\u00f3rdoba zijn ook prominent. griselda gambaro, copi, roberto cossa, marco denevi, carlos gorostiza en alberto vaccarezza zijn een paar van de meer prominente argentijnse toneelschrijvers. julio bocca, jorge donn, jos\u00e9 neglia en norma fontenla zijn enkele van de grote balletdansers van de moderne tijd.\n\n\n=== cultureel erfgoed ===\njezu\u00efetenmissies van de guaran\u00ed (gedeeltelijk in brazili\u00eb): san ignacio min\u00ed, santa ana, nuestra se\u00f1ora de loreto, santa maria la mayor.\ncueva de las manos\njezu\u00efetenkwartier en estancias van c\u00f3rdoba\nquebrada de humahuaca\n\n\n=== natuurlijk erfgoed ===\nvald\u00e9s-schiereiland\nnationaal park los glaciares\nnationaal park iguaz\u00fa\nnatuurparken ischigualasto en talampaya\n\n\n== economie ==\nargentini\u00eb profiteert van een ruime hoeveelheid natuurlijke hulpbronnen, een zeer geletterde bevolking, een op de export gerichte landbouwsector en gevarieerde industrie. sinds 2005 is het bruto binnenlands product (bbp) in argentijnse peso sterk gestegen, in amerikaanse dollars is de stijging minder vanwege de depreciatie van de peso. de economie schommelt hevig, jaren met een economische groei van bijna 10% worden afgewisseld met jaren van stagnatie. het internationaal monetair fonds (imf) heeft de regering van cristina fern\u00e1ndez de kirchner vanaf 2012 sterk bekritiseerd vanwege de onbetrouwbare economische gegevens die het levert, vooral de inflatiecijfers waren zeer twijfelachtig.president mauricio macri voerde vanaf december 2015 een meer liberaal economisch beleid. zijn doel was de inflatie onder controle te brengen en de stagnerende argentijnse economie te stimuleren. hierin is de president niet geslaagd, gedurende zijn regeerperiode is de economie gekrompen, de inflatie bleef bijzonder hoog en de armoede onder de bevolking is toegenomen. een van zijn eerste maatregelen was een significante verlaging van de subsidies op energie en ook diverse belastingen werden verminderd, maar per saldo ging het tekort op de staatsbegroting niet naar beneden. van het imf kreeg hij een lening van us$ 57 miljard onder de voorwaarden dat de staatsuitgaven werden gereduceerd en de onafhankelijkheid van de centrale bank werd hersteld. de bevolking was zeer ontevreden over zijn economische beleid en macri verloor de presidentsverkiezingen in 2019.\n\nlange tijd lag bij de economie de nadruk op de landbouwsector en de veeteelt. na de tweede wereldoorlog kwam hierin verandering door juan per\u00f3n. hij nationaliseerde veel sectoren, waaronder het spoorwegnet, en bevorderde de industrialisatie van het land door een politiek van importsubstitutie. het militaire regime wat in 1976 de macht overnam had een onduidelijk economisch beleid. de buitenlandse schuld nam toe en de falklandoorlog leidde tot een sterke stijging van de overheidsuitgaven terwijl het land internationaal ge\u00efsoleerd raakte en geen geld meer kon lenen. de inflatie nam sterk toe.\nom de economische crisis te lijf te gaan besloot de regering van carlos menem de weg in te zetten naar vrijhandel, deregulering en privatisering. in 1991 vond een radicale monetaire hervorming plaats, die de peso verbond aan de amerikaanse dollar en de geldgroei beperkte tot de groei van de nationale reserves. argentini\u00eb was in dat jaar ook een medeoprichter van de douane-unie mercosur. menen privatiseerde verder veel bedrijven waaronder de nationale luchtvaartmaatschappij aerol\u00edneas argentinas, de oliemaatschappij yacimientos petrol\u00edferos fiscales (ypf), de spoorwegen en het telecombedrijf. de belangrijkste effectenbeurs van het land is de bolsa de comercio de buenos aires.\n\n\n=== argentijnse economische crisis ===\n\naanvankelijk waren de hervormingen een succes. de inflatie daalde en het bruto nationaal product steeg. maar opeenvolgende economische crises in mexico, azi\u00eb, rusland en brazili\u00eb leidden tot een nog grotere economische crisis vanaf 1999. de regering ging over tot belastingverhogingen en bezuinigingen ter beperking van het begrotingstekort, dat gestegen was tot 2,5% van het bnp in 1999. investeerders bleven echter twijfelen of de regering de schulden af kon lossen en de vaste wisselkoers tussen peso en dollar kon handhaven.\nin 2001 verslechterde de situatie nog meer door de groei van het aantal obligaties, massale geldopnames bij de banken en een verdere val van consumenten- en producentenvertrouwen. pogingen van de regering een sluitende begroting te bereiken om zo het banksysteem te stabiliseren en economische groei te herstellen bleken onvoldoende resultaat op te leveren. president eduardo duhalde kreeg van het imf een lening van 20 miljard dollar, maar verdere maatregelen bleven uit. in januari 2002 werd de peso na 11 jaar losgekoppeld van de dollar. hierbij ontstond grote chaos door de verplichte omzetting van alle dollartegoeden en -contracten in peso's.\n\n\n=== energie ===\nargentini\u00eb beschikt over grote olie- en gasreserves. in 2013 was het land de op een na grootste producent van aardgas en de vierde producent van aardolie in zuid-amerika. de belangrijkste energiebasins zijn neuqu\u00e9n, austral, and noroeste en deze drie samen nemen zo\u2019n 85% van de totale gasproductie voor hun rekening. in nuegu\u00e9n ligt ook een enorm groot schalie-olie en gasveld vaca muerta (spaans voor dode koe) al wordt hier nog nauwelijks iets geproduceerd. de laatste jaren daalt de productie en dit was een van de redenen om de energiemaatschappij yacimientos petrol\u00edferos fiscales (ypf) weer te nationaliseren in 2012. argentini\u00eb voert onder andere aardgas in via een pijplijn uit bolivia en heeft twee terminals waar ge\u00efmporteerd vloeibaar aardgas kan worden verwerkt. deze liggen in bah\u00eda blanca en escobar. een nieuwe energiewet, aangenomen in 2014, maakte een einde aan de kunstmatig lage energieprijzen om zo de inflatie te beperken en maakt het voor buitenlandse partijen aantrekkelijker in het land te investeren. voor de productie van elektriciteit beschikt het land over drie kernreactoren, een in embalse en twee reactoren in de kerncentrale atucha. verder beschikt het land over waterkrachtcentrales, waarvan de yacyret\u00e1dam veruit de grootste is.\nin 2014 produceerde het land 75 miljoen ton olie-equivalent (mtoe), 85% olie en gas en 12% duurzame energie (1 mtoe = 11,63 twh, miljard kilowattuur). dat was niet genoeg voor de energievoorziening, het tpes (total primary energy supply): 87 mtoe. het land importeerde 13 mtoe fossiele brandstof meer dan het exporteerde. van de energie ging ongeveer 25 mtoe verloren bij conversie, vooral bij elektriciteitsopwekking uit fossiele brandstof. 5 mtoe werd gebruikt voor niet-energetische producten zoals smeermiddelen, asfalt en petrochemicali\u00ebn. voor eindgebruikers resteerde 57 mtoe waarvan 11 mtoe = 130 twh elektriciteit die voor 29% met waterkracht opgewekt werd. de uitstoot van kooldioxide was 192 megaton, dat is 4,5 ton per persoon, gelijk aan het wereldgemiddelde.\n\n\n== politiek ==\n\n\n=== staatsstructuur ===\nde argentijnse grondwet van 1853 (herzien in 1994), legt een scheiding der machten op tussen de uitvoerende, wetgevende en rechtsprekende macht, zowel op landelijk als provinciaal niveau. de president en vicepresident worden direct verkozen voor vier jaar. beiden mogen maar twee aaneengesloten termijnen dienen, maar na een tussenperiode van ten minste \u00e9\u00e9n termijn mogen ze zich kandidaat stellen voor een derde termijn. de president benoemt de ministers. de grondwet geeft hem aanzienlijke macht in zijn dubbelfunctie van staatshoofd en regeringsleider. hij heeft onder andere de mogelijkheid in \"dwingende en noodzakelijke\" situaties presidenti\u00eble decreten uit te vaardigen en een veto op onderdelen uit te spreken. het huidige staatshoofd annex regeringsleider is javier milei van de la libertad avanza. hij nam in december 2023 het presidentschap over van alberto fern\u00e1ndez, het vorige staatshoofd.\nhet argentijnse parlement (nationaal congres/congreso nacional) bestaat uit de senaat (senado) met 72 zetels en een kamer van afgevaardigden (c\u00e1mara de diputados) met 257 zetels. sinds 2001 worden de senatoren direct verkozen, waarbij iedere provincie, inclusief de federale hoofdstad, vertegenwoordigd wordt door drie senatoren. senatoren hebben een zittingstermijn van zes jaar, afgevaardigden van vier jaar. iedere twee jaar worden er verkiezingen gehouden voor een derde van de senaats- en de helft van de afgevaardigdenzetels. beide kamers worden verkozen via evenredige vertegenwoordiging.\n\n\n=== bestuurlijke indeling ===\nargentini\u00eb kent naast de centrale overheid ook andere bestuurslagen, territoriale onderdelen waar regels vastgesteld en/of beslissingen worden genomen over bepaalde gebieden en/of hun bewoners. het betreft de volgende bestuurslagen:\n\nargentini\u00eb kan worden verdeeld in zes regio's:\n\npampas\nmesopotamia\nchaco\nnoordwest-argentini\u00eb\ncuyo\npatagoni\u00ebdeze regio's vormen echter geen bestuurslaag. \nhet land is verdeeld in 23 provincies (spaans: provincias, enkelvoud: provincia) en een federaal hoofdstad (spaans: capital federal). deze provincies zijn onderverdeeld in departementen, behalve de provincie buenos aires die onderverdeeld is in partidos.\n\n\n== verkeer ==\nbuenos aires heeft een internationale luchthaven.\nde nationale luchtvaartmaatschappij is aerol\u00edneas argentinas, die samen met dochteronderneming austral een redelijk uitgebreid binnenlands luchtvaartnet onderhoudt. daarnaast voert lan buitenlandse vluchten uit.\nhet net van passagierstreinen beperkt zich tot een afstand van 400 km van buenos aires met enkele uitlopers naar verdere bestemmingen. met een enkele uitzondering gaan alle verbindingen via de hoofdstad. daarnaast zijn er enkele toeristische trac\u00e9s. het vrachttreinennet is uitgebreider.\nover het gehele land is er een goed functionerend netwerk van autobussen.\n\n\n== externe link ==\nlinks naar feiten en cijfers over argentini\u00eb"