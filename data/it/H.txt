"h o h (chiamata acca in italiano) \u00e8 l'ottava lettera dell'alfabeto italiano e dell'alfabeto latino. il simbolo maiuscolo pu\u00f2 anche rappresentare la lettera eta dell'alfabeto greco o la en (\u043d) dell'alfabeto cirillico. il simbolo minuscolo, invece, \u00e8 la consonante fricativa glottidale sorda (o fricativa glottale sorda) nell'alfabeto fonetico internazionale; sempre in fonetica, poi, h rappresenta una laringale del proto-indoeuropeo.\n\n\n== storia ==\nla lettera deriva dalla heth fenicia, che indicava un'aspirazione, forse [\u0127] : la sua forma rappresentava probabilmente un recinto chiuso.\nmentre alcuni dialetti greci ne ricavarono la lettera heta, l'alfabeto greco ionico ne utilizz\u00f2 solo la forma maiuscola per il suono [\u025b\u02d0] della eta (\u03b7).\nnell'alfabeto latino la h invece mantenne il suo valore fonetico originario /h/ ed era chiamata ha /ha:/, la sua pronuncia costante persistette almeno fino al 5\u00ba secolo, ed i digramma ch, ph e th vennero usati per indicare consonanti occlusive aspirate importate dal greco.\ntuttavia, nella pronuncia popolare la pronuncia della h gi\u00e0 cominci\u00f2 a scomparire nel 4\u00ba secolo, diventando muta.\nquesto fenomeno della scomparsa della pronuncia della h /h/, insieme ad altri mutamenti del latino volgare, venne combattuta dai grammatici e linguisti romani, che per\u00f2 con la caduta dell'impero romano questa pratica scomparve.\ndiverse lingue romanze ripresero il fonema della h, come lo spagnolo antico, tramite l'indebolimento della f, anche se scomparve nuovamente diventando muta, stessa cosa per il francese, che riprese la /h/ tramite prestiti linguistici dalle lingue germaniche, anch'essa scomparve nel tardo medioevo.\nl'acca ha nella lingua italiana una lunga e movimentata storia. alla fine del quattrocento e soprattutto a partire dal cinquecento, alcuni scrittori (per esempio, l'umanista aldo manuzio) pensarono di abolirla completamente, anche dalle forme del verbo \u00abavere\u00bb. sono famose le parole di ludovico ariosto: \u00abchi leva la h all'huomo non si conosce huomo, e chi la leva all'honore, non \u00e8 degno di honore\u00bb.\nl'edizione del 1691 del vocabolario degli accademici della crusca stabilisce in modo pressoch\u00e9 definitivo che la lettera acca va mantenuta solo nelle quattro forme del verbo \u00abavere\u00bb per distinguerle dalle omofone. dato che tale regola costituisce un'eccezione nel sistema grafico italiano, da pi\u00f9 parti fu avanzata la proposta di eliminare la lettera h e affrontare il problema della distinzione delle forme con altre indicazioni, ad esempio ponendo l'accento sulle quattro voci verbali (\u00ab\u00f2\u00bb, \u00ab\u00e0i\u00bb, \u00ab\u00e0\u00bb, \u00ab\u00e0nno\u00bb invece di \u00abho\u00bb, \u00abhai\u00bb, \u00abha\u00bb, \u00abhanno\u00bb), analogamente a quanto avviene in altri casi simili.\nnell'ottocento, pietro fanfani (1815-1879) e giuseppe rigutini (1829-1903) furono fautori della acca, mentre policarpo petrocchi preferiva le forme accentate, suggerite pure dalla societ\u00e0 ortografica italiana.la controversia \u00e8 proseguita per tutto il periodo compreso tra le due guerre. la rivista di giuseppe bottai, critica fascista, usava il verbo \u00abavere\u00bb senza l'acca, che veniva normalmente bandita anche nelle scuole elementari.\nnel secondo dopoguerra l'uso delle forme accentate \u00e8 andato sempre pi\u00f9 rarefacendosi, e attualmente le forme con l'acca sono quelle generalmente insegnate nelle scuole e indicate come corrette nelle grammatiche.\n\n\n== in italiano ==\nin italiano la lettera h non ha alcun vero valore fonologico, ma rappresenta un vero e proprio grafema diacritico. gli usi principali sono due:\n\nnel verbo \u00abavere\u00bb distingue solo graficamente alcune voci verbali del presente indicativo da altre parole omofone (h etimologica):\nho (1\u00aa persona singolare) \u2192 o (congiunzione)\nhai (2\u00aa persona singolare) \u2192 ai (preposizione articolata)\nha (3\u00aa persona singolare) \u2192 a (preposizione semplice)\nhanno (3\u00aa persona plurale) \u2192 anno (sostantivo)\nnei digrammi ch e gh serve per indicare la pronuncia velare (\"dura\") delle lettere c e g quando devono essere seguite dalle vocali e e i.altri usi meno comuni, derivati da parole o consuetudini grafiche arcaiche o derivate da altre lingue:\n\ninteriezioni brevi:\ncon valore esclusivamente grafico tanto se vi sia problema di confusione con altre parole (ah, oh, eh, ehm, ecc.), ma anche in casi in cui non vi sia un problema assoluto di confusione (toh, beh). in questi casi la presenza della h serve graficamente per rafforzare la natura interiettiva della parola, che pu\u00f2 anche essere contemporaneamente enfatizzata da altri segni di interpunzione come il punto esclamativo (!) o i puntini di sospensione (\u2026). per evitare confusione con le voci del verbo avere e in caso di indecisione, vale sempre la norma che la h deve essere messa subito dopo la fine della prima sillaba: ahi!, ohib\u00f2!, ecc.\ncon un valore potenzialmente fonologico, a rappresentare il suono della fricativa glottidale [...], in alcune interiezioni come ah, eh, ehm, ecc. da pronunciarsi solo come facoltativa: accanto alla pronuncia usuale di ah, eh, ehm e simili ([a], [\u025b] o [e], [\u025bm], pi\u00f9 o meno prolungati), \u00e8 quindi possibile sentire occasionalmente, specie in caso d'iterazione: [ha], [h\u025b], [he], [h\u025bm], ecc.\".: questo uso deriva perlopi\u00f9 da lingue straniere nelle quali la lettera h assume regolarmente lo stesso valore fonologico.\nonomatopee: per rappresentare il suono fricativo glottidale viene talvolta usata in alcune onomatopee: anche questo uso deriva perlopi\u00f9 da lingue straniere nelle quali la lettera h assume regolarmente lo stesso valore fonologico.\ntoponimi relativi a localit\u00e0 italiane: chorio, dho, hano, mathi, noha, proh, rho, roghudi, santhi\u00e0, tharros, thiene, thiesi, thurio, vho; in questi casi pu\u00f2 derivare da sistemi di grafie della lingua o del dialetto locale (anche per riprodurre suoni non propri dell'italiano sovrarregionale), da grafie arcaiche o tradizioni scrittorie locali, dall'opportunit\u00e0 di evitare confusioni tra il toponimo e vocaboli omofoni: in generale non va quindi pronunciata e va ignorata, ma in qualche caso potrebbe suggerire una qualche particolare pronuncia chiaribile solo localmente.\nalcuni cognomi italiani: dah\u00f2, deh\u00f2, de bartholomaeis, de thomasis, matthey, pamphili, rah\u00f2, rhodio, tha, thei, theodoli, thieghi, thiella, thiglia, tholosano, thomatis, thorel, thovez, la cui grafia deriva anche in questo caso da usi arcaici latineggianti, dalle regole grafiche di dialetti o lingue minoritarie, da tradizioni degli scribi locali o da tutte queste ragioni insieme.\n\n\n== latino ==\nnella lingua latina classica, la lettera h era la normale realizzazione della fricativa glottidale sorda, fonema presente nel latino nativo in molte parole.\nera pronunciata aspirata, ed era quasi considerata come vocale anzich\u00e9 come consonante; di solito si trova a inizio parola, a eccezione di alcune parole come 'mihi'.\nle consonanti aspirate vennero importate dal greco, suoni non presenti nel latino standard, come nel caso dei digrammi ph, th, ch, che in greco erano rappresentate da lettere singole (\u03c6, \u03b8 e \u03c7), in queste trascrizioni permisero a questi suoni di entrare nella lingua latina, pronunciate rispettivamente come [p\u02b0], \n[t\u02b0] e [k\u02b0].\ntuttavia, il fonema della fricativa glottidale sorda scomparve nel periodo medioevale, cos\u00ec come le consonanti aspirate mutarono pronuncia, \u00e8 ignoto per\u00f2 se cambiarono prima nelle rispettive consonanti aspirate [\u0278], [\u03b8], [\u0283] e [\u03c7], come probabilmente accade anche nel greco, nel caso della parola \"ph\u012dl\u014fs\u014fph\u012da\", pronunciata in epoca classica   [p\u02b0\u026al\u0254's\u0254p\u02b0\u026a\u032fa] a una pronuncia intermedia [\u0278\u026al\u0254'so\u0278\u026aa] infine all'italiano \"filosofia\" [filo'zofia] oppure persero l'aspirazione e divennero semplicemente pronunciate come le normali consonanti non aspirate, come nel caso del digramma ch in italiano, che ritiene la pronuncia dell'occlusiva velare sorda [k] per la lettera c davanti alle vocali anteriori [\u025b], [i] ed [e] altrimenti pronunciata [t\u0361\u0283].\n\n\n== note ==\n\n\n== voci correlate ==\nelisione di acca\n\n\n== altri progetti ==\n\n wikiquote contiene citazioni di o su h\n wikizionario contiene il lemma di dizionario \u00abh\u00bb\n wikimedia commons contiene immagini o altri file su h\n\n\n== collegamenti esterni ==\n\n(en) h, su enciclopedia britannica, encyclop\u00e6dia britannica, inc."