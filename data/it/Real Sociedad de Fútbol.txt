"la real sociedad de f\u00fatbol, meglio nota come real sociedad, \u00e8 una societ\u00e0 calcistica spagnola con sede a donostia-san sebasti\u00e1n, nei paesi baschi. milita nella primera divisi\u00f3n, la massima divisione del campionato spagnolo di calcio. \nfigura all'ottavo posto della classifica perpetua della primera divisi\u00f3n spagnola ed \u00e8 una delle nove squadre spagnole che non hanno mai militato in categorie inferiori alla seconda divisione. il club conobbe il proprio periodo d'oro nei primi anni ottanta del xx secolo, in cui vinse due campionati consecutivi, una coppa di spagna e una supercoppa di spagna e raggiunse in una circostanza le semifinali di coppa dei campioni. nel primo decennio del xxi secolo la squadra attravers\u00f2 una crisi che la condusse, nel 2006-2007, alla retrocessione in segunda divisi\u00f3n, dopo quaranta stagioni consecutive in massima serie. nel 2010 la real sociedad fece ritorno in massima serie.\n\n\n== storia ==\nil club nacque nel 1909 in seguito ad una scissione del san sebasti\u00e1n sport club, prima societ\u00e0 sportiva storica della citt\u00e0. la sezione calcistica acquis\u00ec il nome di sociedad de foot-ball de san sebasti\u00e1n (a cui fu aggiunto l'anno successivo il titolo di real grazie all'interessamento del re alfonso xiii) nonch\u00e9 i colori originali della societ\u00e0 da cui si era scissa, il bianco e il blu.\ndurante i primi anni di attivit\u00e0 la squadra, pur ottenendo buoni risultati, non pot\u00e9 partecipare ai campionati locali perch\u00e9 non era stata iscritta al registro civile come societ\u00e0 calcistica. nel 1909 la squadra fu iscritta al campionato con il nome di club ciclista de san sebasti\u00e1n. con questa denominazione il club vinse la coppa del re, battendo il club espa\u00f1ol de madrid per 3 gol a 1. durante questi primi anni (durante i quali fu inaugurato, nel 1913, il campo di atotxa) vi fu grande rivalit\u00e0 con l'athletic club ed il racing ir\u00fan.\nal termine della stagione 1927-1928 la real sociedad raggiunse la finale della coppa di santander contro il barcellona, che fu decisa soltanto dopo tre ripetizioni. durante la partita ci fu anche una disputa tra i poeti rafael alberti (che scrisse una poesia dedicata al portiere del barcellona, intitolata oda a plattko) e gabriel celaya (che rispose alla poesia di alberti scrivendone una intitolata contraoda del poeta de la real sociedad, in cui scrisse che fu l'arbitro a favorire il barcellona piuttosto che le parate di plattko). nella stagione successiva la squadra, assieme ad altri nove club, fu ammessa alla prima edizione della primera divisi\u00f3n concludendola al quarto posto, con paco bienzobas miglior cannoniere del torneo.\nnelle stagioni successive la squadra fu autrice di prestazioni altalenanti (nel 1935 e nel 1942 retrocesse in segunda divisi\u00f3n) a causa di continue rivoluzioni all'interno della rosa: l'unico risultato degno di nota fu il terzo posto nella stagione 1930-31. i giocatori pi\u00f9 noti di questo periodo furono ignacio eizaguirre, epifanio fern\u00e1ndez e silvestre igoa, tutti in seguito ceduti al valencia. gli anni cinquanta furono caratterizzati dal secondo posto in coppa del re, quando perse la finale contro il barcellona, e dalla fondazione della squadra satellite real sociedad b, detta anche sanse.\nritornata in prima divisione nel 1967 dopo aver trascorso cinque anni in seconda divisione, la societ\u00e0 fu acquisita da jos\u00e9 luis orbegozo, che inizi\u00f2 a ricostruire la squadra: il primo risultato di questa nuova gestione fu la qualificazione in coppa uefa nel 1974. dopo alcune stagioni di medio-alta classifica, nel 1979-80 la squadra (guidata da alberto ormaetxea) lotta per la vittoria del campionato, arrendendosi soltanto alla penultima giornata a causa di una sconfitta contro il siviglia. questa partita, oltre a sancire il sorpasso in classifica del real madrid, ha interrotto un record di imbattibilit\u00e0 che durava 38 giornate. la squadra ebbe modo di riscattarsi nella stagione successiva, vincendo il campionato grazie al vantaggio negli scontri diretti contro il real madrid: i baschi raggiunsero le merengues all'ultima giornata grazie ad un gol segnato allo scadere da zamora. la real sociedad si ripet\u00e9 anche nella stagione successiva, vincendo sia campionato che supercoppa di spagna. il campionato 1982-83 vide la squadra classificarsi in settima posizione, ma l'annata fu caratterizzata dalla cavalcata in coppa dei campioni dove raggiunse le semifinali e fu eliminata dall'amburgo, futuro vincitore della manifestazione.\ndopo alcune stagioni concluse a ridosso delle prime posizioni, la real sociedad conobbe un secondo periodo d'oro alla fine degli anni ottanta, in cui vinse la coppa del re nella stagione 1986-87 (grazie ad una prestazione maiuscola in finale del portiere arconada) e sfior\u00f2 il double nella stagione 1987-88, concludendo al secondo posto sia in campionato, sia in coppa nazionale. i principali artefici di questi successi furono bakero, begiristain, l\u00f3pez rekarte (che a partire dal 1988 si trasferiranno al barcellona, dove si affermeranno a livello internazionale) e l'irlandese john aldridge, capocannoniere del liverpool.\ndopo un decennio opaco, la real sociedad torn\u00f2 a lottare per il titolo nella stagione 2002-2003. i baschi, guidati dal francese raynald denoueix, rimasero in vetta per la maggior parte del campionato, venendo superati dal real madrid soltanto alla penultima giornata. durante questa stagione si misero in evidenza giocatori come darko kova\u010devi\u0107, xabi alonso, javier de pedro, nihat kahveci e valery karpin. la grande stagione non serv\u00ec per\u00f2 a risollevare lo stato economico della societ\u00e0, disastrato da una cattiva gestione del presidente jos\u00e9 luis astiazar\u00e1n, fautore di acquisti fallimentari come quelli del coreano lee chun-soo, pagato 4 milioni di euro.\nl'ascesa di miguel fuentes alla propriet\u00e0 della squadra, avvenuta nel 2005 dopo una controversa elezione (nonostante avesse ottenuto meno voti, riusc\u00ec a prevalere sull'avversario miguel santos grazie al maggior numero di azionisti a disposizione), non riusc\u00ec ad arrestare la crisi economica societaria, tanto che dopo un solo anno egli fu costretto a dimettersi, lasciando il posto a maria de la pe\u00f1a. queste vicissitudini a livello societario si rifletterono anche sul rendimento della squadra, cosicch\u00e9 al termine della stagione 2006-07 la real sociedad abbandon\u00f2 la primera divisi\u00f3n dopo quaranta stagioni consecutive. la crisi societaria continu\u00f2 anche nelle due stagioni successive, che videro l'avvicendamento di altri due presidenti (i\u00f1aki badiola e jokin aperribay), fino a quando la societ\u00e0 venne posta in amministrazione controllata. tornata nella massima serie nel 2010, dopo due salvezze tranquille, nella stagione 2012-2013 la real sociedad ottenne il quarto posto nella primera divisi\u00f3n e si qualific\u00f2 ai preliminari di uefa champions league. l'annata 2013-2014 vide i baschi superare i preliminari di champions contro l'olympique lione e qualificarsi cos\u00ec, dopo dieci anni di assenza, alla fase a gironi della massima competizione europea, che il club basco concluse all'ultimo posto nel proprio raggruppamento. nel 2022-2023 fu centrato nuovamente il quarto posto in campionato.\n\n\n== cronistoria ==\n\n\n== colori e simboli ==\n\n\n=== colori ===\nfin dalla sua fondazione, la real sociedad ha utilizzato come uniforme titolare una maglietta bianca con strisce verticali blu e pantaloncini bianchi. lo stile dei calzettoni \u00e8 variato nel corso degli anni: potevano infatti essere bianchi con strisce blu, o totalmente blu. anche lo stile della divisa in trasferta \u00e8 variato pi\u00f9 volte: solitamente \u00e8 completamente blu, ma nella stagione 2006-2007 \u00e8 stata adottata una maglia nera con strisce orizzontali grigio perla, pantaloncini e calzettoni neri. a partire dalla stagione 2007-2008 \u00e8 stata invece adottata una terza divisa, che adotta i colori (giallo con strisce verticali verdi) del san sebasti\u00e1n sport club, club predecessore della real sociedad.\n\n\n=== inno ===\nl'inno della real sociedad \u00e8 il txuri-urdin in euskara ed \u00e8 stata composta nel 1970 da ricardo sabadi:\n\n\n== strutture ==\n\n\n=== stadio ===\n\nla real sociedad disputa le sue partite interne nello stadio di anoeta, inaugurato il 13 agosto 1993. prima di quella data la squadra giocava nell'estadio de atocha, utilizzato a partire dal 1913, mentre il primo campo impiegato dalla squadra per le partite interne si chiamava ondarreta, ed era situato nel centro storico di san sebasti\u00e1n.\n\n\n=== centro di allenamento ===\nla squadra si allena in una struttura sita nel quartiere di zubieta, che dispone di sette campi, quattro di erba naturale e tre di erba artificiale.\n\n\n== societ\u00e0 ==\n\n\n=== altre sezioni ===\n\n\n==== squadra riserve ====\n\nla real sociedad, come la maggior parte delle squadre spagnole, possiede una societ\u00e0 filiale chiamata real sociedad de f\u00fatbol b. la squadra, soprannominata sanse, milita nel quarto raggruppamento della tercera divisi\u00f3n.\n\n\n==== sezione femminile ====\nla sezione calcistica femminile della squadra fu fondata nel 2004. dal 2006 milita nella primera divisi\u00f3n femenina, massima serie del calcio femminile spagnolo, ottenendo come miglior risultato un quinto posto al termine della stagione 2015-2016.\n\n\n==== atletica leggera ====\nfondata nel 1914, ha vinto il titolo di campione di spagna nel 1967. tra gli atleti pi\u00f9 importanti che vi hanno militato vi sono jos\u00e9 luis elosegui, felix mendiz\u00e1bal, diego ord\u00f3\u00f1ez, ram\u00f3n cid e mikel odriozola.\n\n\n==== hockey sul campo ====\nla sezione, fondata nel 1932, ha vinto diversi titoli nazionali, tra cui quattro campionati di spagna (1976-77, 1980-81, 1991-92, 1997-98). tra i giocatori di spicco vi \u00e8 carme barea, medaglia d'oro alle olimpiadi di barcellona del 1992.\n\n\n==== pelota basca ====\nla principale attivit\u00e0 della sezione \u00e8 la pallamano, in cui milit\u00f2 il campione del mondo jes\u00f9s gurrutxaga.\n\n\n==== subacquea ====\nla sezione include alcune attivit\u00e0 subacquee come pesca e fotografia.\n\n\n== allenatori e presidenti ==\n\n\n== calciatori ==\n\n\n== palmar\u00e8s ==\n\n\n=== competizioni nazionali ===\ncampionato spagnolo: 2 1980-1981, 1981-1982 coppa di spagna: 3 1909, 1986-1987, 2019-2020supercoppa di spagna: 1 1982segunda divisi\u00f3n: 6 1939-1940 (gruppo ii), 1940-1941 (gruppo i), 1942-1943 (gruppo i), 1948-1949, 1966-1967 (gruppo i), 2009-2010\n\n\n=== competizioni regionali ===\ncampionato di gipuzkoa: 31924-1925, 1926-1927, 1928-1929\n\n\n=== competizioni giovanili ===\ndivisi\u00f3n de honor juvenil de f\u00fatbol: 2 1997-1998, 1998-1999\n\n\n== statistiche e record ==\n\n\n=== partecipazione ai campionati e ai tornei internazionali ===\n\n\n==== campionati nazionali ====\ndalla stagione 1928-1929 alla 2021-2022 il club ha ottenuto le seguenti partecipazioni ai campionati nazionali:\n\n\n==== tornei internazionali ====\nalla stagione 2022-2023 il club ha ottenuto le seguenti partecipazioni ai tornei internazionali:\n\n\n=== statistiche individuali ===\nil giocatore con pi\u00f9 presenze nelle competizioni europee \u00e8 alberto g\u00f3rriz a quota 33, mentre i migliori marcatori sono darko kova\u010devi\u0107 e jes\u00fas mar\u00eda satr\u00fastegui con 10 gol.\n\n\n=== statistiche di squadra ===\na livello internazionale la miglior vittoria \u00e8 il 6-0 ottenuto contro il vardar nella fase a gruppi della uefa europa league 2017-2018, mentre la peggior sconfitta il 6-0 subito contro il liverpool nel secondo turno della coppa uefa 1975-1976.\n\n\n== tifoseria ==\nsecondo un sondaggio di cis, svolto nel 2007, la real sociedad era all'11\u00ba posto (a pari merito con l'osasuna) tra le squadre pi\u00f9 tifate in tutta la spagna.\nl'indagine indica infatti che i tifosi sarebbero pari all'1,3% della popolazione spagnola, mentre i simpatizzanti ammonterebbero all'1,5%.nella stagione 2008-2009, nonostante militasse in serie cadetta, fu il 12\u00ba club in quanto a numero di abbonati (circa 19.800).in totale esistono 118 club della real sociedad formalmente riconosciute dalla societ\u00e0. la loro distribuzione geografica \u00e8 la seguente:\n\n25 club nella citt\u00e0 di san sebastian.\n46 club nel resto della provincia di gipuzkoa.\n5 club nel resto della comunit\u00e0 autonoma dei paesi baschi (4 in araba ed 1 in bizkaia)\n5 club in navarra.\n36 club sparsi in tutto il resto della spagna.\n2 club nel paese basco francese mobido sagnan\n\n\n== organico ==\n\n\n=== rosa 2023-2024 ===\naggiornata al 14 settembre 2023.\n\n\n=== staff tecnico ===\n imanol alguacil - allenatore\n mikel labaka - vice allenatore\n ion ansotegi - vice allenatore\n jon alem\u00e1n - allenatore dei portieri\n david casamichana - preparatore atletico\n i\u00f1igo almandoz - preparatore atletico\n imanol ibarrondo - preparatore mentale\n ibon pe\u00f1agarikano - match analyst\n\n\n== note ==\n\n\n== voci correlate ==\neuskal selekzioa\n\n\n== altri progetti ==\n\n wikimedia commons contiene immagini o altri file su real sociedad de f\u00fatbol\n\n\n== collegamenti esterni ==\n\n(eu, es, en, fr, zh) sito ufficiale, su realsociedad.eus. \n real sociedad tv (canale), su youtube. \n(de, en, it) real sociedad de f\u00fatbol, su transfermarkt, transfermarkt gmbh & co. kg. \n real sociedad de f\u00fatbol, su int.soccerway.com, perform group. \n real sociedad de f\u00fatbol, su smr.worldfootball.net, heim:spiel medien gmbh. \n(en, ru) real sociedad de f\u00fatbol, su eu-football.info."