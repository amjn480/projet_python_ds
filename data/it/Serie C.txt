"il campionato di serie c, colloquialmente abbreviato in serie c e ufficialmente denominato serie c now per ragioni di sponsorizzazione, \u00e8 la terza serie professionistica del campionato italiano di calcio maschile, la pi\u00f9 bassa a carattere professionistico.\ndal 2014 \u00e8 l'unico campionato organizzato dalla lega italiana calcio professionistico, dopo l'unificazione tra prima e seconda divisione in una divisione unica denominata lega pro fino al 2017, che ha ripristinato il formato esistente fra il 1935 e il 1978 (anno in cui la c si scisse nelle serie c1 e c2).\nil 25 maggio 2017 l'assemblea di lega pro ha approvato all'unanimit\u00e0 il ritorno alla denominazione originaria, in quanto \u00e8 stato ritenuto il nome originario quello pi\u00f9 rappresentativo per tifosi e appassionati.\n\n\n== regolamento ==\nl'attuale assetto del campionato, in seguito all'approvazione da parte di figc e lega pro, prevede un totale di 60 squadre ripartite in tre gironi da 20 squadre ciascuno, la cui composizione segue un criterio meramente geografico. \nla composizione dei gironi \u00e8 determinata dalla lega pro all'inizio di ogni stagione. al termine del campionato vengono promosse in serie b le vincitrici dei tre gironi e la squadra vincitrice dei play-off, ai quali accedono le squadre piazzate dal secondo al decimo posto di ciascun girone pi\u00f9 la vincitrice della coppa italia di serie c.\ni playoff si articolano su tre fasi: quella del girone, quella nazionale e la final four. ad ogni turno prima della final four entrano nella competizione nuove squadre.\nil primo turno della fase del girone vede di fronte le squadre che hanno chiuso la stagione regolare tra quinta alla decima posizione in campionato. in pi\u00f9 sar\u00e0 presente l\u2019undicesima del girone della squadra che ha vinto la coppa italia serie c, qualora essa dovesse arrivare tra la quinta e la decima posizione in classifica. gli accoppiamenti di questo primo turno vedranno gli incroci in un tabellone a eliminazione diretta e a partita secca: la quinta affronter\u00e0 la decima, la sesta giocher\u00e0 con la nona e infine la settima sar\u00e0 contro l'ottava. in caso di parit\u00e0 al termine dell'incontro, avanza la compagine con la classifica migliore nella stagione regolare\nle tre squadre vincitrici accedono al secondo turno della fase del girone, dove entrano in gioco anche le quarte classificate. gli accoppiamenti vengono determinati sempre in base alla classifica, con le quarte che pescheranno le peggio posizionate in campionato. i criteri del superamento del turno sono i medesimi del precedente.\nal primo turno della seconda fase dei play-off, detta nazionale, accedono le sei squadre vincitrici del secondo turno della prima fase, due per ogni girone, le tre squadre terze classificate durante la stagione regolare di ogni girone e la vincitrice della coppa italia di serie c, per un totale di dieci squadre che daranno vita a cinque partite. le squadre sono accoppiate per sorteggio con teste di serie (le tre terze classificate nella regular season, la vincitrice della coppa e la meglio piazzata tra le sei qualificate della prima fase del girone) e si affrontano in gara di andata e ritorno. in caso di parit\u00e0 nel risultato aggregato, avanza la squadra con la miglior differenza reti e, in caso di parit\u00e0 persistente, la testa di serie.\nal secondo turno della fase nazionale partecipano le cinque squadre che hanno superato il turno precedente e le tre squadre che hanno chiuso al secondo posto il campionato. i criteri di accoppiamento e di passaggio del turno sono gli stessi del primo turno nazionale. le quattro squadre vincitrici accedono cos\u00ec alla terza fase dei play-off, la final four.\nil tabellone della final four viene determinato tramite sorteggio libero. le squadre qualificate alle semifinali si affrontano in gare di andata e ritorno. in caso di parit\u00e0 al termine della partita di ritorno, acceder\u00e0 alla finale la formazione con la miglior differenza reti tra le due sfide. in caso di ulteriore parit\u00e0 si disputeranno due tempi supplementari di 15\u2032 ciascuno ed eventualmente i calci di rigore qualora persistesse la parit\u00e0. le stesse regole valgono per la finale.\nretrocedono in serie d un totale di 9 squadre: le ultime classificate di ogni girone retrocedono direttamente, mentre si disputano i play-out tra le squadre classificatesi dal quintultimo al penultimo posto per stabilire la retrocessione di due ulteriori squadre per girone.la disputa dei play-out avviene dunque tra le squadre classificatesi dal sedicesimo al diciannovesimo posto di ogni girone, accoppiate in base all\u2019ordine di classifica in due incontri di andata e ritorno (diciannovesima contro sedicesima e diciottesima contro diciassettesima). la squadra meglio classificata gioca la partita di ritorno in casa.\nin caso di parit\u00e0 di punteggio dopo le gare di ritorno, per determinare la squadra vincente si tiene conto della differenza reti; in caso di ulteriore parit\u00e0 viene considerata vincente la squadra in migliore posizione di classifica al termine della regular season. le due squadre perdenti di ciascun girone retrocederanno nel campionato di serie d.\ngli incontri di play-out non si disputano se fra le due squadre ipoteticamente coinvolte il distacco in classifica \u00e8 superiore agli 8 punti. in questo caso la squadra peggio classificata retrocede direttamente.\nal termine della stagione le squadre vincitrici di ogni girone vengono premiate in una cerimonia ufficiale con un trofeo di riconoscimento: la coppa della vittoria. le squadre vincitrici di ogni girone prendono parte alla supercoppa di serie c.\ndalla stagione 2013-14 l'assocalciatori (aic) ha ottenuto la cancellazione dell'obbligatoriet\u00e0 dell'utilizzo dei due giovani.\n\n\n== storia ==\n\n\n=== nascita e allargamento del numero di gironi ===\nfu introdotto nel 1935, a continuazione di una riforma dei campionati nazionali iniziata nel 1929 con la creazione del girone unico nazionale per le prime due divisioni, denominate serie a e serie b.\ninizialmente fu costituito da 4 gironi da 16 squadre suddivise su base geografica, che diventarono 5 dall'anno successivo per riportare la serie cadetta a 18 squadre.\nnel 1938 i gironi, formati da un numero variabile da 11 a 14 squadre, diventarono ben 8 e fu perci\u00f2 necessario il ricorso a due gironi di finale affinch\u00e9 le vincitrici dei gironi si contendessero i quattro posti per la promozione. la formula rimase immutata fino al 1942 (con l'unica nota che quasi tutti i gironi furono portati allo standard di 16 squadre), quando i gironi diventarono 12, sempre con quattro promozioni determinate da due gironi di finale.\n\n\n=== allargamento del dopoguerra ===\ndopo la seconda guerra mondiale vi fu una situazione anomala per tutti i campionati nazionali della stagione 1945-1946, che furono separati fra una lega nazionale alta italia, che per quanto riguarda le squadre di serie c ne aggreg\u00f2 un gruppo d'\u00e9lite alla serie b mentre struttur\u00f2 le restanti su 9 gironi con una lunga serie di spareggi per la determinazione delle promozioni, e una lega nazionale centro-sud che invece inser\u00ec tutte le sue societ\u00e0 di c in 6 gironi.\nnel campionato successivo la serie c pass\u00f2 invece sotto l'organizzazione di tre nuove leghe interregionali: la lega interregionale centro formata da 6 gironi, la lega interregionale sud suddivisa in 3 gironi, e la lega interregionale nord che fu conservata in 9 gironi nonostante l'emilia-romagna fosse stata scorporata dal calcio settentrionale. fu quindi raggiunto il record di 18 gironi complessivi, che dur\u00f2 per due stagioni.\n\n\n=== riorganizzazione in 4 gironi ===\nnel 1948 vi fu una riforma della serie c portata alla formula originaria dei quattro gironi su base interregionale, che raccoglieva le squadre in questa maniera:\n\ngirone a: nord-ovest\ngirone b: nord-est\ngirone c: centro e sardegna\ngirone d: sud e siciliale vincitrici di ciascuno di questi gironi erano promosse in serie b. il quarto girone, quello del sud, fu in particolare caratterizzato da una serie di scandali che ne turbarono lo svolgimento a pi\u00f9 riprese.\n\n\n=== la serie c a girone unico ===\nuna svolta epocale per la categoria giunse dal lodo barassi il quale, perseguendo l'obiettivo di trasformare la lega nazionale in un organismo totalmente ed integralmente professionistico, oper\u00f2 un radicale sfoltimento degli organici della terza serie, giudicati del tutto eccessivi per sostenere i gravosi impegni finanziari derivanti da questo storico cambiamento.\nnel 1952 vi fu quindi l'unificazione dei quattro gironi in un unico campionato di terza divisione a carattere nazionale. standardizzando in tutto e per tutto i tornei della lega, anche per la serie c si opt\u00f2 per un numero di 18 partecipanti, esattamente come accadeva per le due categorie superiori. per quanto riguarda i movimenti divisionali, invece, si definirono due promozioni in cadetteria e quattro retrocessioni in iv serie. fu solo nel 1957 che, nel quadro della riforma della categoria sottostante, si scese a sole tre retrocessioni, mentre nel 1958 ci fu addirittura un blocco delle retrocessioni, in vista di una riorganizzazione pi\u00f9 ampia.\n\n\n=== passaggio alla formula a tre gironi ===\na partire dal 1958 si torn\u00f2 ad una formula a pi\u00f9 gironi (inizialmente due e l'anno successivo tre). il primo anno vennero prese le 16 squadre che avevano disputato la serie c la stagione precedente con l'esclusione delle due promosse in serie b, pi\u00f9 23 dalla iv serie, per un totale di 39 squadre che furono suddivise in due gironi, uno da 21 squadre al nord e uno da 18 al centro-sud.\nnel 1959 vi furono poi due promozioni e nessuna retrocessione, dalla b arrivarono due squadre e 8 furono promosse dalla iv serie (che divent\u00f2 poi serie d), pi\u00f9 altre 7 ripescate a completamento dei quadri. il campionato di serie c era cos\u00ec organizzato in tre gironi di 18 squadre ciascuno, per un totale di 54 compagini.\nda questo momento, la storia del torneo sar\u00e0 ricchissima di modifiche e ritocchi, che hanno avuto un notevole influsso, spesso anche radicale, sulla sua composizione.\nper la stagione 1959-60, dunque, si costitu\u00ec la lega nazionale semiprofessionisti, con sede a firenze, che aveva il compito di riorganizzare e armonizzare i campionati di serie c e serie d (ex iv serie).\nogni girone promuoveva una squadra in serie b e ne retrocedeva 2 in serie d (3 a partire dal 1968, in seguito all'allargamento dei quadri a 60 squadre).\nla prima modifica avvenne nel 1967-68: la serie c viene allargata a 60 squadre, suddivise in tre gironi da venti squadre ciascuno. il meccanismo per le promozioni rest\u00f2 per\u00f2 invariato.\n\n\n=== la divisione in due serie ===\nla serie c scomparve come campionato unico nel 1978, quando fu divisa in due serie successive:\n\ncampionato di serie c1 (poi lega pro prima divisione) con due gironi.\ncampionato di serie c2 (poi lega pro seconda divisione) con quattro gironi, poi ridotti a tre nel 1991, e infine a due nel 2011.la classifica finale del campionato 1977-78 serv\u00ec per la suddivisione delle squadre nelle due nuove categorie secondo questo schema:\n\nla prima classificata di ciascun girone fu promossa in serie b,\nle squadre classificate dal secondo al dodicesimo posto furono inserite nel campionato di serie c1 insieme alle tre retrocesse dalla serie b, per un totale di 36 squadre suddivise in due gironi da 18 ciascuno,\nle squadre classificate dal tredicesimo al ventesimo diedero invece vita al campionato di serie c2 insieme alle squadre promosse dalla serie d, per un totale di 72 squadre suddivise in quattro gironi da 18 ciascuno.\n\n\n=== la riforma del 1993 ===\nnel 1993, limitatamente alla serie c1, venne introdotta una riforma, che port\u00f2 all'istituzione di play-off e play-out, e alla sperimentazione dei 3 punti a vittoria (poi introdotti in tutte le serie).\nin serie c1 \u00e8 prevista la promozione diretta in serie b solo per la prima classificata di ogni girone, mentre le squadre piazzate dal 2\u00ba al 5\u00ba posto si giocano la seconda promozione nei play-off, affrontandosi in semifinali con partite di andata e ritorno, secondo lo schema 2\u00aa vs 5\u00aa e 3\u00aa vs 4\u00aa. gioca la partita di ritorno in casa la squadra con il miglior piazzamento in classifica durante la stagione regolare, che passa alla finale anche nel caso di parit\u00e0 complessiva nelle due partite, se persiste dopo i tempi supplementari. la finale si svolge in campo neutro, ed in caso di parit\u00e0 sono previsti i calci di rigore.\nper i play-out valgono regole simili a quelle dei play-off, in quanto solo l'ultima squadra classificata retrocede direttamente. le squadre che si piazzano dal 14\u00ba al 17\u00ba posto si scontrano fra loro: la 17\u00aa affronta la 14\u00aa, mentre la 16\u00aa sfida la 15\u00aa. non \u00e8 prevista la finale, chi perde retrocede direttamente.\nin serie c2 continuano ad essere promosse direttamente le prime due classificate. i gironi, stabiliti in base a criteri di vicinanza geografica, vengono ridotti da 4 a 3.\n\n\n=== evoluzione successiva e nascita della lega pro ===\nnel 1994 i play-off ed i play-out vengono introdotti anche in serie c2, con lo stesso regolamento dell'anno precedente: finale unica in campo neutro per i play-off e retrocessione diretta per i play-out. nel 2000 viene istituita la supercoppa di lega serie c1, un trofeo che vede di fronte le vincenti dei due gironi di serie c1. nel 2001 la lega cambia il regolamento della finale dei play-off, che si disputa anch'essa con partite di andata e ritorno. nel 2006 viene istituita anche la supercoppa di lega serie c2, un torneo triangolare che vede di fronte le vincenti dei tre gironi di serie c2.\nnel luglio 2008 la lega professionisti serie c diviene lega italiana calcio professionistico, primo passo di un processo di rinnovamento dell'ex serie c. all'inaugurazione della nuova sede a firenze era presente anche il presidente dell'uefa, michel platini.\nil 7 maggio 2012 il consiglio federale della figc ha deliberato un blocco dei ripescaggi che avrebbe potuto consentire, nell'ipotesi di numerose defezioni fra le societ\u00e0 di lega pro, la restaurazione del campionato di serie c a 60 squadre fin dalla stagione successiva. una successiva trattativa fra la federcalcio e l'associazione italiana calciatori ha posticipato la restaurazione dell'antico campionato al 2014.\n\n\n=== la riforma del 2012: la lega pro a divisione unica ===\nil 21 novembre 2012 il consiglio federale della figc ha approvato la riforma dei campionati di lega pro a partire dalla stagione 2014-2015.\nla stagione 2013-14, in vista dell'entrata in vigore della riforma nella stagione successiva, ha previsto un formato eccezionale per il passaggio da 69 a 60 squadre:\n\nper la lega pro prima divisione 2013-2014 non \u00e8 stata prevista alcuna retrocessione: le 29 squadre non promosse in serie b sono state ammesse al nuovo campionato; per salvaguardare la competitivit\u00e0, i play-off sono stati ampliati a otto squadre per girone (dalla seconda alla nona classificata), con quarti di finale in gara unica (in casa delle meglio piazzate) e semifinali e finale con gare di andata e ritorno. nei vari turni non si \u00e8 tenuto conto dei goal in trasferta e della classifica della stagione regolare: in caso di parit\u00e0 nel punteggio, le partite sono terminate ai tempi supplementari e - in ultima analisi - con i calci di rigore.\nper la lega pro seconda divisione 2013-2014 non \u00e8 stata prevista alcuna promozione, mentre vi sono state ben 18 retrocessioni in serie d, a fronte delle 9 usuali, con le ultime 6 di ogni girone che sono retrocesse direttamente e le altre 3 retrocesse per girone determinate tramite play-out. le 18 squadre non retrocesse sono state ammesse al nuovo campionato: non essendoci alcun vantaggio sportivo nel classificarsi nelle prime posizioni, per salvaguardare la competitivit\u00e0, sono stati previsti montepremi in denaro.dal 2014 la lega pro \u00e8 l'unico campionato organizzato dalla lega italiana calcio professionistico, dopo l'unificazione tra prima e seconda divisione, che ha ripristinato la formula della serie c, esistita fra il 1935 e il 1978 (anno in cui si scisse nelle serie c1 e c2). \nil campionato torna quindi ad essere disputato da 60 squadre suddivise in tre gironi da 20 e vengono mantenute inalterate le promozioni in serie b (quattro) e le retrocessioni in serie d (nove). la nuova lega pro a divisione unica prevede la promozione diretta delle prime di ogni girone, a cui si aggiunge la vincitrice dei playoff, i quali vengono disputati dalle squadre classificatesi al secondo e al terzo posto di ogni girone e dalle due migliori quarte. per quanto riguarda le retrocessioni, \u00e8 stata mantenuta la formula introdotta nel 1993, che prevede la retrocessione diretta solo dell'ultima classificata di ogni girone, mentre le squadre classificatesi dal quintultimo al penultimo posto disputano i playout per determinare le altre due retrocesse.\n\n\n=== ampliamento dei playoff e ritorno alla denominazione storica serie c ===\ndopo due stagioni con la nuova formula, nel 2016-2017 si \u00e8 deciso di ampliare i playoff, in maniera sperimentale, allargandone la partecipazione da 8 a 28 squadre, ovvero tutte le squadre classificatesi dal secondo al decimo posto di ogni girone, alle quali si aggiunge la vincitrice della coppa italia di lega pro. il nuovo formato degli spareggi per la promozione prevede una prima fase disputata da 24 squadre (8 per girone, ovvero dalla terza alla decima) nella quale si giocano, all'interno di ogni girone, partite in gara unica in casa della meglio piazzata secondo lo schema 3\u00aa vs 10\u00aa, 4\u00aa vs 9\u00aa, 5\u00aa vs 8\u00aa, 6\u00aa vs 7\u00aa; in caso di parit\u00e0 accede alla seconda fase la squadra meglio piazzata. alla seconda fase, disputata a livello nazionale, partecipano 16 squadre, ovvero le 12 vincitrici del primo turno e le 4 gi\u00e0 ammesse direttamente, cio\u00e8 le 3 seconde e la vincitrice della coppa italia di lega pro; in questa fase si giocano partite di andata e ritorno, con quest'ultima in casa della meglio classificata tra le due squadre che si incontrano, la quale in caso di parit\u00e0 di punteggio accede al turno successivo. la terza ed ultima fase, denominata final eight, prevede quarti di finale, con partite di andata e ritorno, e semifinali e finale in gara unica in campo neutro; in tutti e tre i turni non si tiene pi\u00f9 conto dei piazzamenti nella classifica della stagione regolare e perci\u00f2 sono previsti tempi supplementari e eventualmente calci di rigore, in caso di parit\u00e0 di punteggio.\nnella stagione seguente, 2017-2018, \u00e8 stato confermato l'allargamento dei playoff a 28 squadre, ma con una nuova formula: nella prima fase, disputata all'interno di ogni girone, si svolgono 2 turni, nel primo dei quali si giocano partite in gara unica in casa della meglio piazzata secondo lo schema 5\u00aa vs 10\u00aa, 6\u00aa vs 9\u00aa, 7\u00aa vs 8\u00aa, prevendendo in caso di parit\u00e0 il passaggio del turno per la migliore classificata; accede direttamente al secondo turno la quarta classificata di ogni girone, la quale affronta in gara unica in casa la peggiore qualificata del primo turno, mentre le altre due qualificate giocano sempre in gara unica in casa della meglio classificata; in caso di parit\u00e0 si qualificano per la fase nazionale le squadre meglio piazzate. alla fase nazionale partecipano un totale di 13 squadre ed anch'essa \u00e8 articolata in 2 turni, nei quali sono previste sempre partite di andata e ritorno e in caso di parit\u00e0 accede al turno successivo la squadra meglio classificata: al primo turno accedono le 6 vincitrici della fase del girone (2 per ogni girone) e le 4 ammesse direttamente, ovvero le 3 terze e la vincitrice della coppa italia di lega pro; accedono direttamente al secondo turno nazionale le 3 seconde classificate, a cui si aggiungono le 5 vincitrici del primo turno. la terza ed ultima fase, denominata final four, prevede semifinali, con partite di andata e ritorno, e finale in gara unica in campo neutro; in tutti e due i turni non si tiene pi\u00f9 conto del piazzamento nella classifica della stagione regolare. \nquest'ultima formula verr\u00e0 in seguito confermata per le stagioni successive, subendo solo dei ritocchi, come nella stagione 2018-2019, quando, per la necessit\u00e0 di promuovere in serie b una squadra in pi\u00f9, venne eliminata la finale, prevedendo quindi la promozione delle due vincenti delle semifinali; nella stagione 2019-2020, a causa della sospensione dei campionati dovuta alla pandemia di covid-19, il regolamento fu modificato prevedendo tutte le partite in gara unica in casa della meglio piazzata e nella stagione seguente 2020-2021, sempre per lo stesso motivo, fu cancellata la coppa italia di serie c e perci\u00f2 il posto previsto nei playoff per la sua vincitrice fu preso dalla migliore quarta. a partire dalla stagione 2020-2021, inoltre, anche la finale viene disputata con partite di andata e ritorno.\nil 25 maggio 2017, l'assemblea di lega pro ha approvato all'unanimit\u00e0 il ritorno alla denominazione originaria \"serie c\", in quanto ritenuto il nome originario pi\u00f9 rappresentativo per tifosi ed appassionati.il 2 luglio 2022, la lega pro, insieme alla figc e all'associazione italiana calciatori, ha ufficializzato la firma di un accordo volto all'introduzione nel loro statuto dell'apprendistato professionalizzante, utilizzabile da tutte le societ\u00e0 partecipanti al campionato e volto alla valorizzazione dei calciatori pi\u00f9 giovani attraverso percorsi di formazione alla professionalit\u00e0 sportiva. il 30 agosto 2023 la lega pro annuncia di aver siglato una partnership di due anni con sky italia per l'utilizzo di now come title sponsor del campionato di serie c per le stagioni 2023-2024 e 2024-2025. \n\n\n== diritti di trasmissione ==\nnella stagione 2014-15 il campionato di lega pro ha avuto per la prima volta un broadcaster completo: tutte le partite sono state trasmesse gratuitamente in streaming sulla piattaforma web sportube, che ha attivato allo scopo un canale tematico. i risultati di ascolto sono stati a tratti notevoli: a titolo d'esempio, il derby dello stretto messina-reggina disputato in tale stagione ha totalizzato oltre 300 000 spettatori medi.\nil servizio free to air \u00e8 proseguito anche nella stagione 2015-16, mentre nel 2016-17 si \u00e8 passati alla modalit\u00e0 pay per view, sempre mediante sportube.\ndalla stagione 2017-18 alla stagione 2022-23, a seguito dell'acquisizione di sportube da parte del network britannico eleven sports, il campionato di serie c \u00e8 stato trasmesso integralmente sotto il nome del nuovo broadcaster, sempre tramite un canale tematico a pagamento denominato serie c tv e, inoltre, alcune partite sono state trasmesse anche da varie televisioni locali.\ninoltre, per le stagioni 2018-19 e 2019-20 sportitalia e rai sport hanno trasmesso in chiaro sul digitale terrestre e sul satellite un match di serie c per ogni turno di campionato, ivi comprese coppa italia e play-off.\nper le stagioni 2021-22 e 2022-23, onefootball ha trasmesso 5 match per ogni turno di campionato in pay per view insieme a tutti gli highlights di tutte le trenta partite, grazie a una partnership con eleven sports. dal 2022 al 2023 anche dazn ha trasmesso una selezione di partite della serie c grazie a eleven sports.\nper le stagioni 2023-24 e 2024-25, sui canali sky sport e in streaming su now 1143 partite (tra stagione regolare, play-off, supercoppa e coppa italia) sono trasmesse in diretta esclusiva per gli abbonati al pacchetto calcio senza costi aggiuntivi mentre ulteriori 48 match sono disponibili in co-esclusiva tra la stessa sky sport e rai sport.\na partire dall'11 novembre 2023 le partite di serie c now, la coppa italia e la supercoppa sono visibili anche all'estero tramite la piattaforma gratuita fifa+.\n\n\n== albo d'oro ==\n\n\n== squadre partecipanti ==\nsono 341 le societ\u00e0 calcistiche che hanno preso parte alle 38 edizioni della serie c giocate dal 1935-36 al 1977-78, alle 3 della lega pro disputate dal 2014-15 al 2016-17 e alle 7 della serie c giocate dal 2017-18 al 2023-24. sono escluse dal conteggio le partecipazioni alle edizioni del 1945-46, 1946-47 e 1947-48, campionati che a causa della seconda guerra mondiale appena conclusa vennero eccezionalmente suddivisi in due leghe completamente indipendenti. in grassetto sono riportate le squadre militanti nella stagione 2023-24.\n\n38 volte: piacenza\n35 volte: lecce\n32 volte: rimini\n31 volte: cosenza\n30 volte: arezzo, prato, ravenna, siracusa\n29 volte: ancona,cremonese, empoli, salernitana, siena, treviso\n28 volte:  biellese, pro sesto\n27 volte: pistoiese, mantova, sambenedettese\n26 volte: lecco, legnano, pro patria\n25 volte: carrarese, fermana, lucchese,casertana, savona\n24 volte:  crotone,mestre,pro vercelli\n23 volte:   potenza reggina, trapani,taranto\n22 volte: alessandria, chieti, grosseto, maceratese, , pescara\n21 volte: foggia, juve stabia,parma, pontedera, reggiana, virtus entella\n20 volte:   catanzaro, forl\u00ec, livorno, pisa, sanremese, seregno,\n19 volte: ascoli,avellino, casale, l'aquila,  padova,messina, spezia,  udinese, valdagno, torres, olbia\n18 volte: cesena,  monza, triestina, vis pesaro\n17 volte: barletta, marsala,perugia\n16 volte: brindisi,catania,pavia, varese, venezia, vigevano\n15 volte: benevento, como, fano, monfalcone, teramo,trento\n14 volte: , massese, matera, pordenone,spal, ternana,\n13 volte: bolzano, rapallo, savoia,\n12 volte: akragas, carpi, crema, gallaratese, imolese, jesina, montevarchi, pro gorizia, solbiatese, gubbio, novara\n11 volte: asti, carbonia, derthona, fanfulla, sestrese, viterbese, turris\n10 volte: albinoleffe,acireale, bari, bisceglie, omegna, paganese,  renate,signa, l.r. vicenza\n9 volte:  baracca lugo, cagliari, feralpisal\u00f2, giana erminio,modena, latina, molfetta,  monopoli,ponziana, rovigo,sorrento, vastese, viareggio, vigor trani\n8 volte: acciaierie falck, civitavecchia, cuneo, forlimpopoli,  giulianova, grion pola, ilva bagnolese, piombino, sangiovannese,  s\u00fcdtirol, virtus francavilla\n7 volte: acqui, audace sme, cavese, chioggia sottomarina, fiumana, imperia, ivrea,  pergolettese,nocerina, saronno, verbania\n6 volte: ampelea, bassano, belluno, caratese, juventus u23 ,mater, ponte san pietro, pontedecimo,rivarolese, rovereto, tevere roma, vittorio smc, virtus verona\n5 volte: andrea doria, cant\u00f9, chievo,colleferro, fidelis andria, foligno, frosinone, juventus domo, palazzolo, pinerolo, pro lissone, pro piacenza, redaelli, riccione, rieti, rosignano solvay,  san don\u00e0, schio, trevigliese, vado, vibonese\n4 volte: audace cerignola,alba roma, alfa romeo,  az picerno,battipagliese, campobasso, cecina, citt\u00e0 di castello, edera trieste, fossanese, fucecchio, internapoli, lumezzane,manfredonia, martina, massiminiana, nard\u00f2, nissena, orbetello, pirelli, sant'angelo, santarcangelo, saviglianese, suzzara, toma maglie\n3 volte:  albenga,, arzignano valchiampo aosta, armando casalini, arsenale messina, canicatt\u00ec, cirio, civitanovese,fiorenzuola, forte dei marmi, gerli, igea virtus, libertas trieste, legnago, lupa roma, meda, melfi, molinella, monterosi tuscia,mortara, novese, palermo, palmese, parabiago, pieris, popoli, rende, scafatese, sestese, sicula leonzio, siderno, tuttocuoio, villasanta, vogherese\n2 volte: agrigento, ala italiana, albese, amatori bologna, arzachena, bondenese, breda, cinzano, codogno, dip.ti municipali la spezia, enna, fedit,  fondi, galliate, gozzano, giugliano,ischia isolaverde, luino, magenta, monsummanese,  panigale, pietro resta, pro italia correggio,recanatese,  racing roma, rizzoli, sora, sparta novara, tivoli, varazze, verona, vv. ff. palermo, vv.ff. roma, sestri levante\n1 volta: 94\u00ba reparto distrettuale, abbiategrasso, albissola, alcamo, ardens, arsa, atalanta u23,aullese, aversa normanna, avia, avio squadra, aviosicula palermo, brescia, budrio, cantieri tosi, caproni, centese, chinotto neri, cittadella, corniglianese, cossatese, cynthia,  enzo andreanelli, fiat, fortitudo trieste, gavorrano, gelbison, genoa, ilva savona, isotta fraschini, juventina palermo, lanciotto, luparense, magazzini generali, mario passamonte, marzotto manerbio, matelica, melzo, mirandolese, montebelluna, pianese,  pineto, pomigliano, pro gioia, pro mogliano, ragusa, real vicenza, sacilese, san donato tavarnelle, san giorgio fois, san marino, sangiuliano city, sebinia alto sebino,  settimo, sgem villafranca, torviscosa, trancerie mossina, ventimigliese, vigor lamezia, vincenzo benini, virtus lanciano, virtus spoleto, vis nova giussano, vittorio necchi,\n\n\n== statistiche e record ==\nsono considerati i campionati di serie c che vanno dal 1935 al 1978 e dal 2014 in poi.\n\nrecord di punti con vittoria a 3 punti:\nrecord assoluto: 96 punti  catanzaro nel campionato serie c 2022-2023\nil record per il maggior numero di punti in un campionato a 18 squadre appartiene al cittadella, che nel campionato 2015-2016 totalizz\u00f2 76 punti\nil record per il maggior numero di punti in un campionato a 19 squadre appartiene alla ternana, che nel campionato 2020-2021 totalizz\u00f2 90 punti\nil record per il maggior numero di punti in un campionato a 20 squadre appartiene al catanzaro che nel campionato serie c 2022-2023 totalizz\u00f2 96 punti\nil record per il maggior numero di punti in casa appartiene al catanzaro, che nel campionato serie c 2022-2023 totalizz\u00f2 55 punti in casa\nil record per il maggior numero di punti fuori casa appartiene alla ternana, che nel campionato 2020-2021 totalizz\u00f2 45 punti in trasferta\nmigliore media punti:2,52 punti, catanzaro nel campionato serie c 2022-2023 (38 giornate)record di punti con vittoria a 3 punti nel girone d'andata:\nil record per il maggior numero di punti in un campionato a 20 squadre appartiene al catanzaro, che nel campionato 2022-2023 ha totalizzato 51 punti\nil record per il maggior numero di punti in un campionato a 19 squadre appartiene alla ternana, che nel campionato 2020-2021 ha totalizzato 46 punti\nrecord di punti con vittoria a 3 punti nel girone di ritorno:\nil record per il maggior numero di punti in un campionato a 20 squadre appartiene alla foggia, che nel campionato 2016-2017 totalizz\u00f2 48 punti\nrecord di punti con vittoria a 2 punti:\nil record per il maggior numero di punti in un campionato a 16 squadre appartiene all'anconitana-bianchi, che nel campionato 1941-1942 totalizz\u00f2 53 punti\nil record per il maggior numero di punti in un campionato a 18 squadre \u00e8 di 55 punti ed appartiene a piacenza (1951-1952)  e reggiana (1963-1964)\nil record per il maggior numero di punti in un campionato a 20 squadre appartiene all'avellino, che nel campionato 1972-1973 totalizz\u00f2 62 punti\ndistacco sulle seconde classificate\ncampionati con 3 punti per vittoria: 22 punti - ternana nel 2020-21 sul catanzaro\ncampionati con 2 punti per vittoria: 13 punti - reggiana nel 1963-64 sul savonail record di vittorie in un singolo campionato appartiene al catanzaro  30 vittorie nel campionato serie c 2022-2023\nil record di vittorie in casa in un singolo campionato appartiene al lecce, che nel campionato 1972-1973 ottenne 19 vittorie interne\nil record di vittorie fuori casa in un singolo campionato appartiene alla ternana, che nel campionato 2020-21 ottenne 14 vittorie esterne\nil record di vittorie consecutive appartiene al modena (2021-2022) con 14 vittorie consecutive (dalla 9\u00aa alla 24\u00aa giornata)\nminor numero di sconfitte in un singolo campionato:\n0 sconfitte: lecco (1942-1943, 24 giornate)\n1 sconfitta: anconitana (1941-1942, 30 giornate), biellese (1947-1948, 30 giornate), reggiana (1963-1964, 34 giornate e 1970-1971, 38 giornate), catania (1974-1975, 38 giornate).\nil record di pareggi in un singolo campionato appartiene alla massese, che nel campionato 1972-1973 ottenne 25 pareggi\nil record di gol fatti in un singolo campionato \u00e8 di 119 gol ed appartiene al varese (1941-1942)\nil record di minor numero di gol subiti in un singolo campionato \u00e8 di 9 gol ed appartiene alla reggiana (1970-1971) e al s\u00fcdtirol (2021-2022)\nil record di migliore differenza reti in un singolo campionato \u00e8 di +94 gol ed appartiene al varese (1941-1942)\n\n\n=== cannonieri ===\n\n\n==== maggior numero di reti in una sola stagione ====\n28 pietro iemmello (con il catanzaro nel 2022-2023)\n\n\n==== numero di reti ====\nprimi 10 giocatori per numero di reti assolute in serie c:\nstatistiche aggiornate al 27 febbraio 2023.\n\n felice evacuo 175\n gianni califano 163\n renato campanini 155\n erminio bercarich 152\n eupremio carruezzo 150\n silvano magheri 145\n giuseppe ostromann 139\n luciano de gara 131\n rachid arma 130\n giorgio borgo 130\n\n\n== loghi ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== voci correlate ==\nlega italiana calcio professionistico\nlega pro prima divisione\nlega pro seconda divisione\ncampionato italiano di calcio\nalbo d'oro del campionato di serie c\nalbo d'oro del campionato di lega pro prima divisione\nalbo d'oro del campionato di lega pro seconda divisione\nserie b\nserie d\ncoppa italia\ncoppa italia serie c\nsupercoppa serie c\ncampionato nazionale dante berretti\n\n\n== altri progetti ==\n\n wikiquote contiene citazioni sulla serie c\n wikimedia commons contiene immagini o altri file sulla serie c\n\n\n== collegamenti esterni ==\n\n sito ufficiale, su lega-pro.com. \n lega pro official (canale), su youtube. \n sito ufficiale della federazione italiana giuoco calcio, su figc.it.\n serie c, su transfermarkt.it."