"nizza (afi: /\u02c8nit\u02a6a/; in francese nice; in nizzardo nissa) \u00e8 una citt\u00e0 della francia, capoluogo del dipartimento delle alpi marittime.\nsecondo il censimento del 2019, con 342.669 abitanti \u00e8 il quinto comune pi\u00f9 grande della francia dopo parigi, marsiglia, lione e tolosa. si trova al centro della sesta area urbana pi\u00f9 grande della francia, con 942.886 abitanti, e dell'undicesimo bacino d'utenza pi\u00f9 grande della francia, con circa 600.000 abitanti. la citt\u00e0 \u00e8 il centro di una metropoli, nizza costa azzurra, che raggruppa quarantanove comuni per un totale di circa 550.000 abitanti. l'agglomerato urbano nizzardo si estende ben oltre i confini amministrativi della citt\u00e0 e vanta una popolazione di circa 1 milione di abitanti su una superficie di 744 km\u00b2 (287 km\u00b2). situata sulla costa azzurra, ai piedi delle alpi marittime, nizza \u00e8 la seconda citt\u00e0 francese pi\u00f9 grande della costa mediterranea e la seconda citt\u00e0 pi\u00f9 grande della regione provenza-alpi-costa azzurra dopo marsiglia. dista circa 13 chilometri dal principato di monaco e 30 chilometri dal confine italo-francese.\nsituata tra il mare e le montagne, capitale economica e culturale della costa azzurra, nizza \u00e8 un importante centro turistico, commerciale e amministrativo. dispone della seconda capacit\u00e0 alberghiera del paese, che le consente di accogliere ogni anno circa 5 milioni di turisti. il suo aeroporto \u00e8 il terzo di francia ed il primo della regione per numero di passeggeri.\nla citt\u00e0 \u00e8 sede di un'universit\u00e0, diversi quartieri commerciali, numerosi musei (\u00e8 addirittura la citt\u00e0 con il maggior numero di musei in francia, dopo parigi), un teatro, un'opera, una biblioteca regionale, un conservatorio regionale e sale da concerto. a nizza si trova la famosa promenade des anglais, il celebre lungomare cittadino che, insieme alla croisette di cannes, costituiscono due tra le pi\u00f9 note attrattive turistiche della costa azzurra.\nper la sua importanza storica come citt\u00e0 di villeggiatura invernale per l'aristocrazia europea e per la conseguente mescolanza di culture presenti in citt\u00e0, l'unesco ha proclamato nizza patrimonio dell'umanit\u00e0 nel 2021.\nnell'area dell'odierna nizza si trova terra amata, un sito archeologico che testimonia un uso molto precoce del fuoco risalente a circa 380.000 anni fa. intorno al 350 a.c., i greci di marsiglia fondarono un insediamento permanente e lo chiamarono \u03bd\u03af\u03ba\u03b1\u03b9\u03b1, nikaia, dal nome di nike, la dea della vittoria. nel corso dei secoli, la citt\u00e0 \u00e8 passata di mano molte volte. ha fatto infatti parte dell'antica liguria tra i fiumi varo e magra, della regio ix liguria romana, del regno d'italia (sacro romano impero) tra il ix e l'xi secolo, della repubblica di genova, prima di sottomettersi alla savoia nel 1388. fu poi occupata dai francesi tra il 1792 e il 1815, quando fu restituita al regno di sardegna, fino alla sua annessione alla francia nel 1860.\n\n\n== geografia fisica ==\n\n\n=== territorio ===\nsecondo alcune interpretazioni, dal punto di vista geografico l'intero bacino del fiume varo, con la citt\u00e0 di nizza, appartiene alla regione geografica italiana.\nla citt\u00e0 ha anche due piccoli fiumi, di solito in secca durante l'estate: il paglione (in francese paillon) e il magnano (magnan). varie colline dominano la citt\u00e0, la pi\u00f9 conosciuta di queste \u00e8 la collina di cimella con le sue rovine di epoca romana; la collina del castello separa la citt\u00e0 dal porto.\n\n\n=== clima ===\nil clima \u00e8 di tipo mediterraneo e assai mite.\n\n\n== origini del nome ==\nil toponimo originale della citt\u00e0 \u00e8, in italiano, nizza, e nissa o ni\u00e7a in nizzardo. il toponimo francese della citt\u00e0 \u00e8 invece nice. i suoi abitanti vengono chiamati nizzardi (ni\u00e7ois o ni\u00e7ards in francese). nella parlata locale il termine pi\u00f9 comune \u00e8 nissart. l'aggettivazione \"nizza marittima\", per differenziarla da nizza monferrato, \u00e8 d'epoca sabauda.\nsecondo alcune fonti, l'etimologia del nome trarrebbe origine dal greco antico \u03bd\u03af\u03ba\u03b1\u03b9\u03b1, che a sua volta deriva da nike, cio\u00e8 \"vittoria\". un'altra ipotesi fa tuttavia risalire il nome della citt\u00e0 al toponimo etrusco-italico nika\u00efa.\n\n\n== storia ==\n\nfondata attorno al 350 a.c. dai coloni greci della citt\u00e0 di focea con il nome di nikaia (\u03bd\u03af\u03ba\u03b1\u03b9\u03b1), la citt\u00e0 si trasform\u00f2 velocemente in un importante porto commerciale della costa ligure. nicaea in et\u00e0 romana rimase sempre nella regione romana di liguria. nel 641 la provincia bizantina della liguria fu conquistata dal re longobardo rotari che cre\u00f2 il ducato della liguria con genova come capitale. in questo periodo venne fondato il monastero di cimiez e in seguito l'abbazia di saint-pons. nizza con tutta la liguria far\u00e0 parte quindi del regno longobardo che diventer\u00e0 poi con carlo magno il regnum itali\u00e6. fra il ix e x secolo la citt\u00e0 lott\u00f2 contro i saraceni che mantenevano il controllo sull'entroterra.\ndurante il medioevo nizza partecip\u00f2 alle numerose guerre italiane mantenendo le sue libert\u00e0 comunali. come alleata di pisa fu nemica di genova, mentre tanto i re di francia quanto gli imperatori del sacro romano impero cercarono di portarla sotto il proprio controllo.\nnel xiii e xiv secolo la citt\u00e0 cadde pi\u00f9 volte sotto il dominio dei conti di provenza, ma riguadagn\u00f2 presto l'autonomia, pur se a prezzo di accordi con genova. nel 1388 il comune di nizza si mise sotto la protezione della famiglia comitale di savoia, guidata da amedeo vii, in funzione antiprovenzale (contea di nizza; dedizione di nizza alla savoia).\nla citt\u00e0, ormai importante base marittima, soffr\u00ec durante la guerra del 1535 tra francia e impero, anche a causa dell'epidemia di peste; il conflitto ebbe termine con il trattato di nizza.\ndieci anni dopo la citt\u00e0 respinse l'assedio franco-ottomano del 1543 ma fu costretta ad arrendersi al corsaro turco khayr al-din barbarossa, che la saccheggi\u00f2. la peste ricomparve nel 1550 e nel 1580.\nla lingua italiana fu lingua ufficiale di governo a nizza sin dal 1561, mentre un periodo di prosperit\u00e0 ebbe avvio nel 1600, con l'apertura dei porti da parte del duca di guisa. nizza torn\u00f2 ai savoia nel 1699, per essere solo pochi anni dopo nuovamente assediata dai francesi nel 1705. le libert\u00e0 comunali furono abolite definitivamente dai sabaudi nel 1775. nel settembre 1792 fu occupata dalle truppe della francia repubblicana diventando quartier generale dell'esercito transalpino. annessa ai territori francesi, divenne capoluogo del dipartimento delle alpi marittime. durante questo primo periodo francese si registrarono alcune rivolte (barbetismo), represse dal generale franco-nizzardo andrea massena. nel 1814 nizza torn\u00f2 sotto sovranit\u00e0 sabauda.\nnel 1860, in base agli accordi di plombi\u00e8res siglati da cavour due anni prima, nizza fu ceduta alla francia in cambio del riconoscimento da parte di napoleone iii delle annessioni al regno di sardegna nell'italia centrale. il passaggio di sovranit\u00e0, confermato dal trattato di torino, fu consacrato da un plebiscito confermativo, nonostante l'opposizione del nizzardo giuseppe garibaldi. il centralismo francese port\u00f2 in breve alla chiusura dei giornali in lingua italiana, come il famoso la voce di nizza, e alla francesizzazione dei cognomi dei residenti (da medico a m\u00e9decin, etc), mentre nizza pass\u00f2 a dipendere istituzionalmente da marsiglia. pi\u00f9 di un quarto della popolazione abbandon\u00f2 la citt\u00e0 per mantenere la cittadinanza sabauda (esodo nizzardo), mentre tra i rimasti serpeggiava il malcontento.\nnel 1871, dopo la sconfitta francese nella guerra franco-prussiana, le liste filo-italiane ottennero la quasi totalit\u00e0 dei voti alle elezioni generali (26.534 voti su 29.428 voti espressi), e i filo-italiani scesero in strada al grido di viva nizza, viva garibaldi. il governo francese invi\u00f2 a nizza 10.000 soldati, chiuse il giornale il diritto e incarcer\u00f2 molteplici irredentisti. la popolazione di nizza si sollev\u00f2 dall'8 al 10 febbraio ma la rivolta fu repressa dalle truppe francesi (vespri nizzardi). il 13 febbraio garibaldi, cui era stato negato di prendere la parola davanti al parlamento francese riunito a bordeaux per rivendicare la riunificazione del nizzardo alla madrepatria italiana, si dimise da deputato. il fallimento dei vespri port\u00f2 all'espulsione degli ultimi intellettuali irredentisti da nizza.\nla belle \u00e9poque fece di nizza una delle mete del turismo di alto bordo in europa, anche grazie all'arrivo dell'elettrificazione. vi affluirono nobili tedeschi, austriaci e russi per godere del mite inverno della riviera. con la rivoluzione russa furono poi in molti a trasferirvisi in pianta stabile. l'arrivo di immigrati provenienti da ogni parte della francia e dall'estero sommerse l'antico nucleo etnico nizzardo. il rapporto con l'italia si allent\u00f2 sempre pi\u00f9 fin quasi a scomparire negli anni trenta e quaranta del novecento, complice anche la seconda guerra mondiale e l'aggressione nazifascista alla francia.\nnel settembre 1939 nizza divenne rifugio di molti stranieri sfollati, in particolare ebrei in cerca di un passaggio verso le colonie francesi in nord africa e verso le americhe. dopo il luglio del 1940 e l'instaurazione del regime di vichy, le aggressioni antisemite accelerarono l'esodo, iniziando nel luglio 1941 e continuando fino al novembre 1942, quando nizza fu occupata dalle truppe italiane. la popolazione nizzarda, molti dei quali erano recenti immigrati di discendenza italiana, mostr\u00f2 una certa ambivalenza verso le forze di occupazione.\nall'indomani dell'8 settembre 1943 nizza fu occupata dalle forze tedesche, con un intensificarsi della resistenza nizzarda. nizza fu anche pesantemente bombardata il 26 maggio 1944 da aerei americani (1.000 morti o feriti e pi\u00f9 di 5600 persone senza fissa dimora) e sub\u00ec la carestia dell'estate del 1944. la citt\u00e0 fu liberata dai paracadutisti americani il 30 agosto 1944 (operazione dragoon).\nnella seconda met\u00e0 del xx secolo, nizza ha goduto di un boom economico principalmente guidato dal turismo e dalle costruzioni, segnato dall'amministrazione di jean m\u00e9decin, sindaco per 33 anni dal 1928 al 1943 e dal 1947 al 1965, e del figlio jacques m\u00e9decin, sindaco per 24 anni dal 1966 al 1990 (in seguito condannato per corruzione). negli anni sessanta nizza \u00e8 stata una delle destinazioni dei pieds-noirs, gli ex coloni francesi espulsi dall'algeria, tra cui anche molti italo-algerini, il cui arrivo modific\u00f2 la composizione sociale e demografica della citt\u00e0. il 16 ottobre 1979 due tsunami colpirono la costa occidentale di nizza, facendo tra le 8 e le 23 vittime.\nil 14 luglio 2016 mohamed lahouaiej-bouhlel invest\u00ec volontariamente con un camion la folla che osservava i fuochi d'artificio sulla promenade des anglais in occasione della festa nazionale francese. in questo attacco terroristico rimasero uccise 87 persone, tra le quali anche l'attentatore abbattuto dalla polizia, e altre 458 rimasero ferite. il 29 ottobre 2020 la basilica di notre dame di nizza \u00e8 stata teatro di un attentato dove hanno trovato la morte tre persone.\nnel luglio 2021 nizza \u00e8 stata proclamata dall'unesco patrimonio dell'umanit\u00e0 come \u201ccitt\u00e0 di villeggiatura d\u2019inverno della riviera\u201d.\n\n\n== monumenti e luoghi d'interesse ==\n\n\n=== architetture religiose ===\ncattedrale di santa reparata\u00e8 la chiesa principale di nizza, eretta in stile barocco fra il 1650 e il 1699 e monumento storico di francia dal 1906.\n\nbasilica di notre-dame\u00e8 la chiesa pi\u00f9 grande di nizza, eretta in stile neogotico dopo l'annessione della citt\u00e0 da parte della francia.\n\nchiesa russa ortodossa di san nicolachiesa cristiano-ortodossa realizzata nel 1912 a imitazione della cattedrale di san basilio di mosca per servire il grande numero di nobili russi che nel xix secolo svernavano a nizza per sfuggire ai rigori dell'inverno.\n\nchiesa di san rocco\u00e8 una chiesa di culto cattolico dichiarata nel 1984 monumento storico di francia. fu fatta costruire dagli abitanti di nizza nel 1631 dopo la pestilenza.\n\nchiesa dell'immacolata concezionechiesa di culto cattolico nota anche come nostra signora del porto.\n\nchiesa di san giacomo maggiorecostruita nel seicento \u00e8 conosciuta anche come chiesa del ges\u00f9.\n\nchiesa di san francesco di paolacostruita nello stile neoclassico durante la dominazione piemontese.\n\nchiesa dei santi martino e agostinouna delle chiese pi\u00f9 antiche di nizza, vi fu battezzato giuseppe garibaldi nel 1807.\n\nabbazia di san ponziouno dei pi\u00f9 antichi complessi monastici della costa azzurra, \u00e8 oggi sede di un ospedale.\n\nchiesa dell'annunciazionesituata nel cuore del centro storico, \u00e8 una delle pi\u00f9 antiche della citt\u00e0.\n\ncappella della misericordiarappresenta il massimo esempio dell'architettura barocca in citt\u00e0. fu progettata dall'architetto bernardo antonio vittone.\n\ncappella della santissima trinit\u00e0 e della santa sindoneluogo di culto della prima met\u00e0 del xix secolo\n\n\n=== architetture civili ===\npalazzo lascariscostruito nella prima met\u00e0 del seicento in stile barocco genovese, appartenuto alla famiglia lascaris di ventimiglia di origine levantina \u00e8 stato acquisito dal comune di nizza nel 1942 diventando in seguito uno dei pi\u00f9 importanti spazi museali dedicato anche a mostre temporanee. si trova nella citt\u00e0 vecchia.\n\npalazzo della prefetturadimora dei duchi di savoia e delle autorit\u00e0 piemontesi in epoca sabauda.\n\ntorre dell'orologiopi\u00f9 volte distrutta nel corso dei vari assedi che sostenne nizza fu costruita nelle forme attuali nella prima met\u00e0 del xviii secolo.\nt\u00eate carr\u00e9e\ndi rilievo l'edificio della biblioteca louis nucera, esempio di architettura moderna realizzato dall'architetto sacha sosno nel 2002: l'aspetto esteriore del fabbricato rappresenta una testa umana stilizzata con fattezze squadrate. la struttura \u00e8 interamente realizzata in alluminio.\narco di 115.5\u00b0\nsi tratta di una scultura metallica realizzata nel 1988 dall'artista bernar venet situata negli spazi verdi dei \"giardini di alberto i\", in prossimit\u00e0 di place mass\u00e9na. essa rappresenta un arco di metallo alto oltre 19 metri.\n\n\n=== vie e piazze ===\npasseggiata degli inglesi\n\nla promenade des anglais \u00e8 l'elegante lungomare di nizza, che rappresenta un luogo d'incontro e di passeggio per turisti e cittadinanza locale. \u00e8 formata da due direttrici stradali, direzione est-ovest e ovest-est, e da una larga zona pedonale a ridosso della spiaggia. sulla passeggiata si affaccia l'h\u00f4tel n\u00e9gresco.\n\nil lungomare \u00e8 spesso luogo di manifestazioni, esibizioni musicali, bancarelle nonch\u00e9 eventi quali il carnevale di nizza e la \"battaglia dei fiori\". tipiche sono le sue \"seggiole blu\" (chaises bleues), dov'\u00e8 possibile sedersi e godersi la brezza marina. nel luglio 2016 \u00e8 diventata tristemente nota per essere stata teatro della strage di nizza.place mass\u00e9na\n\u00e8 una delle piazze pi\u00f9 rappresentative di nizza e ospita la conversazione, gruppo di sette opere d'arte moderna di jaume plensa dedicate ai sette continenti, un monumento alla costa azzurra e una grande fontana.\npiazza garibaldi\n\u00e8 la piazza pi\u00f9 antica di nizza, i palazzi che la circondano furono edificati secondo i canoni dell'architettura sabauda. al suo interno \u00e8 presente una statua di giuseppe garibaldi, nativo di nizza, rivolta verso l'italia.\n\n\n== societ\u00e0 ==\n\n\n=== evoluzione demografica ===\nnel 1990 la popolazione della citt\u00e0 era di 324 700 abitanti, che salgono a 888 784 abitanti (censimento del 1999) se si considera l'intera area urbana.\nla sua area metropolitana conta all'incirca un milione di abitanti.\nabitanti censiti\n\n\n=== etnie e minoranze straniere ===\nattualmente, circa il 35% della popolazione \u00e8 di origine straniera, prevalentemente dal magreb o dall'africa subsahariana.\nesiste anche una numerosa comunit\u00e0 russa, composta da discendenti di esuli e rifugiati politici zaristi fuggiti dalla russia dopo la rivoluzione. importanti anche le comunit\u00e0 italiane, portoghesi, spagnole e turche.\n\n\n=== lingue e dialetti ===\nla lingua autoctona della citt\u00e0 \u00e8 il ni\u00e7ard o nissart (ni\u00e7art), generalmente considerato una variet\u00e0 del provenzale, quindi appartenente all'area occitana, ma influenzato in et\u00e0 medievale dal ligure e, successivamente, dal piemontese e dall'italiano, che per lungo tempo fu lingua di cultura a nizza e nella sua contea. molti nizzardi, orgogliosi della propria specificit\u00e0 idiomatica, avendo sviluppato, soprattutto in ambito lessicale, caratteristiche affatto peculiari, come la presenza di numerosi arcaismi e di non pochi termini mutuati dalle parlate gallo-italiche (ligure e piemontese) e dall'italiano, senza contare la grafia italiana utilizzata per secoli, percepiscono la propria lingua come un idioma a s\u00e9 stante nell'ambito dello stato di attuale appartenenza, e pertanto segno distintivo di identit\u00e0 etnica nei confronti di una popolazione sempre pi\u00f9 multinazionale e francofona formatasi dopo il 1861. i cartelli della toponomastica della citt\u00e0 vecchia sono bilingui: riportano l'indicazione in francese e in nizzardo (es.: rue sainte marie/carriera santa maria); a volte si riferiscono invece al vecchio nome (quai des etats-unis/riba dou miejou). nizza possiede un inno non ufficiale, ni\u00e7a la bella, cantato in nizzardo.\nla lingua italiana, un tempo lingua di cultura e di amministrazione, \u00e8 ancora oggi molto utilizzata e compresa da buona parte della zona, anche per la vicinanza del confine italo-francese. dall'aprile 2003 al dicembre 2008 \u00e8 stato pubblicato in lingua italiana il mensile il corriere della costa azzurra. dal 2007, per un paio d'anni, il quotidiano nizzardo nice-matin ha pubblicato un'edizione settimanale in lingua italiana, dal titolo 7 giorni. entrambe le pubblicazioni sono state sospese per motivi economici. dal 2017 viene trasmesso via web \"radio nizza\", radio podcast in italiano, e a partire dallo stesso anno viene pubblicato il blog aperiodico in italiano \"nicenizza\", entrambi dedicati a notizie ed eventi di nizza e della costa azzurra. fra le scuole di nizza sono presenti anche cinque sezioni italiane (una sezione di scuola primaria e quattro di scuole secondarie). in citt\u00e0 \u00e8 presente anche la societ\u00e0 dante alighieri che ha lo scopo di tutelare e diffondere la lingua e la cultura italiana nel mondo.\n\n\n== cultura ==\n\n\n=== architettura ===\nnizza e il suo territorio presentano un ricco patrimonio architettonico e artistico dominato, fino alla met\u00e0 del xix secolo, da forme italiane importate o elaborate da artisti locali secondo canoni estetici che traevano ispirazione da quelli peninsulari (esemplare il caso del nizzardo ludovico brea). alla fine dell'ottocento, e ancor pi\u00f9 nei primi decenni del secolo successivo, s'impone uno stile liberty dal respiro internazionale. cos\u00ec se nel centro storico di nizza predomina incontestabilmente il barocco o tardo barocco italiano (soprattutto in molti edifici religiosi) e un neoclassicismo molto vicino a quello torinese, caso unico in francia, la parte pi\u00f9 residenziale e moderna \u00e8 contraddistinta dallo sfarzo di un eclettismo raffinato che si impone al visitatore.\n\n\n=== teatri ===\nteatro dell'opera di nizza. il teatro dell'opera \u00e8 uno scenografico edificio eretto nel 1882 dall'architetto fran\u00e7ois aune, il cui progetto venne avallato da charles garnier.nizza \u00e8 celebre per aver avuto in passato l'opera pi\u00f9 prestigiosa di francia dopo quella di parigi. fino alla seconda met\u00e0 degli anni ottanta dell'ottocento, quando la citt\u00e0 \u00e8 stata gi\u00e0 ceduta alla francia da quasi un trentennio, tutte le rappresentazioni sono date in lingua italiana, anche quelle, tradotte, di autori francesi. \u00e8 necessaria una delibera del consiglio municipale (agosto 1887) per rovesciare la situazione e imporre la lingua francese in ambito melodrammatico. ci\u00f2 nonostante il grand-op\u00e9ra allo stile francese stenta a imporsi in citt\u00e0 ed \u00e8 necessario tutto il carisma del parigino albert wolff, direttore artistico dell'opera di nizza, per renderlo pi\u00f9 popolare negli anni trenta, quando per\u00f2 il genere pu\u00f2 considerarsi oramai storicizzato.\n\n\n=== musei ===\nalcuni musei importanti a nizza sono:\n\nil museo di belle arti, avenue des baumettes\nil museo nazionale messaggio biblico di marc chagall, avenue docteur m\u00e9nard\nil museo matisse, avenue des ar\u00e8nes de cimiez 164\nil museo d'arte moderna e contemporanea, promenade des arts\nil museo d'arte e di storia - palazzo mass\u00e9na, 65 rue de france, nizzae nella regione:\n\nil museo picasso ad antibes\nil museo di renoir a cagnes-sur-mer\nla fondazione maeght e la tomba di marc chagall a saint-paul de vence\n\n\n=== carnevale di nizza ===\nil carnevale di nizza \u00e8 uno dei pi\u00f9 antichi d'europa ed \u00e8 patrimonio immateriale sostenuto dall'unesco. ci sono documenti che attestano che qui si celebrava il carnevale gi\u00e0 nel 1294, ma \u00e8 dal 1873 che la festivit\u00e0 viene celebrata con carri, spettacoli e divertimento. ogni anno vengono organizzate tantissime parate durante il periodo del carnevale e le pi\u00f9 famose sono le parate serali, la battaglia dei fiori e \"lu queernaval\", ovvero il carnevale lgbtq+ di nizza.\n\n\n=== universit\u00e0 ===\nla citt\u00e0 \u00e8 sede dell'universit\u00e0 c\u00f4te d'azur, istituita nel 2019 al posto dell'universit\u00e0 di nizza sophia-antipolis.\n\n\n=== altre istituzioni culturali ===\nl'osservatorio astronomico di nizza \u00e8 stato inaugurato nel 1887.\n\n\n=== film girati a nizza ===\nnel 1930 il regista nizzardo jean vigo ha girato a nizza il documentario a proposito di nizza, ritratto non convenzionale della citt\u00e0 considerato un classico del cinema d'avanguardia\nnel 1943-1944, durante l'occupazione italiana, vi \u00e8 stato girato, in massima parte, il film di marcel carn\u00e9 gli amanti perduti (les enfants du paradis)\ncaccia al ladro di alfred hitchcock (1955)\nbeato fra le donne (1970) di serge korber\neffetto notte (1973) di fran\u00e7ois truffaut\nil giorno dello sciacallo (1973) di fred zinnemann. in una sequenza si vede l'h\u00f4tel negresco.\nunder the cherry moon (1986) film musicale di prince.\nthe transporter (2002) \u00e8, nella parte iniziale, girato in costa azzurra.\nronin di john frankenheimer (1998)\nmagic in the moonlight (2014) di woody allen. una sequenza \u00e8 girata al teatro dell'opera di nizza.\nabsolutely fabulous (2016)\n\n\n=== cucina ===\nse la civilt\u00e0 provenzale (di matrice occitana) \u00e8 stata secolarmente emarginata, riemerge tuttavia in tante manifestazioni della cultura popolare: nella musica, nelle feste, in cucina. la cucina tradizionale nizzarda presenta infatti, accanto a molti piatti che hanno un'origine locale (fra cui la celebre salade ni\u00e7oise, il pan bagnat, lu far\u00e7un, ecc.) o italiana (polenta, socca, grattakeka) anche un buon numero di piatti provenzali, fra cui la doube proven\u00e7al, a base di carne di manzo e vino rosso. nizza \u00e8 anche l'unica citt\u00e0 d'oltralpe dove le paste fatte in casa, generalmente di discreto livello qualitativo, sono elaborate da sempre sul posto e godono di grande popolarit\u00e0. la grande assente dalla cucina tradizionale della citt\u00e0 \u00e8 la gastronomia francese (di area non provenzale), che per\u00f2 negli ultimi decenni \u00e8 andata ad affiancarsi a quella locale sia in ambito familiare che turistico.\nla cucina della zona si \u00e8 conservata, sino ad oggi, completamente e tipicamente italiana e ha un carattere molto mediterraneo influenzata dalla vicina cucina ligure. alcuni dei suoi piatti tipici sono:\n\nbeignets de fleurs de courgettes, fiori di zucchina ripieni\ndaube ni\u00e7oise, spezzatino di manzo, specificatamente di guancia\nfarcis ni\u00e7ois, verdura cotta ripiena\npan bagnat, panino farcito\na\u00efoli, salsa maionese a base di aglio\npichade, torta salata al pomodoro molto simile alla pizza\npissaladi\u00e8re, torta salata\npoche de veau farcie \"lou piech\", saccoccia di vitello farcita\nratatouille, verdura mista cotta\nraviolis ni\u00e7ois, ravioli nizzardi\nsalade ni\u00e7oise, insalata mista\nsocca, torta salata a base di ceci\nsoupe au pistou, zuppa di verdure al pesto\ntourte de blettes, torta dolce o salata a base di bietola.\n\n\n=== parata dei fiori ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== musica ===\nla vita musicale a nizza \u00e8 chiaramente dominata dalla musica classica e barocca.\nl'opera di nizza apparve nel 1776-1777, quando la marchesa alli-maccarani ottenne il permesso di aprire un teatro sul luogo dell'attuale opera. nel 1826-1828 il comune costru\u00ec nello stesso luogo un teatro dell'opera in stile italiano. l'opera divenne poi teatro comunale, ma fu distrutta da un incendio nel 1881. sullo stesso sito \u00e8 stato quindi costruito un nuovo edificio, inaugurato nel 1885 e classificato monumento storico nel 1993.\nl'orchestra sinfonica municipale della citt\u00e0 di nizza \u00e8 stata creata nel 1947 e nel 1982 fu ristrutturata e divenne l'orchestra filarmonica di nizza. ha un centinaio di musicisti, che suonano per l'opera di nizza ma anche durante il festival di musica sacra e il festival manca. dal 2001 \u00e8 diretta da marco guidarini. quest'ultimo ha creato l'ensemble apostrophe della filarmonica di nizza, per la musica contemporanea.\nil nice opera ballet \u00e8 stato creato nel 1947. ora \u00e8 diretto da bertrand rossi, direttore generale, ed eleonora gori, maestra di ballo. programma balletti classici, neoclassici e contemporanei. il coro dell'opera di nizza conta 40 cantanti d'opera. partecipa ai concerti dell'orchestra filarmonica di nizza e ad eventi. \u00e8 diretto da giuglio magnanini. il nice opera children's choir \u00e8 stato creato nel 1991. \u00e8 composto da ragazzi dagli 8 ai 16 anni reclutati tramite audizione.\nla societ\u00e0 lirica \u201cnice & arts\u201d esiste dal 1963 e si propone di promuovere l'arte lirica organizzando concerti. l'ensemble baroque de nice \u00e8 stato creato nel 1982. \u00e8 composto da una dozzina di musicisti che suonano su vecchi strumenti. \u00e8 specializzato in musica barocca ed \u00e8 diretto da gilbert bezzina. l'orchestra di nizza suona ogni settimana nel chiosco del giardino alberto i.\nil conservatorio regionale di nizza nasce nel 1916 con la creazione da parte della pianista adeline bailet di una scuola di musica. insediata prima nella borsa del lavoro, la scuola si \u00e8 poi trasferita a villa thiole negli anni '30 e poi a villa paradiso negli anni '40. \u00e8 stato diretto da adeline bailet, isma\u00ebl michalon, albert ribolet e solange delmas. dal 1962 pass\u00f2 sotto la direzione di pierre cochereau che ne fece nel 1962 un conservatorio nazionale, poi nazionale regionale. nel 1980 andr\u00e9 peyr\u00e8gne subentra a pierre cochereau. il conservatorio collabora con l'op\u00e9ra de nice, il teatro nazionale di nizza e universit\u00e0 nice-sophia-antipolis.\nnizza \u00e8 anche la citt\u00e0 natale del famoso gruppo musicale les playboys.\n\n\n== economia ==\nnizza \u00e8 la capitale economica della costa azzurra, il turismo, il commercio e le amministrazioni pubbliche e private occupano una posizione importante nell'attivit\u00e0 economica della citt\u00e0. ha la seconda capacit\u00e0 alberghiera del paese e conta circa 4 milioni di turisti ogni anno.\nessa possiede inoltre diversi quartieri d'affari situati intorno all'aeroporto, nella parte ovest della citt\u00e0, 2 palazzi per congressi e il polo universitario nice sophia antipolis, sede di diverse facolt\u00e0.\naltro pilastro dell'economia di nizza \u00e8 il \"parco tecnologico\" sophia-antipolis che ospita le sedi di 1 400 multinazionali e circa 30 000 ricercatori.\n\n\n== infrastrutture e trasporti ==\nla citt\u00e0 \u00e8 attraversata da ovest a est dalla tangenziale sud di nizza.\ni bus urbani sono gestiti dalla societ\u00e0 lignes d'azur che serve la citt\u00e0 e la communaut\u00e9 urbaine de nice c\u00f4te d'azur.\nla rete tranviaria di nizza \u00e8 un sistema di trasporto pubblico della citt\u00e0 ed \u00e8 composta da tre linee. la linea 1 \u00e8 stata inaugurata il 24 novembre 2007; nel 2011 sono partiti i lavori per il suo prolungamento fino all'ospedale pasteur, terminati nel 2013. nel 2018 e nel 2019 sono state inaugurate rispettivamente la linea 2 e la linea 3.\nla stazione di nizza (in francese gare de nice-ville), \u00e8 la principale stazione ferroviaria passeggeri della citt\u00e0 e dell'intero dipartimento delle alpi marittime, servita dal treno a lunga percorrenza riviera express che va da nizza a mosca e ritorno.\nsono inoltre presenti altre tre stazioni ferroviarie: la gare du sud, la gare de nice-saint augustin e la gare de nice-riquier.\nil port lympia \u00e8 il porto della citt\u00e0 e viene usato per i collegamenti con le principali isole della costa azzurra e del mar mediterraneo.\nl'aeroporto di nizza costa azzurra \u00e8 il secondo aeroporto francese per traffico passeggeri e serve tutta la costa azzurra da cannes a mentone, i dipartimenti alpi dell'alta provenza e varo e il principato di monaco.\n\n\n== amministrazione ==\nla citt\u00e0 \u00e8 sede della prefettura delle alpi marittime, del consiglio generale del dipartimento, del rettorato dell'accademia di nizza della comunit\u00e0 urbana di nizza costa azzurra e della diocesi di nizza.\nper quello che concerne la tendenza politica si pu\u00f2 sostenere che nizza sia una citt\u00e0 dalla forte presenza conservatrice, dalla seconda guerra mondiale in poi la destra ha primeggiato pi\u00f9 volte rispetto alla sinistra, e alle ultime elezioni presidenziali tenutesi nel 2007 il candidato di destra ha ottenuto il 65,34 % contro il 34,66% della candidata di sinistra.\ndal 2008 il sindaco \u00e8 christian estrosi, anche ministro dello sviluppo economico fino alla fine del 2010, che ha sostituito jacques peyrat in carica dal 1995.\n\n\n=== cantoni ===\ni \"cantoni di nizza\" sono i nove cantoni francesi dell'arrondissement di nizza in cui \u00e8 ripartita la citt\u00e0 di nizza, contraddistinti da numeri progressivi, da 1 a 9.\na seguito della riforma approvata con decreto del 24 febbraio 2014, che ha avuto attuazione dopo le elezioni dipartimentali del 2015, sono passati dai precedenti 14 ai 9 attuali.\nil cantone di nice-3 comprende, oltre a parte della citt\u00e0, anche i comuni di le broc, carros e gatti\u00e8res, situati oltre il varo e inclusi nell'arrondissement di grasse.\nil cantone di nice-7 comprende oltre a parte della citt\u00e0 anche i comuni di saint-andr\u00e9-de-la-roche e la trinit\u00e9.\nil cantone soppresso di nice-13 comprendeva oltre a parte della citt\u00e0 i comuni di la trinit\u00e9, saint-andr\u00e9-de-la-roche e falicon.\n\n\n=== gemellaggi ===\nnizza \u00e8 gemellata con le seguenti citt\u00e0:\n\n\n== sport ==\n\n\n=== calcio ===\nla squadra di calcio di nizza \u00e8 il nizza, che milita nella ligue 1, il massimo campionato francese. nella sua storia ha conquistato 4 ligue 1 e 3 coupe de france.\ndal 2013 gioca le sue partite interne nel nuovo stadio allianz riviera, che ha preso il posto del vecchio impianto stade municipal du ray.\n\n\n=== altri sport ===\nla citt\u00e0 fa capolino nelle cronache sportive internazionali anche grazie alla parigi-nizza, storica manifestazione ciclistica a tappe che si conclude sul lungomare locale ogni anno, intorno alla met\u00e0 di marzo.\nnella citt\u00e0 ha sede inoltre il nice volley-ball, societ\u00e0 pallavolistica maschile militante nella pro a, massima divisione del campionato francese.\n\n\n== educazione ==\n\u00e9cole pour l'informatique et les nouvelles technologies\ninstitut sup\u00e9rieur europ\u00e9en de formation par l'action\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== bibliografia ==\ne. amicucci, nizza e l'italia, mondadori, milano, 1939.\nm. mauviel, la letteratura in lingua italiana di nizza, in il nido d'aquila, genova, 2004.\ng. vignoli, i territori italofoni non appartenenti alla repubblica italiana, giuffr\u00e8, milano, 1995.\ng. vignoli, gli italiani dimenticati, giuffr\u00e8, milano, 2000.\nnelle annate dal 1997 al 2002 il periodico il pensiero di nizza, edito a genova e diretto da giulio vignoli (che riprese l'antica testata nizzarda), ha pubblicato una serie di articoli di achille ragazzoni che succintamente, ma in maniera esaustiva, illustrano la letteratura in lingua italiana del nizzardo, e i suoi autori, dal 1300 ai nostri giorni.\ng. vignoli, storie e letterature italiane di nizza e del nizzardo (e di briga e di tenda e del principato di monaco), settecolori, lamezia terme, 2011.\ng. vignoli, l'irredentismo italiano di nizza e del nizzardo. il caso marcello firpo (1860-1946), settimo sigillo, roma, 2015.\n nice-historique, su nicehistorique.org.\ndomenico vecchioni,\" storia breve della costa azzurra. curiosit\u00e0 e scoperte\". greco e greco editori, milano, 2016\n\n\n== voci correlate ==\naeroporto di nizza-c\u00f4te d'azur\narrondissement di nizza\nbaia degli angeli\ncimiez\ncontea di nizza\nesodo nizzardo\nla voce di nizza\nmonastero di cimiez\nnazionalismo nizzardo\npaese nizzardo\nplace mass\u00e9na\nregione geografica italiana\nrete tranviaria di nizza\nterre italiane irredente\nstrage di nizza\n\n\n== altri progetti ==\n\n wikiquote contiene citazioni di o su nizza\n wikimedia commons contiene immagini o altri file su nizza\n wikivoyage contiene informazioni turistiche su nizza wikinotizie contiene l'articolo francia: camion contro la folla\n\n\n== collegamenti esterni ==\n\n(fr) sito ufficiale, su nice.fr. \n nizza, su treccani.it \u2013 enciclopedie on line, istituto dell'enciclopedia italiana. \n roberto almagi\u00e0, pietro barocelli e vito vitale, nizza, in enciclopedia italiana, istituto dell'enciclopedia italiana, 1934. \n nizza, in dizionario di storia, istituto dell'enciclopedia italiana, 2010. \n nizza, su sapere.it, de agostini. \n(en) nice, su enciclopedia britannica, encyclop\u00e6dia britannica, inc."