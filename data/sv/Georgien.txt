"georgien (georgiska: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd, sakartvelo, [s\u0251k\u02b0\u0251rt\u02b0v\u025bl\u0254] ( lyssna)) \u00e4r en republik p\u00e5 gr\u00e4nsen mellan europa och asien. georgien utropade sin sj\u00e4lvst\u00e4ndighet fr\u00e5n sovjetunionen den 9 april 1991 och \u00e4r medlemsland i f\u00f6renta nationerna (sedan 1992), europar\u00e5det (sedan 1999), eurocontrol (sedan 2012), och arbetar f\u00f6r n\u00e4rvarande f\u00f6r att bli fullv\u00e4rdig medlem i eu och milit\u00e4ralliansen nato.\ngeorgien gr\u00e4nsar i v\u00e4st till svarta havet, i norr och nordost till ryssland, i s\u00f6der till turkiet och armenien, och i syd\u00f6st till azerbajdzjan. huvudstad \u00e4r tbilisi. i georgien finns tv\u00e5 utbrytarrepubliker: abchazien och sydossetien. georgien anser att de tv\u00e5 omr\u00e5dena \u00e4r ockuperade av ryssland.\n\n\n== etymologi ==\n\netniska georgier kallar sig sj\u00e4lva f\u00f6r kartvelebi (\u10e5\u10d0\u10e0\u10d7\u10d5\u10d4\u10da\u10d4\u10d1\u10d8), sitt land f\u00f6r sakartvelo (\u10e1\u10d0\u10e5\u10d0\u10e0\u10d7\u10d5\u10d4\u10da\u10dd - med betydelsen \"en plats f\u00f6r kartveler\") och sitt spr\u00e5k f\u00f6r kartuli (\u10e5\u10d0\u10e0\u10d7\u10e3\u10da\u10d8). enligt de gamla georgiska kr\u00f6nikorna (\u10e5\u10d0\u10e0\u10d7\u10da\u10d8\u10e1 \u10ea\u10ee\u10dd\u10d5\u10e0\u10d4\u10d1\u10d0) var det kartveliska folkets f\u00f6rfader kartlos (\u10e5\u10d0\u10e0\u10d7\u10da\u10dd\u10e1\u10d8), sonsons son till den bibliska jafet. namnet sakartvelo (\u10e1\u10d0\u10e5\u10d0\u10e0\u10d7\u10d5\u10d4\u10da\u10dd) best\u00e5r av tv\u00e5 delar. dess rot, kartvel-i (\u10e5\u10d0\u10e0\u10d7\u10d5\u10d4\u10da-\u10d8), specificerar en inv\u00e5nare i centrala central-\u00f6stra georgiska regionen kartli, eller iberien som den omn\u00e4mns som i k\u00e4llor fr\u00e5n det bysantinska riket. antikens greker (strabon, herodotos, plutarchos, homeros m.fl.) och romarna (titus livius, publius cornelius tacitus m.fl.) beskriver tidiga \u00f6stgeorgier som iberier. (iberoi enligt vissa grekiska k\u00e4llor) och v\u00e4stgeorgier som kolcher. p\u00e5 svenska kallades georgien f\u00f6rut \u00e4ven f\u00f6r \"grusien\" efter den ryska exonymen.liksom de flesta inf\u00f6dda kaukasiska folken, h\u00f6r georgierna inte till n\u00e5gon av de st\u00f6rsta etniska grupperna i europa eller asien. det georgiska spr\u00e5ket \u00e4r varken ett indoeuropeiskt, turkiskt eller semitiskt spr\u00e5k. den antika judiska kr\u00f6nikan av josefus n\u00e4mner georgier som iberes, som \u00e4ven kallades thobel tubal.termerna georgien och georgier dyker i v\u00e4steuropa upp i flera medeltida annaler. den franske kr\u00f6nik\u00f6ren jacques de vitry och den engelske resen\u00e4ren john mandeville skrev att georgier kallas f\u00f6r georgier f\u00f6r att de v\u00f6rdar sankt g\u00f6ran s\u00e4rskilt mycket. noterbart \u00e4r att landet i januari 2004 b\u00f6rjade anv\u00e4nda femkorsflaggan som inkluderar s:t georgskorset. flaggan anv\u00e4ndes tidigare i georgien p\u00e5 400-talet och under medeltiden.\n\n\n== historia ==\nriket kolchis, ungef\u00e4r motsvarande v\u00e4stra georgien, var k\u00e4nt av grekerna redan f\u00f6re homeros tid, bland annat utspelar sig sagocykeln om det gyllene skinnet i kolchis. p\u00e5 600-talet f.kr. grundade greker flera kolonier p\u00e5 kolchis kust. \nen annan statsbildning som varit viktig f\u00f6r georgiens historia var k\u00e4nd under beteckningen kaukasiska iberien. landet er\u00f6vrades sedan f\u00f6rst av romerska riket \u00e5r 23 e.kr., sedan av persiska riket \u00e5r 265. \ngeorgien kristnades under 300-talet e.kr. under 700-talet enades landet under bagratiderna som gjorde georgien till en lokal stormakt. under slutet av 1300-talet och b\u00f6rjan av 1400-talet plundrades och sk\u00f6vlades georgien av den mongoliske krigsherren timur lenk.\ngeorgien kom under kejsard\u00f6met rysslands kontroll den 12 september 1801. den sovjetiske ledaren stalin f\u00f6ddes i georgiska gori 1878 och tog tidigt del i den revolution\u00e4ra r\u00f6relsen. efter ryska revolutionen f\u00f6rklarade det georgiska mensjevikpartiet landet sj\u00e4lvst\u00e4ndigt 1917. i februari \u00e5ret d\u00e4rp\u00e5 bildade man tillsammans med dagens azerbajdzjan och armenien den transkaukasiska demokratiska federativa republiken. federationen uppl\u00f6stes dock efter tre m\u00e5nader i maj 1918. \nlandet var sj\u00e4lvst\u00e4ndigt fr\u00e5n den 26 maj 1918 fram till 1921 som den demokratiska republiken georgien. \u00e5r 1921 invaderades republiken av r\u00f6da arm\u00e9n f\u00f6r att 1936 bli sovjetrepubliken georgiska ssr i sovjetunionen. under sovjettiden var georgien k\u00e4nt f\u00f6r sitt vin. tack vare det goda klimatet och den goda maten var det ocks\u00e5 ett mycket popul\u00e4rt resm\u00e5l f\u00f6r semesterfirare i sovjetunionen. i det b\u00f6rdiga georgien fanns ingen brist p\u00e5 livsmedel och varubristen var mindre k\u00e4nnbar d\u00e5 de sovjetiska myndigheterna inte lyckades kontrollera den omfattande svarta marknaden f\u00f6r privat tillverkning av bristvaror.\ngeorgien blev \u00e5ter sj\u00e4lvst\u00e4ndigt \u00e5r 1991. regionerna abchazien och sydossetien h\u00e4vdar sin sj\u00e4lvst\u00e4ndighet visavi georgien. i november 2003 avsattes den f\u00f6rre presidenten, eduard sjevardnadze, genom massdemonstrationer f\u00f6ranledda av misstankar om valfusk, en h\u00e4ndelse som kallats rosenrevolutionen. i presidentvalet den 4 januari 2004 valdes micheil saakasjvili till president med 96 procent av r\u00f6sterna.\nnyval utlystes till den 5 januari 2008. i presidentvalet deltog 22 kandidater.\nmicheil saakasjvili omvaldes till president med \u00f6ver 1 miljon r\u00f6ster (53,47 %) vilket var mer \u00e4n dubbelt s\u00e5 mycket som den fr\u00e4mste konkurrenten levan gatjetjiladze. saakasjvilis parti enade nationella r\u00f6relsen fick \u00e4ven egen majoritet i parlamentet.\ni samband med att flera europeiska l\u00e4nder under 2008 erk\u00e4nde den serbiska utbrytarprovinsen kosovo som sj\u00e4lvst\u00e4ndig stat s\u00e5 f\u00f6rnyade de georgiska utbrytarrepublikerna abchazien och sydossetien sina krav p\u00e5 sj\u00e4lvst\u00e4ndighet.\n\n\n=== kriget i georgien 2008 ===\ni augusti 2008 br\u00f6t kriget i georgien ut med georgien p\u00e5 en sida och med ryssland och utbrytarrepublikerna abchazien och sydossetien p\u00e5 den andra. som svar p\u00e5 beskjutningen mot georgiska bos\u00e4ttningar kring sydossetien skickade georgien in sin f\u00f6rsvarsmakt i regionen. ryssland underst\u00f6dde sydosseterna milit\u00e4rt och en andra front \u00f6ppnades n\u00e4r georgiens andra utbrytarrepublik abchazien ocks\u00e5 gick in i konflikten. den 7 augusti 2008 inledde georgiska styrkor en massiv artilleriattack mot sydossetiens huvudstad tschinvali. kriget p\u00e5gick officiellt fr\u00e5n den 8 augusti till den 16 augusti 2008. den 2 december 2008 beslutade europeiska unionens r\u00e5d om tills\u00e4tta en oberoende faktafinnande utredning ang\u00e5ende kriget i georgien, utredningen kom fram till att georgien via en ober\u00e4ttigad attack hade startat kriget.\n\n\n=== nutida georgien ===\ni oktober 2012 vann oppositionskoalitionen georgisk dr\u00f6m  parlamentsvalet. president saakasjvili erk\u00e4nde att hans regeringsparti f\u00f6rlorade valet. i oktober 2013 var det \u00e5ter presidentval. presidenten micheil saakasjvili hade styrt landet sedan 2003 i tv\u00e5 mandatperioder och kunde inte st\u00e4lla upp f\u00f6r omval. sedan parlamentsvalet i oktober 2012 styrdes landet av koalitionen georgisk dr\u00f6m, under ledning av premi\u00e4rministern och miljard\u00e4ren bidzina ivanisjvili. presidentvalet  vanns av giorgi margvelasjvili som var kandidat f\u00f6r ivanisjvilis regerande koalition.i oktober 2018 valde georgierna en ny president f\u00f6r de kommande sex \u00e5ren. den sj\u00e4lvst\u00e4ndiga presidentkandidaten salome zurabishvili blev georgiens f\u00f6rsta kvinnliga president. d\u00e5varande presidenten, giorgi margvelashvili, st\u00e4llde inte upp till omval och det regerande partiet, georgisk dr\u00f6m, nominerade inte n\u00e5gon annan kandidat, i st\u00e4llet st\u00f6dde georgisk dr\u00f6m den sj\u00e4lvst\u00e4ndige kandidaten zurabishvili. presidenten hade numera bara en symbolisk makt. regerande partiet hade nu flyttat \u00f6ver all politisk makt till parlamentet och premi\u00e4rministern. presidenten hade blivit en galjonsfigur. politiken i georgien pr\u00e4glas i h\u00f6g grad av oligarken bidzina ivanishvilis inflytande. han styr landet bakom kulisserna. ivanishvili satt sj\u00e4lv ett \u00e5r som premi\u00e4rminister och n\u00e4r han avgick \u00e5r 2013 tillsatte han sina f\u00f6rtrogna p\u00e5 viktiga poster inom administrationen. i november 2020  vann det styrande regeringspartiet georgisk dr\u00f6m, lett av bidzina ivanishvili, parlamentsvalet i georgien. oppositionspartiet f\u00f6renade nationella r\u00f6relsen (unm)  accepterade inte valresultatet.\n\n\n== geografi ==\ngeorgien \u00e4r bel\u00e4get i v\u00e4stra kaukasien mellan stora kaukasus i norr och lilla kaukasus i s\u00f6der. landet har kust mot svarta havet i v\u00e4st. det har en yta p\u00e5 69 875 km\u00b2. det r\u00e5der viss oenighet om var gr\u00e4nsen mellan v\u00e4rldsdelarna europa och asien ska dras och georgien kan d\u00e4rmed anges som tillh\u00f6rande europa eller asien eller delat mellan v\u00e4rldsdelarna.\ngeorgien domineras av bergslandskap. gr\u00e4nsen mot ryssland i norr f\u00f6ljer p\u00e5 bergsryggen stora kaukasus, varifr\u00e5n flera l\u00e4gre bergskedjor utl\u00f6per s\u00f6derut. det centrala kartlil\u00e5glandet skiljer dessa berg fr\u00e5n den parallella kedjan lilla kaukasus i s\u00f6der, som utg\u00f6r gr\u00e4ns mot azerbajdzjan, armenien och turkiet.\nbergskedjan lichi delar landet i en \u00f6stlig och en v\u00e4stlig del. i svartahavsregionen i v\u00e4ster ligger det myrl\u00e4nta kolchidal\u00e5glandet. den nordv\u00e4stra delen av landet, mellan stora kaukasus och svarta havet, utg\u00f6rs av abchazien. \u00f6ster om abchazien ligger den isolerade regionen svanetien. i \u00f6ster rinner floden kura med bifloder, bland annat f\u00f6rbi huvudstaden tbilisi, och forts\u00e4tter sedan genom de syd\u00f6stliga delarna av landet innan den rinner in i azerbajdzjan genom en r\u00e4cka dalg\u00e5ngar.\nstora kaukasus har flera toppar som g\u00e5r \u00f6ver 5 000 meter. det h\u00f6gsta berget i georgien \u00e4r sjchara med en h\u00f6jd p\u00e5 5 201 meter (sj\u00e4lva toppen ligger i ryssland); det n\u00e4st h\u00f6gsta \u00e4r dzjanga p\u00e5 5 051 meter \u00f6ver havet. andra bergstoppar som utm\u00e4rker sig \u00e4r kazbek p\u00e5 5 047 meter, tetnuldi (4 974 m), sjota rustaveli-toppen (4 960 m), mta ushba (4 710 m) och ailama (4 525 m). av de n\u00e4mnda bergen har endast kazbek vulkaniskt upphov. omr\u00e5det mellan kazbek och sjchara (en str\u00e4cka p\u00e5 omkring 200 km) domineras av m\u00e5nga glaci\u00e4rer. lilla kaukasus \u00e4r mer varierad och inte s\u00e5 h\u00f6g, inga toppar \u00e4r h\u00f6gre \u00e4n 3 400 meter. i detta omr\u00e5de m\u00e4rks vulkanplat\u00e5n dzjavacheti, m\u00e5nga insj\u00f6ar som tabatsquri och paravani, samt mineralvatten och varma k\u00e4llor.\nbergen g\u00f6r att landet har ett varierat klimat. om vintern \u00e4r det kallt med stora sn\u00f6m\u00e4ngder, men stora kaukasus skyddar landet mot \u00e4nnu kallare luft fr\u00e5n ryssland i norr. milda vindar skapar ett subtropiskt klimat i kolchidal\u00e5glandet, medan de \u00f6stliga delarna av georgien har ett l\u00e5ngt torrare v\u00e4der.\nstora delar av georgien \u00e4r t\u00e4ckt av skog. det \u00e4r mest bj\u00f6rkskog i bergen, medan mycket bok, ek och kastanj f\u00f6rekommer p\u00e5 de l\u00e4gre h\u00f6jderna. djurlivet \u00e4r rikt, s\u00e4rskilt p\u00e5 arter som trivs i skog, d\u00e4ribland r\u00e5djur, hjort, bj\u00f6rn och varg. i bergsomr\u00e5dena finns \u00e4ven bergsget.\nverjovkinagrottan \u00e4r (2023) den djupaste k\u00e4nda grottan i v\u00e4rlden. den ligger i arabikamassivet i gagrabergen i abchazien. h\u00f6jdskillnaden i grottan \u00e4r hela 2 212 meter.av stora floder i georgien m\u00e4rks rioni och kura (mtkvari).\n\nh\u00f6gsta punkt: sjchara (5 064 meter)\nl\u00e4gsta punkt: svarta havet\nnaturtillg\u00e5ngar: j\u00e4rn, koppar\n\n\n== politik ==\n\n\n=== statsskick ===\ngeorgien \u00e4r en semipresidentiell republik med presidenten som statschef och premi\u00e4rministern som regeringschef. presidenten har numera bara en symbolisk makt. all politisk makt har flyttats \u00f6ver till parlamentet och premi\u00e4rministern. presidenten har blivit en galjonsfigur.den verkst\u00e4llande delen av makten utg\u00f6rs av presidenten och georgiens regering. regeringen best\u00e5r av ministrar, ledda av premi\u00e4rministern och utsedda av presidenten. noterbart \u00e4r att f\u00f6rsvars- och inrikesministrarna inte \u00e4r medlemmar i regeringen, utan \u00e4r direkt underordnade presidenten. giorgi margvelasjvili var georgiens president efter att ha vunnit presidentvalet i november 2013. i samband med valet avgick d\u00e5varande premi\u00e4rministern bidzina ivanisjvili och irakli gharibasjvili uts\u00e5gs till ny premi\u00e4rminister. den 18 december 2018 eftertr\u00e4ddes margvelashvili p\u00e5 presidentposten av salom\u00e9 zurabisjvili. ledaren f\u00f6r georgisk dr\u00f6m, bidzina ivanishvili, styr landet bakom kulisserna. politisk makt h\u00f6r till parlamentet och premi\u00e4rministern. presidenten hade blivit en galjonsfigur.\nden lagstiftande makten innehas av georgiens parlament. parlamentet \u00e4r en enkammarriksdag och har 150 medlemmar, k\u00e4nda som suppleanter, av vilka 75 medlemmar \u00e4r proportionerliga representanter och 75 v\u00e4ljs genom enmansvalkretsar och representerar sina valkretsar. medlemmar i parlamentet v\u00e4ljs \u00f6ver en fyra\u00e5rsperiod. tv\u00e5 partiblock har representanter som valts in i parlamentet efter parlamentsvalet \u00e5r 2012: enade nationella r\u00f6relsen (regeringsparti innan valet) och georgiska dr\u00f6mmen som vann parlamentsvalet.  i \u00e5r 2016 och 2020  vann det styrande regeringspartiet georgisk dr\u00f6m parlamentsvalet.\n\u00e4ven om avsev\u00e4rda framsteg har gjorts sedan rosenrevolutionen h\u00e4vdade president saakasjvili \u00e5r 2008 att georgien fortfarande inte \u00e4r ett \"fullfj\u00e4drat, v\u00e4lformat, kristalliserat samh\u00e4lle\". det politiska systemet kvarst\u00e5r i \u00f6verg\u00e5ngsprocessen, med st\u00e4ndiga justeringar f\u00f6r att balansera makten mellan president och parlament, och oppositionella f\u00f6rslag som str\u00e4cker sig fr\u00e5n att f\u00f6rvandla landet till en parlamentarisk republik till att \u00e5teruppr\u00e4tta monarkin. observat\u00f6rer har noterat bristen p\u00e5 f\u00f6rtroende i relationerna mellan regering och opposition.det finns olika \u00e5sikter finns ang\u00e5ende graden av politisk frihet som r\u00e5der i georgien. f\u00f6re detta president saakasjvili trodde att \"landet \u00e4r p\u00e5 v\u00e4g att bli \"en europeisk demokrati\". freedom house placerar georgien i gruppen med delvis fria l\u00e4nder, tillsammans med l\u00e4nder som ukraina, mexiko och bosnien och hercegovina.\n\n\n=== administrativ indelning ===\ngeorgien \u00e4r indelat i nio regioner, en stad och tv\u00e5 autonoma republiker. dessa \u00e4r i sin tur indelade i 69 distrikt.\n\nautonoma republiken abchazien\nmegrelien-\u00f6vre svanetien\ngurien\nadzjarien -  autonom republik\nratja-letjchumi och nedre svanetien\nimeretien\nsamtsche-dzjavachetien\ninre kartlien\nmtscheta-mtianeti\nnedre kartlien\nkachetien\ntbilisi - huvudstad\n\n\n=== m\u00e4nskliga r\u00e4ttigheter ===\nm\u00e4nskliga r\u00e4ttigheter i georgien s\u00e4kerst\u00e4lls av landets konstitution. det finns en oberoende ombudsman f\u00f6r m\u00e4nskliga r\u00e4ttigheter som v\u00e4ljs av georgiens parlament f\u00f6r att s\u00e4kra att s\u00e5dana r\u00e4ttigheter verkst\u00e4lls. georgien ratificerade europar\u00e5dets ramkonvention om nationella minoriteter \u00e5r 2005. ngo:n \"tolerance\" talar i sin alternativa rapport om en hastig minskning av antalet azerbajdzjanska skolor och fall d\u00e4r rektorer tillsatts i azerbajdzjanska skolor utan att kunna det azerbajdzjanska spr\u00e5ket.\n\n\n=== f\u00f6rsvar ===\ngeorgiens milit\u00e4rv\u00e4sen \u00e4r indelat i arm\u00e9n, flygvapnet, specialstyrkor samt nationalgardet. f\u00f6rsvaret etablerades i samband med sj\u00e4lvst\u00e4ndigheten i b\u00f6rjan av 1990-talet med de tidigare sovjetiska f\u00f6rband som fanns kvar i georgien, milisgrupper, och hemv\u00e4ndande georgisk milit\u00e4r personal fr\u00e5n diverse poster inom den sovjetiska milit\u00e4ren.\ngeorgiens milit\u00e4r best\u00e5r av totalt 32 650 personer, varav 18 993 tj\u00e4nstg\u00f6r inom marktrupperna, 2091 i flygvapnet, 1350 i marinen och 9196 inom administration och staber.\nmilit\u00e4rens funktioner regleras i georgiens grundlag, landets f\u00f6rsvarslagstiftning och nationella milit\u00e4ra strategi, och de internationella samarbeten georgien deltar i. milit\u00e4ren opererar under ledning av f\u00f6rsvarsministeriet. nuvarande f\u00f6rsvarsminister \u00e4r davit kezerasjvili. georgien deltog fr\u00e5n 2004 med soldater i irak, trupper som dock togs hem i samband med kriget i georgien 2008.\nunder hela sj\u00e4lvst\u00e4ndighetstiden har georgiens utrikespolitik varit en balansg\u00e5ng d\u00e4r man velat knyta n\u00e4ra band till v\u00e4stv\u00e4rlden samtidigt som man f\u00f6rs\u00f6kt h\u00e5lla en god ton mot ryssland. georgien ansl\u00f6t sig 1994 till milit\u00e4ralliansen natos projekt partnerskap f\u00f6r fred och har sedan 2005 har aspirerat p\u00e5 att bli fullv\u00e4rdig medlem i nato. i januari 2008 h\u00f6lls en r\u00e5dgivande folkomr\u00f6stning i landet som visade att 77 procent av georgiens befolkning var f\u00f6r ett natomedlemskap. vid ett natom\u00f6te i bukarest i april samma \u00e5r besl\u00f6t dock natos ledare att inte l\u00e5ta georgien bli medlem i f\u00f6rsvarsunionen men l\u00e4mnade d\u00f6rren \u00f6ppen f\u00f6r ett framtida medlemskap.\n\n\n=== internationella relationer ===\n\ngeorgien uppr\u00e4tth\u00e5ller goda relationer med sina grannl\u00e4nder armenien, azerbajdzjan och turkiet och deltar aktivt i regionala organisationer som exempelvis svarta havets ekonomiska r\u00e5d och guam. georgien har \u00e4ven politiska, ekonomiska och milit\u00e4ra relationer med japan, uruguay, sydkorea, israel, sri lanka, ukraina och m\u00e5nga fler nationer.\ndet v\u00e4xande inflytandet fr\u00e5n usa och eu i georgien, bland annat genom f\u00f6reslagna eu- och nato-medlemskap, det amerikanska \"georgia train and equip program\" och konstruktionen av baku\u2013tbilisi\u2013ceyhan pipeline har anstr\u00e4ngt relationen mellan tbilisi och moskva. georgiens beslut att \u00f6ka sin n\u00e4rvaro bland fredsstyrkorna i irak var ett viktigt initiativ.georgien arbetar f\u00f6r n\u00e4rvarande med att bli fullv\u00e4rdig medlem av milit\u00e4ralliansen nato. i augusti 2004 l\u00e4mnades den individuella ans\u00f6kningsplanen in officiellt till nato. den 29 oktober samma \u00e5r godk\u00e4nde nato:s nordatlantiska r\u00e5d den individuella partnerskapshandlingsplanen (kallad ipap) fr\u00e5n georgien och man flyttades vidare till det andra steget i den euro-atlantiska integrationen. under \u00e5r 2005, genom beslut av georgiens president, inr\u00e4ttades en statlig kommission f\u00f6r att genomf\u00f6ra den individuella partnerskapshandlingsplanen. kommissionen fick i uppdrag att samordna och \u00f6vervaka genomf\u00f6randet av handlingsplanen. \ngeorgiens medlemskap i nato har blivit en stor politisk fr\u00e5ga i landet, och en av regeringspartiet enade nationella r\u00f6relsens st\u00f6rsta slogans i presidentvalet 2008 r\u00f6rde medlemskapet i nato.\n\n\n== ekonomi ==\ngeorgiens ekonomi har av tradition best\u00e5tt av turism (i svartahavsomr\u00e5det), odling av citrusfrukter och druvor; gruvdrift (med mangan och koppar som huvudprodukter); och en viss l\u00e5gskalig industriproduktion, som fr\u00e4mst tillverkar vin, metaller, maskiner, kemikalier och textiler. landet tvingas importera en stor del av sin energi, fr\u00e4mst naturgas och petroleum. georgiens enda egna storskaliga elproduktion kommer fr\u00e5n vattenkraft, d\u00e4r det st\u00f6rsta kraftverket, enguridammen, st\u00e5r f\u00f6r 46 % av landets energiproduktion.\nden georgiska staten har ett stort budgetunderskott p\u00e5 grund av problem med att driva in skatter, och landet lider ocks\u00e5 av viss energibrist. eln\u00e4tet privatiserades 1998 och elf\u00f6rs\u00f6rjningen har blivit b\u00e4ttre men \u00e5terkommande str\u00f6mavbrott \u00e4r fortfarande ett allvarligt problem. landet ser med hopp fram emot en ny internationell transportled genom svartahavshamnarna i poti och batumi. p\u00e5 grund av den h\u00f6ga arbetsl\u00f6sheten i det egna landet arbetar en stor del av georgiens befolkning i ryssland. detta \u00e4r avg\u00f6rande f\u00f6r den georgiska ekonomin.det senaste \u00e5rtiondet har varit turbulent, med interna stridigheter och konflikten med ryssland har drabbat landet h\u00e5rt ekonomiskt. under senare \u00e5r har det politiska l\u00e4get i landet stabiliserats och d\u00e4rmed ekonomin f\u00f6rb\u00e4ttrats. \u00e4ven om georgien \u00e4r stabilare idag kontrolleras den ekonomiskt viktiga regionen abchazien i nordv\u00e4stra delen av landet inte av regeringen i tbilisi. abchazien br\u00f6t sig loss fr\u00e5n georgien under inb\u00f6rdeskriget. stora interna flyktingstr\u00f6mmar i samband med kriget, satte ocks\u00e5 den redan anstr\u00e4ngda ekonomin p\u00e5 prov.\n\n\n== demografi ==\ngeorgien hade vid folkr\u00e4kningen den 5 november 2014 3 713 804 inv\u00e5nare. enligt samma folkr\u00e4kning utgjorde georgier den st\u00f6rsta etniciteten i landet med 86,8 % av landets befolkning. 6,3 % var azerer, 4,5 % armenier, 0,7 % ryssar, 0,4 % osseter, 0,3 % yezidier, 0,2 % ukrainare, 0,2 % kister, 0,15 % greker, samt 0,06 % assyrier. 0,4 % av befolkningen tillh\u00f6rde n\u00e5gon annan etnicitet, 591 (>0,0 %) v\u00e4grade svara och 513 (>0,0 %) angav inte n\u00e5gon etnicitet. omkring h\u00e4lften av georgiens armeniska befolkning p\u00e5 168 102 personer bor i omr\u00e5det samtsche-dzjavachetien och cirka 76 % av azererna bor i nedre kartlien.sedan uppl\u00f6sningen av sovjetunionen har georgien genomg\u00e5tt en markant befolkningsminskning som orsakats av oroligheterna i abchazien, adzjarien och sydossetien, en instabil ekonomi samt d\u00e5liga arbetsm\u00f6jligheter. detta har lett till att m\u00e5nga georgier har emigrerat, speciellt till ryssland.\ngeorgien uppvisar ocks\u00e5 stor spr\u00e5klig spridning. bland annat talas de sydkaukasiska spr\u00e5ken georgiska, laziska, megreliska och svanetiska. landets officiella spr\u00e5k \u00e4r georgiska och, i abchazien, abchaziska. vid folkr\u00e4kningen 2014 talade 87,6 % av befolkningen georgiska som modersm\u00e5l, 6,2 % azerbajdzjanska, 3,9 % armeniska, 1,2 % ryska och 1,1 % \u00f6vriga spr\u00e5k.\n\n\n=== i siffror ===\nnaturlig befolkningstillv\u00e4xt: -0,05 % (2016)\nf\u00f6delsetal: 12,5 \u2030 (2016)\nd\u00f6dlighet (hela befolkningen): 10,9 \u2030 (2016)\nnettomigration: -2,2 \u2030 (2016)\nsp\u00e4dbarnsd\u00f6dlighet: 15,6 \u2030 (2016)\nantal barn/kvinna: 1,76 (2016)\nbefolkningens median\u00e5lder: 38 \u00e5r (2016)\nf\u00f6rv\u00e4ntad livsl\u00e4ngd vid f\u00f6dseln: 76,2 \u00e5r (2016)\nm\u00e4n: 72,1 \u00e5r\nkvinnor: 80,6 \u00e5r\n\u00e5ldersstruktur (2016):\n0-14 \u00e5r: 17,91 %\n15-24 \u00e5r: 12,61 %\n25-54 \u00e5r: 40,93 %\n55-64 \u00e5r: 12,77 %\n65 \u00e5r och \u00e4ldre: 15,77 %\nanalfabetism: 0,2 % (2015)\nhos m\u00e4n: 0,2 %\nhos kvinnor: 0,3 %\nungdomsarbetsl\u00f6shet: 35,6 % (2013)\nhos m\u00e4n: 35,3 %\nhos kvinnor: 36,4 %\nandel \u00f6verviktiga i den vuxna befolkningen: 22,1 % (2014)\nandel av barn under 5 \u00e5r som \u00e4r underviktiga: 1,1 % (2009)\nandel av befolkningen i st\u00e4der och stadslika omr\u00e5den: 53,6 % (2015)siffror tagna fr\u00e5n cia world factbook.\n\n\n=== religion ===\nden historiska georgiska hedendomen var starkt kopplad till m\u00e5nen, och den st\u00f6rsta guden i den georgiska mytologin var armazi, en soldatkl\u00e4dd m\u00e5ngud. statyerna av de georgiska gudarna f\u00f6rst\u00f6rdes d\u00e5 kristendom blev landets statsreligion \u00e5r 337.\nmerparten av georgiens inv\u00e5nare tillh\u00f6r den georgiska apostoliska, autokefala och ortodoxa kyrkan, vars ledare \u00e4r en katholikos i tbilisi. nuvarande ledare sedan \u00e5r 1977 \u00e4r patriark ilia ii av georgien. kyrkan har kommit att spela en viktig identitetsroll vid den nationella frig\u00f6relsen.\nbetydande religi\u00f6sa minoriteter \u00e4r: muslimer (9,9 procent), armeniska kristna (3,9 procent), judar (0,8 procent) katoliker (0,8 procent) och det finns \u00e4ven vissa sp\u00e5r av gammal iransk religion.\nefter sovjetunionens kollaps har \u00e4ven andra trossamfund etablerat sig i georgien. det g\u00e4ller bland annat baptister, sjundedagsadventister, pingstv\u00e4nner, jehovas vittnen, nyapostoliska kyrkan samt mindre grupper bah\u00e1'\u00ed- och hare krishna-troende. det finns ingen officiell medlemsstatistik f\u00f6r dessa religi\u00f6sa grupper, men tillsammans har de antagligen f\u00e4rre \u00e4n 100 000 anh\u00e4ngare. enligt jehovas vittnens \u00e5rsbok (2010) finns det 18 951 aktiva medlemmar i landet.\n\n\n=== utbildning ===\nunder sovjettiden var georgiens utbildningsniv\u00e5 relativt h\u00f6g, men hela skolsystemet r\u00e5kade i ekonomiska sv\u00e5righeter i samband med sj\u00e4lvst\u00e4ndigheten. idag finns ett 20-tal h\u00f6gskolor och universitet, och regeringen uppmuntrar privatskolor inom s\u00e5v\u00e4l l\u00e4gre som h\u00f6gre utbildningsomr\u00e5den. georgiska \u00e4r det vanligaste spr\u00e5ket inom skolv\u00e4sendet, i synnerhet g\u00e4ller detta p\u00e5 universitetsniv\u00e5. andelen l\u00e4s- och skrivkunniga bland den vuxna befolkningen i georgien \u00e4r 100 %.\n\n\n=== st\u00e4der ===\nhuvudartikel: lista \u00f6ver st\u00e4der i georgiende tio folkrikaste orterna i georgien enligt den senaste folkr\u00e4kningen \u00e5r 2014:\nnotera att st\u00e4der i utbrytarrepublikerna abchazien och sydossetien inte \u00e4r med i tabellen ovan.\n\n\n== kultur ==\ngeorgiens kultur har utvecklats under \u00e5rtusenden med grund i iberiska och kolchiska civilisationer. georgisk kultur n\u00e5dde en gyllene tid av klassisk litteratur, konst, filosofi, arkitektur och forskning p\u00e5 1000-talet.det georgiska spr\u00e5ket, och den klassiska georgiska litteraturen med poeten sjota rustaveli som mest k\u00e4nda f\u00f6retr\u00e4dare, \u00e5terupplivades p\u00e5 1800-talet efter en l\u00e5ng tid av turbulens, och detta lade grunden f\u00f6r de moderna romantik- och romanf\u00f6rfattarna, som grigol orbeliani, nikoloz baratasjvili, ilia tjavtjavadze, akaki tsereteli, vazja psjavela och m\u00e5nga andra. georgisk kultur influerades av klassisk grekisk konst, romarriket, bysantinska riket och senare av tsarryssland.\ngeorgien \u00e4r v\u00e4lk\u00e4nt f\u00f6r sin rika folklore, unika traditionella musik, teater, bio och konst. georgier \u00e4r ber\u00f6mda f\u00f6r sin k\u00e4rlek till musik, dans, teater och film. p\u00e5 1900-talet verkade noterbara georgiska m\u00e5lare som niko pirosmani, lado gudiasjvili och elene achvlediani; balettkoreografer som george balanchine, vachtang tjabukiani och nino ananiasjvili; poeter som galaktion tabidze, lado asatiani och muchran matjavariani; samt teater och filmregiss\u00f6rer som robert sturua, tengiz abuladze, georgij danelija och otar iosseliani.\n\n\n=== musik ===\nden georgiska musiktraditionen \u00e4r urgammal och man anser att den i sin form funnits i minst 1000 \u00e5r. den karakteriseras av flerst\u00e4mmighet, b\u00e5de bordun-baserad och mer fri polyfoni.\ni dagens georgien har fortfarande denna folkmusik ett h\u00f6gt anseende och n\u00e5gra av de mest namnkunniga mansk\u00f6rerna \u00e4r ensemble tbilisi, ensemble georgika, ensemble antjischati och ensemble rustavi.\ngeorgien deltog f\u00f6r f\u00f6rsta g\u00e5ngen i eurovision song contest \u00e5r 2007 i helsingfors, med l\u00e5ten visionary dream framf\u00f6rd av s\u00e5ngerskan sopo chalvasji och slutade p\u00e5 tolfte plats. \u00e4ven 2008 deltog landet med l\u00e5ten peace will come, som framf\u00f6rdes av den blinda s\u00e5ngerskan diana ghurtskaia och slutade p\u00e5 elfte plats. \n\u00e5r 2009 drog sig georgien ur t\u00e4vlingen sedan ebu kr\u00e4vt att l\u00e5ttexten till landets bidrag (we don't wanna put in, framf\u00f6rd av stephane & 3g) skulle \u00e4ndras eftersom den ans\u00e5gs inneh\u00e5lla ett politiskt budskap, vilket enligt t\u00e4vlingens regler \u00e4r f\u00f6rbjudet. georgien \u00e5terv\u00e4nde till t\u00e4vlingen \u00e5ret efter och har sedan dess deltagit varje \u00e5r.\n\n\n=== georgiska k\u00f6ket ===\ndet georgiska k\u00f6ket och vinet har utvecklats genom \u00e5rhundradena, med vissa inslag fr\u00e5n varje \u00e5rhundrade. en av de vanligaste middagstraditionerna \u00e4r supra, eller \"georgiskt bord\", vilket ocks\u00e5 \u00e4r ett s\u00e4tt att socialisera med v\u00e4nner och familj. suprans \"toastmaster\" kallas f\u00f6r tamada. han eller hon h\u00e5ller ocks\u00e5 de mest filosofiska sk\u00e5larna, och ser till att alla har det trevligt. diverse historiska regioner i georgien \u00e4r k\u00e4nda f\u00f6r sina respektive r\u00e4tter: till exempel, chinkali (k\u00f6ttklimpar) fr\u00e5n \u00f6stliga georgien, chatjapuri, huvudsakligen fr\u00e5n imeretien, megrelien och adzjarien. ut\u00f6ver traditionella georgiska r\u00e4tter har matr\u00e4tter fr\u00e5n andra l\u00e4nder kommit till georgien genom invandrare fr\u00e5n ryssland, grekland och nyligen kina.\n\n\n=== vin ===\ngeorgien har kanske v\u00e4rldens \u00e4ldsta tradition av vintillverkning och man har funnit 8 000 \u00e5r gamla vink\u00e4rl. idag producerar man vita och r\u00f6da viner, mousserande viner och dessertviner, samt brandy. georgiens vinexport var betydande som del av sovjetunionen och under de f\u00f6rsta \u00e5ren av oberoende. \n\nrysslands embargo har dock inneburit att den georgiska vinn\u00e4ringen har blivit avskuren fr\u00e5n sin st\u00f6rsta avs\u00e4ttningsmarknad. den ryska smaken f\u00f6r s\u00f6tt och halvs\u00f6tt bordsvin styrde tidigare produktionen, men nu b\u00f6rjar man tillverka mer kvalitetsviner i en unik egen stil - en tendens som har p\u00e5skyndats av handelsembargot. \nefter sovjettidens isolering, b\u00f6rjar nu georgiska premiumviner s\u00e5 sakteliga komma tillbaka till den v\u00e4sterl\u00e4ndska marknaden, mycket till f\u00f6ljd av ett \u00f6kande intresse f\u00f6r ursprung, ekologi och hantverk i mat- och dryckessammanhang.\n\n\n=== sport ===\ntill de mest popul\u00e4ra sporterna i georgien r\u00e4knas fotboll, basket, rugby, brottning, judo tyngdlyftning. historiskt sett har georgien varit k\u00e4nt f\u00f6r sin fysiska utbildning; det \u00e4r k\u00e4nt att romarna fascinerades av georgiernas fysiska kvaliteter efter att ha sk\u00e5dat teknikerna i gamla kaukasiska iberien. brottning kvarst\u00e5r som en historiskt viktig sport i georgien, och vissa historiker anser att den grekisk-romerska brottningsstilen inneh\u00e5ller flera georgiska element.inom georgien \u00e4r den kachetiska brottningsstilen en av de mest popul\u00e4ra. f\u00f6rr fanns det ett flertal olika brottningsstilar som inte \u00e4r vanligt f\u00f6rekommande idag. till exempel har chevsuretiregionen i georgien tre olika brottningsstilar. andra popul\u00e4ra sporter p\u00e5 1800-talet var polo och lelo, ett traditionell georgiskt bollspel som sedan ersattes av rugby.\n\n\n==== fotboll ====\nen av de st\u00f6rsta sporterna i dagens georgien \u00e4r fotboll. huvudsakligen styrs fotbollen i landet av den georgiska fotbollsfederationen (gff), som bildades \u00e5r 1936. gff arrangerar b\u00e5de landets herr- och damlandslag samt fotbollsligorna umaghlesi liga, pirveli liga och meore liga. landets mest meriterade fotbollsklubb heter dinamo tbilisi och kommer fr\u00e5n huvudstaden tbilisi. klubben har vunnit umaghlesi liga 13 g\u00e5nger av 21 m\u00f6jliga sedan sj\u00e4lvst\u00e4ndigheten och \u00e5r 1981 vann man, n\u00e5got sensationellt, cupvinnarcupen i fotboll mot tyska carl zeiss jena. landets st\u00f6rsta fotbollsarena, boris paitjadze-stadion, ligger i tbilisi, d\u00e4r \u00e4ven den n\u00e4st st\u00f6rsta, micheil meschi-stadion, finns.\n\n\n=== massmedier ===\ncensuren av massmedia upph\u00e4vdes officiellt i georgien i samband med sj\u00e4lvst\u00e4ndigheten 1991. det kvarst\u00e5r dock begr\u00e4nsningar i landets yttrandefrihet. organisationen freedom house beskriver georgiens massmedier som \"delvis fria\", och menar att mediernas oberoende har minskat efter rosenrevolutionen 2003. det finns visserligen medier som \u00f6ppet kritiserar regeringen, men tidningarnas och etermediernas \u00e4gare \u00e4r ofta angel\u00e4gna om goda relationer med myndigheterna och ut\u00f6var d\u00e4rf\u00f6r press p\u00e5 sina anst\u00e4llda journalister. f\u00f6ljden blir en utspridd sj\u00e4lvcensur bland journalisterna.\n\n\n== internationella rankningar ==\n\n\n== referenser ==\n\n\n=== noter ===\n\n\n=== k\u00e4llor ===\nmikaberidze, alexander (2007) (p\u00e5 engelska). historical dictionary of georgia. historical dictionaries of europe ; no. 50. lanham, md.: scarecrow press. libris 10464509. isbn 978-0-8108-5580-9 \n\n\n== externa l\u00e4nkar ==\ngeorgiens presidents webbplats\ngeorgiens regerings webbplats"