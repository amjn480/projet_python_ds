Paola Cortellesi (Roma, 24 novembre 1973) è un'attrice, comica e sceneggiatrice italiana.
Attiva sia nel panorama televisivo che cinematografico dagli anni 2000, nel corso della sua carriera è stata riconosciuta con il David di Donatello per la migliore attrice protagonista per Nessuno mi può giudicare (2011), quattro Nastri d'argento, tra cui il Premio Nino Manfredi, un Globo d'oro, tre Premi Flaiano e tre Ciak d'oro. Cortellesi ha inoltre ottenuto riconoscimenti nell'ambito teatrale, tra cui un Premio E.T.I. Gli Olimpici del Teatro, e come regista con il film C'è ancora domani (2023), ottenendo tre riconoscimenti al Festa del Cinema di Roma.


== Biografia ==
A 13 anni interpreta la canzone Cacao Meravigliao, sponsor immaginario della trasmissione Indietro tutta!, come da lei confermato durante una puntata di Zelig nel febbraio del 2011; nella stagione 1992-1993 era una corista dell'orchestra di Acqua calda. Dopo aver frequentato il liceo scientifico, a diciannove anni comincia a studiare recitazione presso la scuola al "Teatro Blu" diretta da Beatrice Bracco. Per dedicarsi alla recitazione, abbandonò la Facoltà di Lettere e Filosofia all'Università.
Dopo alcuni anni in teatro e il battesimo radiofonico con Enrico Vaime, approda nel 1997 alla televisione, interpretando il personaggio dell'argentina nella trasmissione Macao, condotta da Alba Parietti. Alla fine del 1998 prende parte a La posta del cuore (Rai 2), mentre nel 1999 partecipa a Teatro 18 (Italia 1) di Serena Dandini. Ma il primo vero successo mediatico arriverà con la Gialappa's Band, con cui la giovane attrice ha modo di sperimentare il suo talento di parodista. Nel 2000 entra nel cast di Mai dire Gol, mostrando al pubblico le sue grandi capacità comiche, imitando anche cantanti famose. Nel frattempo prende parte a uno spettacolo a teatro, con la sua compagnia, intitolato L'ira di dio, e al P.I.M., con Linus. Sempre nel 2000 debutta al cinema nel film di Aldo, Giovanni e Giacomo Chiedimi se sono felice, a cui fa seguito Un altr'anno e poi cresco.
L'anno seguente ritorna con la Gialappa's nel programma Mai dire Gol 2001. In seguito è nel cast di Mai dire Grande Fratello, Mai dire domenica e Mai dire lunedì con il Mago Forest, nell'ultimo imita il ministro Stefania Prestigiacomo, uno spot di "Strozus" (il tuo prestito "amico") e facendo la testimonial dell'Africa. Sempre nel 2001 recita nei film Se fossi in te e Amarsi può darsi. Nel 2002 affianca Gianni Morandi e Lorella Cuccarini nella conduzione del varietà Uno di noi. È anche la protagonista femminile dell'ironico videoclip La descrizione di un attimo dei Tiromancino nel quale affianca Valerio Mastandrea, all'epoca suo compagno di vita. Recita inoltre nei film A cavallo della tigre e Bell'amico.
Nel 2003 è la protagonista di Musica senza cuore del compositore Fabrizio De Rossi Re, opera liberamente tratta dal Cuore di Edmondo De Amicis su libretto di Francesca Angeli. Il suo ultimo spettacolo teatrale è Gli ultimi saranno ultimi di Massimiliano Bruno, che ha toccato 59 città italiane, con 189 repliche, è stato visto da oltre 250 000 spettatori, ed è durato per circa tre anni fino al 2007. Nel 2006 Cortellesi ha ottenuto, grazie a questo spettacolo, numerosi riconoscimenti, tra cui il premio E.T.I. Gli Olimpici del Teatro come migliore interprete di monologo, il premio della Critica e il premio Anima.
Nel 2004 co-presenta il Festival di Sanremo assieme a Simona Ventura, Gene Gnocchi e Maurizio Crozza. Durante la prima serata di Sanremo 2004, Cortellesi presenta al pubblico il brano No perditempo, di cui è co-autrice insieme al compagno dell’epoca Rocco Tanica e che era stato proposto come canzone in gara, salvo poi essere bocciato dall’allora direttore artistico Tony Renis. Il testo, volutamente strampalato, è costruito con il linguaggio e le formule delle inserzioni private dei giornali: la Cortellesi ha dichiarato di essere stata ispirata dalla lettura dei quotidiani nel periodo in cui era impegnata a cercare casa. Nello stesso anno presenta anche un programma tutto suo chiamato Nessundorma, dove può esprimere tutta la sua bravura. È anche attrice protagonista o co-protagonista in alcuni film, come Tu la conosci Claudia? del 2004 con Aldo, Giovanni e Giacomo e Il posto dell'anima di Riccardo Milani, suo attuale marito.
Dotata di ottime capacità canore (lodate persino da Mina, che l'ha definita una delle più belle voci italiane), Cortellesi incide un brano intitolato Non mi chiedermi, sigla finale di Nessundorma Spettacolo di una sola donna da lei condotto nel 2004 assieme a Riccardo Rossi. Canzone dal testo ironico/comico scritto da Rocco Tanica di Elio e le Storie Tese. L'album di debutto dell'artista, preparato con alcuni brani cantati durante le serate del Festival di Sanremo, non viene tuttavia pubblicato. Paola Cortellesi è anche la vincitrice del premio "Scarnicci e Tarabusi - Il troncio" (2006), assegnato ogni due anni al miglior comico dell'anno.
Nel 2007 interpreta il suo primo ruolo drammatico in televisione nello sceneggiato di Canale 5 Maria Montessori - Una vita per i bambini; questo ruolo le è valso il Maximo Award alla Roma Fiction Fest. Nel 2008 partecipa alla trasmissione Parla con me di Serena Dandini, durante la quale viene mandato in onda un esilarante spot sulla laicità dal titolo "Un nuovo invisibile flagello"; questo spot ricalca, in maniera parodistica, quello sull'AIDS andato in onda per la prima volta nel 1990. Riceve la candidatura al David di Donatello come miglior attrice non protagonista per il film Piano, solo (2007) di Riccardo Milani.
A partire dal 6 novembre dello stesso anno torna in televisione con lo spettacolo Non perdiamoci di vista, uno spettacolo di una sola donna in cinque puntate in diretta su Rai 3; accanto a lei c'è il vee-jay di MTV Francesco Mandelli. Nel marzo del 2009 ha recitato nel film Due partite, celebre pièce teatrale della regista Cristina Comencini, portato al cinema da Enzo Monteleone, con cui ottiene la sua seconda candidatura al Nastro d'argento alla migliore attrice non protagonista, dopo quella avuta recitando in Se fossi in te (2000), per la regia di Giulio Manfredonia. Sempre per il cinema, Cortellesi è protagonista, assieme a Claudio Amendola, del lungometraggio di Felice Farina intitolato La fisica dell'acqua (2009), dove interpreta la madre del piccolo Alessandro, il bambino protagonista del film.
Nel 2009 partecipa al videoclip di Ancora qui Renato Zero. Nello stesso anno ha cantato nell'ultimo disco di Claudio Baglioni Q.P.G.A., nella canzone Battibecco. Da marzo 2010 è poi testimonial dei nuovi spot di "Brio Blu" Acqua Rocchetta. Nel tour di Elisa Heart Alive Tour tenutosi in aprile a maggio del 2010 vengono proiettati filmati ritraenti Paola Cortellesi prima e durante la versione italiana di Mad World. Inoltre è presente di persona alla data di Roma al PalaLottomatica.
Termina di girare agli inizi di luglio 2010 la commedia, diretta dal regista Fausto Brizzi, intitolata Maschi contro femmine. Sempre nel 2010 Paola Cortellesi è una dei protagonisti della fiction diretta dal regista Gianluca Maria Tavarelli Le cose che restano. In questa fiction prodotta dalla Rai, Cortellesi interpreta il ruolo di Nora, una psicologa che deve rimettere in discussione la sua vita dopo una serie di eventi cruciali che investono lei e la sua famiglia (la morte del fratello minore, la depressione della madre, la maternità). Nel 2010 presta la voce fuori campo nella fiction Tutti pazzi per amore 2.
Il 14 gennaio 2011 debutta al fianco di Claudio Bisio nella conduzione di Zelig su Canale 5, riscuotendo un ottimo successo. Il 16 marzo 2011 esce la commedia Nessuno mi può giudicare, con la regia di Massimiliano Bruno, dove interpreta il ruolo di una giovane vedova che si improvvisa escort per necessità. Per questo ruolo riceve il David di Donatello per la miglior attrice protagonista 2011. Sempre nel 2011 Paola Cortellesi è una delle voci del film Disney Pixar Cars 2, affiancata da Alessandro Siani e Sabrina Ferilli. Riceve il premio Agamar al Maratea Film Festival il 6 agosto 2011.
Nel 2014 torna sul set diretta da Luca Miniero nel film Un boss in salotto, nel cui cast figurano anche Angela Finocchiaro, Alessandro Besentini, Francesco Villa, Luca Argentero e Rocco Papaleo. Riceve inoltre il ruolo di figura femminile protagonista nel nuovo film di Carlo Verdone, Sotto una buona stella, per il quale viene candidata al David di Donatello e al Nastro d'argento come miglior attrice protagonista 2014. Il 20 maggio 2014 è andato in onda lo show musicale di Laura Pausini, Stasera Laura: ho creduto in un sogno, mette in scena uno sketch con la cantante e duetta con lei nel singolo Se non te.
Il 20 giugno 2014 riceve al Taormina Film Festival, il premio Taormina Arte Award. Il 20 novembre 2014 esce il film Scusate se esisto!, regia del marito Riccardo Milani, che segna il debutto di Cortellesi come sceneggiatrice. Per questa interpretazione riceve una candidatura al David di Donatello e al Nastro d'argento come migliore attrice protagonista 2015. A dicembre 2015 interpreta Maria Callas nell'ultimo spettacolo scritto a quattro mani dal premio Nobel per la Letteratura Dario Fo e dalla moglie Franca Rame, tenuto nel cassetto dopo la morte di quest'ultima. Ad aprile 2016 conduce lo show Laura & Paola insieme a Laura Pausini su Rai 1 per tre puntate. Sempre nel 2016, ottiene un'altra candidatura come miglior attrice protagonista ai David di Donatello e al Nastro d'argento per il film Gli ultimi saranno ultimi.
Negli anni successivi recita da protagonista o co-protagonista in numerosi film: Mamma o papà? di Riccardo Milani, La Befana vien di notte di Michele Soavi, Ma cosa ci dice il cervello di Riccardo Milani e altri. Nel 2017, è la protagonista di uno dei suoi film di maggior successo: Come un gatto in tangenziale, con regia di Riccardo Milani (in cui sono presenti anche Antonio Albanese, Sonia Bergamasco e Claudio Amendola), narrante un inusuale incontro, tramite i loro figli, di un uomo (Giovanni) e una donna (Monica) provenienti da due realtà completamente diverse. Grazie a questo film, l'attrice si è aggiudicata il Nastro d'argento alla migliore attrice in un film commedia (di cui detiene il record di vittorie), il Globo d'oro alla miglior attrice e il Ciak d'oro per la migliore attrice protagonista. Nel 2020 recita insieme a Valerio Mastandrea in Figli, ultima sceneggiatura scritta da Mattia Torre prima della sua morte. Torna a recitare anche in televisione interpretando il ruolo della protagonista della miniserie TV Petra. Sempre nel 2020 torna a lavorare per Disney Pixar doppiando il personaggio di 22 in Soul. Nel 2021 ritorna ad interpretare Monica nel sequel del film del 2017: Come un gatto in tangenziale - Ritorno a Coccia di Morto, con stessa regia e stesso cast.
A ottobre 2023 è al cinema con la sua opera prima C'è ancora domani, film di apertura della 18ª edizione della Festa del Cinema di Roma. Al film vengono assegnati tre premi: premio del pubblico, menzione speciale alla migliore opera prima e premio speciale della giuria.


== Vita privata ==
Il 1º ottobre 2011 ha sposato, dopo nove anni di fidanzamento, il regista e sceneggiatore Riccardo Milani. La coppia ha una figlia, Laura.


== Imitazioni ==


== Personaggi ==
Sharon: voce della pubblicità della bambola Magica Trippy; in ogni sketch, Cortellesi deve cantare il jingle che descrive le funzioni di Trippy, ma deve continuamente modificarlo in base alle pretese del suo tirannico datore di lavoro, Erminio (interpretato dalla voce di Walter Fontana).
Telepromotrice della Strozus: improponibile telepromotrice dell'agenzia di finanziamento Strozus (chiaramente ispirato alla parola "strozzino"); in ogni sketch Cortellesi espone i vantaggi dell'agenzia, tossendo mentre rivela il tasso d'interesse, e usando il suo assistente Sandrone (in riferimento alla Commedia dell'arte) per minacciare i clienti in caso di mancato pagamento delle rate.
Mapi: fantomatico personaggio televisivo, parodia delle starlette belle ma sceme che tentano di fidanzarsi con dei calciatori per ottenere notorietà. In seguito diventa anche lettrice dell'inesistente oroscopo Rai: rivela di aver ottenuto il posto in cambio di favori sessuali ai dirigenti. Caratterizzata dall'aria perennemente ebete e dalla ripetizione costante della frase "Il successo non mi ha cambiata!", le viene sempre ricordato che non ha mai avuto successo.
Signora Felicina: opinionista dei programmi di Maria De Filippi; sketch realizzati in coppia con Lucia Ocone, che interpreta la signora Feliciana. I due personaggi prendono in giro i sempre più frequenti opinionisti "del popolo", ovvero usciti dal nulla, spesso ignoranti e affetti da manie di protagonismo.
Silvana: ipotetica inviata del programma La vita in diretta, incarna l'esagerazione della curiosità dei giornalisti. Il personaggio visita le abitazioni e i camerini dei vip e fruga fra i loro oggetti (come nell'intervista ad Alessia Marcuzzi), riferisce storie imbarazzanti che sostiene le siano state raccontate prima del collegamento (Simona Ventura), deprime i vip single (Antonella Clerici), storpia i nomi (Cristiana Capotondi), finge di ammirare i personaggi famosi, ma in realtà li confonde con altri oppure dimostra di non conoscerli affatto (Stefania Rocca e Flavio Insinna) e mette in giro notizie fasulle (Daria Bignardi).
Vanette: cantante, duetta con Olmo in Mai dire Gol.


== Doppiaggio ==
1999 - Il re ed io - Anna Leonowens (parte cantata) (Christiane Noll)
2002 - Stuart Little 2 - Margalo (Melanie Griffith)
2007 - Persepolis - Marjane Satrapi (Chiara Mastroianni)
2009 - L'incredibile viaggio della tartaruga - Voce narrante (Miranda Richardson)
2011 - Cars 2 - Holley Shiftwell (Emily Mortimer)
2015 - Il piccolo principe - la mamma (Rachel McAdams)
2018 - I primitivi - Ginna (Maisie Williams)
2020 - Soul - 22 (Tina Fey)


== Filmografia ==


=== Attrice ===


==== Cinema ====
Chiedimi se sono felice, regia di Aldo Baglio, Giacomo Poretti, Giovanni Storti e Massimo Venier (2000)
Un altr'anno e poi cresco, regia di Federico Di Cicilia (2000)
Amarsi può darsi, regia di Alberto Taraglio (2001)
Se fossi in te, regia di Giulio Manfredonia (2001)
A cavallo della tigre, regia di Carlo Mazzacurati (2002)
Bell'amico, regia di Luca D'Ascanio (2002)
Passato prossimo, regia di Maria Sole Tognazzi (2003)
Il posto dell'anima, regia di Riccardo Milani (2003)
Tu la conosci Claudia?, regia di Massimo Venier (2004)
Non prendere impegni stasera, regia di Gianluca Maria Tavarelli (2006)
Piano, solo, regia di Riccardo Milani (2007)
Due partite, regia di Enzo Monteleone (2009)
La fisica dell'acqua, regia di Felice Farina (2009)
Maschi contro femmine, regia di Fausto Brizzi (2010)
Femmine contro maschi, regia di Fausto Brizzi (2011)
Nessuno mi può giudicare, regia di Massimiliano Bruno (2011)
C'è chi dice no, regia di Giambattista Avellino (2011)
Un boss in salotto, regia di Luca Miniero (2014)
Sotto una buona stella, regia di Carlo Verdone (2014)
Scusate se esisto!, regia di Riccardo Milani (2014)
Maraviglioso Boccaccio, regia di Paolo e Vittorio Taviani (2015)
Gli ultimi saranno ultimi, regia di Massimiliano Bruno (2015)
Qualcosa di nuovo, regia di Cristina Comencini (2016)
Mamma o papà?, regia di Riccardo Milani (2017)
Come un gatto in tangenziale, regia di Riccardo Milani (2017)
La Befana vien di notte, regia di Michele Soavi (2018)
Detective per caso, regia di Giorgio Romano (2019)
Ma cosa ci dice il cervello, regia di Riccardo Milani (2019)
Figli, regia di Giuseppe Bonito (2020)
Come un gatto in tangenziale - Ritorno a Coccia di Morto, regia di Riccardo Milani (2021)
Marcel!, regia di Jasmine Trinca (2022) – cameo
C'è ancora domani, regia di Paola Cortellesi (2023)


==== Televisione ====
Maria Montessori - Una vita per i bambini, regia di Gianluca Maria Tavarelli – miniserie TV (2007)
Tutti pazzi per amore – serie TV, episodio 2x20 (2010)
Le cose che restano, regia di Gianluca Maria Tavarelli – miniserie TV (2010)
Petra – serie TV (2020-in corso)
Call My Agent - Italia – serie TV (2023)


==== Documentari ====
Nilde Iotti, il tempo delle donne, regia di Peter Marcias (2020)


=== Sceneggiatrice ===
Scusate se esisto!, regia di Riccardo Milani (2014)
Gli ultimi saranno ultimi, regia di Massimiliano Bruno (2015)
Qualcosa di nuovo, regia di Cristina Comencini (2016)
Mamma o papà?, regia di Riccardo Milani (2017)
Come un gatto in tangenziale, regia di Riccardo Milani (2017)
Ma cosa ci dice il cervello, regia di Riccardo Milani (2019)
Petra, regia di Maria Sole Tognazzi – collaborazione (2020-2022)
Come un gatto in tangenziale - ritorno a coccia di morto, regia di Riccardo Milani (2021)
C'è ancora domani (2023)


==== Videoclip ====
Tiromancino - La descrizione di un attimo (2000)
Tiromancino - Due destini (2001)
Renato Zero - Ancora qui (2009)
Michele Bravi - Sotto una buona stella (2014)


==== Pubblicità ====
Brio Blu Acqua Rocchetta (dal 2010) – Paola Cortellesi


=== Regista ===
C'è ancora domani (2023)


== Teatro ==
Compagnia di guerra, testo e regia di Lucilla Lupaioli (1996)
Roberto Zucco di Bernard-Marie Koltès, regia di Federico Cruciani (1996)
Bianca show di M. Caprara (1996)
L'altra Cenerentola di Gianluca e Tony Cucchiara, regia di Tony Cucchiara (1996)
Festival nazionale dei nuovi tragici di Pietro De Silva (1997)
L'uomo che inventò la televisione di Enrico Vaime, regia di Pietro Garinei (1997)
Troppo tempo di A. Vannucci (1998)
Cose che capitano di Massimiliano Bruno, regia di Furio Andreotti (1998)
Umane gesta di Lucilla Lupaioli, regia di Furio Andreotti (1999)
Yard Gal di Rebecca Prichard, regia di Furio Andreotti (2001-2002)
L'iradiddio di Lucilla Lupaioli, regia di Furio Andreotti (2002-2003)
Musica senza cuore, musica di Fabrizio De Rossi Re, testo e regia di Francesca Angeli (2003)
Ancora un attimo di Massimiliano Bruno, regia di Furio Andreotti (2003-2004)
Gli ultimi saranno ultimi di Massimiliano Bruno, regia di Giampiero Solari e Furio Andreotti (2005-2006-2007)
Maria Callas di Dario Fo e Franca Rame (2015)


== Programmi televisivi ==
Macao (Rai 2, 1997-1998)
La posta del cuore (Rai 2, 1998)
Teatro 18 (Italia 1, 2000)
Mai dire Gol (Italia 1, 2000-2001)
Milano-Roma (Rai 3, 2000)
Premio italiano della musica (Italia 1, 2001-2002)
Libero (Rai 2, 2001)
Mai dire Grande Fratello (Italia 1, 2001)
Mai dire domenica (Italia 1, 2002)
Uno di noi (Rai 1, 2002-2003)
Concerto del Primo Maggio (Rai 3, 2003)
Festival di Sanremo (Rai 1, 2004)
Nessundorma (Rai 2, 2004)
Mai dire Lunedì (Italia 1, 2005)
Live 8 Roma (Rai 3, 2005)
Parla con me (Rai 3, 2008)
Non perdiamoci di vista (Rai 3, 2008)
Zelig (Canale 5, 2011-2012)
Callas (Rai 1, 2015)
Laura & Paola (Rai 1, 2016)
Dinner Club (Prime Video, 2023)


== Radio ==
Il programma lo fate voi (Rai Radio 2, 1998-1999)
Donna Domenica (Rai Radio 2, 1999-2000)
Il concerto finale (Rai Radio 2, 2000)
Rai dire Sanremo (Rai Radio 2, 2001-2003)


== Discografia ==
Singoli1988 - Cacao meravigliao (con Nino Frassica e Renzo Arbore)
2004 - Non mi chiedermi (con Frankie Hi-NRG MC)
2008 - Pugni in tasca (con Frankie Hi-NRG MC)Partecipazioni2001 - AA.VV. - Olmo e Friends (come Vanette)Collaborazioni2002 - Samuele Bersani - Che vita! Il meglio di Samuele Bersani, nel brano Milingo
2003 - Frankie Hi-NRG MC - Ero un autarchico, nel brano L'inutile
2008 - Frankie Hi-NRG MC - DePrimoMaggio, nel brano Precariato
2008 - Elio e le Storie Tese - Studentessi, nel brano Suicidio a sorpresa
2009 - Claudio Baglioni - Q.P.G.A., nel brano Battibecco
2012 - Bungaro - Il valore del momento, nel brano DimentichiamociAudiolibri2009 - Orgoglio e pregiudizio di Jane Austen
2012 - Ragione e sentimento di Jane Austen
2013 - La sovrana lettrice di Alan Bennett
2014 - Nudi e crudi di Alan Bennett
2016 - Mary Poppins di Pamela Lyndon Travers


== Riconoscimenti ==
David di Donatello
2008 – Candidatura alla miglior attrice non protagonista per Piano, solo
2011 – Miglior attrice protagonista per Nessuno mi può giudicare
2014 – Candidatura alla miglior attrice protagonista per Sotto una buona stella
2015 – Candidatura alla miglior attrice protagonista per Scusate se esisto!
2016 – Candidatura alla miglior attrice protagonista per Gli ultimi saranno ultimi
2018 – Candidatura alla miglior attrice protagonista per Come un gatto in tangenziale
2021 – Candidatura alla miglior attrice protagonista per Figli
Globo d'oro
2011 – Candidatura alla miglior attrice per Nessuno mi può giudicare
2018 – Miglior attrice protagonista per Come un gatto in tangenziale
Nastro d'argento
2002 – Candidatura alla migliore attrice non protagonista per Se fossi in te
2009 – Candidatura alla migliore attrice non protagonista per Due partite
2011 – Candidatura alla migliore attrice protagonista per Maschi contro femmine e Nessuno mi può giudicare
2014 – Candidatura alla migliore attrice protagonista per Sotto una buona stella
2015 – Premio Nino Manfredi per Scusate se esisto!
2015 – Candidatura alla migliore attrice protagonista per Scusate se esisto!
2016 – Candidatura alla migliore attrice protagonista per Gli ultimi saranno ultimi
2018 – Miglior attrice in un film commedia per Come un gatto in tangenziale
2019 – Miglior attrice in un film commedia per Ma cosa ci dice il cervello
2020 – Miglior attrice in un film commedia per Figli
Bif&st
2019 – Premio Mariangela Melato per la migliore attrice protagonista per Figli
Ciak d'oro
2011 – Personaggio dell'anno
2018 – Miglior attrice protagonista per Come un gatto in tangenziale
2018 – Candidatura alla migliore sceneggiatura per Come un gatto in tangenziale
2020 – Miglior attrice protagonista per Figli
2021 – Candidatura alla miglior attrice protagonista perCome un gatto in tangenziale - Ritorno a Coccia di Morto
Festa del Cinema di Roma
2023 – Premio Concorso Progressive Cinema – Premio speciale della Giuria per C'è ancora domani
2023 – Premio Miglior Opera Prima BNL BNP Paribas – Menzione speciale per C'è ancora domani
2023 – Premio del pubblico per C'è ancora domani
Premio Flaiano
2004 – per il programma TV Nessun dorma
2014 – per l'interpretazione cinematografica per Sotto una buona stella e Un boss in salotto
2023 - per l'interpretazione in Petra 2
Premio E.T.I. Gli Olimpici del Teatro
2006 – Miglior interprete di monologo per Gli ultimi saranno ultimi
Taormina Film Fest
2014 – Taormina Arte Award


=== Altri premi ===
Associazione Nazionale dei Critici di Teatro
2006 – Premio della Critica Teatrale per Gli ultimi saranno ultimi
Federazione Italiana Cinema d'Essai
2007 – Miglior attrice per Piano, soloPremio Hystrio
2007 – Miglior interpretazionePremio Kinéo
2018 – Tributo Ad Honorem alla miglior attrice
Premio Film Impresa
2023 – Premio Speciale UnindustriaPremio Nazionale Alberto Sordi
2014 – Premio Alberto SordiPremio Virna Lisi
2016 – Attrice dell'annoTuscia Film Fest
2018 – Premio Pipolo Tuscia Cinema 
Women in Cinema Award
2020 – Premio Speciale


== Onorificenze ==


== Note ==


== Altri progetti ==

 Wikiquote contiene citazioni di o su Paola Cortellesi
 Wikimedia Commons contiene immagini o altri file su Paola Cortellesi


== Collegamenti esterni ==

 Cortellesi, Paola, su Treccani.it – Enciclopedie on line, Istituto dell'Enciclopedia Italiana. 
 Registrazioni di Paola Cortellesi, su RadioRadicale.it, Radio Radicale. 
 Paola Cortellesi, su Last.fm, CBS Interactive. 
(EN) Paola Cortellesi / Vanette, su Discogs, Zink Media. 
(EN) Paola Cortellesi, su MusicBrainz, MetaBrainz Foundation. 
(EN) Paola Cortellesi, su WhoSampled. 
(EN) Paola Cortellesi, su Genius.com. 
 Paola Cortellesi, su INDUCKS. 
 Registrazioni audiovisive di Paola Cortellesi, su Rai Teche, Rai. 
 Paola Cortellesi, su CineDataBase, Rivista del cinematografo. 
 Paola Cortellesi, su Movieplayer.it, NetAddiction S.r.l.. 
 Paola Cortellesi, su FilmTv.it, Arnoldo Mondadori Editore. 
 Paola Cortellesi, su Comingsoon.it, Anicaflash. 
 Paola Cortellesi, su MYmovies.it, Mo-Net Srl. 
(EN) Paola Cortellesi, su IMDb, IMDb.com. 
(EN) Paola Cortellesi, su AllMovie, All Media Network. 
(EN) Paola Cortellesi, su Rotten Tomatoes, Flixster Inc. 
(EN) Paola Cortellesi, su BFI Film & TV Database, British Film Institute (archiviato dall'url originale il 1º gennaio 2018). 
(EN) Paola Cortellesi, su Behind The Voice Actors, Inyxception Enterprises.