"premier league \u2013 najwy\u017csza w hierarchii klasa m\u0119skich ligowych rozgrywek pi\u0142karskich w anglii, b\u0119d\u0105ca jednocze\u015bnie najwy\u017cszym szczeblem centralnym (i poziom ligowy), utworzona 20 lutego 1992 i od tego momentu zarz\u0105dzana przez fa premier league. zmagania w jej ramach tocz\u0105 si\u0119 cyklicznie (co sezon od sierpnia do maja), systemem ko\u0142owym i przeznaczone s\u0105 dla 20 najlepszych angielskich i walijskich klub\u00f3w pi\u0142karskich. ich zwyci\u0119zca zostaje mistrzem anglii, za\u015b najs\u0142absze dru\u017cyny s\u0105 relegowane do efl championship.\nliga zosta\u0142a za\u0142o\u017cona 20 lutego 1992 jako fa premier league, gdy kluby football league first division zdecydowa\u0142y si\u0119 uniezale\u017cni\u0107 od the football league i football association. od tego czasu premier league jest najch\u0119tniej ogl\u0105dan\u0105 lig\u0105 sportow\u0105 na \u015bwiecie. s\u0105 to tak\u017ce najbardziej dochodowe rozgrywki pi\u0142karskie. w sezonie 2007/2008 obroty klub\u00f3w wynios\u0142y 1,93 miliard\u00f3w funt\u00f3w (3,15 miliard\u00f3w dolar\u00f3w).\nod czasu za\u0142o\u017cenia w rozgrywkach premier league bra\u0142o udzia\u0142 51 dru\u017cyn.\n\n\n== historia ==\n\n\n=== t\u0142o ===\npomimo znacz\u0105cych europejskich sukces\u00f3w angielskiej pi\u0142ki no\u017cnej w latach 70. i pocz\u0105tku lat 80. xx wieku, po 1985 r. nast\u0105pi\u0142 powa\u017cny kryzys tamtejszego futbolu. niedoinwestowane od d\u0142u\u017cszego czasu stadiony popada\u0142y w ruin\u0119 a sta\u0142ym elementem wi\u0119kszo\u015bci mecz\u00f3w by\u0142o chuliga\u0144stwo. spowodowa\u0142o to spadek zainteresowania wszystkimi krajowymi rozgrywkami, a tym samym ich znaczenia dla medi\u00f3w oraz sponsor\u00f3w. dodatkowo, na skutek zamieszek na heysel, w 1985 r. angielskie klubu dosta\u0142y 5-letni zakaz gry w europejskich pucharach. football league first division, b\u0119d\u0105ca w tym czasie najwy\u017cszym szczeblem ligowym w anglii, znacznie odstawa\u0142a od czo\u0142owych rozgrywek \"starego kontynentu\", jak serie a, czy primera divisi\u00f3n, zar\u00f3wno pod wzgl\u0119dem meczowej frekwencji, jak i przychod\u00f3w klub\u00f3w. z tego powodu kilku czo\u0142owych angielskich zawodnik\u00f3w przenios\u0142o si\u0119 do dru\u017cyn w\u0142oskich oraz hiszpa\u0144skich. nadspodziewanie dobry wyst\u0119p reprezentacji anglii podczas mistrzostw \u015bwiata 1990 (doj\u015bcie do p\u00f3\u0142fina\u0142u) spowodowa\u0142 ponowny wzrost popularno\u015bci pi\u0142ki no\u017cnej w tym kraju. w tym samym roku uefa znios\u0142a wykluczenie angielskich zespo\u0142\u00f3w z europejskich puchar\u00f3w. w 1991 r. manchester united zdoby\u0142 puchar zdobywc\u00f3w puchar\u00f3w. po tragedii na hillsborough wydano raport taylora, kt\u00f3ry zapocz\u0105tkowa\u0142 przebudow\u0119 i modernizacj\u0119 obiekt\u00f3w sportowych w wielkiej brytanii.\nnajwi\u0119ksze angielskie kluby zacz\u0119\u0142y przekszta\u0142ca\u0107 si\u0119 w przedsi\u0119wzi\u0119cia biznesowe, stosuj\u0105c komercyjne zasady dzia\u0142ania w celu maksymalizacji zysk\u00f3w. liderami tej transformacji stali si\u0119 martin edwards z manchesteru united, irving scholar z tottenhamu hotspur i david dein z arsenalu. najlepsze kluby stara\u0142y si\u0119 zwi\u0119kszy\u0107 swoj\u0105 w\u0142adz\u0119 i dochody gro\u017ab\u0105 oderwania si\u0119 od football league. istotne znaczenie zacz\u0105\u0142y mie\u0107 pieni\u0105dze z tytu\u0142u praw telewizyjnych. za dwuletni\u0105 umow\u0119 podpisan\u0105 w 1986 r. football league otrzyma\u0142o 6,3 milion\u00f3w funt\u00f3w z czego kluby otrzyma\u0142y do podzia\u0142u po\u0142ow\u0119. negocjacje w 1988 r. by\u0142y prowadzone pod gro\u017ab\u0105 odej\u015bcia dziesi\u0119ciu klub\u00f3w i utworzenia \u201esuperligi\u201d, ale ostatecznie przekonano je do pozostania \u2013 kwota nowego, czteroletniego kontraktu wynios\u0142a 44 miliony funt\u00f3w, a kluby uzyska\u0142y a\u017c 75% z niej. w 1988 r. pierwszy raz spr\u00f3bowano oddzieli\u0107 first division od football league, jednak si\u0119 to nie powiod\u0142o. na pocz\u0105tku lat 90. du\u017ce kluby ponownie rozwa\u017ca\u0142y odej\u015bcie, bowiem musia\u0142y sfinansowa\u0107 koszty modernizacji swoich stadion\u00f3w zgodnie z wytycznymi raportu taylora.\n\n\n=== za\u0142o\u017cenie ===\nna ko\u0144cu sezonu 1990/1991 dyskusji zosta\u0142a poddana tak\u017ce kwestia przyci\u0105gni\u0119cia wi\u0119kszej ilo\u015bci pieni\u0119dzy do pi\u0142ki no\u017cnej przez stworzenie nowej ligi. 17 lipca 1991 kluby z first division podpisa\u0142y umow\u0119, w kt\u00f3rej znajdowa\u0142y si\u0119 szczeg\u00f3\u0142y za\u0142o\u017cenia fa premier league. nowe rozgrywki mia\u0142y by\u0107 komercyjnie niezale\u017cne od the football association oraz football league, przez co fa premier league mog\u0142a zawiera\u0107 w\u0142asne umowy o prawa telewizyjne oraz sponsorskie. wi\u0119kszy doch\u00f3d pozwoli\u0142by angielskim zespo\u0142om konkurowa\u0107 z klubami z ca\u0142ej europy.\n20 lutego 1992 kluby first division zrezygnowa\u0142y z gry w football league i 27 maja 1992 fa premier league zosta\u0142a sp\u00f3\u0142k\u0105 z ograniczon\u0105 odpowiedzialno\u015bci\u0105. od tego czasu w sk\u0142ad football league wchodz\u0105 trzy ligi, za\u015b wcze\u015bniej przez 104 lata w jej sk\u0142ad wchodzi\u0142y cztery szczeble rozgrywek. nie by\u0142o natomiast zmiany w formacie rozgrywek, w premier league gra\u0142a taka sama liczba klub\u00f3w jak w first division. obowi\u0105zywa\u0142 tak\u017ce system spadku i awansu pomi\u0119dzy najwy\u017csz\u0105 lig\u0105 a drugim szczeblem rozgrywek, kt\u00f3ry zmieni\u0142 nazw\u0119 na first division; trzecia liga nazywa\u0142a si\u0119 natomiast second division.\n\n\n=== po za\u0142o\u017ceniu ===\ndebiut nowych rozgrywek mia\u0142 miejsce w sezonie 1992/1993, a wyst\u0105pi\u0142y w nim 22 dru\u017cyny: arsenal, aston villa, blackburn rovers, chelsea, coventry city, crystal palace, everton, ipswich town, leeds united, liverpool, manchester city, manchester united, middlesbrough, norwich city, nottingham forest, oldham athletic, queens park rangers, sheffield united, sheffield wednesday, southampton, tottenham hotspur oraz wimbledon. pierwsz\u0105 bramk\u0119 zdoby\u0142 brian deane dla sheffield united, w wygranym 2:1 spotkaniu z manchesterem united. w 1995 r. na skutek namowy fifa liczba zespo\u0142\u00f3w w rozgrywkach zosta\u0142a zmniejszona do 20. w\u00f3wczas cztery zespo\u0142y spad\u0142y z ligi, za\u015b na ich miejsce powr\u00f3ci\u0142y dwa inne. 8 czerwca 2006 fifa z\u0142o\u017cy\u0142a wniosek o zmniejszenie przez wszystkie najlepsze ligi europejskie liczby dru\u017cyn do 18, jednak premier league sprzeciwi\u0142a si\u0119 temu. w sezonie 2007/2008 gra\u0142o 20 klub\u00f3w. w 2007 r. zmieni\u0142a si\u0119 tak\u017ce nazwa rozgrywek z fa premier league na premier league.\n\n\n== struktura ==\npremier league jest kierowana przez korporacj\u0119, podzielon\u0105 pomi\u0119dzy dwadzie\u015bcia klub\u00f3w. ka\u017cdy klub posiada pewn\u0105 cz\u0119\u015b\u0107 udzia\u0142\u00f3w oraz sw\u00f3j g\u0142os we wszystkich aspektach dzia\u0142ania sp\u00f3\u0142ki, takich jak kontrakty czy zmiany zasad. kluby wybieraj\u0105 prezes\u00f3w i grup\u0119 dyrektor\u00f3w, kt\u00f3rzy zajmuj\u0105 si\u0119 codziennymi sprawami korporacji. football association, pi\u0142karska federacja angielska, nie ingeruje w codzienne dzia\u0142anie sp\u00f3\u0142ki, jednak jest jednym z udzia\u0142owc\u00f3w i posiada prawo weta.\n\n\n== sponsoring ==\npremier league mia\u0142a sponsora tytularnego w latach 1993\u20132016:\n\n1993\u20132001: carling (fa carling premiership)\n2001\u20132004: barclaycard (barclaycard premiership)\n2004\u20132007: barclays (barclays premiership)\n2007\u20132016: barclays premier league\n\n\n== format rozgrywek ==\nw premier league swoje mecze rozgrywa dwadzie\u015bcia zespo\u0142\u00f3w. podczas sezonu (kt\u00f3ry trwa od sierpnia do maja) ka\u017cda para dru\u017cyn gra ze sob\u0105 dwukrotnie, raz na stadionie jednego z nich, a raz na stadionie drugiego \u2013 daje to 38 mecz\u00f3w dla ka\u017cdego zespo\u0142u i 380 mecz\u00f3w w ca\u0142ym sezonie. w soboty wi\u0119kszo\u015b\u0107 mecz\u00f3w rozgrywanych jest o godzinie 16:00 czasu cet. s\u0105 to mecze nietransmitowane w brytyjskiej telewizji. czasem mecze sobotnie s\u0105 rozgrywane o 13:30 i 18:30 ze wzgl\u0119du na relacj\u0119 telewizyjn\u0105. podobnie jest z meczami niedzielnymi o 14:30 lub 17:00 czasu cet, czasami s\u0105 te\u017c mecze o godzinie 16:00 kiedy angielska dru\u017cyna gra\u0142a wcze\u015bniej w czwartek w europejskich pucharach. natomiast czasem jeden pojedynek kolejki odbywa si\u0119 w poniedzia\u0142ek o 21:00 czasu cet r\u00f3wnie\u017c ze wzgl\u0119d\u00f3w telewizyjnych. od sezonu 2016/2017 zdarza si\u0119, \u017ce mecz inauguruj\u0105cy weekendow\u0105 kolejk\u0119 jest rozgrywany ju\u017c w pi\u0105tek o 21:00 czasu cet. zwyci\u0119ska dru\u017cyna otrzymuje trzy punkty, za remis dostaje si\u0119 jeden, natomiast dru\u017cyna pokonana nie dostaje \u017cadnego punktu. kluby s\u0105 klasyfikowane w tabeli po liczbie punkt\u00f3w, nast\u0119pnie po r\u00f3\u017cnicy goli (bramek zdobytych i straconych). na ko\u0144cu sezonu klub, kt\u00f3ry zgromadzi\u0142 najwi\u0119cej punkt\u00f3w, zostaje mistrzem ligi.\n\n\n== sk\u0142ad ligi w sezonie 2023/2024 ==\n\n\n== lista sezon\u00f3w ==\n\n\n== statystyki ==\n\n\n=== podium premier league (od sezonu 1992/93) ===\nw dotychczasowej historii premier league na podium oficjalnie stawa\u0142o w sumie 13 dru\u017cyn. liderem klasyfikacji jest manchester united, kt\u00f3ry zdoby\u0142 13 tytu\u0142\u00f3w mistrzowskich.\n\n\n=== 500+ wyst\u0119p\u00f3w ===\nstan na 17.12.2023\n\u017ar\u00f3d\u0142o: strona premier league.\n\n\n=== 100+ bramek w premier league ===\nstan na 7.12.2023\n\u017ar\u00f3d\u0142o: strona premier league\n\n\n=== najwi\u0119cej asyst ===\nstan na 7.12.2023\n\u017ar\u00f3d\u0142o: strona premier league\n\n\n=== bramkarze ze 100+ czystymi kontami ===\nstan na 28.10.2023\n\u017ar\u00f3d\u0142o: strona premier league\n\n\n== uczestnicy ==\nw rozgrywkach premier league, od sezonu 1992/1993 do sezonu 2023/2024, udzia\u0142 bra\u0142o \u0142\u0105cznie 51 zespo\u0142\u00f3w, z czego 6 (arsenal f.c., chelsea f.c., everton f.c., liverpool f.c., manchester united f.c. i tottenham hotspur f.c.) wyst\u0105pi\u0142o w ka\u017cdej edycji.\npogrubione zespo\u0142y bior\u0105ce udzia\u0142 w sezonie 2023/2024.\n\n32 razy: arsenal f.c., chelsea f.c., everton f.c., liverpool f.c., manchester united f.c., tottenham hotspur f.c.\n29 razy: aston villa f.c., newcastle united f.c.\n28 razy: west ham united f.c.\n27 razy: manchester city f.c.\n24 razy: southampton f.c.\n18 razy: blackburn rovers f.c.\n17 razy: leicester city f.c., fulham f.c.\n16 razy: sunderland f.c.\n15 razy: middlesbrough f.c., leeds united f.c., crystal palace f.c.\n13 razy: bolton wanderers f.c., west bromwich albion f.c.\n10 razy: stoke city f.c., norwich city f.c., wolverhampton wanderers f.c.\n9 razy: coventry city f.c., burnley f.c.\n8 razy: charlton athletic f.c., sheffield wednesday f.c., wigan athletic f.c., wimbledon f.c., watford f.c.\n7 razy: birmingham city f.c., derby county f.c., portsmouth f.c., queens park rangers f.c., swansea city f.c., nottingham forest f.c., a.f.c. bournemouth, brighton & hove albion f.c.\n6 razy: sheffield united f.c.\n5 razy: ipswich town f.c., hull city f.c.,\n3 razy: reading f.c., brentford f.c.\n2 razy: bradford city a.f.c., oldham athletic f.c., cardiff city f.c., huddersfield town f.c.\n1 raz: barnsley f.c., blackpool f.c., swindon town f.c., luton town f.c.\n\n\n== prawa telewizyjne w polsce ==\nw latach 1997-2022 prawa telewizyjne do premier league w polsce posiada\u0142 na wy\u0142\u0105czno\u015b\u0107 canal+. pocz\u0105tkowo by\u0142o to kilka mecz\u00f3w w kolejce. z czasem nadawca zacz\u0105\u0142 pokazywa\u0107 wszystkie spotkania rozgrywek. transmisje mecz\u00f3w ligi angielskiej na \u017cywo w internecie udost\u0119pniane by\u0142y przez platformy streamingowe player i canal+online. po 25 latach pokazywania mecz\u00f3w premier league w polsce, telewizja canal+ utraci\u0142a prawa na wy\u0142\u0105czno\u015b\u0107 do pokazywania rozgrywek. od sezonu 2022/2023 do 2027/2028 transmisje z wszystkich mecz\u00f3w premier league s\u0105 dost\u0119pne za po\u015brednictwem platformy viaplay. w lipcu 2022 kierownictwo viaplay polska i canal+ polska podpisa\u0142y umow\u0119 o wsp\u00f3\u0142pracy. serwis streamingowy od jesieni 2022 roku jest dost\u0119pny dla klient\u00f3w platformy canal+ w polsce, posiadaj\u0105cych pakiet premium canal+. od sezonu 2022/2023 dwa wybrane spotkania ka\u017cdej kolejki s\u0105 transmitowane na kana\u0142ach canal+ z komentarzem udost\u0119pnianym od viaplay.\n\n\n== zobacz te\u017c ==\npi\u0142ka no\u017cna w anglii\nthe football association\npuchar anglii w pi\u0142ce no\u017cnej\npuchar ligi angielskiej w pi\u0142ce no\u017cnej\ntarcza wsp\u00f3lnoty\nsystem ligowy pi\u0142ki no\u017cnej w anglii\n\n\n== przypisy ==\n\n\n== bibliografia ==\noficjalna strona premier league (ang.)\npremier league, [w:] baza transfermarkt (rozgrywki) [online] [dost\u0119p 2021-02-15] .\npremiership, [w:] baza soccerway (liga) [online] [dost\u0119p 2021-01-02] .\ntabele ligowe w bazie league321 (ang.)\noficjalna strona the fa (ang.)\narchiwum wynik\u00f3w mecz\u00f3w i tabel w bazie rsssf (ang.)"