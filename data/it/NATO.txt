"l'organizzazione del trattato dell'atlantico del nord (in inglese: north atlantic treaty organization, in sigla nato, in francese: organisation du trait\u00e9 de l'atlantique nord, in sigla otan) \u00e8 un'alleanza militare intergovernativa nel settore della difesa tra 31 stati membri, di cui 29 europei e due nordamericani, istituita all'indomani della seconda guerra mondiale. il trattato istitutivo della nato, il patto atlantico, fu firmato a washington il 4 aprile 1949, ed entr\u00f2 in vigore il 24 agosto dello stesso anno.\nla nato \u00e8 un sistema di sicurezza collettiva: i suoi stati membri indipendenti si impegnano a difendersi a vicenda da eventuali attacchi di terzi. durante la guerra fredda, serv\u00ec come deterrente riguardo alla percepita minaccia dell'unione sovietica. l'alleanza \u00e8 rimasta in vigore dopo la dissoluzione dell'unione sovietica ed \u00e8 stata coinvolta in operazioni militari nei balcani, in medio oriente, in asia meridionale e in africa.\nil quartier generale principale della nato si trova a bruxelles, in belgio, mentre il quartier generale militare \u00e8 situato nei pressi di mons, sempre in belgio. l'alleanza pu\u00f2 disporre della nato response force e delle forze armate combinate di tutti i suoi membri che comprendono un totale di circa 3,5 milioni di soldati e personale di vario genere. la loro spesa militare combinata nel 2020 costituiva oltre il 57% del totale nominale globale. inoltre, i membri hanno concordato di raggiungere o mantenere l'obiettivo di spesa per la difesa di almeno il 2% del loro pil entro il 2024.\nla nato si \u00e8 formata con dodici membri fondatori e in nove occasioni ha aggiunto nuovi membri, l'ultima delle quali \u00e8 avvenuta nel 2023 quando la finlandia \u00e8 entrata a farne parte. la svezia dovrebbe esserne il 32\u00ba membro al termine della ratifica da parte degli stati gi\u00e0 membri. inoltre, al 2023, la nato riconosce la bosnia-erzegovina, la georgia e l'ucraina come aspiranti membri. l'allargamento dell'alleanza ha portato a tensioni con i paesi terzi come la russia, uno dei diciannove paesi che partecipano al programma di partenariato per la pace della nato. altri diciannove paesi sono coinvolti in programmi di dialogo istituzionalizzato con l\u2019alleanza.\n\n\n== storia ==\n\n\n=== contesto alla fine della seconda guerra mondiale ===\n\ncon la capitolazione della germania nazista del maggio 1945 e la resa del giappone dell\u2019agosto successivo termin\u00f2 la seconda guerra mondiale. gli alleati usciti vincitori erano composti da stati molto diversi tra di loro: se francia, regno unito e stati uniti erano stati fondati su un sistema multipartitico con libere elezioni democratiche e dotato di un\u2019economia di mercato basata sul modello capitalista liberale, l\u2019unione sovietica era un regime autoritario, monopartitico con economia pianificata di tipo comunista basata sull'ideologia del marxismo-leninismo.gi\u00e0 durante il conflitto erano emerse alcune incrinature nell'alleanza ma fu alla cessazione delle ostilit\u00e0 che il clima and\u00f2 progressivamente peggiorando. due erano i principali punti di attrito tra stati occidentali e unione sovietica. il primo riguardava le sorti della germania. alla conferenza di yalta del febbraio 1945 era stato deciso che sarebbe stata disarmata e occupata secondo zone: usa e regno unito (a cui poi si aggiunger\u00e0 la francia) avrebbero controllato le regioni dell\u2019ovest, l'unione sovietica quelle dell\u2019est. anche la capitale berlino venne divisa in modo analogo. tuttavia, tale soluzione doveva essere temporanea in attesa di trovare una strategia condivisa per il futuro dell\u2019ex avversario.\nil secondo riguardava i paesi dell\u2019europa dell\u2019est occupati dall'unione sovietica nelle prime fasi del conflitto e successivamente durante la marcia verso berlino. secondo quanto stabilito a yalta, questi sarebbero stati soggetti alla sfera di influenza dell\u2019urss come risarcimento per le enormi perdite materiali e umane patite ma a patto di garantire un sistema democratico per il loro governo. invece, il leader sovietico iosef stalin scelse di trasformare questi stati in stati satellite appoggiando militarmente i partiti comunisti locali e sopprimendo ogni tentativo di opposizione. inoltre vennero ricostituiti gli eserciti locali sotto il controllo di mosca. a tal proposito, l\u2019ex primo ministro britannico winston churchill, in un celebre discorso tenuto il 5 marzo 1946 descrisse la situazione affermando che \u00absul continente da stettino sul baltico a trieste sull'adriatico una cortina di ferro \u00e8 scesa attraverso il continente\u00bb.le preoccupazioni nel mondo occidentale nei confronti dell'oramai ex alleato orientale aumentarono ulteriormente quando il diplomatico statunitense a mosca george frost kennan sped\u00ec a washington un \"lungo telegramma\" con cui accusava l\u2019urss di \u201cespansionismo ideologico\u201d. l\u2019istituzione del cominform nel 1947 da parte di stalin esacerb\u00f2 ancora di pi\u00f9 la tensione. le iniziali aspettative del presidente statunitense roosevelt circa una possibile coesistenza pacifica tra le superpotenze suggellata dalla nascita nel 1945 dell\u2019organizzazione delle nazioni unite erano state messe in serio dubbio dagli eventi lasciando spazio ad un clima di reciproco sospetto e timore di un attacco da parte dell\u2019avversario.\n\n\n=== prime alleanze, gli usa escono dall'isolazionismo ===\n\ngli stati dell\u2019europa occidentale erano consapevoli di non essere in grado di difendersi da soli da una possibile aggressione da parte dell\u2019unione sovietica che vantava, seppur con le gravi perdite subite sul fronte orientale, una netta superiorit\u00e0 sugli armamenti convenzionali e sulle truppe di fanteria meccanizzata. pertanto, l'unica strada percorribile fu quella di unire le proprie risorse militari coalizzandosi. un primo passo in questo senso avvenne con il trattato di dunkerque grazie al quale francia e gran bretagna crearono un fronte unico di mutua difesa militare. i nuovi timori successivi al colpo di stato in cecoslovacchia del febbraio 1948 accelerarono il processo di canalizzazione: pochi giorni dopo belgio, francia, lussemburgo, paesi bassi e regno unito firmarono il trattato di bruxelles.nonostante l'allargamento dell'alleanza il divario con l'unione sovietica era ancora esistente e agli europei occidentali era chiaro quanto fosse fondamentale poter disporre anche dall'assistenza militare degli stati uniti, gli unici che possedevano un arsenale di armi nucleari. tuttavia la tradizionale politica estera statunitense si basava sull'isolazionismo, un principio risalente ancora a george washington.il mutato scenario internazionale fece riconsiderare questa posizione. gi\u00e0 nel marzo del 1947 il presidente truman aveva annunciato una nuova dottrina che faceva del contenimento (containment) dell\u2019espansione comunista il suo punto centrale producendo effetti immediati nelle crisi di grecia e turchia. il mese successivo venne attuato il piano marshall attraverso il quel gli stati uniti si impegnarono a aiutare la ripresa degli stati europei promuovendo nel contempo il proprio modello economico.il definitivo superamento dell'isolazionismo si ebbe nel giugno dell\u2019anno successivo quando il senato statunitense approv\u00f2 a grande maggioranza la risoluzione vandenberg che permetteva al presidente di associare gli stati uniti a accordi con paesi esteri fondati sulla reciprocit\u00e0 e sull'autodifesa. fu l'atto formale che dette avvio alla costruzione di un sistema di mutua difesa occidentale completo.ad accelerare il processo furono comunque, ancora una volta, le azioni intraprese dall'unione sovietica. come conseguenza all'introduzione da parte statunitense del nuovo marco tedesco nei tre settori occidentali della germania, stalin ordin\u00f2 un blocco di berlino a partire dal 24 giugno 1948. come risposta il mondo occidentale organizz\u00f2 un ponte aereo. la vicenda del blocco di berlino ovest fece forte impressione sulle popolazioni occidentali e, di fatto, favor\u00ec la decisione di istituire un'alleanza occidentale contro la percepita minaccia sovietica.\n\n\n=== la firma del patto atlantico ===\n\nmentre il blocco di berlino continuava, sar\u00e0 tolto solo nel maggio 1949, a luglio iniziarono i colloqui per giungere ad una partecipazione statunitense alla difesa comune europea. i negoziati giunsero a conclusione il 4 aprile 1949 con la firma a washington del patto atlantico a cui aderirono stati uniti, gran bretagna, canada, francia, belgio, paesi bassi, lussemburgo, portogallo, italia, norvegia, islanda e danimarca, ed entr\u00f2 in vigore il 24 agosto 1949. con la firma i membri si impegnavano a saldare i propri legami, a preservare la pace, a proteggere le proprie istituzioni e i propri valori liberali e democratici, a unire gli sforzi per la \"difesa collettiva\" secondo quanto disposto dall'articolo 5:\n\nla ratifica da parte dei parlamenti nazionali fu assai veloce anche se vi furono contestazioni in italia e in francia da parte dei rispettivi partiti comunisti locali. la svezia, invitata a partecipare, rifiut\u00f2 per preservare la sua storica neutralit\u00e0. forti proteste vennero da parte dell\u2019unione sovietica.\ni mesi successivi alla firma del patto furono carichi di tensione: il 29 agosto 1949 l\u2019unione sovietica fece esplodere il suo primo ordigno nucleare, in autunno venne proclamata la repubblica popolare cinese e nel giugno dell\u2019anno successivo i comunisti nordcoreani invasero il sud filo-statunitense dando inizio alla guerra di corea.\ntutti questi avvenimenti spinsero i firmatari del patto atlantico a realizzare concretamente le strutture militari previste dagli accordi con gli stati uniti che assunsero fin da subito il ruolo di protagonisti.\nentro l'anno successivo era pienamente operativa l\u2019\"organizzazione del trattato dell\u2019atlantico del nord\" (nato) nella forma di un\u2019alleanza militare dotata di truppe permanenti.\n\n\n=== gli anni della guerra fredda ===\n\n\n==== primi anni ====\nnel settembre 1952 si tenne l'operazione mainbrace, la prima grande esercitazione navale della nato. che simulava la difesa di danimarca e norvegia e vide impiegate 200 navi e oltre 50000 uomini. nei successivi cinque anni seguirono altre imponenti esercitazioni con scenari diversi che andavano dalle operazioni anfibie, a quelle combinate aeree-navali-terrestri, alla preparazione per una eventuale guerra atomica coinvolgendo le forze armate di tutti i paesi membri dell'organizzazione. nel 1952 anche grecia e turchia entrarono a far parte della nato. mentre tutto ci\u00f2 avveniva alla luce del sole, segretamente venivano istituite organizzazioni paramilitari stay-behind, tra cui l'operazione gladio, con lo scopo di realizzare la resistenza nel caso di successo di una eventuale invasione sovietica.negli stessi anni continuarono, in seno all'alleanza, le riflessioni riguardanti la cronica inferiorit\u00e0 nelle forze convenzionali rispetto all'unione sovietica. sebbene nel dicembre 1951 la nato fosse in grado di schierare 35 divisioni in europa centrale, circa il triplo delle sue capacit\u00e0 di soli 2 anni prima, queste non sarebbero state certamente in grado di fronteggiare le 140 che si riteneva potesse mettere in campo l'urss. questo tema venne affrontato in particolare ad un summit tenutosi a lisbona nel febbraio del 1952; la strategia decisa di aumentare le forze non si dimostr\u00f2 attuabile per le difficolt\u00e0 di bilancio accusate dai paesi dell'alleanza. la nuova amministrazione eisenhower scelse di rafforzare l'arsenale nucleare per perseguire la dottrina della \"rappresaglia massiccia\" secondo la quale gli stati uniti avrebbero risposto con ogni mezzo, anche atomico, e senza proporzione a qualsiasi attacco sovietico anche di modesta entit\u00e0. tale strategia, ideata dal segretario di stato john foster dulles, venne chiamata \"new look\" e presentata nel gennaio 1954. la nato inevitabilmente fu fortemente coinvolta in questa nuova strategia e anche per la difesa europea le armi nucleari, sia tattiche che strategiche, divennero protagoniste. tuttavia, se da una parte i paesi dell'europa occidentale potevano contare sull'impegno statunitense, il quasi esclusivo monopolio di questi ultimi sugli armamenti atomici rese la nato fortemente dipendente dalle loro scelte.\nl'ingresso della germania ovest nell'organizzazione il 9 maggio 1955 fu descritto da halvard lange, allora ministro degli esteri norvegese, come \u00abuna svolta decisiva nella storia del nostro continente\u00bb. uno dei motivi principali di questa scelta era di poter contare sulle risorse umane e materiali tedesche per costituire forze convenzionali sufficienti a resistere a una possibile invasione sovietica. all'ingresso della repubblica federale tedesca l'unione sovietica rispose immediatamente con l'istituzione del patto di varsavia, un'alleanza militare tra gli stati socialisti del blocco orientale (ungheria, cecoslovacchia, polonia, bulgaria, romania, albania e germania dell'est, oltre che unione sovietica) delineando cos\u00ec i due fronti opposti della guerra fredda: blocco occidentale e blocco orientale.nell'autunno 1957 si svolsero contemporaneamente tre grandi esercitazioni congiunte: l'operazione counter punch, l'operazione strikeback e l'operazione deep water, che coinvolsero oltre 250000 uomini, 300 navi e 1500 aerei.\n\n\n==== risposta flessibile e crisi dei missili di cuba ====\nil rafforzamento militare della nato spinse l'unione sovietica, che dal 1949 si era dotata anche lei di armi nucleari, ad accrescere i suoi arsenali in una vera e propria corsa agli armamenti. di conseguenza, la consapevolezza che una guerra totale tra i due blocchi, entrambi in grado di disporre di ingenti risorse militari e soprattutto di un arsenale atomico, port\u00f2 l'amministrazione kennedy, al governo degli usa dal gennaio 1961, ad elaborare nuove strategie per gli stati uniti e per la nato. venne cos\u00ec adottata la dottrina della risposta flessibile al posto della rappresaglia massiccia perseguita dalla precedente amministrazione eisenhower.l'alleanza atlantica ricevette un duro colpo quando nell'autunno del 1962 scoppi\u00f2 la crisi dei missili di cuba, probabilmente il momento di maggior tensione di tutta la guerra fredda. nel prendere le decisioni pi\u00f9 critiche il presidente john kennedy scelse di non consultarsi con gli alleati e anche il compromesso che permise la risoluzione della crisi, la rimozione dei missili jupiter da turchia e italia, venne presa unilateralmente. la crisi aveva per\u00f2 dimostrato di quanto il contesto che il mondo viveva fosse pericoloso. pertanto inizi\u00f2 a delinearsi l'idea di una \u00abcoesistenza pacifica\u00bb tra le due superpotenze che \u00abcercarono di trovare delle regole di collaborazione reciproca e di stabilizzazione nell'arena internazionale\u00bb. in ogni caso negli anni seguenti si raggiunse il numero maggiore di forze nato, passando dai 907000 uomini nel 1960 al 1089000 nel 1965.\n\n\n==== parziale ritiro della francia ====\ngi\u00e0 da tempo il presidente francese aveva reso pubbliche le sue rimostranze riguardo al ruolo eccessivamente forte che gli stati uniti ricoprivano all'interno dell'organizzazione e del loro rapporto \"speciale\" con il regno unito. in un memorandum inviato il 17 settembre del 1958 al presidente statunitense dwight eisenhower e al primo ministro britannico harold macmillan aveva proposto una direzione tripartita, che avrebbe messo la francia su un piano di parit\u00e0 con gli altri due stati.considerando la risposta ottenuta insoddisfacente, de gaulle inizi\u00f2 a costruire una forza di difesa indipendente per il suo paese. voleva dare alla francia, in caso di invasione della germania dell'est nella germania ovest, la possibilit\u00e0 di giungere a una pace separata con il blocco orientale invece di essere trascinata in una guerra pi\u00f9 ampia tra la nato e il patto di varsavia. nel febbraio 1959, la francia ritir\u00f2 la sua flotta mediterranea dal comando della nato, e in seguito viet\u00f2 il dislocamento di armi nucleari straniere sul suolo francese.sebbene la francia avesse mostrato solidariet\u00e0 con il resto della nato durante la crisi dei missili di cuba, de gaulle continu\u00f2 la sua ricerca di una difesa indipendente sottraendo le flotte francesi dell'atlantico e del canale della manica dal comando della nato. nel 1966, tutte le forze armate francesi furono rimosse dal comando militare integrato della nato e a tutte le truppe nato non francesi fu chiesto di lasciare la francia. il ritiro costrinse il trasferimento del comando supremo delle potenze alleate in europa da rocquencourt, vicino a parigi, a casteau, in belgio. la francia rimase comunque un membro dell'alleanza impegnandosi nella difesa dell'europa da un possibile attacco del patto di varsavia con le proprie forze; una serie di accordi segreti tra funzionari statunitensi e francesi, gli accordi lemnitzer-ailleret, descrivevano in dettaglio come le forze francesi si sarebbero ricongiunte nella struttura di comando della nato se fossero scoppiate le ostilit\u00e0. tale situazione rimase invariata fino al 2009 quando, in occasione del vertice di strasburgo-kehl, la francia annunci\u00f2 il suo ritorno alla piena partecipazione all'organizzazione.\n\n\n==== distensione e escalation ====\ni rischi di una possibile guerra nucleare portarono le due superpotenze, a partire dai primi anni 1970, perseguire una politica di \"distensione\"  aiutata dal progetto di ostpolitik intrapreso dal cancelliere della repubblica federale tedesca willy brandt di normalizzazione dei rapporti con la repubblica democratica tedesca.tuttavia, alla fine del decennio la situazione torn\u00f2 ad incrinarsi. tra il 1976 e il 1977 l'unione sovietica inizi\u00f2 un programma di ammodernamento dei suoi missile balistici a raggio intermedio ss-16 con i ss-20 notevolmente superiori agli mgm-31 pershing dislocati a protezione della germania ovest. come risposta, il presidente statunitense jimmy carter dette ordine di intraprendere a loro volta un aggiornamento dei propri sistemi missilistici sebbene, nel contempo, avesse avviato colloqui con l'urss per giungere ad un accordo che limitasse tale escalation. tuttavia, l'invasione sovietica dell'afghanistan, iniziata nel 1979, innalz\u00f2 ulteriormente la tensione. cos\u00ec, gli stati uniti, a seguito di un accordo con i membri della nato, schierarono in europa 464 missili da crociera bgm-109 tomahawk in grado di trasportare anche testate nucleari, dando cos\u00ec prova della ferrea volont\u00e0 statunitense di continuare a sostenere l'organizzazione atlantica.nel 1980 la grecia fece ritorno nel comando militare dell'alleanza dopo che le aveva ritirate, sei anni prima, come protesta per l'invasione turca di cipro. nel maggio del 1982 anche la neo-democratica spagna fece il suo ingresso nella nato, confermato da un referendum nel 1986, seppur non partecipando alla struttura militare integrata. a questo punto la nato contava 16 nazioni partecipanti che mettevano in campo una forza di circa 5252800 militari attivi, tra cui ben 435000 statunitensi sotto una struttura di comando che arriv\u00f2 a contare oltre 78 quartier generali.durante la presidenza di ronald reagan, iniziata nel 1981, gli stati uniti aumentarono considerevolmente le spese militari, sia riguardo alle armi convenzionali che quelle nucleari. l'avvio del programma denominato strategic defense initiative (conosciuto come \"scudo spaziale) suscit\u00f2 vive proteste da parte sovietica ma fin\u00ec per scontentare anche gli alleati della nato in quanto gli stati uniti intendevano dotarsi di un sistema che avrebbe protetto il proprio territorio dalla minaccia dei missili sovietici senza difendere quello europeo. inoltre, reagan aveva avanzato la proposta di togliere tutti i missili dislocati in europa in cambio dello smantellamento da parte sovietica dei loro missili a gittata intermedia; un chiaro segnale di una volont\u00e0 statunitense di disimpegnarsi dalla nato.\nl'aggressiva politica di reagan ebbe come effetto l'aggravarsi della gi\u00e0 difficile situazione economica in cui versava l'unione sovietica che si era trovata costretta a rincorrere gli statunitensi nella nuova corsa agli armamenti. ci\u00f2 spinse il nuovo presidente sovietico, michail gorba\u010d\u00ebv, ad intavolare con gli usa trattative finalizzate alla riduzione dei rispettivi arsenali nucleari e convenzionali; \u00abcon l'unione sovietica che si stava disfacendo fu pi\u00f9 facile per gli europei accettare l'opzione zero sugli euro-missili\u00bb. un passo decisivo in questo senso avvenne nel 1990 con la firma del trattato start i che prevedeva la riduzione del 50% della armi nucleari strategiche. il processo di dissoluzione dell'unione sovietica si concluse formalmente alla fine del 1991 ma gi\u00e0 due anni prima era caduto il muro di berlino, l'anno precedente vi era stata la riunificazione tedesca e la nuova germania era entrata a far parte della nato mentre le rivoluzioni del 1989 avevano portato la democrazia nei paesi dell'est: la guerra fredda era finita e il patto di varsavia era stato sciolto, la nato si trovava a dover rivalutare la sua natura, la sua strategia e i suoi obiettivi.\n\n\n=== dalla caduta del muro di berlino a oggi ===\n\n\n==== adattamento al nuovo contesto ====\ncon la dissoluzione dell'unione sovietica venne di fatto a mancare la principale ragione di esistenza della nato. cos\u00ec, come \u00e8 stato fatto notare, essa \u00abnell'arco di poco pi\u00f9 di un anno, pass\u00f2 dal ragionare su come gestire le armi necessarie per un'ipotetica guerra nucleare al formulare ipotesi su cosa cambiare per mantenersi in vita\u00bb. il mondo post-guerra fredda appariva molto pi\u00f9 complesso con diverse regioni precedentemente parte dell'urss, spesso ricche di materie prime, che si trovavano in un clima di forte instabilit\u00e0 politica. la fine dell'urss aveva \u00abliberato tutte le forze, le fratture, le tensioni e gli interessi che prima erano taciuti a causa della logica bipolare o da questa imbavagliati\u00bb. il conflitto arabo-israeliano, il terrorismo internazionale, le problematiche legate agli approvvigionamenti energetici, la diffusione di armi di distruzione di massa erano tutti temi che destavano preoccupazione negli stati occidentali. soprattutto per questo i membri della nato, ed in particolare gli stati uniti, vollero mantenere in vita l'organizzazione adattandola ai nuovi contesti.il primo segnale del mutamento degli scenari si ebbe nel 1990 con la firma a parigi del trattato sulle forze armate convenzionali in europa tra la nato e i paesi dell'oramai ex patto di varsavia, con cui si stabil\u00ec un sostanziale equilibrio fra armi convenzionali e armamenti tra i firmatari. contestualmente la nato inizi\u00f2 una graduale espansione includendo i paesi dell'europa centrale e orientale estendo le sue attivit\u00e0 a contesti politici e umanitari che fino ad allora non erano stati presi in considerazione.al vertice di roma del 1991 vennero dichiarati i nuovi compiti che l'alleanza si prefiggeva e che poi saranno ufficialmente approvati nel vertice di washington del 24 aprile 1999. nei documenti si legge che \u00abl'alleanza non si considera avversaria di nessun paese\u00bb, \u00abl'alleanza vincola in un approccio ampio alla sicurezza che riconosce, in aggiunta alla necessaria dimensione della difesa, l'importanza dei fattori politici, economici, sociali e ambientali\u00bb. sulla base di questi principi la nato inizi\u00f2 ad essere investita di nuovi compiti considerati parte fondamentale di un processo di pacificazione globale, tra cui la guerra al terrorismo, la limitazione della proliferazione delle armi nucleari, chimiche, batteriologiche, la promozione del benessere sociale, il rispetto dei diritti umani e lo sviluppo della democrazia.come conseguenza delle nuove prospettive anche la dottrina militare sub\u00ec dei profondi mutamenti. le armi atomiche, protagoniste della guerra fredda come deterrente, assunsero un ruolo di secondo piano come ultima risorsa per far fronte ad una minaccia di un qualsiasi stato. contestualmente venne posta maggior attenzione verso forze convenzionali flessibili da utilizzarsi in diversi contesti operativi e geografici come operazioni di sminamento, tutela dei rifugiati, disastri ambientali, missioni di peacekeeping e peacemaking.\nquesto comport\u00f2 una radicale diminuzione dell'arsenale nucleare dislocato in europa. con il trattato start ii del 1993 le testate strategiche posizionate nel vecchio continente passarono da 10000 a circa 2000-3000 mentre gi\u00e0 l'anno prima quelle tattiche erano state ridotte dell'80% rispetto agli anni precedenti alla caduta del muro di berlino; restavano negli arsenali europei solo le bombe nucleari trasportate dagli aerei, mentre i missili superficie-superficie e terra-aria vennero dismessi. anche le forze convenzionali subirono una riduzione pari a circa il 35% per quanto riguarda quelle terrestri, oltre il 30% di quelle navali e il 40% quelle aeree.tra il 1994 e il 1997 vennero istituiti alcuni programmi di cooperazione consistenti in forum internazionali finalizzati a creare un clima di maggior fiducia tra la nato e gli altri stati che non ne facevano parte. tra questi, il partenariato per la pace costituito ufficialmente nel gennaio 1994, l'iniziativa del dialogo mediterraneo lanciato nel 1995 e il partenariato euro-atlantico creato nel maggio del 1997. nel 1998 \u00e8 stato istituito il consiglio congiunto permanente nato-russia.\n\n\n==== allargamento a est ====\nil primo allargamento della nato dalla caduta del muro di berlino giunse con la riunificazione tedesca del 3 ottobre 1990, quando l'ex germania dell'est entr\u00f2 a far parte della repubblica federale tedesca e quindi dell'alleanza. per ottenere l'approvazione sovietica di una germania unita e parte della nato, fu concordato che truppe straniere e armi nucleari non sarebbero state dislocate a est.\nl'8 luglio 1997, tre ex paesi del blocco sovietico (ungheria, repubblica ceca e polonia) vennero invitati ad aderire alla nato, che \u00e8 stata accettata da tutti e tre, con l'accettazione ungherese approvata in un referendum in cui l'85,3% degli elettori ha sostenuto l'adesione alla nato. questo allargamento ricevette diversi sostegni ma anche aspre critiche da parte di alcuni politologi statunitensi che lo definirono un \u00aberrore politico di proporzioni storiche\u00bb. secondo il diplomatico george frost kennan, fautore della politica del \"contenimento\" durante la presidenza truman nella seconda met\u00e0 degli anni 1940, questa decisione avrebbe potuto \u00abavere un effetto negativo sullo sviluppo della democrazia russa; ripristinando l'atmosfera della guerra fredda a est nelle relazioni con l'occidente, spingendo la politica estera russa in direzioni decisamente non di nostro gradimento\u00bb.nonostante i dubbi tra gli occidentali e le proteste a est, l'allargamento continu\u00f2 coinvolgendo altri sette paesi dell'europa centrale e orientale. estonia, lettonia, lituania, slovenia, slovacchia, bulgaria e romania vennero invitati per la prima volta ad avviare i colloqui di adesione durante il vertice di praga del 2002 ed entrarono a far parte della nato nel marzo 2004.\nnel 2008, al vertice di bucarest (romania), la nato acconsent\u00ec l'adesione di croazia e albania, entrambe poi entrate ufficialmente nell'aprile successivo. nella stessa occasione venne dichiarato che anche ucraina e georgia avrebbero potuto farne parte. tale dichiarazione suscit\u00f2 aspre critiche da parte della federazione russa, cos\u00ec come le suscitarono i piani, iniziati gi\u00e0 nel 2002, di installazione di un sistema di difesa missilistica in polonia e repubblica ceca.il 5 giugno 2017, tra le forti obiezioni della federazione russa, il montenegro \u00e8 diventato il 29\u00b0 membro della nato mentre il 27 marzo 2020 la macedonia del nord ne \u00e8 diventata il 30\u00b0 membro dopo che una disputa sul suo nome \u00e8 stata risolta con la grecia.\nil 4 aprile 2023 la finlandia \u00e8 entrata a far parte della nato come 31\u00b0 membro.\n\n\n==== riorganizzazione negli anni 2000 e nuove prospettive ====\nnell'ambito della ristrutturazione della nato, la sua struttura militare venne ridotta e riorganizzata. nel 1997, la nato raggiunse un accordo su un significativo ridimensionamento della sua struttura di comando passando da 65 quartier generali a 20.nel 2001, in seguito agli attacchi dell'11 settembre, per la prima volta venne invocato dagli stati uniti l'articolo 5 del trattato atlantico.\nal vertice di praga del 2002, il primo a tenersi in un paese precedentemente membro del consiglio di mutua assistenza economica (comecon), venne istituito la nato response force, un corpo di risposta rapida, agli ordini del comando supremo delle potenze alleate in europa. nel giugno dell'anno successivo venne intrapresa un'ulteriore ristrutturazione dei comandi militari con l'abolizione del quartier generale del comandante supremo alleato dell'atlantico e l'istituzione dell'allied command transformation (act), a norfolk negli stati uniti, mentre il comando supremo delle potenze alleate in europa divenne il quartier generale delle operazioni del comando alleato (aco). nel marzo 2004, durante il vertice di istanbul, venne dato inizio alla baltic air policing attraverso la quale venne sostenuta la sovranit\u00e0 di lettonia, lituania ed estonia attraverso la fornitura di caccia a reazione per rispondere a qualsiasi intrusione aerea indesiderata. sempre a istanbul la nato var\u00f2 l'iniziativa di cooperazione di istanbul con quattro nazioni del golfo persico.durante il vertice di riga del 2006 si porta all'attenzione la questione relativa alla sicurezza energetica. \u00e8 stato il primo vertice della nato tenutosi in un paese, la lettonia, precedentemente parte dell'unione sovietica. il 4 aprile 2009 la francia fece ritorno alla piena adesione dell'organizzazione compreso il rientro nella struttura di comando militare della nato mantenendo, tuttavia, un deterrente nucleare indipendente.nel 2009, il presidente degli stati uniti barack obama ha proposto all'alleanza di utilizzare il sistema aegis di combattimento integrato per unit\u00e0 navali. venne, inoltre annunciato, che la nato avrebbe mantenuto anche lo status quo nel suo deterrente nucleare in europa potenziando le capacit\u00e0 di puntamento delle bombe nucleari \"tattiche\" b-61 dispiegandole sul pi\u00f9 avanzato caccia lockheed martin f-35 lightning ii. il 15 giugno 2016, la nato ha riconosciuto ufficialmente la guerra informatica alla stregua della guerra terrestre, navale e aerea; ci\u00f2 significa che qualsiasi attacco informatico ai membri dell'alleanza potrebbe far invocare l'articolo 5 del patto atlantico. allo stesso modo, il 4 dicembre 2019, la nato ha incluso anche la guerra spaziale.\n\n\n==== conflitti in ucraina e siria ====\nnel 2014, l'annessione della crimea alla russia ha portato le nazioni della nato ad esprimere una forte condanna con la polonia che ha invocato l'articolo 4 durante gli incontri di vertice. al vertice del galles del 2014, i leader degli stati membri si sono formalmente impegnati per la prima volta a spendere l'equivalente di almeno il 2% del loro prodotto interno lordo per la difesa entro il 2024, un valore precedentemente indicato solamente come una linea guida informale. nel febbraio 2015, la nato si \u00e8 impegnata a formare una nuova forza di 5000 soldati nelle basi in estonia, lituania, lettonia, polonia, romania e bulgaria.successivamente all'offensiva turca nella siria nordorientale del 2019, all'intervento della turchia in libia e della disputa sulle zone marittime tra cipro e turchia, vi sono stati chiari segnali di un possibile scisma tra la turchia e gli altri paesi membri della nato. il 1\u00ba agosto 2018, il dipartimento del tesoro degli stati uniti ha sanzionato due alti ministri del governo turco coinvolti nella detenzione del pastore statunitense andrew brunson. come risposta, il presidente turco recep tayyip erdo\u011fan ha affermato che il comportamento degli stati uniti costringer\u00e0 il suo paese a cercare nuovi amici e alleati. la disputa stati uniti-turchia sembra essere una delle pi\u00f9 gravi crisi diplomatiche tra gli alleati della nato da anni.\nl'invasione russa dell'ucraina del 2022 ha portato otto paesi della nato - bulgaria, repubblica ceca, estonia, lettonia, lituania, polonia, romania e slovacchia - ad applicare l'articolo 4. il consiglio nord atlantico ha rilasciato una dichiarazione in cui ha condannato l'invasione \u00abnei termini pi\u00f9 duri possibili\u00bb. elementi della nato response force sono stati attivati per la prima volta nella storia dell'organizzazione. a marzo, i leader dei membri della nato si sono incontrati a bruxelles per un vertice straordinario che ha coinvolto anche i rappresentanti dei paesi del g7 e dell'unione europea. in quell'occasione la nato ha deciso di dispiegare quattro gruppi tattici aggiuntivi in bulgaria, ungheria, romania e slovacchia mentre la portaerei uss harry s. truman, insieme al suo gruppo d'attacco, \u00e8 stata posti sotto il naval striking and support forces nato, la prima volta che un intero gruppo di attacco di una portaerei statunitense \u00e8 stata messa sotto il comando della nato dalla guerra fredda. come diretta conseguenza dell'invasione, sia la svezia che la finlandia hanno presentato domanda di adesione nel giugno 2022; mentre la finlandia ha aderito nell'aprile 2023, la domanda della svezia \u00e8 attualmente in fase di ratifica da parte dei membri.\n\n\n== missioni ==\n\n\n=== prime operazioni ===\nnessuna operazione militare \u00e8 stata condotta dalla nato durante la guerra fredda. le prime prime operazioni, denominate anchor guard e ace guard, condotte rispettivamente nel 1990 e nel 1991, furono provocate dall'invasione irachena del kuwait. in tali contesti vennero inviati aerei di allerta precoce per fornire protezione aerea della turchia sud-orientale e, successivamente, venne dispiegata nell'area anche una forza di reazione rapida.\n\n\n=== intervento in bosnia ed erzegovina ===\nla guerra in bosnia ed erzegovina ebbe inizio nel 1992 come conseguenza della dissoluzione della jugoslavia. il deterioramento della situazione port\u00f2 alla risoluzione 816 del consiglio di sicurezza delle nazioni unite del 9 ottobre 1992 con cui venne istituita una \u2018\u2019no-fly zone\u2019\u2019 su tutta la bosnia-erzegovina centrale e dal 12 aprile dell\u2019anno seguente la nato inizi\u00f2 a far rispettare con l'avvio dell\u2019operazione deny flight. da giugno 1993 a ottobre 1996, l'operazione sharp guard assicur\u00f2 anche sul mare l'embargo sulle armi e l\u2019applicazione delle sanzioni economiche nei confronti della repubblica federale di jugoslavia. il 28 febbraio 1994, la nato intraprese la sua prima azione di guerra abbattendo quattro aerei serbo-bosniaci che stavano violando la no-fly zone.il 10 e 11 aprile 1994, la forza di protezione delle nazioni unite intraprese attacchi aerei per proteggere l'area sicura di gora\u017ede portando a compimento un bombardamento di un avamposto del comando militare serbo-bosniaco, situato nei pressi della citt\u00e0, da parte di due jet f-16 statunitensi che agivano sotto la direzione della nato. per rappresaglia, il 14 aprile i serbi presero in ostaggio 150 membri del personale delle nazioni unite. il 16 aprile un sea harrier britannico fu abbattuto sopra gora\u017ede dalle forze serbe.nell'agosto 1995 inizi\u00f2 una campagna di bombardamenti nato di due settimane, l\u2019operazione deliberate force, contro l'esercito della republika srpska, a seguito del genocidio di srebrenica. ulteriori attacchi aerei della nato contribuirono a porre fine alle guerre jugoslave, portando all'accordo di dayton nel novembre 1995. quasi 60000 soldati della nato presero parte a tali operazioni per poi diminuire di numero nel passaggio alla \u2018\u2019stabilisation force\u2019\u2019 in attivit\u00e0 dal dicembre 1996 al dicembre 2004, quando le operazioni furono poi trasferite alla european union force althea.\n\n\n=== intervento in kosovo ===\n\nnel tentativo di fermare la repressione guidata dai serbi di slobodan milo\u0161evi\u0107 contro i separatisti dell'uck e i civili albanesi in kosovo, il 23 settembre 1998 il consiglio di sicurezza delle nazioni unite ha approvato la risoluzione 1199 per chiedere un cessate il fuoco. i negoziati, intrapresi sotto l'inviato speciale degli stati uniti richard holbrooke, si interruppero il 23 marzo 1999, quindi holbrooke affid\u00f2 la questione alla nato che inizi\u00f2 il giorno successivo una campagna di bombardamenti di 78 giorni. l'operazione allied force prese di mira le capacit\u00e0 militari di ci\u00f2 che era allora la repubblica federale di jugoslavia.\nl\u2019intervento fu criticato riguardo alla sua legittimit\u00e0 e per vittime civili che esso comport\u00f2, inoltre indignazione suscit\u00f2 il bombardamento dell'ambasciata cinese a belgrado. finalmente, il 3 giugno 1999, milo\u0161evi\u0107 accett\u00f2 i termini di un piano di pace internazionale ponendo fine alla guerra del kosovo. l'11 giugno milo\u0161evi\u0107 ha inoltre accettato la risoluzione 1244 delle nazioni unite, sotto il cui mandato la nato ha poi contribuito a istituire la forza di mantenimento della pace kfor. quasi un milione di profughi avevano lasciato il kosovo e parte del mandato della kfor fu quello di proteggere le missioni umanitarie, oltre a scoraggiare la violenza. nell'agosto-settembre 2001, l'alleanza organizz\u00f2 anche l'operazione essential harvest, una missione di disarmo delle milizie di etnia albanese nella repubblica di macedonia.gli stati uniti, il regno unito e la maggior parte degli altri paesi della nato si sono opposti a coloro, tra cui la francia, che ritenevano necessario l\u2019approvazione da parte del consiglio di sicurezza delle nazioni unite riguardo agli attacchi militari della nato, come l'azione contro la serbia nel 1999. i primi sostenevano che ci\u00f2 avrebbe minato l'autorit\u00e0 dell'alleanza facendo anche notare che russia e cina avrebbero esercitato i propri veti nel consiglio di sicurezza per bloccare l'attacco alla jugoslavia, cosa che avrebbero potuto ripetere in futuri conflitti in cui si sarebbe reso necessario l\u2019intervento nato, annullando cos\u00ec l'intero potere e lo scopo dell'organizzazione. riconoscendo lo scenario militare successivo alla guerra fredda, la nato ha adottato il \u201cconcetto strategico\u201d dell'alleanza durante il vertice di washington dell'aprile 1999 che poneva l'accento sulla prevenzione dei conflitti e sulla gestione delle crisi.\n\n\n=== guerra in afghanistan ===\n\ngli attacchi dell'11 settembre avvenuti contro gli stati uniti hanno indotto la nato a invocare l'articolo 5 per la prima volta nella storia dell'organizzazione. l'articolo afferma che un attacco a qualsiasi membro deve essere considerato come un attacco a tutti. l'invocazione \u00e8 stata confermata il 4 ottobre successivo quando la stessa nato ha stabilito che gli attacchi erano effettivamente considerabili ai fini del trattato del nord atlantico. le otto azioni ufficiali intraprese in risposta compresero l'operazione eagle assist e l'operazione active endeavour, un'operazione navale condotta nel mar mediterraneo finalizzata a impedire il movimento di terroristi o di armi di distruzione di massa e a rafforzare la sicurezza della navigazione in generale.il 16 aprile 2003, la nato ha accettato di assumere il comando della international security assistance force (isaf) che comprendeva truppe di 42 paesi. la decisione \u00e8 arrivata su richiesta di germania e paesi bassi, i due paesi che al momento dell\u2019accordo si trovavano alla guida dell'isaf mentre tutti i diciannove ambasciatori nato l'approvarono all'unanimit\u00e0. il passaggio del controllo alla nato \u00e8 avvenuto l'11 agosto e ha segnato la prima volta nella storia dell\u2019organizzazione che essa ha assunto l'incarico di una missione al di fuori dell'area del nord atlantico.\nl'isaf \u00e8 stato inizialmente incaricata di proteggere kabul e le aree circostanti dalle mire dei talebani, da al qaeda e dai signori della guerra delle diverse fazioni locali in modo da consentire l'istituzione dello stato islamico di transizione dell'afghanistan guidata da hamid karzai. nell'ottobre 2003, il consiglio di sicurezza delle nazioni unite ha autorizzato l'espansione della missione isaf in tutto l'afghanistan.il 31 luglio 2006, l'isaf ha inoltre rilevato le operazioni militari nel sud dell'afghanistan da una coalizione antiterrorismo guidata dagli stati uniti. a causa dell'intensit\u00e0 dei combattimenti nel sud, nel 2011 la francia ha consentito a uno squadrone di aerei da combattimento/attacco mirage 2000 di essere dislocato nell'area, precisamente a kandahar, al fine di rafforzare gli sforzi dell'alleanza. durante il vertice di chicago del 2012, la nato ha approvato un piano per porre fine alla guerra in afghanistan e rimuovere le forze isaf a guida nato entro la fine di dicembre 2014. l'isaf \u00e8 stata quindi sciolta in quella data e sostituita dalla successiva formazione della \"operazione sostegno risoluto\".il 14 aprile 2021, il segretario generale della nato jens stoltenberg ha affermato che l'alleanza aveva accettato di iniziare il ritiro delle sue truppe dall'afghanistan entro il 1 maggio. con il successivo collasso delle forze armate afghane i militanti talebani riuscirono in breve tempo a conquistare il controllo della stragrande maggioranza del paese e a circondare la capitale kabul. alcuni politici negli stati membri della nato hanno descritto il caotico ritiro delle truppe occidentali dall'afghanistan e il crollo del governo afghano come la pi\u00f9 grande d\u00e9b\u00e2cle che la nato abbia subito dalla sua fondazione.\n\n\n=== missione di addestramento in iraq ===\n\nnell'agosto 2004, durante la guerra in iraq, la nato ha dato vita alla nato training mission \u2013 iraq (ntm-i), una missione finalizzata all'addestramento per assistere le forze di sicurezza irachene in collaborazione con la coalizione multinazionale guidata dagli stati uniti. la ntm-i venne istituita su richiesta del governo ad interim iracheno ai sensi delle disposizioni della risoluzione 1546 del consiglio di sicurezza delle nazioni unite. lo scopo della ntm-i era quello di assistere lo sviluppo delle strutture e degli enti dedicati all'addestramento delle forze di sicurezza irachene in modo che queste divenissero in grado di soddisfare le esigenze del paese. la ntm-i non era una missione di guerra ma \u00e8 una missione distinta, sotto il controllo del consiglio nord atlantico. la missione si \u00e8 ufficialmente conclusa il 17 dicembre 2011.\n\n\n=== antipirateria nel golfo di aden ===\na partire dal 17 agosto 2009, la nato ha schierato navi da guerra in un'operazione finalizzata alla protezione del traffico marittimo nel golfo di aden e nell'oceano indiano dalla minaccia della pirateria somala e per contribuire a rafforzare le marine e le guardie costiere locali. l'operazione \u00e8 stata approvata dal consiglio nord atlantico e ha coinvolto navi da guerra principalmente dagli stati uniti, sebbene fossero incluse anche navi di molti altri paesi. l'operazione ocean shield si \u00e8 concentrata sulla protezione delle navi dell'operazione allied provider che stavano distribuendo aiuti nell'ambito della missione del programma alimentare mondiale in somalia. anche russia, cina e corea del sud hanno inviato navi da guerra per partecipare alla missione.\n\n\n=== intervento in libia ===\n\ndurante la guerra civile libica, la violenza tra i manifestanti e il governo libico sotto il colonnello muammar gheddafi si \u00e8 intensificata e il 17 marzo 2011 ha portato all'approvazione della risoluzione 1973 del consiglio di sicurezza delle nazioni unite, che chiedeva un cessate il fuoco e autorizzava l'azione militare per proteggere i civili. una coalizione che comprendeva diversi membri della nato ha iniziato ad imporre una no-fly zone sulla libia poco dopo, a partire dall'operazione harmattan dell'aeronautica francese il 19 marzo.\nil 20 marzo 2011, gli stati membri della nato hanno concordato di far rispettare un embargo sulle armi contro la libia con l'operazione unified protector utilizzando navi del nato standing maritime group 1 e standing mine countermeasures group 1 nonch\u00e9 ulteriori navi e sottomarini dei singoli membri della nato, al fine di \"monitorare, segnalare e, se necessario, interdire le navi sospettate di trasportare armi illegali o mercenari\". il 24 marzo, la nato ha accettato di prendere il controllo della no-fly zone dalla coalizione dei volenterosi iniziale mentre il comando delle unit\u00e0 di terra \u00e8 rimasto alle forze della coalizione. la nato ha dunque iniziato ufficialmente ad applicare la risoluzione delle nazioni unite il 27 marzo 2011 con l'assistenza del qatar e degli emirati arabi uniti. alla fine della missione nell'ottobre 2011, dopo la morte del colonnello gheddafi, gli aerei della nato avevano effettuato circa 9.500 missioni di attacco contro obiettivi governativi.\na seguito di un tentativo di colpo di stato nell'ottobre 2013, il primo ministro libico ali zeidan ha chiesto consulenza tecnica, di assistenza e di formazione alla nato riguardo alle questioni di sicurezza.\n\n\n=== guerra civile siriana ===\na causa delle ricadute in turchia della guerra civile siriana sono state convocate quattro delle sette consultazioni ufficiali sull'articolo 4\nmentre nell'aprile 2012, il primo ministro turco recep tayyip erdo\u011fan ha considerato di voler invocare l'articolo 5 del trattato nato per proteggere la sicurezza nazionale turca. dopo l'abbattimento di un jet militare turco da parte della siria nel giugno 2012 e il bombardamento da parte delle forze siriane delle citt\u00e0 turche di confine nell'ottobre 2012 che hanno portato a due consultazioni di emergenza ai sensi dell'articolo 4, la nato ha approvato l'operazione active fence. l'ultima consultazione \u00e8 avvenuta nel febbraio 2020, nell'ambito delle crescenti tensioni dovute all'offensiva della siria nordoccidentale, che ha riguardato attacchi aerei siriani e forse russi sulle truppe turche, rischiando uno scontro diretto tra la russia e un membro della nato.\n\n\n=== conflitto ucraina - russia ===\ncon l'invasione russa dell'ucraina del 2022 e il sostegno all\u2019ucraina, in concerto con i piani di difesa della nato, sono stati istituiti dall\u2019alleanza i multinational battle group, unit\u00e0 tattiche di combattimento, operative dall'ottobre 2022. otto battlegroups costituiscono il personale del fianco orientale della nato in estonia, lettonia, lituania, polonia, slovacchia, ungheria, romania e bulgaria.\nl'italia guida il battle group in bulgaria, ed \u00e8 presente con propri militari anche in quelli in lettonia e in ungheria.\n\n\n== struttura ==\nla nato possiede un'organizzazione molto complessa e articolata che si \u00e8 venuta a formare nel corso della sua storia. da un solo organo iniziale, il consiglio del nord atlantico, nel tempo sono sorti ulteriori organismi e comitati.\n\n\n=== struttura politica ===\nl'alleanza \u00e8 governata dai suoi trenta stati membri, in base alla regola del consenso unanime, ognuno dei quali ha una delegazione presso la sede centrale della nato a bruxelles. l'organizzazione politica comprende svariati organismi, tra i pi\u00f9 importanti:\n\nil consiglio del nord atlantico (north atlantic council, nac) o semplicemente consiglio atlantico: \u00e8 formato dai rappresentanti permanenti, ed \u00e8 l'organismo con l'effettivo potere politico all'interno della nato. si riunisce almeno una volta a settimana, solitamente il mercoled\u00ec. a scadenza irregolare vengono realizzati anche incontri di alto livello con l'integrazione di ministri degli esteri, ministri della difesa o capi di stato e di governo: questi incontri sono quelli in cui solitamente l'alleanza prende le decisioni politiche pi\u00f9 importanti.l'assemblea parlamentare (parliamentary assembly): \u00e8 formata da legislatori dei parlamenti dei paesi membri integrati da quelli di tredici paesi associati. \u00e8 ufficialmente una struttura parallela, ma staccata dalla nato: il suo scopo \u00e8 quello di riunire deputati dei paesi nato per discutere di temi relativi alla sicurezza e alla difesa;il segretario generale (secretary general, nato sg): proviene da uno dei paesi membri europei, presiede il consiglio e rappresenta la nato a livello internazionale con gli stati e i mezzi di comunicazione. e' affiancato dal vicesegretario generale (deputy secretary general, nato dsc). la figura \u00e8 stata introdotta nel 1952 mentre i suoi poteri e compiti sono definiti nel \"rapporto dei tre saggi\" del 1956. la sua funzione principale \u00e8 quella di \u00abdirigere il processo decisionale e di consultazione fra gli stati membri, mediando le posizioni\u00bb. presiede, inoltre, i comitati di pi\u00f9 alto livello e redige annualmente una relazione sulle attivit\u00e0 svolte. nelle decisioni del consiglio il suo ruolo \u00e8 puramente consultivo sebbene possieda il potere di iniziativa nel chiedere ai paesi membri di discutere circa temi che ritiene importanti negli interessi dell'alleanza.il comitato per la pianificazione della difesa (defence planning committee, dpc): di norma \u00e8 composto da rappresentanti permanenti ma almeno due volte all'anno riunisce i ministri della difesa dei vari membri. il suo compito \u00e8 pianificare le attivit\u00e0 delle autorit\u00e0 militari dell'organizzazione; le sue decisioni sono preparate da una serie di sottocomitati.il gruppo di pianificazione nucleare (nato nuclear planning group, npg): si occupa di svariati temi inerenti alla politica nucleare, tra cui la sicurezza delle armi nucleari, il loro dispiegamento e i sistemi di comunicazione e informazione relativi fino a comprendere anche il controllo della loro proliferazione.\n\n\n=== struttura militare ===\n\nl'organizzazione militare della nato \u00e8 articolata in vari comandi con sedi nei diversi paesi membri.\nal vertice vi \u00e8 il comitato militare della nato, con sede a bruxelles in belgio. esso \u00e8 guidato da un presidente (un ufficiale generale) ed \u00e8 formato dai rappresentanti militari dei paesi membri e ha il compito di decidere le linee strategiche di politica militare della nato. provvede inoltre alla guida dei comandanti strategici, i cui rappresentanti partecipano alle sedute del comitato, ed \u00e8 responsabile per la conduzione degli affari militari dell'alleanza sotto l'autorit\u00e0 del consiglio. il rappresentante militare \u00e8 l'altra figura rilevante della delegazione permanente dei paesi membri presso la nato ed \u00e8 un ufficiale con il grado di generale di corpo d'armata o corrispondente che proviene dalle forze armate di ciascun paese membro.lo stato maggiore militare internazionale (ims) \u00e8 il braccio esecutivo del comitato militare. e' responsabile dell'amministrazione degli enti militari.\ndal comitato militare dipendono due comandi strategici:\n\nil allied command operations (aco), con sede a mons in belgio, \u00e8 responsabile delle attivit\u00e0 di comando sulle forze nato impiegate in operazioni, nonch\u00e9 in capo agli enti territoriali dislocati in europa. il suo staff \u00e8 costituito da personale militare internazionale sebbene il suo comandante, il comandante supremo alleato in europa (saceur), \u00e8 sempre un generale statunitense. il quartier generale dell'aco \u00e8 l comando supremo delle potenze alleate in europa (shape) che comanda tutte le operazioni della nato in tutto il mondo. alle sue dipendenze vi sono tre comandi tattici subordinati: l'allied air command con sede presso la ramstein air base, il comando marittimo alleato di northwood con sede nel quartier generale di northwood e l'allied land command basato a izmir.allied command transformation (act) con sede a norfolk negli stati uniti, responsabile della redazione delle strategie future e dell'elaborazione della dottrina operativa, logistica e addestrativa nato. inoltre, si occupa della sicurezza della regione dell'oceano atlantico che va dal polo nord al tropico del cancro. in caso di guerra avrebbe il compito di proteggere le rotte tra europa e stati uniti e in particolare a difendere la zona assegnata dalle possibili incursioni di sottomarini nemici. l\u2019act \u00e8 comandato da un generale statunitense o europeo (finora sempre francese). la sua capacit\u00e0 operativa \u00e8 divisa in comandi subordinati divisi per regione geografica.\n\n\n=== forze armate ===\nla nato non dispone di forze operative proprie ma conta su quelle assegnatele dai paesi membri o fornite dai paesi partner allo scopo di svolgere una missione specifica. i suoi comandi strategici, tuttavia, dispongono di una serie di strumenti per pianificare il dispiegamento congiunto.in caso in cui sia riconosciuto l'attacco ad uno dei membri, e quindi la condizione per l'invocazione dell'articolo 5, la nato potrebbe contare sulle forze armate di tutti i suoi membri che sarebbero tenuti a collaborare reciprocamente per la difesa collettiva. in tempo di pace, inoltre, ogni stato membro assegna alla nato delle forze, attive o di riserva, che passerebbero, in caso di guerra o al verificarsi di precise circostanze, sotto il parziale comando operativo dell'organizzazione. infine la nato dispone di un nucleo forze posto in ogni tempo ai propri ordini messo a disposizione da parte dei proprio stati membri. la nato response force fa parte di questo nucleo.\n\n\n=== reclutamento del personale ===\nil \"comitato del personale\" \u00e8 l'organo deputato alla selezione del personale dipendente dalla nato. tuttavia molto spesso sono gli stessi stati membri a presentare e a sostenere le candidature per i vari uffici. inoltre, essi dispongono di un potere di veto sui propri cittadini, in quanto ogni funzionario della nato per essere reclutato deve aver un \"certificato di sicurezza\" che pu\u00f2 essere rilasciato soltanto dal proprio paese.nella maggior parte dei casi, il personale in forza dell'organizzazione viene distaccato per un periodo spesso non superiore ai due o tre anni provenendo da istituzioni o enti nazionali dei vari paesi membri. ogni posizione, in genere, viene occupato a rotazione da funzionari dei vari paesi secondo una equa ripartizione tra essi.\n\n\n== processo decisionale ==\n\n\n=== gestione delle crisi ===\n\n\n=== politica nucleare ===\n\n\n== risorse economiche ==\n\n\n== stati membri ==\n\na giugno 2023 i membri della nato sono 31. di questi, 22 sono anche membri dell'unione europea, mentre 25 di questi erano membri a vario titolo (membri effettivi, membri associati, paesi osservatori, partner associati) dell'unione dell'europa occidentale (ueo), che con il trattato di lisbona \u00e8 passata sotto il controllo ue. per questo, negli ultimi anni il peso dell'ue \u00e8 andato sempre pi\u00f9 in crescendo nelle decisioni nato. di seguito l'elenco dei paesi membri:\n\n\n== modalit\u00e0 di adesione ==\nl'art. 10 del trattato del nord atlantico descrive come gli stati possano entrare nella nato:\n\nquesto articolo pone due limiti generali agli stati per l'accesso:\n\nsolo stati europei sono candidabili per l'ingresso\ni candidati devono essere approvati da tutti i membri attualiil secondo criterio significa che ciascuno stato membro ha diritto di veto, ovvero pu\u00f2 decidere di porre delle condizioni per l'ingresso di un paese. in pratica la nato ha formulato un insieme di criteri-base che devono essere soddisfatti per aspirare all'accesso, ma in alcuni casi ci possono essere dei criteri aggiuntivi. il caso pi\u00f9 importante \u00e8 quello della turchia, che blocca l'ingresso di cipro fino a che la disputa sull'isola con la grecia non sar\u00e0 risolta.\nnon \u00e8 invece mai stato un criterio riconosciuto quello secondo cui la nato non si sarebbe estesa a est se l'urss avesse consentito la riunificazione della germania: questa rivendicazione russa del contenuto di un colloquio verbale tra gorba\u010d\u00ebv e james baker, infatti, non \u00e8 mai stata accettata dalla diplomazia usa, che anzi negli anni novanta sfid\u00f2 l'irritazione russa propiziando l'ingresso della polonia, dell'ungheria e della repubblica ceca nell'alleanza.\n\n\n=== piano d'azione per l'adesione (map) ===\ncome procedura per i paesi che vogliono aderire (pre-adesione) esiste un meccanismo chiamato piano d'azione per l'adesione o membership action plan (map) che fu introdotto nel vertice di washington del 23-25 aprile 1999. la partecipazione di un paese al map comporta la presentazione annuale di relazioni sui progressi compiuti in cinque diverse misure:\n\ndisponibilit\u00e0 a risolvere le controversie internazionali, etniche o territoriali esterne con mezzi pacifici, impegno per lo stato di diritto e i diritti umani e controllo democratico delle forze armate\ncapacit\u00e0 di contribuire alla difesa e alle missioni dell'organizzazione\ndevozione di risorse sufficienti alle forze armate per essere in grado di soddisfare gli impegni di adesione\nsicurezza delle informazioni sensibili e misure di salvaguardia che le garantiscono\ncompatibilit\u00e0 della legislazione nazionale con la cooperazione della natola nato fornisce feedback e consulenza tecnica a ciascun paese e valuta i suoi progressi su base individuale. una volta che i membri concordano sul fatto che un paese soddisfa i requisiti, la nato pu\u00f2 rivolgere a quel paese un invito ad avviare i negoziati di adesione. il processo finale di adesione, una volta invitato, prevede cinque fasi che portano alla firma dei protocolli di adesione e all'accettazione e ratifica di tali protocolli da parte dei governi degli attuali membri della nato.\na ottobre 2023 i paesi che si trovano in questa fase sono la bosnia ed erzegovina e la svezia. relativamente a quest'ultima, i trattati di adesione sono gi\u00e0 stati firmati e l'entrata ufficiale nella nato \u00e8 prevista dopo la ratifica di due paesi restanti: ungheria e turchia.\n\n\n=== dialogo intensificato ===\nl'altro meccanismo di pre-adesione \u00e8 il dialogo intensificato o intensified dialogue che \u00e8 visto come passo precedente prima di essere invitati al map.\na giugno 2023 i paesi che si trovano in questa fase sono l'ucraina (dall'aprile 2005 ma dal 30 settembre 2022 \u00e8 in corso un piano di adesione velocizzata, dovuto alla richiesta del presidente ucraino volodymyr zelens'kyj, dopo che il presidente russo vladimir putin ha annunciato l'annessione delle regioni dell'ucraina meridionale), la georgia (dal settembre 2006) e la serbia (dall'aprile 2008).\n\n\n== rapporti con paesi terzi ==\nun doppio schema tecnico-diplomatico di accordi \u00e8 stato creato per aiutare la cooperazione tra i membri nato e altri \"paesi partner\".\n\n\n=== partenariato euro-atlantico (eapc) ===\nil partenariato euro-atlantico, o euro-atlantic partnership council (eapc), fu creato il 27 maggio 1997 al vertice di parigi ed \u00e8 un forum di regolare consultazione, coordinamento e dialogo tra la nato e i partner esterni. \u00e8 la diretta conseguenza del partenariato per la pace. i numerosi paesi partner sono:\nex repubbliche sovietiche:\n\n armenia\n azerbaigian\n bielorussia\n georgia\n kazakistan\n kirghizistan\n moldavia\n russia\n tagikistan\n turkmenistan\n ucraina\n uzbekistanpaesi neutrali con economia di mercato durante la guerra fredda:\n\n austria\n irlanda\n malta - \u00e8 entrato nel pfp nell'aprile 1995, ma il suo governo ritir\u00f2 l'adesione nell'ottobre 1996 e decise di riaffiliarsi il 20 marzo 2008. la nato l'accetta durante il summit di bucarest del 3 aprile 2008.\n svezia - nel settembre 2014 la svezia ha deciso di uscire dallo status di 'paese neutrale' firmando un accordo con la nato per supportare una stretta cooperazione militare con l'alleanza. tale accordo permette anche di poter effettuare esercitazioni militari congiunte, nonch\u00e9 la possibilit\u00e0 di dispiegare attrezzature militari nato, con l'esclusione di armi nucleari, nel territorio svedese. l'alleanza potr\u00e0 fornire, su richiesta della svezia, il dovuto sostegno e assistenza militare in caso di crisi. il 25 maggio 2016 il parlamento svedese ha definitivamente ratificato quell'accordo firmato con l'alleanza denominato 'host nation support agreement'. dal 1\u00ba luglio 2016 la nato \u00e8 dunque in grado di schierare le proprie truppe sul territorio della svezia, sia in tempo di pace sia, soprattutto, in situazioni di crisi o di guerra.\n svizzerapaesi neutrali con economia socialista durante la guerra fredda:\n\n bosnia ed erzegovina\n serbia (come  jugoslavia)paesi \"in attesa\":\n\n cipro - l'ammissione al pfp \u00e8 bloccata dalla turchia, per via della situazione in cipro del nord.\n\n\n=== partenariato per la pace (pfp) ===\nil partenariato per la pace o partnership for peace (pfp) fu creato nel 1994 ed \u00e8 basato su relazioni individuali e bilaterali tra la nato e il paese partner: ciascuno stato pu\u00f2 decidere l'intensit\u00e0 della collaborazione. \u00e8 stato il primo tentativo di dialogo della nato con paesi esterni, ma ora \u00e8 considerato il \"braccio operativo\" del partenariato euro-atlantico. \u00e8 costituito in maniera principale, da membri operativi della nato, ad esempio, membri start1991, e collaborano in tema di giustizia, per garantire i principali diritti internazionali, come i patti bilaterali tra stati nel mondo, svolgono in tema politico-sociale la cooperazione al sostentamento umanitario. la sua azione operativa permette in diversi ambiti, quali sociale, politico, economico, giuridico, medico, ingegneristico, scientifico, artistico, la tutela e la conservazione di diritti umani nel mondo, promuovendo la cultura pacifica nei popoli.\n\n\n=== dialogo mediterraneo (md) ===\nil dialogo mediterraneo, creato per la prima volta nel 1994, \u00e8 un forum di cooperazione tra la nato e sette paesi del mediterraneo (ovvero dal 1995 egitto, giordania, israele, marocco, mauritania, tunisia e dal 2000 algeria). il suo scopo dichiarato \u00e8 \"creare buone relazioni e una migliore comprensione reciproca e fiducia in tutta la regione, promuovendo la sicurezza e la stabilit\u00e0 regionali e spiegando le politiche e gli obiettivi della nato\". il dialogo riflette di fatto il punto di vista della nato, secondo cui la sicurezza in europa \u00e8 legata alla sicurezza e alla stabilit\u00e0 nel mediterraneo, dato che c'\u00e8 stato un velato tentativo di invitare anche la libia durante il vertice di chicago 2012.\n\n\n=== istanbul cooperation initiative (ici) ===\nl'istanbul cooperation initiative (ici) \u00e8 un'iniziativa della nato che \u00e8 stata lanciata durante il vertice di istanbul del 2004 con alcuni paesi selezionati nella pi\u00f9 ampia regione del medio oriente (ovvero bahrein, emirati arabi uniti, kuwait e qatar). l'iniziativa \u00e8 un'offerta per impegnarsi in attivit\u00e0 pratiche di cooperazione in materia di sicurezza con gli stati in tutto il grande medio oriente e si affianca al programma di partenariato per la pace e al dialogo mediterraneo. la stessa nato considera questi partenariati di cooperazione per la sicurezza come una risposta alle nuove sfide del 21\u00ba secolo e per sostenere le richieste di riforma dall'interno della pi\u00f9 ampia regione del medio oriente. l'ici offre una cooperazione pratica in aree quali armamenti wmd, antiterrorismo, formazione e istruzione, partecipazione alle esercitazioni nato mediante la progressiva interoperabilit\u00e0 militare, pianificazione delle emergenze civili in caso di catastrofi, consulenza personalizzata sulla riforma della difesa e sulle relazioni civili-militari ed infine cooperazione sulla sicurezza delle frontiere per aiutare a prevenire il traffico illecito di droga, armi e persone.\n\n\n=== partner globali ===\nil dialogo politico con il giappone \u00e8 iniziato negli anni novanta e, da allora, l'alleanza ha gradualmente intensificato i suoi contatti con paesi che non fanno parte di nessuna di queste iniziative di cooperazione. nel 1998, la nato ha stabilito una serie di linee guida generali che non consentono un'istituzionalizzazione formale delle relazioni ma riflettono il desiderio degli alleati di aumentare la cooperazione: dopo un ampio dibattito, nel 2000 gli alleati hanno concordato il termine \"paesi di contatto\". nel 2012 l'alleanza ha definitivamente ampliato questo gruppo, che si riunisce per discutere questioni come la lotta alla pirateria e lo scambio di tecnologia, sotto il nome di o \"partner globali\": oltre alla corea del sud nel 2005, l'australia nel 2005 e la nuova zelanda nel 2001 (che sono anche membri dell'alleanza strategica auscannzukus), \u00e8 stato intrapreso un dialogo rafforzato con paesi come il pakistan e la mongolia dal 2005 ed infine l'iraq dal 2011. nel 2017 la colombia ha siglato accordi di partnership per la pace e collaborazione in vari ambiti militari con la nato, divenendo il primo e finora unico paese latino-americano legato alla nato.\n\n\n== simboli della nato ==\nbandiera: bandiera della nato\ninno: the nato hymn\nmotto: animus in consulendo liber\nanniversario: 4 aprile (\"nato day\")\nmedaglie: decorazione della nato\n\n\n== note ==\n\n\n== bibliografia ==\n(en) daniel l. bethlehem e marc weller, the 'yugoslav' crisis in international law, cambridge international documents series, vol. 5, cambridge university press, 1997, isbn 978-0-521-46304-1. url consultato il 27 giugno 2015 (archiviato dall'url originale il 3 aprile 2016).\n marco clementi, la nato, bologna, il mulino, 2002, isbn 88-15-08474-6, sbn it\\iccu\\rav\\0821292.\n(en) john lewis gaddis, the cold war: a new history, penguin press, 2005, isbn 1-59420-062-9.\n john lamberton harper, la guerra fredda : storia di un mondo in bilico, bologna, il mulino, 2020, isbn 978-88-15-27322-2, sbn it\\iccu\\rl1\\0068084.\n antonio padoa-schioppa, storia del diritto in europa. dal medioevo all'et\u00e0 contemporanea, bologna, il mulino, 2007, isbn 978-88-15-11935-3, sbn it\\iccu\\usm\\1675775.\n giovanni sabbatucci e vittorio vidotto, il mondo contemporaneo, roma, laterza, 2019, isbn 978-88-593-0042-7, sbn it\\iccu\\cfi\\0202749.\n joseph smith, la guerra fredda 1945-1991, il mulino, 2000, isbn 978-88-15-07688-5.\n(en) micah zenko, between threats and war: u.s. discrete military operations in the post-cold war world, stanford university press, 2010, isbn 978-0-8047-7191-7. url consultato il 27 giugno 2015 (archiviato dall'url originale l'11 aprile 2016).\n leonardo campus, i sei giorni che sconvolsero il mondo: la crisi dei missili di cuba e le sue percezioni internazionali, firenze, le monnier, 2014, isbn 978-88-00-74532-1, sbn it\\iccu\\puv\\1409142.\n(en) nato handbook (pdf), bruxelles, public diplomacy division, 2006, isbn 92-845-0178-4.\n\n\n== voci correlate ==\nbandiera della nato\ncodifica nato\ncomandi e basi della nato\ncondivisione nucleare\ndecorazione della nato\nforze armate dell'unione europea\ngradi degli eserciti della nato\niniziativa europea d'intervento\nnato-pol\nnato stock number\norganizzazione del trattato di sicurezza collettiva\npatto di varsavia\npolitica estera e di sicurezza comune\nstanag\nvertice della nato\nmultinational battle group\n\n\n== altri progetti ==\n\n wikisource contiene una categoria sulla nato\n wikiquote contiene citazioni di o su nato\n wikizionario contiene il lemma di dizionario \u00abnato\u00bb\n wikinotizie contiene notizie di attualit\u00e0 su nato\n wikimedia commons contiene immagini o altri file su nato\n\n\n== collegamenti esterni ==\n\n(en, fr, ru, uk) sito ufficiale, su nato.int. \n nato (canale), su youtube. \n organizzazione del trattato del nord atlantico, su treccani.it \u2013 enciclopedie on line, istituto dell'enciclopedia italiana. \n nato, in dizionario di storia, istituto dell'enciclopedia italiana, 2010. \n ilja richard pavone, nato [diritto internazionale], in diritto on line, istituto dell'enciclopedia italiana, 2013-2019. \n(it, de, fr) nato, su hls-dhs-dss.ch, dizionario storico della svizzera. \n(en) david g. haglund, north atlantic treaty organization, su enciclopedia britannica, encyclop\u00e6dia britannica, inc. \n(en, fr) nato, su enciclopedia canadese. \n(en) opere riguardanti nato, su open library, internet archive. \n organizzazione del trattato del nord atlantico, in treccani.it \u2013 enciclopedie on line, roma, istituto dell'enciclopedia italiana. url consultato il 18 agosto 2020.\n(en) roberts alasdair, nato, secrecy, and the right to information (pdf), in east european constitutional review, vol. 11/12, n. 4/1, 2002/2003,  pp. 86-94. url consultato il 23 dicembre 2009 (archiviato dall'url originale il 13 settembre 2006).\n nato model event, su webauth.unibo.it. url consultato il 14 ottobre 2022 (archiviato dall'url originale il 28 giugno 2013)."