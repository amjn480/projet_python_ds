"yahoo! \u00e8 un portale web di servizi internet rivolto al mondo business e consumer, fondato nel 1994 da david filo e jerry yang, allora studenti presso la stanford university. conosciuto principalmente per la sua funzione di motore di ricerca, si compone anche di molti altri servizi rivolti alla comunicazione (mail, messenger e chat) e grazie a partenariati si propone anche nel mercato dei media. la maggioranza dei suoi servizi sono offerti in venti lingue e la sua struttura \u00e8 localizzata in venticinque nazioni.\nda giugno 2017 a maggio 2021 yahoo! ha fatto parte di verizon media, societ\u00e0 controllata dal gruppo verizon communications.\nda maggio 2021 verizon media \u00e8 stata acquisita da apollo global management, societ\u00e0 di investimento statunitense, e ha ripreso il nome di yahoo!\n\n\n== storia ==\n\n\n=== origini e anni novanta ===\niniziato come un hobby studentesco, david filo e jerry yang crearono nel febbraio del 1994 un deposito di link in grado di tener traccia dei loro interessi personali su internet. divenuta presto una lista troppo affollata e caotica, decisero di suddividerla in categorie, le quali a loro volta ed in breve tempo soffrirono dello stesso problema, portando alla successiva creazione di sotto-categorie e al concetto portante del neonato progetto yahoo!.\nil nome scelto originariamente per il sito fu \"jerry and david's guide to the world wide web\" (la guida di jerry e david per il world wide web). presto fu per\u00f2 sostituito in yahoo!, acronimo di \"yet another hierarchical officious oracle\", scelto, in base ai resoconti dei due fondatori, per il significato che la parola ha nella lingua inglese: rude, non sofisticato e selvaggio/sgraziato. inizialmente venne ospitato sui due pc dei fondatori, chiamati akebono e konishiki come due leggendari lottatori di sumo.\ndivenuto in poco tempo, prima punto di riferimento per gli studenti della stanford university, poi punto di riferimento per la comunit\u00e0 internet, yahoo! raggiunse per la prima volta un milione di contatti al giorno nell'autunno del 1994, contando 100.000 singoli visitatori.\nnel 1995, visto il grande successo riscontrato, david e jerry andarono in cerca di un investitore in grado di supportare il loro progetto. lo trovarono in sequoia capital, societ\u00e0 ben conosciuta grazie ai precedenti successi avuti con apple, atari, oracle e cisco systems: nell'aprile del 1995 fondarono yahoo! con un investimento iniziale di 2 milioni di dollari.\n\nrendendosi sempre pi\u00f9 conto delle potenzialit\u00e0 della loro impresa, i due fondatori iniziarono la ricerca del personale necessario. trovarono in tim koogle la figura di capo dell'ufficio esecutivo e in quella di jeffrey mallett quella di capo dell'ufficio operativo. nell'autunno del 1995 trovarono altri investitori e nell'aprile del 1996 lanciarono un'ipo. la societ\u00e0 era composta a questo punto da 49 impiegati.\ndal 1996 a oggi la societ\u00e0 ha incrementato progressivamente la sua dimensione e conta ramificazioni nei settori della comunicazione, dei servizi internet e della diffusione di media. ha una visibilit\u00e0 di 345 milioni di persone al mese e si trova ai vertici tra le societ\u00e0 del settore tecnologico informatico.\n\n\n=== anni 2000 ===\nil 13 dicembre 2003 yahoo! lancia yahoo! answers, un sito di domanda e risposta molto utilizzato dagli utenti. nel 2021 yahoo! ha annunciato la chiusura definitiva del servizio, prevista per il 4 maggio 2021 (dal 20 aprile 2021 si potr\u00e0 accedere ad esso in sola modalit\u00e0 lettura). \nil 1\u00ba febbraio 2008 microsoft ha lanciato un'opa da 44,6 miliardi di dollari su yahoo!. microsoft inizialmente ha offerto 31 dollari per azione, con un premio del 62% per azione rispetto ai valori di chiusura del titolo del 31 gennaio (19,18 dollari). l'11 febbraio il consiglio di amministrazione della societ\u00e0 ha rifiutato l'offerta di microsoft ritenendola inferiore al reale valore della societ\u00e0.all'epoca i cinque maggiori azionisti di yahoo! inc. erano nell'ordine: capital research & management co (los angeles), legg mason inc (baltimora), barclays global investors uk holdings ltd (londra), vanguard group inc (valley forge) e barclays global investors na /ca/ (san francisco). in seguito la microsoft ha alzato l'offerta di 5 miliardi di dollari ma, ottenuto un nuovo rifiuto dalla societ\u00e0, microsoft ha deciso di rinunciare all'acquisizione ritenendo che una scalata ostile sarebbe stata troppo onerosa. il 17 novembre 2008 jerry yang lascia la carica dopo le critiche ricevute dagli azionisti per aver detto no a un'offerta da 44,5 miliardi di dollari da parte del colosso del software. da quel momento, infatti, le azioni di yahoo hanno gradatamente ma costantemente perso valore in borsa, passando dai 31 dollari per azione offerti da microsoft in febbraio ai 10,63 dollari del 17 novembre. alla notizia delle dimissioni di yang il titolo ha guadagnato il 4,42% in un giorno, chiudendo a 11 dollari.\ndal 2008, yahoo non \u00e8 pi\u00f9 aggiornato manualmente da una serie di operatori e dai siti segnalati dagli utenti. si limita a proporre i risultati di bing, il motore di ricerca di microsoft, che dispone di un'indicizzazione automatica dei siti, come il principale concorrente google.\nnel luglio 2009 yahoo ha annunciato l'acquisto di xoopit, una societ\u00e0 californiana che ha costruito un motore di ricerca che migliora le prestazioni del servizio di email. xoopit \u00e8 stata fondata da un ex consulente del gruppo telecom italia.\n\n\n=== anni 2010 ===\nil 17 luglio 2012, marissa mayer viene nominata amministratore delegato della societ\u00e0.data breach, nel 2013 yahoo! rivela che gli sono stati rubati 500 milioni di account, nel 2016 il ciso del gruppo, bob lord, durante la trattativa di vendita della societ\u00e0 a verizon ammette che la fuga di dati avrebbe riguardato pi\u00f9 di un miliardo di utenti, nel 2017 durante la fusione con aol yahoo! confessa che le cifre rivelate precedentemente non erano veritiere e che il data breach del 2013 aveva coinvolto in pratica tutti gli utenti iscritti. \ndal 2012 a inizio 2015 yahoo ha licenziato quasi tre mila dipendenti (pari al 20% della forza lavoro). nell'aprile 2015 yahoo ha dichiarato un crollo degli utili di oltre il 90%, ridotti a 21 milioni di dollari rispetto ai 310 milioni del 2014. i dati finanziari di fine 2015 dichiarano un ulteriore grave crollo degli utili che corrispondono ad una perdita di oltre 4 miliardi di dollari. per contenere i costi operativi, yahoo dichiara di essere intenzionata a tagliare altri 1700 posti di lavoro e a chiudere numerose sedi dell'azienda nel mondo, tra cui quelle di milano, madrid e dubai.il 25 luglio 2016 yahoo! ha annunciato di voler vendere le attivit\u00e0 operative a verizon per 4,8 miliardi di $ l'obiettivo \u00e8 quello di fondere yahoo! con aol per formare un'unica organizzazione che possa competere con i giganti dei media digitali. l'operazione \u00e8 stata perfezionata nel giugno 2017 dando vita ad una filiale che prima si \u00e8 chiamata oath e poi verizon media.\ndopo le cessioni di flickr, tumblr e huffpost, anche i servizi aim e yahoo! messenger sono stati chiusi, seguiti da yahoo! answers il 4 maggio 2021.\n\n\n=== anni 2020 ===\na settembre 2021 il gruppo verizon cede il pacchetto di controllo al fondo apollo global management per 5 miliardi di $: la nuova societ\u00e0 riprender\u00e0 il nome di yahoo!.\nda fine gennaio 2023 yahoo italia dismette la maggior parte dei servizi di portale concentrandosi sul motore di ricerca e il servizio email.\n\n\n== marchi ==\nalcuni marchi posseduti da yahoo! sono:\n\n\n== loghi ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== bibliografia ==\ngnassi b.; noury r., \"la rete che cattura. il ruolo di yahoo!, microsoft e google nelle violazioni dei diritti umani in cina\", ega 2007.\n\n\n== voci correlate ==\nmicrosoft\nverizon communications\nverizon media\naol\nfire eagle\n\n\n== altri progetti ==\n\n wikiquote contiene citazioni di o su yahoo!\n wikimedia commons contiene immagini o altri file su yahoo! wikinotizie contiene l'articolo microsoft vuole yahoo!: sul piatto 50 miliardi di dollari, 5 maggio 2007 wikinotizie contiene l'articolo microsoft lancia un'offerta pubblica di acquisto da 45 miliardi di dollari su yahoo!, 1\u00ba febbraio 2008\n\n\n== collegamenti esterni ==\n\n(en) sito ufficiale, su yahoo.com. \n(en) yahoo!, su imdb, imdb.com."