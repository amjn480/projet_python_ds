"zlatan ibrahimovi\u0107 (rikssvenska: [\u02c8sla\u02d0tan \u026abra\u02c8hi\u02d0m\u028av\u026at\u0255]), f\u00f6dd 3 oktober 1981 i v\u00e4stra skr\u00e4vlinge f\u00f6rsamling i malm\u00f6, sverige, \u00e4r en svensk f\u00f6re detta professionell fotbollsspelare.ibrahimovi\u0107 har tilldelats guldbollen tolv g\u00e5nger och anses allm\u00e4nt vara sveriges b\u00e4ste fotbollsspelare genom tiderna. i svenska herrlandslaget \u00e4r han med sina 62 m\u00e5l den fr\u00e4mste m\u00e5lg\u00f6raren genom tiderna. under karri\u00e4ren har ibrahimovi\u0107 gjort \u00f6ver 570 m\u00e5l och \u00e4r med det, i februari 2021, p\u00e5 22:a plats \u00f6ver de fr\u00e4msta m\u00e5lg\u00f6rarna i historien.under sina 22 \u00e5r som utlandsproffs vann ibrahimovi\u0107 ligan vid tolv tillf\u00e4llen med fem olika klubbar i fyra l\u00e4nder. han vann dessutom skytteligan i italienska serie a tv\u00e5 g\u00e5nger och i franska ligue 1 tre g\u00e5nger. ibrahimovi\u0107 \u00e4r den ende som spelat f\u00f6r sju olika klubbar i champions league, d\u00e4r han med sina 48 m\u00e5l ocks\u00e5 intar en delad tiondeplats i skytteligans maratontabell.hans \u00f6verg\u00e5ng fr\u00e5n inter till barcelona 2009 var den spanska storklubbens dittills dyraste spelark\u00f6p (69 miljoner euro).2015 var ibrahimovi\u0107 enligt tidskriften forbes den 55:e b\u00e4st betalda k\u00e4ndisen i v\u00e4rlden, med en \u00e5rsinkomst p\u00e5 39 miljoner dollar.den 4 juni 2023 i samband med s\u00e4songsavslutningen f\u00f6r ac milan meddelade ibrahimovic att han avslutar sin karri\u00e4r.\n\n\n== uppv\u00e4xt ==\nibrahimovi\u0107 v\u00e4xte upp i stadsdelen roseng\u00e5rd i malm\u00f6. hans far \u0161efik ibrahimovi\u0107 \u00e4r bosniak och modern jurka gravi\u0107 kroat. efter f\u00f6r\u00e4ldrarnas skilsm\u00e4ssa n\u00e4r ibrahimovi\u0107 var liten bodde han f\u00f6rst hos sin mor i roseng\u00e5rd men flyttade senare till sin far. han v\u00e4xte upp under enkla f\u00f6rh\u00e5llanden och har bland annat ber\u00e4ttat om avsaknaden av lagad mat hemma hos fadern och br\u00e5k inom familjen.p\u00e5 grusplanen vid cronmans v\u00e4g b\u00f6rjade ibrahimovi\u0107 spela fotboll. han fick sina f\u00f6rsta fotbollsskor n\u00e4r han var fem \u00e5r och b\u00f6rjade spela i malm\u00f6 bi 1988. ibrahimovi\u0107 kom \u00e4ven att spela med bk flagg och fbk balkan innan han 1994 v\u00e4rvades till malm\u00f6 ff. han tr\u00e4nade \u00e4ven taekwondo i 14\u201317-\u00e5rs\u00e5ldern i malm\u00f6klubben enighet som \u00e5r 2010 tilldelade honom svart hedersb\u00e4lte. efter att ha g\u00e5tt ut stenkulaskolan och g\u00e5tt merparten av fotbollsgymnasiet p\u00e5 borgarskolan avbr\u00f6t ibrahimovi\u0107 studierna f\u00f6r att enbart satsa p\u00e5 fotbollen.\n\n\n== klubblagskarri\u00e4r ==\n\n\n=== malm\u00f6 ff, 1999\u20132001 ===\nibrahimovi\u0107 gjorde a-lagsdebut i malm\u00f6 ff under roland anderssons ledning 1999 d\u00e5 han ocks\u00e5 p\u00e5 allvar b\u00f6rjade uppm\u00e4rksammas f\u00f6r sitt spel; det f\u00f6rsta allsvenska m\u00e5let kom 30 oktober 1999 i en match mot v\u00e4stra fr\u00f6lunda. malm\u00f6 \u00e5kte dock ur allsvenskan samma \u00e5r, men n\u00e4stkommande s\u00e4song i superettan blev det tolv m\u00e5l fr\u00e5n ibrahimovi\u0107, och en tredjeplats i skytteligan n\u00e4r klubben tog steget tillbaka upp i den h\u00f6gsta serien. redan under vintern 2000/01 hade de stora klubbarna i europa kontaktat malm\u00f6 f\u00f6r att knyta till sig ibrahimovi\u0107 \u2013 trots att han \u00e4nnu inte p\u00e5 allvar slagit igenom i allsvenskan. klubben valde dock att avvakta.efter ett konstm\u00e5l av ibrahimovi\u0107 \u2013 f\u00f6ljt av ett m\u00e5lfirande, utropande \"showtime! showtime!\" \u2013 i en f\u00f6rs\u00e4songsmatch i spanska la manga i mars 2001, som s\u00e5gs av en rad talangscouter (bland dem ajax d\u00e5varande sportchef leo beenhakker), intensifierade nederl\u00e4ndska afc ajax uppvaktningen av mff och till sist kom man efter f\u00f6rhandlingar och ett \"ja\" fr\u00e5n ibrahimovi\u0107 \u00f6verens om en \u00f6verg\u00e5ng. \u00f6verg\u00e5ngssumman blev 82,5 miljoner kronor, den d\u00e5 h\u00f6gsta summan f\u00f6r en skandinavisk spelare.i premi\u00e4ren av allsvenskan 2001, mot aik, gjorde ibrahimovi\u0107 tv\u00e5 m\u00e5l och han spelade sedan i ytterligare sju matcher (ett m\u00e5l, en utvisning) under v\u00e5ren innan han l\u00e4mnade sverige f\u00f6r proffsspel i nederl\u00e4nderna.\n\n\n=== ajax, 2001\u20132004 ===\ni juli 2001 startade ibrahimovi\u0107 sin karri\u00e4r i ajax. till en b\u00f6rjan fick han lite speltid under tr\u00e4naren co adriaanse, men d\u00e5 denne sparkades i slutet av november samma \u00e5r gav nye tr\u00e4naren ronald koeman honom en ordinarie tr\u00f6ja. klubben vann d\u00e4rp\u00e5 b\u00e5de ligan och cupen s\u00e4songen 2001/02, och ibrahimovi\u0107 gjorde sex m\u00e5l p\u00e5 24 matcher under sin debuts\u00e4song.\ni september 2002 gjorde ibrahimovi\u0107 tv\u00e5 m\u00e5l i sin champions league-debut, mot olympique lyonnais. totalt blev det fem m\u00e5l i champions league, och 13 m\u00e5l i ligan 2002/03 d\u00e4r ajax slutade tv\u00e5a. s\u00e4songen 2003/04 vann ibrahimovi\u0107 och ajax \u00e5ter ligan, och \u00e4ven nu blev det 13 m\u00e5l \u2013 p\u00e5 22 matcher. \u00e5r 2003 hade den italienf\u00f6dde nederl\u00e4ndaren mino raiola blivit ibrahimovi\u0107s fotbollsagent, och med dennes hj\u00e4lp hoppades svensken p\u00e5 en flytt till en st\u00f6rre liga. \ni mitten av augusti 2004, i en landskamp mellan sverige och nederl\u00e4nderna, \u00e5samkade ibrahimovi\u0107 sin lagkamrat fr\u00e5n ajax, rafael van der vaart, en skada som holl\u00e4ndaren senare menade varit med avsikt. att de b\u00e5da sedan tidigare inte drog j\u00e4mnt och slogs om rollen som ledare i ajax var ingen hemlighet. bara dagar efter incidenten, i en ligamatch mot nac breda, buades svensken ut av sina egna supportrar d\u00e5 han betr\u00e4dde planen, samtidigt som en skadad van der vaart satt p\u00e5 l\u00e4ktaren. tonl\u00e4get mot svensken \u00e4ndrades dock efterhand d\u00e5 han i matchen gjorde tv\u00e5 m\u00e5l och fyra assist; detta kr\u00f6nt av ett \"slalom-m\u00e5l\" d\u00e4r han dribblade av fem motst\u00e5ndare innan han rullade in bollen i m\u00e5l. m\u00e5let fick stor uppm\u00e4rksamhet \u00f6ver hela europa, och valdes senare till \"\u00e5rets m\u00e5l\" av eurosports tittare. dagen d\u00e4rp\u00e5 skrev ibrahimovi\u0107 p\u00e5 f\u00f6r italienska juventus, och d\u00e4rmed blev facit tre m\u00e5l p\u00e5 tre matcher f\u00f6r ajax under s\u00e4songen 2004/05.\n\n\n=== juventus, 2004\u20132006 ===\nden 31 augusti 2004 blev ibrahimovi\u0107 klar f\u00f6r spel f\u00f6r den italienska klubben juventus. \u00f6verg\u00e5ngssumman var 16 miljoner euro (motsvarande 155 miljoner kronor med d\u00e5varande v\u00e4xelkurs). i juventus tog han en ordinarie plats plats ganska omg\u00e5ende efter att klubbens stora m\u00e5lskytt david trezeguet f\u00e5tt skadeproblem. redan som inhoppare i premi\u00e4ren mot brescia gjorde ibrahimovi\u0107 sitt f\u00f6rsta m\u00e5l i serie a och punkterade matchen med sitt 3\u20130-m\u00e5l. under debuts\u00e4songen i italien n\u00e4r juventus vann ligan gjorde han 16 m\u00e5l p\u00e5 35 matcher i ligaspelet, blev utn\u00e4mnd till \u00e5rets spelare i klubben samt \u00e5rets utl\u00e4ndska spelare i serie a. i november 2005 tilldelades han dessutom f\u00f6r f\u00f6rsta g\u00e5ngen guldbollen som \u00e5rets b\u00e4sta svenska fotbollsspelare. i champions league, d\u00e4r ibrahimovi\u0107 hade svarat f\u00f6r tre m\u00e5l p\u00e5 tio matcher, n\u00e5dde klubben kvartsfinal d\u00e4r man slogs ut av blivande m\u00e4starna liverpool. mot slutet av s\u00e4songen hade juventus enligt uppgift avvisat ett bud p\u00e5 70 miljoner euro f\u00f6r ibrahimovi\u0107 fr\u00e5n real madrid. detta visade sig senare endast vara ett reklamtrick initierat av svenskens fotbollsagent, mino raiola, f\u00f6r att \u00f6ka hans marknadsv\u00e4rde.n\u00e4stkommande s\u00e4song, 2005/06, blev svagare m\u00e5lm\u00e4ssigt f\u00f6r ibrahimovi\u0107 j\u00e4mf\u00f6rt med debuts\u00e4songen. hans roll i juventus anfall f\u00f6r\u00e4ndrades och han flyttade sig mer mot sidlinjen f\u00f6r att delta i uppbyggnadsspelet, vilket gjorde att hans m\u00e5lgivande passningar blev fler; dock svarade han endast f\u00f6r sju m\u00e5l p\u00e5 35 matcher. \u00e4nd\u00e5 beh\u00f6ll han sin ordinarie tr\u00f6ja under tr\u00e4naren fabio capello n\u00e4r man ocks\u00e5 denna s\u00e4song vann ligan. snart avsl\u00f6jades dock calciopoli-skandalen vilket innebar att juventus fr\u00e5ntogs de senaste tv\u00e5 \u00e5rens ligatitlar och tv\u00e5ngsf\u00f6rflyttades ner till serie b. ledningen f\u00f6rs\u00f6kte \u00f6vertala ibrahimovi\u0107 (och flera andra toppspelare) att stanna i klubben men svensken v\u00e4grade, inledde en egen tr\u00e4ningsstrejk vilket backades upp av agent raiola som hotade med r\u00e4ttsliga \u00e5tg\u00e4rder f\u00f6r att kunna frig\u00f6ra fr\u00e5n honom fr\u00e5n hans kontrakt. strejken lyckades och i augusti 2006 k\u00f6ptes ibrahimovi\u0107 loss av inter f\u00f6r motsvarande 227 miljoner kronor p\u00e5 ett avtal \u00f6ver fyra \u00e5r.\n\n\n=== inter, 2006\u20132009 ===\nibrahimovi\u0107 debuterade f\u00f6r inter den 26 augusti 2006 mot roma i den italienska supercupen och spelade 90 minuter n\u00e4r inter vann efter f\u00f6rl\u00e4ngning. han gjorde sedan m\u00e5l i sin serie a-debut mot  fiorentina den 9 september n\u00e4r laget b\u00f6rjade ligan med en 3\u20132-seger p\u00e5 stadio artemio franchi. i slutet p\u00e5 oktober, i sitt f\u00f6rsta \"derby della madonnina\" mot stadsrivalen ac milan, gjorde ibrahimovi\u0107 inters tredje m\u00e5l i matchen och dessutom sitt tredje ligam\u00e5l f\u00f6r s\u00e4songen i en 4\u20133-seger. under sin f\u00f6rsta s\u00e4song i klubben vann svensken inters interna skytteliga p\u00e5 15 m\u00e5l samtidigt som laget vann ligan 2006/07 p\u00e5 rekordantalet 97 po\u00e4ng. p\u00e5 den svenska fotbollsgalan i november 2007 fick ibrahimovi\u0107 motta sin andra guldboll som \u00e5rets b\u00e4sta svenska fotbollsspelare.ibrahimovi\u0107 spelade sin 100:e serie a-match den 16 september 2007 p\u00e5 san siro mot catania, d\u00e4r han agerade som inhoppare f\u00f6r hern\u00e1n crespo i en 2\u20130-seger. \u00e5r 2007 var ocks\u00e5 \u00e5ret d\u00e5 han f\u00f6rl\u00e4ngde sitt kontrakt med inter fram till juni 2013, detta med en \u00e5rsl\u00f6n p\u00e5 ca 120 miljoner kr vilket tillsammans med kak\u00e1 rapporterades g\u00f6ra honom till v\u00e4rldens d\u00e5 h\u00f6gst betalda fotbollsspelare. efter en skadefylld period med ett kr\u00e5nglande kn\u00e4 under v\u00e5ren 2008 var ibrahimovi\u0107 tillbaka till s\u00e4songens sista ligamatch. efter en bortovaro p\u00e5 n\u00e4ra tv\u00e5 m\u00e5nader hoppade han i andra halvlek in och gjorde inters b\u00e5da m\u00e5l i 2\u20130-segern mot parma och d\u00e4rmed s\u00e4krade han p\u00e5 egen hand klubbens andra raka ligatitel. sammantaget blev det 17 m\u00e5l p\u00e5 26 ligamatcher s\u00e4songen 2007/08 och senare, p\u00e5 den italienska fotbollsgalan, fick han ta emot utm\u00e4rkelserna f\u00f6r \u00e5rets utl\u00e4ndska spelare och \u00e5rets spelare i serie a. i champions league-spelet hade inter vunnit sin grupp och ibrahimovi\u0107 var efter gruppspelet i delad ledning i skytteligan med fem m\u00e5l. inter \u00e5kte dock, precis som f\u00f6reg\u00e5ende s\u00e4song, ut i \u00e5ttondelsfinal. vid \u00e5rets slut nominerades han till ballon d'or i vars omr\u00f6stning han slutade p\u00e5 nionde plats efter vinnaren cristiano ronaldo. sveriges inhemska pris, guldbollen, tilldelades dock f\u00f6r andra \u00e5ret i rad ibrahimovi\u0107 som d\u00e4rmed blev historisk som den f\u00f6rste att f\u00e5 priset tre g\u00e5nger.ibrahimovi\u0107 startade sin tredje s\u00e4song i inter, under nye tr\u00e4naren jose mourinho, med att vinna supercoppa italia mot roma; detta efter straffsparksl\u00e4ggning d\u00e4r svensken var en av de som gjorde m\u00e5l. han gjorde sedan sitt lags enda m\u00e5l i serie a-inledningen 2008/09, mot sampdoria, i en match som slutade oavgjort, 1\u20131. i oktober, i en match mot bologna p\u00e5 hemmaplan som inter vann 2\u20131, gjorde ibrahimovi\u0107 ett m\u00e5l som blev omtalat. med en h\u00f6gerklack p\u00e5 ett h\u00e5rt inl\u00e4gg fr\u00e5n v\u00e4nster fr\u00e5n anfallskollegan adriano styrde han upp bollen det v\u00e4nstra krysset utan chans f\u00f6r francesco antonioli. m\u00e5let valdes senare till \u00e5rets m\u00e5l i serie a. m\u00e5lm\u00e4ssigt fortsatte ibrahimovi\u0107 att imponera under s\u00e4songen och inf\u00f6r avslutningsmatchen i ligan mot atalanta hade han som f\u00f6rste svensk (efter gunnar nordahl) p\u00e5 54 \u00e5r chansen att vinna skytteligan i serie a. med tv\u00e5 m\u00e5l, varav det sista en spektakul\u00e4r klack f\u00f6reg\u00e5nget av en intensiv kamp med tv\u00e5 f\u00f6rsvarare, s\u00e4krade han 4\u20133-segern f\u00f6r inter och titeln som skyttekung \u00e5t sig sj\u00e4lv. totalt i ligan, som inter vann f\u00f6r tredje \u00e5ret i rad, gjorde han under s\u00e4songen 25 m\u00e5l medan marco di vaio och diego milito b\u00e5da stannade p\u00e5 24 m\u00e5l. ibrahimovi\u0107 uts\u00e5gs senare till b\u00e5de \u00e5rets utl\u00e4ndska spelare och \u00e5rets spelare i serie a, detta f\u00f6r andra s\u00e4songen i rad. \u00e4ven p\u00e5 hemmaplan prisades han d\u00e5 han f\u00f6rste spelare n\u00e5gonsin fick motta guldbollen som sveriges b\u00e4sta fotbollsspelare f\u00f6r fj\u00e4rde g\u00e5ngen.i europa gick det mindre bra f\u00f6r inter som \u00e5kte ut i \u00e5ttondelsfinalen i champions league mot manchester united. under f\u00f6rs\u00e4songen 2009/10 menade ibrahimovi\u0107 att han g\u00e4rna skulle l\u00e4mna italien f\u00f6r spel i spanien f\u00f6r att ha st\u00f6rre chanser att vinna turneringen. detta var ocks\u00e5 n\u00e5got han internt meddelade laget. uttalandena resulterade i spekulationer om huruvida svensken skulle komma att l\u00e4mna inter f\u00f6r barcelona eller real madrid.\n\n\n=== fc barcelona, 2009\u20132010 ===\ni juli 2009 inleddes f\u00f6rhandlingar mellan inter och fc barcelona g\u00e4llande en \u00f6verg\u00e5ng f\u00f6r ibrahimovi\u0107. till sist n\u00e5dde man en \u00f6verenskommelse som innebar att barcelona skulle betala 46 miljoner euro f\u00f6r svensken och samtidigt sl\u00e4ppa samuel eto'o (v\u00e4rderad till 20 miljoner euro) till inter. aff\u00e4ren, med en utk\u00f6psklausul p\u00e5 250 miljoner euro, slutf\u00f6rdes den 27 juli 2009 d\u00e5 ibrahimovi\u0107 presenterades inf\u00f6r ca 70 000 fans p\u00e5 barcelonas hemmaarenan camp nou. samtidigt tilldelades ibrahimovi\u0107 tr\u00f6jnummer 9, vilket tidigare burits av samuel eto'o.\nibrahimovi\u0107 \u00e5drog sig dock en fraktur i v\u00e4nsterhanden i juli, vilket gjorde att han tvingades till en operation och missade en del av f\u00f6rs\u00e4songen. den f\u00f6rsta t\u00e4vlingsmatchen f\u00f6r klubben blev returm\u00f6tet i den spanska supercupfinalen, mot atletic bilbao den 23 augusti.  ibrahimovi\u0107 spelade fr\u00e5n start och noterades f\u00f6r en assist i en match som slutade 3\u20130 till barcelona som d\u00e4rmed vann supercupfinalen med totalt 5\u20131. fem dagar senare vann vann barcelona ocks\u00e5 uefa supercup efter 1\u20130 mot fc sjachtar donetsk. \nvid seriepremi\u00e4ren den 31 augusti hemma p\u00e5 camp nou gjorde ibrahimovi\u0107 3\u20130 mot sporting gijon med en spr\u00e5ngnick i slutminuterna. i de n\u00e4stkommande fyra matcherna i ligan stod han f\u00f6r ett m\u00e5l per match och d\u00e4rmed blev han f\u00f6rste barcelona-spelare att g\u00f6ra m\u00e5l i sina f\u00f6rsta fem seriematcher med klubben. den tidigare innehavaren av rekordet var hristo stoitjkov som gjorde m\u00e5l i sina f\u00f6rsta tre matcher s\u00e4songen 1990/91. i slutet p\u00e5 november avgjorde ibrahimovi\u0107 det omtalade el cl\u00e1sico (m\u00f6ten mellan barcelona och real madrid) efter att ha blivit inbytt i den femtiof\u00f6rsta minuten, och d\u00e4rmed tog sig barcelona upp i serieledning i la liga.ibrahimovi\u0107s h\u00f6sts\u00e4song var stark d\u00e5 han stod f\u00f6r elva m\u00e5l och ett flertal assist i serien. v\u00e5ren gick emellertid tr\u00f6gare och ibrahimovi\u0107 fick s\u00e4mre betyg och gjorde f\u00e4rre m\u00e5l. totalt i la liga och champions league gjorde han 20 m\u00e5l och nio assist och slutade d\u00e4rmed tv\u00e5a i barcelonas interna po\u00e4ng- och skytteliga efter lionel messi. barcelona blev spanska m\u00e4stare, men i champions league f\u00f6rlorade man i semifinalen mot ibrahimovi\u0107s f\u00f6rra klubb inter, som senare vann turneringen. efter uttr\u00e4det ur champions league f\u00f6rlorade han sin ordinarie plats i barcelonas startelva och spekulationer om ett klubbyte satte i g\u00e5ng.i augusti 2010 hj\u00e4lpte ibrahimovi\u0107 barcelona att vinna den spanska supercupen mot sevilla. i det f\u00f6rsta m\u00f6tet startade han och gjorde f\u00f6rsta m\u00e5let i matchen, men barcelona f\u00f6ll med 1\u20133. i returmatchen p\u00e5 camp nou satt han hela matchen p\u00e5 b\u00e4nken och s\u00e5g laget vinna med 4\u20130, vilket gav det sammanlagda resultatet 5\u20133. detta blev den femte och sista titeln f\u00f6r ibrahimovi\u0107 med barcelona. han vann den spanska supercupen tv\u00e5 g\u00e5nger (2009 och 2010), uefa:s supercup en g\u00e5ng (2009), la liga en g\u00e5ng (2010) och vm f\u00f6r klubblag en g\u00e5ng (2009).\n\n\n=== ac milan, 2010\u20132012 ===\nl\u00f6rdagen den 28 augusti 2010 skrev ibrahimovi\u0107 p\u00e5 f\u00f6r ac milan, d\u00e4r hans anfallskolleger var bland andra ronaldinho, alexandre pato och filippo inzaghi. enligt kontraktet l\u00e5nades svensken ut av barcelona till milan under s\u00e4songen 2010/11 med m\u00f6jlighet till k\u00f6p f\u00f6r 24 miljoner euro i slutet av s\u00e4songen. hans tr\u00f6jnummer i milan blev 11, som blev ledigt efter att klaas-jan huntelaar l\u00e4mnat milan f\u00f6r schalke 04. ibrahimovi\u0107 hann inte bli spelklar till ligapremi\u00e4romg\u00e5ngen och fick fr\u00e5n l\u00e4ktaren se milan vinna med 4\u20130.\nibrahimovi\u0107s f\u00f6rsta ligam\u00e5l med milan kom den 22 september 2010 i bortam\u00f6tet med lazio, som slutade 1\u20131. milan gjorde en bra s\u00e4song i italien och vann serie a f\u00f6r f\u00f6rsta g\u00e5ngen p\u00e5 sju \u00e5r. laget tog sig vidare fr\u00e5n gruppspelet i champions league men \u00e5kte ut i \u00e5ttondelsfinal. totalt under s\u00e4songen gjorde ibrahimovi\u0107 14 m\u00e5l i serie a och fyra i champions league.\nibrahimovi\u0107 drabbades av en fotskada i en v\u00e4nskapsmatch mot malm\u00f6 ff inf\u00f6r s\u00e4songsstarten av serie a 2011/12. d\u00e4rmed missade han milans f\u00f6rsta fyra matcher i ligan. efter den s\u00e4msta inledningen av s\u00e4songen p\u00e5 tio \u00e5r f\u00f6r laget blev ibrahimovi\u0107s \u00e5terkomst en bidragande orsak till att laget b\u00f6rjade kl\u00e4ttra upp\u00e5t i tabellen. s\u00f6ndagen den 27 november 2011 gjorde ibrahimovi\u0107 sitt 100:e serie a-m\u00e5l i 4\u20130-segern i en hemmamatch mot chievo. vid \u00e5rsskiftet hade milan tagit ledningen i serie a och ibrahimovi\u0107 var tv\u00e5a i serie a:s skytteliga (elva m\u00e5l, varav fem p\u00e5 straff).\nvid den italienska fotbollsgalan i januari 2012 fick ibrahimovi\u0107 ta emot priset som \u00e5rets spelare i italien 2011. d\u00e4rmed blev han f\u00f6rste spelare i italien att f\u00e5 priset tre g\u00e5nger. s\u00e4songen 2011/12 vann ibrahimovi\u0107 serie a:s skytteliga f\u00f6r andra g\u00e5ngen. han blev den f\u00f6rste spelaren att vinna serie a:s skytteliga med tv\u00e5 olika klubbar: inter (2008/09) och milan (2011/12).\n\n\n=== paris saint-germain, 2012\u20132016 ===\nonsdagen den 18 juli 2012 genomgick ibrahimovi\u0107 den obligatoriska l\u00e4karunders\u00f6kningen och presenterades d\u00e4rp\u00e5 som ett nyf\u00f6rv\u00e4rv av paris saint-germain vid en presskonferens. n\u00e5gra dagar f\u00f6re ibrahimovi\u0107s \u00f6verg\u00e5ng till paris sg hade klubbkamraten fr\u00e5n milantiden f\u00f6rsvararen thiago silva ocks\u00e5 k\u00f6pts av den h\u00e5rdsatsande franska klubben. i och med sin \u00f6verg\u00e5ng till psg kom han \u00e5terigen att spela i samma lag som maxwell.\ns\u00e4songen 2012/13 gick bra f\u00f6r s\u00e5v\u00e4l ibrahimovi\u0107 som psg. paris vann franska ligan f\u00f6r f\u00f6rsta g\u00e5ngen sedan 1994. i champions league gick klubben till kvartsfinal. ibrahimovi\u0107 vann skytteligan i frankrike p\u00e5 30 m\u00e5l och blev den f\u00f6rste spelaren p\u00e5 drygt 20 \u00e5r att n\u00e5 30 m\u00e5l under en s\u00e4song.\u00e4ven n\u00e4stkommande s\u00e4songerna 13/14, 14/15 och 15/16 vann psg ligan och ibrahimovi\u0107 vann skytteligan s\u00e4songerna 13/14 och 15/16.\nibrahimovi\u0107 blev i oktober 2015 psg:s b\u00e4ste m\u00e5lskytt genom tiderna och sedan december 2015 \u00e4ven klubbens b\u00e4ste m\u00e5lskytt i den franska h\u00f6gstadivisionen tillika klubbens b\u00e4ste m\u00e5lskytt i de europeiska cuperna.\n\n\n=== manchester united, 2016\u20132018 ===\nefter en l\u00e4ngre tids spekulationer om ibrahimovi\u0107s n\u00e4sta klubb p\u00e5 grund av hans utg\u00e5ende kontrakt med psg meddelade han via sin instagram-kanal i juni 2016 att n\u00e4sta anhalt skulle bli manchester united. h\u00e4r \u00e5terf\u00f6renades han med sin tidigare tr\u00e4nare jos\u00e9 mourinho.\ni kvartsfinalen i europa league mot anderlecht i april 2017 \u00e5drog sig ibrahimovi\u0107 en allvarlig ligamentskada (korsband) i sitt h\u00f6gra kn\u00e4 efter att ha landat illa efter en luftduell. han opererades d\u00e4rp\u00e5 av v\u00e4rldsledande kn\u00e4kirurger vid university of pittsburgh medical center i usa. under s\u00e4songen 2016/17 gjorde ibrahimovi\u0107, trots sin skada, 17 m\u00e5l p\u00e5 28 matcher i premier league och totalt 46 matcher och 28 gjorda m\u00e5l. med detta blev han klubbens interna skyttekung.\ni juni 2017 meddelades det via premier leagues egen sajt att manchester united skulle sl\u00e4ppa ifr\u00e5n sig ibrahimovi\u0107 under sommaren 2017, vilket innebar att optionen p\u00e5 1 \u00e5rs f\u00f6rl\u00e4ngning inte skulle utnyttjas. i slutet av augusti meddelade klubben dock att man skrivit ett nytt kontrakt med ibrahimovi\u0107 g\u00e4llande s\u00e4songen 2017/18. comebacken efter kn\u00e4skadan kom i mitten av november i ett inhopp mot newcastle. svensken kom dock aldrig riktigt tillbaka till den kvalitet han sj\u00e4lv efterstr\u00e4vade och efter en ny besv\u00e4rlig tid med fortsatta formproblem br\u00f6t han och klubben i slutet av mars 2018 \u00f6msesidigt det p\u00e5g\u00e5ende kontraktet. samtidigt avsl\u00f6jades det att ibrahimovi\u0107 skulle forts\u00e4tta sin karri\u00e4r i los angeles galaxy i den nordamerikanska ligan mls.\n\n\n=== los angeles galaxy, 2018\u20132019 ===\nibrahimovi\u0107 gjorde sin debut i mls den 31 mars 2018 d\u00e5 hans la galaxy m\u00f6tte los angeles fc p\u00e5 hemmaplan i ligans f\u00f6rsta los angeles-derby. han blev inbytt efter 71 minuter vid underl\u00e4ge 1\u20133, och bidrog omedelbart till det anfall som resulterade i reducering till 2\u20133, innan han sj\u00e4lv gjorde tv\u00e5 m\u00e5l och fastst\u00e4llde slutresultatet till 4\u20133. i sin tredje match gjorde han matchens enda m\u00e5l mot chicago fire, men d\u00e4refter f\u00f6ljde en m\u00e5ll\u00f6s period p\u00e5 fem matcher.\ni maj 2018 blev ibrahimovi\u0107 utvisad f\u00f6r att ha slagit impact de montr\u00e9als michael petrasso i huvudet efter att denne st\u00e4llt sig p\u00e5 hans fot. i sin \u00e5terkomst efter avst\u00e4ngningen gjorde han tv\u00e5 m\u00e5l n\u00e4r hans lag besegrade fc dallas med 3\u20132. d\u00e4refter h\u00f6ll hans m\u00e5lform i sig, och under en period av tv\u00e5 m\u00e5nader fram till slutet av augusti gjorde ibrahimovi\u0107 tolv ligam\u00e5l p\u00e5 nio matcher. vid tv\u00e5 tillf\u00e4llen i augusti och september blev han dock b\u00f6tf\u00e4lld av ligan f\u00f6r att ha vidr\u00f6rt en motspelares huvud.vid mls awards 2018 bel\u00f6nades ibrahimovi\u0107 med tre olika pris: \u00e5rets nykomling i ligan, \u00e5rets m\u00e5l och en plats i mls b\u00e4sta elva. \u00e4ven vid mls awards 2019 bel\u00f6nades ibrahimovi\u0107 med en plats i mls b\u00e4sta elva.\n\n\n=== ac milan, 2020\u20132023 ===\nden 27 december 2019 meddelade ac milan att man hade skrivit kontrakt med den kontraktsl\u00f6se ibrahimovi\u0107 f\u00f6r den resterande delen av s\u00e4songen med m\u00f6jlighet till f\u00f6rl\u00e4ngning n\u00e4stkommande s\u00e4song. ibrahimovi\u0107 sa sig i samband med presentationen vilja \u201d\u00e4ndra riktningen f\u00f6r s\u00e4songen\u201d. \nmed 21 \u00e5terst\u00e5ende omg\u00e5ngar l\u00e5g milan p\u00e5 en 11:e plats i tabellen med 21 po\u00e4ng p\u00e5 17 omg\u00e5ngar. man avslutade s\u00e4songen starkt till en slutlig 6:e plats och kvalificerade sig d\u00e4rmed f\u00f6r europa league. ocks\u00e5 p\u00e5 det individuella planet blev s\u00e4songen lyckad, och i juli utn\u00e4mndes ibrahimovi\u0107 till m\u00e5nadens spelare i serie a. totalt blev det 11 m\u00e5l och 5 assist under den avslutande delen av s\u00e4songen 2019/20 f\u00f6r milan.\nmilan och ibrahimovi\u0107 inledde s\u00e4songen 2020/21 starkt. efter \u00e5tta omg\u00e5ngar var milan i topp i tabellen och ibrahimovi\u0107 ledde skytteligan p\u00e5 10 m\u00e5l. redan i slutet av september vid s\u00e4songsinledningen hade svensken dock smittats av det pandemiska coronaviruset och tvingats till ett uppeh\u00e5ll p\u00e5 tv\u00e5 ligamatcher (omg\u00e5ng 2 och 3). efter att ha kommit tillbaka i spel och fortsatt att producera m\u00e5l drabbades han av flera ytterligare ofrivilliga uppeh\u00e5ll p\u00e5 grund av skador. milan tappade under v\u00e5rvintern sin ledning i tabellen till lokalkonkurrenten inter och i b\u00f6rjan p\u00e5 mars l\u00e5g laget tv\u00e5 i tabellen efter 26 spelade matcher. ibrahimovi\u0107 sj\u00e4lv parkerade p\u00e5 andra plats i skytteligan, detta via 14 m\u00e5l p\u00e5 14 spelade matcher.s\u00e4songen 2021/22 resulterade i milans f\u00f6rsta ligaguld sedan 2011/12. ibrahimovi\u0107 spelade 15 av de 23 f\u00f6rsta omg\u00e5ngarna, med 8 gjorda m\u00e5l p\u00e5 11 starter samt 4 inhopp. d\u00e4refter \u00e5terstod 15 omg\u00e5ngar som resulterade i tv\u00e5 skadeuppeh\u00e5ll motsvarande 6 matcher, varav de \u00f6vriga 9 matcherna handlade om 8 kortare inhopp samt en hel match p\u00e5 b\u00e4nken. den 30 april 2022 avled hans agent mino raiola vid 54 \u00e5rs \u00e5lder. den 25 maj 2022, tre dagar efter att milan avslutat s\u00e4songen och firat ligaguldet, meddelades det att ibrahimovi\u0107 hade f\u00e5tt sitt v\u00e4nstra kn\u00e4 opererat samt att han f\u00f6rv\u00e4ntades bli borta i minst 7\u20138 m\u00e5nader, det vill s\u00e4ga till minst december 2022 eller januari 2023.\nden 18 juli 2022 skrev ibrahimovi\u0107 p\u00e5 ett nytt ett\u00e5rskontrakt till den 30 juni 2023 med milan. ibrahimovi\u0107 gjorde comeback efter operationen som inhoppare den 26 februari 2023 hemma mot atalanta i den 24:e omg\u00e5ngen. \ni en bortamatch mot udinese den 19 mars 2023, som senare skulle visa sig bli hans sista f\u00f6r klubblag, blev han den \u00e4ldste m\u00e5lg\u00f6raren genom tiderna i serie a. m\u00e5let skedde p\u00e5 straff under ordinarie speltid och han var 41 \u00e5r och 167 dagar. den tidigare rekordh\u00e5llaren var allesandro costacurta, som \u00e5r 2007 ocks\u00e5 gjorde m\u00e5l f\u00f6r milan p\u00e5 straff mot udinese.efter udinesematchen drog ibrahimovi\u0107 p\u00e5 sig en ny skada vid en landslagssamling i slutet av mars 2023. det ledde till tre missade matcher i serie a med milan. d\u00e4refter var ibrahimovi\u0107 \u00e5ter i milans matchtrupp hemma mot lecce den 23 april 2023 (omg\u00e5ng 31), men redan under uppv\u00e4rmningen skadade han sig i ena vaden, vilket ledde till att han missade resterande matcher under s\u00e4songen. facit f\u00f6r ibrahimovi\u0107s 2022/23 blev 1 m\u00e5l p\u00e5 4 matcher, varav 1 match fr\u00e5n start samt 3 kortare inhopp. ibrahimovi\u0107 fick \u00e4ven se sitt lag n\u00e5 semifinal i champions league, d\u00e4r inter vann dubbelm\u00f6tet med 3\u20130.\nden 4 juni 2023 i samband med s\u00e4songsavslutningen av serie a 2022/23 hemma p\u00e5 san siro mot hellas verona meddelade ibrahimovi\u0107 att han avslutar sin spelarkarri\u00e4r med omedelbar verkan.\n\n\n== landslagskarri\u00e4r ==\nibrahimovi\u0107 gjorde sin debut i landslaget den 31 januari 2001, d\u00e5 sverige och f\u00e4r\u00f6arna spelade 0\u20130 i v\u00e4xj\u00f6 tipshall i en match som ingick i herrarnas nm i fotboll 2000/01. i landskampen fick ibrahimovi\u0107 ta emot priset som matchens lirare. den 23 mars 2001 gjorde han debut i u21-landslaget d\u00e5 sverige vann med 2\u20130 mot makedonien i bor\u00e5s i en kvalmatch till u21-em 2002 och han gjorde ett av sveriges m\u00e5l. under sommaren var han med i det svenska landslag som gick till \u00e5ttondelsfinal i vm. ibrahimovi\u0107 fick lite speltid men gjorde tv\u00e5 inhopp, mot argentina i gruppspelet och i \u00e5ttondelsfinalen mot senegal.sommaren 2004 spelade ibrahimovi\u0107 em med sveriges landslag, d\u00e4r han hade spelat till sig en ordinarie plats. i detta em gjorde han tv\u00e5 m\u00e5l p\u00e5 fyra matcher och sverige n\u00e5dde till kvartsfinal.\ni sommarens vm-slutspel 2006 \u00e5kte landslaget ut i \u00e5ttondelsfinal och ibrahimovi\u0107 blev m\u00e5ll\u00f6s. under m\u00e4sterskapet hade han problem med ljumskarna och missade d\u00e4rf\u00f6r andra halvleken mot paraguay och matchen mot england i gruppspelet. i \u00e5ttondelsfinalen mot tyskland, som f\u00f6rlorades med 2\u20130, hade han ett skott i stolpen.\nibrahimovi\u0107 deltog inte i landslaget under h\u00f6sten och vintern 2006/07 efter att ha blivit hemskickad fr\u00e5n en landslagssamling i september 2006. orsaken var att han tillsammans med lagkamraterna christian wilhelmsson och olof mellberg kommit till hotellet senare \u00e4n best\u00e4mt och d\u00e4rmed brutit mot svenska landslagets regler. ibrahimovi\u0107 tackade nej till landslagspel i em-kvalmatcherna mot island och spanien. i mars 2007 \u00e5teransl\u00f6t sig ibrahimovi\u0107 till landslaget. under \u00e5ret s\u00e4krade laget avancemang till em. ibrahimovi\u0107 bel\u00f6nades senare med guldbollen och jerringpriset 2007 f\u00f6r sina insatser i inter och landslaget.i em 2008 spelade ibrahimovi\u0107 halvskadad efter att hans kn\u00e4skada fr\u00e5n v\u00e5rs\u00e4songen med inter inte velat l\u00e4ka. i premi\u00e4ren gjorde han 1\u20130 f\u00f6r sverige mot grekland och 1\u20131 i f\u00f6rlustmatchen mot spanien. i november 2008 blev han f\u00f6rste svenske fotbollsspelare att ta emot guldbollen f\u00f6r tredje g\u00e5ngen.\ni sin 56:e landskamp (vm-kvalmatchen sverige\u2013portugal p\u00e5 r\u00e5sunda 11 oktober 2008) fick han f\u00f6r f\u00f6rsta g\u00e5ngen b\u00e4ra lagkaptensbindeln, efter att lagkaptenen henrik larsson l\u00e4mnat \u00e5terbud till matchen efter skada. i vm-kvalet till vm i sydafrika 2010 gjorde han ett viktigt m\u00e5l i absolut sista sekunden borta mot ungern, vilket bevarade sveriges chanser till en f\u00f6rstaplats i gruppen. \nsedan erik hamr\u00e9n tilltr\u00e4tt som ny f\u00f6rbundskapten uppgav ibrahimovi\u0107 att han gjort sitt i landslaget men att han kunde komma att \u00e4ndra sig\noch i juli 2010 tackade ibrahimovi\u0107 ja till fortsatt landslagsspel. den 11 augusti i en tr\u00e4ningslandskamp mot skottland blev det comeback, och zlatan gjorde 1\u20130 redan i den fj\u00e4rde matchminuten.\nhan har st\u00e5tt f\u00f6r fyra hattrick i landslaget, mot malta 2004, mot finland 2011, mot england 2012 och mot norge 2013.\nden 4 september 2014 blev ibrahimovi\u0107 den fr\u00e4mste m\u00e5lskytten genom tiderna i sveriges herrlandslag i fotboll, d\u00e5 han gjorde tv\u00e5 m\u00e5l i en landskamp mot estland och d\u00e4rmed klev upp p\u00e5 50 m\u00e5l \u2013 ett mer \u00e4n sven rydell. \ninf\u00f6r den sista matchen i gruppspelet i em 2016, mot belgien, meddelade ibrahimovi\u0107 att det skulle bli hans sista i landslaget \u2013 om laget inte tog sig vidare till \u00e5ttondelsfinal. sverige f\u00f6rlorade med 1\u20130 och d\u00e4rmed var landslaget ett avslutat kapitel.\n\n\n=== comeback ===\nmen efter att ibrahimovi\u0107 efter en stark s\u00e4song i milan i november 2020 f\u00e5tt sin tolfte guldboll som sveriges b\u00e4sta fotbollsspelare avsl\u00f6jade han att han saknat landslaget. p\u00e5 en eventuell fr\u00e5ga fr\u00e5n f\u00f6rbundskapten janne andersson som under \u00e5ren efter tackat nej till att forts\u00e4tta spela i landslaget, f\u00e5tt utst\u00e5 stark kritik av den senare f\u00f6r sitt s\u00e4tt att leda landslaget, om han \u00e5ter var \"uttagningsbar\" menade han att han skulle svara \u201dge mig tid, jag ska t\u00e4nka p\u00e5 det\u201d. kort d\u00e4refter reste andersson ner till milano f\u00f6r ett m\u00f6te med ibrahimovi\u0107 som f\u00f6rbundskaptenen efter\u00e5t kommenterade som \"bra och givande\". efter m\u00e5nader av spekulationer meddelade svenska fotbollf\u00f6rbundet, i mitten av mars 2021, det som m\u00e5nga redan anat \u2013 att ibrahimovi\u0107 g\u00f6r comeback i landslaget efter mer \u00e4n 4,5 \u00e5rs bortovaro skulle bli av. detta d\u00e5 han blivit uttagen till vm-kvalmatcherna mot georgien och kosovo och tr\u00e4ningslandskampen mot estland under v\u00e5ren. genom sin start i hemmamatchen mot georgien, d\u00e4r han assisterade till viktor claessons m\u00e5l \u2013 som blev det enda m\u00e5let i matchen \u2013 blev zlatan den hittills \u00e4ldste att spela en t\u00e4vlingsmatch i sveriges landslag. han assisterade sedan till ludwig augustinssons ledningsm\u00e5l i den efterf\u00f6ljande 3\u20130-segern mot kosovo innan han blev utbytt i den 67:e minuten.ibrahimovi\u0107 spelade sin sista landskamp den 24 februari 2023, en hemmamatch i em-kvalet mot belgien. ibrahimovi\u0107 p\u00e5b\u00f6rjade matchen p\u00e5 b\u00e4nken, men byttes in i den 73:e minuten, till publikens stora jubel. matchen slutade 3-0 till belgien. denna match visade sig bli den sista i hans karri\u00e4r, d\u00e5 han skadade sig efter den och inte lyckades \u00e5terh\u00e4mta sig innan s\u00e4songens slut.\n\n\n== klubbstatistik ==\n\n\n== landslagsstatistik ==\n\n\n=== landslagsm\u00e5l ===\n\n\n== utm\u00e4rkelser och meriter ==\n h. m. konungens medalj i guld f\u00f6r f\u00f6rtj\u00e4nster inom svensk idrott (kon:sgm5, 2022) f\u00f6r framst\u00e5ende insatser som fotbollsspelare\n\n\n== privatliv ==\nibrahimovi\u0107 och hans sambo helena seger har tv\u00e5 s\u00f6ner, f\u00f6dda 2006 och 2008. i \u00f6vrigt best\u00e5r hans familj av f\u00f6r\u00e4ldrarna, den \u00e4ldre helsystern och fyra halvsyskon. seger \u00e4r f\u00f6re detta modell och har haft olika chefspositioner p\u00e5 f\u00f6retag inom marknadsf\u00f6ring.efternamnet ibrahimovi\u0107 kommer fr\u00e5n faderns sida (av arabiska \u0625\u0628\u0631\u0627\u0647\u064a\u0645, ibr\u0101h\u012bm).\n\n\n== varum\u00e4rke och v\u00e4lg\u00f6renhet ==\ni maj 2003 fick ibrahimovi\u0107 sitt f\u00f6rnamn varum\u00e4rkesskyddat av patent- och registreringsverket, med h\u00e4nvisning till att \"namnet zlatan \u00e4r \u00e4gnat att uppfattas som annans konstn\u00e4rsnamn, n\u00e4mligen zlatan ibrahimovi\u0107\". det innebar att ibrahimovi\u0107 fick ensamr\u00e4tt till namnet zlatan f\u00f6r vissa produkter, bland annat sportartiklar, kl\u00e4der och skor.h\u00f6sten 2007 bekostade ibrahimovi\u0107 tillsammans med sportskof\u00f6retaget nike upprustandet av den fotbollsplan som han sj\u00e4lv spelade p\u00e5 som barn. planen p\u00e5 roseng\u00e5rd fick namnet zlatan court. plastmattan p\u00e5 planen \u00e4r gjord av \u00e5teranv\u00e4nda fotbollsskor och planen har elbelysning.mot slutet av 2000-talet var ibrahimovi\u0107 den i svenska medier mest omskrivna idrottspersonen.under 2010-talet har ibrahimovics k\u00e4ndisskap anv\u00e4nts i en l\u00e5ng rad reklamsamarbeten \u2013 s\u00e5som f\u00f6r fordonstillverkare, f\u00f6r mineralvatten och f\u00f6r produkter i egen regi.\u00e5r 2014 gavs ett frim\u00e4rksh\u00e4fte ut med ibrahimovi\u0107 som motiv.zlatan ibrahimovi\u0107 har gett upphov till ett nytt verb i frankrike: \"zlataner\". den svenska motsvarigheten \"zlatanera\" finns med i spr\u00e5kr\u00e5dets nyordslista f\u00f6r 2012. betydelsen \u00e4r \"klara n\u00e5got med kraft\" eller \"dominera\".i juni 2016 lanserade ibrahimovi\u0107 sitt eget kl\u00e4dm\u00e4rke a-z.\n\n\n== kultur ==\n\n\n=== popul\u00e4rkultur ===\nibrahimovi\u0107 har genom \u00e5ren figurerat som konstn\u00e4rligt motiv i olika sammanhang. n\u00e5gra exempel:\ni en cykeltunnel vid hans uppv\u00e4xtg\u00e5rd i roseng\u00e5rd i malm\u00f6 skapade konstn\u00e4ren bj\u00f6rn carnemalm det stora v\u00e4ggkonstverket zlatans leende i kakelmosaik 2006.sedan 2009 har han tillsammans med flera andra framst\u00e5ende idrottspersonligheter en egen hedersplatta p\u00e5 idrottens walk of fame p\u00e5 torget mellan malm\u00f6 stadion och swedbank stadion i malm\u00f6.f\u00f6r v\u00e4lg\u00f6renhetsinsamlingen arts agains aids skapade zlatan ibrahimovi\u0107 tillsammans med karl valve en egen m\u00e5lning som f\u00f6rest\u00e4llde hans f\u00f6tter.i februari 2015 avt\u00e4cktes en vaxdocka av ibrahimovi\u0107 som f\u00f6rste svensk p\u00e5 vaxmuseet mus\u00e9e gr\u00e9vin i paris.ett ibrahimovi\u0107-portr\u00e4tt av gatukonstn\u00e4ren joery santos gomez, som m\u00e4ter fem g\u00e5nger fem meter, finns sedan 2016 p\u00e5 en av bostadsbolaget mkb:s husfasader i roseng\u00e5rd i malm\u00f6.ibrahimovi\u0107 prydde \u00e4ven omslaget till den svenska upplagan av dator- och tv-spelet fifa football 2002 fr\u00e5n ea sports.\nunder sin tid i paris sg fick ibrahimovi\u0107 2012 en egen marionettdocka i canal+ satiriska dockprogram les guignols de l'info.\n\n\n=== skulptur ===\nen skulptur av ibrahimovi\u0107  gjordes av skulpt\u00f6ren peter linde i slutet av 2017. best\u00e4llare var svenska fotbollf\u00f6rbundet. t\u00e4nkt placering var f\u00f6rst vid friends arena i stockholm, men skulpturen avt\u00e4cktes p\u00e5 stadiontorget i hemstaden malm\u00f6 den 8 oktober 2019. 50 dagar senare vandaliserades skulpturen d\u00e5 ibrahimovic hade blivit del\u00e4gare i malm\u00f6 ff-konkurrenten hammarby if fotboll.\n\n\n=== litteratur och scenkonst ===\njag \u00e4r fotboll \u00e4r en bilddriven sj\u00e4lvbiografi om zlatan ibrahimovi\u0107 skriven av zlatan ibrahimovi\u0107 och mats olsson, som gavs ut 8 november 2018.jag \u00e4r zlatan ibrahimovi\u0107 \u00e4r den officiella biografin skriven av david lagercrantz och ibrahimovi\u0107, som gavs ut 9 november 2011.i zlatan \u00e4r zlatan av petter karlsson och jennifer wegerup fr\u00e5n 2007 beskrivs ibrahimovi\u0107s uppv\u00e4xt och tidiga karri\u00e4r.dramakomedin var \u00e4r zlatan? \u00e4r en f\u00f6rsvenskad version av ray cooneys pj\u00e4s out of order, som i denna version handlar l\u00f6st om ibrahimovi\u0107 och fotbollslandslaget. den hade premi\u00e4r i halmstad 2003 och gick p\u00e5 turn\u00e9 samt visades 2004 i tv4.\npj\u00e4sen zlatans leende av dennis magnusson hade premi\u00e4r p\u00e5 malm\u00f6 stadsteater 2008.\n\n\n=== musik ===\nibrahimovi\u0107 omn\u00e4mns i en m\u00e4ngd s\u00e5nger:\n\n\"zlatan och jag\" av the ballerinas & the pendeltones.\n\"ge mig en kaka till kaffet\", som \u00f6sten med resten sj\u00f6ng i den svenska melodifestivalen 2006.\nskatepunkbandet millencolin har gjort l\u00e5ten \u201dmy name is golden\u201d, som handlar om ibrahimovi\u0107. p\u00e5 de slaviska spr\u00e5ken betyder namnet zlatan ungef\u00e4r \"den gyllene\".\nhiphop-/reggaebandet helt off n\u00e4mner hur ibrahimovi\u0107 \"kickar sin boll\" i l\u00e5ten \"jobba\".\nhan omn\u00e4mns i jazzl\u00e5ten \"zlatan\" med jazzgruppen nacka forum.\naik-trubaduren har gjort den mindre smickrande \"zlatan-s\u00e5ngen\".\ntimbuktu rappar om ibrahimovi\u0107 i l\u00e5ten \"alla vet\" fr\u00e5n skivan w\u00e5tts d\u00f6 madderfakking diil?.\n2006 sl\u00e4pptes hyllningss\u00e5ngen \"who's da man\" av gruppen elias och en ung frans jeppsson-wall.\ni l\u00e5ten \"pazza zlatan\", som skrevs inf\u00f6r em 2008, uppmanas lagkamraterna att passa till ibrahimovi\u0107.\nmusikgruppen hoffmaestro & chraa har gjort en l\u00e5t om ibrahimovi\u0107 som heter \"ibracadabra\".\ni rapgruppen kartellens l\u00e5t \"medan vi faller\", fr\u00e5n mixtejpen \"programrebeller\", anv\u00e4nds ibrahimovi\u0107 som en symbol f\u00f6r en som tagit sig ut ur f\u00f6rorten.\nmedverkar 2014 i reklamfilm f\u00f6r volvo med sin version av nationals\u00e5ngen.\n\n\n=== r\u00f6stsk\u00e5despeleri ===\nzlatan gjorde sin r\u00f6st till den netflix-exklusiva filmen den stora fotbollsfilmen fr\u00e5n 2022.\n\n\n== se \u00e4ven ==\ni zlatans fotsp\u00e5r (tv-dokument\u00e4rserie, 2009)\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r zlatan ibrahimovi\u0107.\ufeff\n\nzlatan ibrahimovi\u0107 p\u00e5 internet movie database (engelska)"