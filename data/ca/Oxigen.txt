"l'oxigen \u00e9s l'element qu\u00edmic de s\u00edmbol o i nombre at\u00f2mic 8. \u00e9s un calcogen, un no-metall molt reactiu i un oxidant que forma \u00f2xids amb facilitat amb la majoria dels altres elements, aix\u00ed com amb compostos.\nel seu nom ve dels \u00e8tims grecs \u1f40\u03be\u03cd\u03c2 (ox\u00eds) ('\u00e0cid', del gust dels \u00e0cids) i -\u03b3\u03b5\u03bd\u03ae\u03c2 (-genes) ('productor', literalment 'engendrador'). a la taula peri\u00f2dica pertany al grup dels calc\u00f2gens i al per\u00edode 2. \u00e9s un element no met\u00e0l\u00b7lic molt reactiu que forma compostos (particularment \u00f2xids) f\u00e0cilment amb gaireb\u00e9 tots els altres elements. en condicions normals de pressi\u00f3 i temperatura, dos \u00e0toms de l'element s'enllacen per formar dioxigen, un gas diat\u00f2mic inodor i ins\u00edpid de f\u00f3rmula qu\u00edmica o\u2082. l'oxigen \u00e9s el tercer element m\u00e9s abundant de l'univers en massa, despr\u00e9s de l'hidrogen i l'heli, i l'element m\u00e9s abundant en massa de l'escor\u00e7a terrestre. el gas oxigen diat\u00f2mic constitueix el 20,9% del volum de l'atmosfera de la terra.totes les classes principals de mol\u00e8cules estructurals dels \u00e9ssers vius, com ara les prote\u00efnes, els gl\u00facids i els l\u00edpids, contenen oxigen, igual que els principals compostos inorg\u00e0nics que es troben a les closques, dents i ossos dels animals. l'oxigen en forma o\u2082 \u00e9s produ\u00eft a partir de l'aigua pels cianobacteris, les algues i les plantes durant la fotos\u00edntesi, i \u00e9s utilitzat en la respiraci\u00f3 cel\u00b7lular de totes les formes de vida complexes. l'oxigen \u00e9s t\u00f2xic pels organismes anaerobis obligats, que foren la forma dominant de vida primitiva a la terra fins que el o\u2082 comen\u00e7\u00e0 a acumular-se a l'atmosfera fa uns 2.500 milions d'anys. una altra forma (al\u00b7lotr\u00f2pica) de l'oxigen, l'oz\u00f3 (o\u2083), ajuda a protegir la biosfera de la radiaci\u00f3 ultraviolada amb la capa d'oz\u00f3, situada a gran altitud (per\u00f2 \u00e9s un agent contaminant a la troposfera, on \u00e9s un producte secundari del boirum). en altituds encara m\u00e9s elevades (\u00f2rbita terrestre baixa) l'oxigen at\u00f2mic t\u00e9 una pres\u00e8ncia important i \u00e9s una causa d'erosi\u00f3 de les sondes espacials.l'oxigen fou descobert independentment per carl wilhelm scheele a uppsala, el 1773 o abans, i joseph priestley a anglaterra, el 1774, per\u00f2 sovint es dona la prioritat a priestley, car la seva publicaci\u00f3 fou impresa abans. el nom \u00aboxigen\u00bb fou encunyat el 1777 per antoine lavoisier, els experiments del qual amb aquest element contribu\u00efren a desacreditar l'aleshores popular teoria del flogist de la combusti\u00f3 i la corrosi\u00f3. l'oxigen \u00e9s produ\u00eft industrialment per destil\u00b7laci\u00f3 fraccionada d'aire liquat, eliminant el di\u00f2xid de carboni i el nitrogen de l'aire per mitj\u00e0 de zeolites, per l'electr\u00f2lisi de l'aigua i altres mitjans. l'oxigen s'usa en la producci\u00f3 de l'acer, de pl\u00e0stics i t\u00e8xtils, com a combustible de coets, en l'oxigenoter\u00e0pia, i com a part de l'equip de manteniment de vida en aeronaus, submarins, viatges espacials i submarinisme.\n\n\n== caracter\u00edstiques ==\n\n\n=== estructura ===\nen condicions normals de pressi\u00f3 i temperatura, l'oxigen \u00e9s un gas incolor i inodor de f\u00f3rmula o\u2082, en qu\u00e8 els dos \u00e0toms d'oxigen estan enlla\u00e7ats qu\u00edmicament l'un amb l'altre amb una configuraci\u00f3 electr\u00f2nica en estat triplet. aquest enlla\u00e7 t\u00e9 un ordre d'enlla\u00e7 de dos del qual sovint se simplifica la descripci\u00f3 com a enlla\u00e7 doble o com una combinaci\u00f3 d'un enlla\u00e7 bielectr\u00f2nic i dos enlla\u00e7os trielectr\u00f2nics.l'oxigen triplet \u00e9s l'estat fonamental de la mol\u00e8cula o\u2082. la configuraci\u00f3 electr\u00f2nica de la mol\u00e8cula presenta dos electrons no aparellats que ocupen dos orbitals moleculars degenerats. aquests orbitals s\u00f3n considerats com d'antienlla\u00e7 (que debiliten l'ordre d'enlla\u00e7 de tres a dos), de manera que l'enlla\u00e7 diat\u00f2mic de l'oxigen \u00e9s m\u00e9s feble que l'enlla\u00e7 triple diat\u00f2mic del nitrogen, en qu\u00e8 tots els orbitals moleculars d'enlla\u00e7 estan ocupats, per\u00f2 alguns orbitals d'antienlla\u00e7 no ho estan.en la forma triplet normal, les mol\u00e8cules de o\u2082 s\u00f3n paramagn\u00e8tiques (formen un imant en pres\u00e8ncia d'un camp magn\u00e8tic) a causa del moment magn\u00e8tic d'esp\u00edn dels electrons no aparellats de la mol\u00e8cula i l'energia d'intercanvi entre mol\u00e8cules ve\u00efnes de o\u2082. l'oxigen l\u00edquid \u00e9s atret pels imants fins a tal punt que, en experiments de laboratori, es pot sostenir un pont d'oxigen l\u00edquid pel seu propi pes entre els pols d'un imant potent.l'oxigen singlet, un nom que es dona a diverses esp\u00e8cies d'alta energia de o\u2082 molecular en qu\u00e8 tots els espins d'electrons estan aparellats, \u00e9s molt m\u00e9s reactiu amb les mol\u00e8cules org\u00e0niques comunes. a la natura, l'oxigen singlet es forma habitualment durant la fotos\u00edntesi, mitjan\u00e7ant l'energia de la llum solar. tamb\u00e9 \u00e9s produ\u00eft a la troposfera per la fot\u00f2lisi de l'oz\u00f3 per part de llum de longitud d'ona curta, i pel sistema immunitari com a font d'oxigen actiu. els carotenoides dels organismes fotosint\u00e8tics (i possiblement tamb\u00e9 en els animals) tenen un paper important en l'absorci\u00f3 d'energia de l'oxigen singlet i en la conversi\u00f3 a l'estat fonamental no excitat abans que pugui danyar els teixits.\n\n\n=== al\u00b7l\u00f2trops ===\nl'al\u00b7l\u00f2trop com\u00fa de l'oxigen elemental de la terra s'anomena dioxigen, o\u2082. t\u00e9 una longitud d'enlla\u00e7 de 121 pm i una energia d'enlla\u00e7 de 498 kj\u00b7mol-1. aquesta \u00e9s la forma utilitzada per les formes complexes de vida, com ara els animals, en la respiraci\u00f3 cel\u00b7lular (vegeu rol biol\u00f2gic) i \u00e9s la forma que representa una part important de l'atmosfera terrestre (vegeu abund\u00e0ncia). els altres aspectes de l'o\u2082 s\u00f3n tractats a la resta d'aquest article.\nel trioxigen (o\u2083), conegut habitualment com a oz\u00f3, \u00e9s un al\u00b7l\u00f2trop molt reactiu de l'oxigen que danya el teixit pulmonar. l'oz\u00f3 \u00e9s produ\u00eft a l'atmosfera superior quan l'o\u2082 es combina amb l'oxigen at\u00f2mic format per la fragmentaci\u00f3 de l'o\u2082 per part de la radiaci\u00f3 ultraviolada (uv). com que l'oz\u00f3 absorbeix gran part de la regi\u00f3 uv de l'espectre, la capa d'oz\u00f3 de l'atmosfera superior funciona com a escut protector del planeta contra la radiaci\u00f3. tanmateix, a prop de la superf\u00edcie \u00e9s un contaminant format com a subproducte del gas d'escapament dels autom\u00f2bils.la mol\u00e8cula metaestable tetraoxigen (o\u2084 fou descoberta el 2001, i s'assum\u00ed que existia en un dels sis estats de l'oxigen s\u00f2lid). el 2006 es demostr\u00e0 que aquest estat, creat mitjan\u00e7ant la pressuritzaci\u00f3 de l'o\u2082 a 20 gpa, \u00e9s en realitat un cl\u00faster rombo\u00e8dric de l'o\u2088. aquest cl\u00faster t\u00e9 el potencial per ser un oxidant molt m\u00e9s potent que l'o\u2082 o l'o\u2083, per la qual cosa se'l podria utilitzar com a combustible de coets. el 1990 se'n descobr\u00ed un estat met\u00e0l\u00b7lic que es produeix quan se sotmet l'oxigen s\u00f2lid a una pressi\u00f3 de m\u00e9s de 96 gpa i el 1998 es demostr\u00e0 que a temperatures molt baixes, aquest estat esdev\u00e9 superconductor.\n\n\n=== propietats f\u00edsiques ===\n\nl'oxigen \u00e9s m\u00e9s soluble en aigua que el nitrogen; l'aigua cont\u00e9 aproximadament una mol\u00e8cula d'o\u2082 per cada dues mol\u00e8cules d'n\u2082, en comparaci\u00f3 amb una r\u00e0tio atmosf\u00e8rica d'aproximadament 1:4. la solubilitat de l'oxigen en aigua dep\u00e8n de la temperatura, de tal manera que es pot dissoldre gaireb\u00e9 el doble d'oxigen (14,6 mg\u00b7l\u22121) a 0 \u00b0c que a 20 \u00b0c (7,6 mg\u00b7l\u22121). a 25 \u00b0c i 4 atm a l'aire, l'aigua dol\u00e7a cont\u00e9 aproximadament 6,04 mil\u00b7lilitres (ml) d'oxigen per litre, mentre que -en les mateixes condicions- l'aigua marina en cont\u00e9 aproximadament 4,95. a 5 \u00b0c la solubilitat augmenta a 9,0 ml (un 50% m\u00e9s que a 25 \u00b0c) per litre per a l'aigua dol\u00e7a, i a 7,2 ml (un 45% m\u00e9s) per litre per a l'aigua salada.\nl'oxigen es liqua a 90,20 k (-182,95 \u00b0c, -297,31 \u00b0f) i es congela a 54,36 k (-218,79 \u00b0c, -361,82 \u00b0f). tant l'o\u2082 l\u00edquid com el s\u00f2lid s\u00f3n subst\u00e0ncies transparents, per\u00f2 que en grans masses adquireixen un color blau cel causat per l'absorci\u00f3 de la vermella, mentre que la blava, a causa de la difusi\u00f3 de rayleigh, no s'absorbeix (o ho fa molt menys). se sol obtenir o\u2082 l\u00edquid de gran puresa per destil\u00b7laci\u00f3 fraccionada de l'aire liquat; tamb\u00e9 es pot produir oxigen l\u00edquid per condensaci\u00f3 a partir de l'aire, utilitzant nitrogen l\u00edquid com a refrigerant. \u00e9s una subst\u00e0ncia altament reactiva i cal allunyar-lo dels materials combustibles.\n\n\n=== is\u00f2tops i origen estel\u00b7lar ===\n\nl'oxigen d'ocurr\u00e8ncia natural es compon de tres is\u00f2tops estables, l'\u00b9\u2076o, l'17o i l'18o, sent l'\u00b9\u2076o el m\u00e9s abundant (99,762% d'abund\u00e0ncia natural).la part m\u00e9s gran de l'\u00b9\u2076o \u00e9s sintetitzada al final del proc\u00e9s de fusi\u00f3 de l'heli dels estels, per\u00f2 tamb\u00e9 se'n produeix una mica en el proc\u00e9s de combusti\u00f3 del ne\u00f3. l'17o es forma principalment per la combusti\u00f3 d'hidrogen en heli durant el cicle cno, cosa que en fa un is\u00f2top com\u00fa en les zones consumidores d'hidrogen de les estrelles. la majoria de l'18o \u00e9s produ\u00eft quan l'\u00b9\u2074n (abundant a causa de la combusti\u00f3 cno) captura un nucli d'4he, fent que l'18o sigui com\u00fa a les zones riques en heli de les estrelles.se n'han caracteritzat catorze radiois\u00f2tops, el m\u00e9s estable dels quals s\u00f3n l'15o, amb un per\u00edode de semidesintegraci\u00f3 de 122,24 segons, i l'\u00b9\u2074o, amb una semivida de 70,606 s. tots els altres is\u00f2tops radioactius tenen una semivida inferior a 27 s, i la majoria d'aquestes semivides s\u00f3n inferiors a 83 mil\u00b7lisegons. el mode de desintegraci\u00f3 m\u00e9s com\u00fa dels is\u00f2tops m\u00e9s lleugers que l'\u00b9\u2076o \u00e9s la desintegraci\u00f3 \u03b2+ per generar nitrogen, i el mode m\u00e9s com\u00fa per als is\u00f2tops m\u00e9s pesants que l'18o \u00e9s la desintegraci\u00f3 beta per formar fluor.\n\n\n=== abund\u00e0ncia ===\nl'oxigen \u00e9s l'element qu\u00edmic m\u00e9s abundant en massa a la biosfera, l'aire, el mar i la terra.\nl'oxigen \u00e9s el tercer element qu\u00edmic m\u00e9s abundant de l'univers, despr\u00e9s de l'hidrogen i l'heli. aproximadament un 0,9% de la massa del sol \u00e9s oxigen. l'oxigen constitueix un 49,2% de l'escor\u00e7a terrestre en massa i \u00e9s el component principal dels oceans de la terra (88,8%) en massa. el gas oxigen \u00e9s el segon component m\u00e9s com\u00fa de l'atmosfera terrestre, ja que en representa un 21,0% del volum i un 23,1% de la massa (aproximadament 1015 tones). la terra \u00e9s rara entre els planetes del sistema solar per l'elevada concentraci\u00f3 de gas oxigen en la seva atmosfera: mart (amb 0,1% d'o\u2082 en volum) i venus tenen concentracions molt m\u00e9s baixes. tanmateix, l'o\u2082 que envolta aquests altres planetes \u00e9s produ\u00eft nom\u00e9s per l'impacte de la radiaci\u00f3 ultraviolada sobre mol\u00e8cules amb oxigen, com ara el di\u00f2xid de carboni.\n\nla concentraci\u00f3 particularment elevada d'oxigen a la terra \u00e9s el resultat del cicle de l'oxigen. aquest cicle biogeoqu\u00edmic descriu el despla\u00e7ament de l'oxigen a dins i entre els tres principals reservoris a la terra: l'atmosfera, la biosfera i la litosfera. el factor impulsor principal del cicle de l'oxigen \u00e9s la fotos\u00edntesi oxig\u00e8nica, que \u00e9s la responsable de la pres\u00e8ncia d'oxigen a l'atmosfera actual de la terra. la fotos\u00edntesi oxig\u00e8nica (la que fan les plantes, les algues i altres protists) allibera oxigen a l'atmosfera, i la respiraci\u00f3 i la desintegraci\u00f3 l'eliminen de l'atmosfera. en l'equilibri present, la producci\u00f3 i el consum d'oxigen s'esdevenen al mateix ritme, d'aproximadament 1/2.000 del total d'oxigen atmosf\u00e8ric per any.\ntamb\u00e9 ocorre oxigen lliure en soluci\u00f3 dins les masses d'aigua de la terra. la solubilitat augmentada de l'o\u2082 (vegeu propietats f\u00edsiques) t\u00e9 conseq\u00fc\u00e8ncies importants per a la vida als oceans, car els oceans polars suporten una densitat de vida molt superior gr\u00e0cies al contingut m\u00e9s elevat d'oxigen. l'aigua contaminada pot tenir una quantitat redu\u00efda d'o\u2082, exhaurida per algues i altres biomaterials en descomposici\u00f3 (vegeu eutrofitzaci\u00f3). els cient\u00edfics avaluen aquest aspecte de la qualitat de l'aigua mesurant-ne la demanda bioqu\u00edmica d'oxigen o la quantitat d'o\u2082 necess\u00e0ria per retornar-lo a la concentraci\u00f3 normal.\n\ncategoria principal: \u00f2xids minerals\n\n\n== paper biol\u00f2gic ==\n\n\n=== fotos\u00edntesi i respiraci\u00f3 ===\na la natura es produeix oxigen lliure per la fragmentaci\u00f3 alimentada per la llum de l'aigua durant la fotos\u00edntesi oxig\u00e8nica. les algues verdes i els cianobacteris dels medis marins produeixen aproximadament un 70% de l'oxigen lliure generat a la terra i l'altre 30% \u00e9s produ\u00eft per les plantes terrestres.una f\u00f3rmula general simplificada de la fotos\u00edntesi \u00e9s aquesta:\n6co\u2082 + 6h\u2082o + fotons \u2192 c\u2086h\u2081\u2082o\u2086 + 6o\u2082 (o simplement di\u00f2xid de carboni + aigua + llum solar \u2192 glucosa + dioxigen)l'evoluci\u00f3 oxig\u00e8nica es produeix a les membranes tilaco\u00efdals dels organismes fotosint\u00e8tics i requereix l'energia de quatre fotons. hi ha molts passos, per\u00f2 el resultat \u00e9s la formaci\u00f3 d'un gradient de protons a trav\u00e9s de la membrana tilaco\u00efdal, que s'utilitza per sintetitzar atp mitjan\u00e7ant fotofosforilaci\u00f3. l'o\u2082 restant despr\u00e9s de l'oxidaci\u00f3 de la mol\u00e8cula d'aigua \u00e9s alliberat a l'atmosfera.\nel dioxigen molecular, o\u2082, \u00e9s essencial per a la respiraci\u00f3 cel\u00b7lular en els organismes aer\u00f2bics. l'oxigen \u00e9s utilitzat en els mitocondris per contribuir a formar adenosina trifosfat (atp) durant la fosforilaci\u00f3 oxidativa. la reacci\u00f3 de la respiraci\u00f3 aer\u00f2bica \u00e9s essencialment la contr\u00e0ria de la fotos\u00edntesi i se simplifica aix\u00ed:\n\nc\u2086h\u2081\u2082o\u2086 + 6o\u2082 \u2192 6co\u2082 + 6 h\u2082o +2880 kj\u2022mol-1en els vertebrats, l'o\u2082 es difon a trav\u00e9s de les membranes dels pulmons cap als gl\u00f2buls rojos. l'hemoglobina s'uneix a l'o\u2082, i els canvia el color d'un vermell blav\u00f3s al roig brillant. altres animals utilitzen l'hemocianina (mol\u00b7luscs i alguns artr\u00f2podes) o l'hemeritrina (aranyes i llagostes). un litre de sang pot dissoldre 200 cm\u00b3 de o\u2082.les esp\u00e8cies reactives de l'oxigen, com ara l'i\u00f3 super\u00f2xid (o\u2082-) i el per\u00f2xid d'hidrogen (h\u2082o\u2082) s\u00f3n productes secundaris perillosos de l'\u00fas d'oxigen en els organismes. tanmateix, parts del sistema immunitari dels organismes superiors creen per\u00f2xids, super\u00f2xids i ox\u00edgens singlet per destruir microbis invasors. les esp\u00e8cies reactives de l'oxigen tamb\u00e9 tenen un paper important en la resposta hipersensible de les plantes contra l'atac dels pat\u00f2gensun adult en rep\u00f2s inhala entre 1,8 i 2,4 grams d'oxigen per minut. aix\u00f2 significa que la humanitat inhala m\u00e9s de 6.000 milions de tones d'oxigen cada any.\n\n\n=== acumulaci\u00f3 en l'atmosfera ===\nel gas oxigen lliure era pr\u00e0cticament inexistent a l'atmosfera terrestre abans que evolucionessin bacteris fotosint\u00e8tics. l'oxigen lliure comen\u00e7\u00e0 a apar\u00e8ixer en quantitats significatives durant l'era del paleoproterozoic (entre fa 2.500 i fa 1.600 milions d'anys). al principi, l'oxigen es combin\u00e0 amb ferro dissolt als oceans per crear formacions de ferro bandat. l'oxigen lliure comen\u00e7\u00e0 a sortir en forma de gas dels oceans fa 2.700 milions d'anys i assol\u00ed un 10% del seu nivell actual fa aproximadament 1.700 milions d'anys.la pres\u00e8ncia de grans quantitats d'oxigen dissolt i lliure als oceans i l'atmosfera podria haver causat l'extinci\u00f3 de la majoria d'organismes anaer\u00f2bics aleshores vivents, durant la cat\u00e0strofe de l'oxigen, fa uns 2.400 milions d'anys. tanmateix, la respiraci\u00f3 cel\u00b7lular amb o\u2082 permet als organismes aer\u00f2bics produir molt m\u00e9s atp que els anaer\u00f2bics, ajudant-los a dominar la biosfera terrestre. la fotos\u00edntesi i la respiraci\u00f3 cel\u00b7lular de o\u2082 permet\u00e9 l'evoluci\u00f3 de les c\u00e8l\u00b7lules eucariotes i finalment organismes multicel\u00b7lulars complexos com ara plantes i animals.\ndes de principis del cambri\u00e0, fa 540 milions d'anys, els nivells de o\u2082 han fluctuat entre el 15% i el 30% en volum. a finals del carbon\u00edfer (fa uns 300 milions d'anys), els nivells de o\u2082 atmosf\u00e8ric assoliren un m\u00e0xim d'un 35% en volum, permetent als insectes i amfibis arribar a mides molt m\u00e9s grans que els seus descendents actuals. les activitats humanes, incloent-hi la combusti\u00f3 de 78.000 milions de tones de combustibles f\u00f2ssils cada any, han tingut un efecte molt petit en la quantitat d'oxigen lliure a l'atmosfera. al ritme actual de fotos\u00edntesi, caldrien uns 2.000 anys per regenerar tot el o\u2082 present a l'atmosfera.\n\n\n== hist\u00f2ria ==\n\n\n=== primers experiments ===\nun dels primers experiments coneguts sobre la relaci\u00f3 entre la combusti\u00f3 i l'aire fou dut a terme per l'escriptor de mec\u00e0nica grec del segle ii ac fil\u00f3 de bizanci. a la seva obra pneumatica, fil\u00f3 observ\u00e0 que, en invertir un recipient sobre una espelma encesa i envoltar el coll del recipient amb aigua, una mica d'aigua pujava al coll.\nfil\u00f3 dedu\u00ed incorrectament que parts de l'aire del recipient es convertien en l'element foc i aix\u00ed podien escapar a trav\u00e9s de porus del vidre. molts segles m\u00e9s tard, leonardo da vinci continu\u00e0 l'obra de fil\u00f3 observant que una part de l'aire es consumeix durant la combusti\u00f3 i la respiraci\u00f3.a finals del segle xvii, robert boyle demostr\u00e0 que l'aire \u00e9s necessari per a la combusti\u00f3. el qu\u00edmic angl\u00e8s john mayow pol\u00ed aquest treball demostrant que el foc nom\u00e9s requereix una part de l'aire, que anomen\u00e0 spiritus nitroaereus o simplement nitroaereus. en un experiment descobr\u00ed que, en posar o b\u00e9 un ratol\u00ed o b\u00e9 una espelma encesa dins un recipient tancat a sobre d'aigua feia que l'aigua pug\u00e9s i reemplac\u00e9s una catorzena part del volum de l'aire abans d'extingir els subjectes. d'aix\u00f2, mayow dedu\u00ed que el nitroaereus es consumeix tant en la respiraci\u00f3 com en la combusti\u00f3.\n\n\n== descobriment ==\ncarl wilhelm scheele (1742-1786) farmac\u00e8utic i qu\u00edmic suec (tot i que d'origen alemany), descriu el descobriment de l'oxigen, produ\u00eft durant els seus treballs entre 1772 i 1773, en el seu llibre chemische abhandlung von der luft und dem feuer ('tractat qu\u00edmic de l'aire i del foc') publicat en 1777.\ntradicionalment aquest descobriment ha estat atribu\u00eft al qu\u00edmic angloameric\u00e0 joseph priestley (1733-1804), qui el descobr\u00ed de manera independent en 1772, tot i que el primer que public\u00e0 un treball sobre aquest gas i li don\u00e0 nom fou el qu\u00edmic franc\u00e8s lavoisier (1743-1749) en 1777. utilitz\u00e0 per a aix\u00f2 dues arrels gregues: \u1f40\u03be\u03cd\u03c2 (ox\u00eds) ('\u00e0cid', literalment 'punxant', pel sabor dels \u00e0cids) i -\u03b3\u03b5\u03bd\u03ae\u03c2 (-gen\u00e9s) ('generador'), perqu\u00e8 va creure que l'oxigen era un constituent indispensable dels \u00e0cids.\nen escalfar mon\u00f2xid de mercuri, priestley va obtenir dos vapors: un es condensava en gotes, el mercuri, per\u00f2, qu\u00e8 era l'altre? priestley ajunt\u00e0 aquest gas en un recipient i feu alguns assaigs: si introdu\u00efa una brasa de fusta, cremava; si hi apropava ratolins vius, aquests es tornaven molt actius. en vista del qual, priestley inhal\u00e0 una mica d'aquest gas i not\u00e0 que se sentia molt \"lleuger i c\u00f2mode\". a aquest gas l'anomen\u00e0 aire desflogistitzat, avui sabem que era oxigen. tanmateix, priestley fou la primera persona que empr\u00e0 una m\u00e0scara d'oxigen.\n\n\n== aplicacions ==\nla principal utilitzaci\u00f3 de l'oxigen \u00e9s com oxidant, car t\u00e9 una elevada electronegativitat, nom\u00e9s superada pel fluor; aix\u00ed, per exemple, s'usa oxigen l\u00edquid en els motors de propulsi\u00f3 dels coets, mentre que en els processos industrials i en el transport l'oxigen per a la combusti\u00f3 es pren directament de l'aire. altres aplicacions industrials s\u00f3n la soldadura i la fabricaci\u00f3 d'acer i metanol.\nla medicina tamb\u00e9 fa \u00fas de l'oxigen subministrant-lo com a suplement a pacients amb dificultats respirat\u00f2ries; i s'empren botelles d'oxigen en diverses pr\u00e0ctiques esportives com el submarinisme o laborals, en el cas d'accedir a llocs tancats, o escassament ventilats, amb atmosferes contaminades (neteja interior de dip\u00f2sits, treball en sales de pintura, etc.)\nl'oxigen provoca una resposta d'euf\u00f2ria a qui l'inhala, pel que hist\u00f2ricament ha estat usat com a divertiment, pr\u00e0ctica que persisteix avui en dia. en el segle xix tamb\u00e9 es va utilitzar, mesclat amb \u00f2xid de dinitrogen com analg\u00e8sic.\n\n\n== compostos ==\nla seva alta electronegativitat el fa reaccionar amb gaireb\u00e9 qualsevol element qu\u00edmic exceptuant els pocs gasos nobles. el compost m\u00e9s notable de l'oxigen \u00e9s l'aigua (h\u2082o); altres compostos ben coneguts s\u00f3n el di\u00f2xid de carboni, els alcohols (r-oh), aldehids, (r-cho), i \u00e0cids carbox\u00edlics (r-cooh).\nels radicals clorat (clo\u2083-), perclorat (clo\u2084-), cromat (cro\u20842-), dicromat (cr\u2082o\u20872-), permanganat (mno\u2084-) i nitrat (no\u2083-) s\u00f3n forts agents oxidants. els ep\u00f2xids s\u00f3n \u00e8ters en els quals l'\u00e0tom d'oxigen forma part d'un anell de tres \u00e0toms.\nl'oz\u00f3 (o\u2083) es forma mitjan\u00e7ant desc\u00e0rregues el\u00e8ctriques en pres\u00e8ncia d'oxigen molecular (durant les tempestes el\u00e8ctriques per exemple), i s'acumula a l'atmosfera a la capa d'oz\u00f3. s'ha trobat a l'oxigen l\u00edquid, en petites quantitats, una doble mol\u00e8cula d'oxigen (o\u2082)\u2082.\n\n\n== precaucions ==\nl'oxigen pot ser t\u00f2xic a elevades pressions parcials.\nalguns compostos com l'oz\u00f3, el per\u00f2xid d'hidrogen i radicals hidroxil s\u00f3n molt t\u00f2xics. el cos hum\u00e0 ha desenvolupat mecanismes de protecci\u00f3 contra aquestes esp\u00e8cies t\u00f2xiques. per exemple el glutati\u00f3 actua com a antioxidant, igual que la bilirubina (un producte derivat del metabolisme de l'hemoglobina).\nels derivats oxigenats s\u00f3n propensos a generar radicals lliures, especialment durant els processos metab\u00f2lics. aquests radicals s\u00f3n altament reactius, i s\u00f3n capa\u00e7os de danyar les c\u00e8l\u00b7lules i el seu adn, i per tant s\u00f3n relacionats amb el c\u00e0ncer i l'envelliment cel\u00b7lular.\n\n\n=== combusti\u00f3 ===\nles fonts d'oxigen molt concentrades promouen una combusti\u00f3 r\u00e0pida. hi ha risc de foc i d'explosi\u00f3 quan es posen propers oxidants i combustibles; de tota manera cal un iniciador de la combusti\u00f3 com \u00e9s la calor o una espurna.les atmosferes riques en oxigen en pres\u00e8ncia de materials combustibles s\u00f3n susceptibles de provocar incendis que es propaguen amb gran rapidesa aix\u00ed com explosions. el mateix succeeix si les fonts d'oxigen s\u00f3n clorats, perclorats, dicromats, etc\nl'o2 concentrat far\u00e0 que el proc\u00e9s de la combusti\u00f3 sigui r\u00e0pid i energ\u00e8tic.\nels vessaments d'oxigen l\u00edquid, si es permet que mullin la mat\u00e8ria org\u00e0nica com la fusta, productes petroqu\u00edmics i l'asfalt pot fer que aquests materials detonin de manera impredictible amb un impacte mec\u00e0nic. com altres l\u00edquids criog\u00e8nics en contacte amb el cos hum\u00e0 poden fer congelacions de la pell i els ulls.\n\n\n== vegeu tamb\u00e9 ==\nan\u00f2xia.\nnitrox.\n\n\n== refer\u00e8ncies ==\n\n\n== bibliografia ==\nagostini, d.; h. iida, and a. takahashi \u00abpositron emission tomography with oxygen-15 of stunned myocardium caused by coronary artery vasospasm after recovery\u00bb. british heart journal, 73, 1, 1995, p\u00e0g. 69\u201372. doi: 10.1136/hrt.73.1.69. pmc: 483759. pmid: 7888266 [consulta: 16 desembre 2007].\nberner, robert a. \u00abatmospheric oxygen over phanerozoic time\u00bb. proceedings of the national academy of sciences of the usa, 96, 20, 18-09-1999, p\u00e0g. 10955\u201357. doi: 10.1073/pnas.96.20.10955. pmid: 10500106 [consulta: 16 desembre 2007].\nbritannica contributors. \u00abjohn mayow\u00bb. a: encyclopaedia britannica. 11a ed., 1911 [consulta: 16 desembre 2007]. \nbrown, theodore l.; lemay, burslen. chemistry: the central science.  prentice hall/pearson education, 2003, p. 958. isbn 0130484504. \ncacace, fulvio; giulia de petris, i anna troiani \u00abexperimental detection of tetraoxygen\u00bb. angewandte chemie international edition, 40, 21, octubre 2001, p\u00e0g. 4062\u201365. doi: 10.1002/1521-3773(20011105)40:21<4062::aid-anie4062>3.0.co;2-x.\ncampbell, neil a.; reece, jane b.. biology, 7th edition.  san francisco: pearson - benjamin cummings, 2005, p. 522\u201323. isbn 0-8053-7171-0. \nchiles, james r. inviting disaster: lessons from the edge of technology: an inside look at catastrophes and why they happen.  nova york: harpercollins publishers inc., 2001. isbn 0-06-662082-1. \ncook, gerhard a.; lauer, carol m.. \u00aboxygen\u00bb. a: clifford a. hampel. the encyclopedia of the chemical elements.  nova york: reinhold book corporation, 1968, p. 499\u2013512. lccn 68-29938. \ncrabtree, r. the organometallic chemistry of the transition metals. 3a edici\u00f3.  john wiley & sons, 2001, p. 152. isbn 978-0471184232. \ndaintith, john. biographical encyclopedia of scientists.  crc press, 1994. isbn 0750302879. \ndesgreniers, s; vohra, y. k. & ruoff, a. l. \u00aboptical response of very high density solid oxygen to 132 gpa\u00bb. j. phys. chem., 94, 1990, p\u00e0g. 1117\u201322. doi: 10.1021/j100366a020.\ndole, malcolm \u00abthe natural history of oxygen\u00bb (pdf). the journal of general physiology, 49, 1965, p\u00e0g. 5\u201327. doi: 10.1085/jgp.49.1.5. pmid: 5859927 [consulta: 16 desembre 2007].\ndonald, kenneth. oxygen and the diver.  anglaterra: spa in conjunction with k. donald, 1992. isbn 1854211765. \nemsley, john. \u00aboxygen\u00bb. a: nature's building blocks: an a-z guide to the elements.  oxford, anglaterra, ru: oxford university press, 2001, p. 297\u2013304. isbn 0198503407. \nevans, david hudson; claiborne, james b.. the physiology of fishes.  crc press, 2006, p. 88. isbn 0849320224. \nfenical, william. \u00abmarine plants: a unique and unexplored resource\u00bb. a: plants: the potentials for extracting protein, medicines, and other useful chemicals (workshop proceedings).  diane publishing, setembre 1983, p. 147. isbn 1428923977. \nfreeman, scott. biological science, 2nd.  upper saddle river, nj: pearson - prentice hall, 2005, p. 214, 586. isbn 0-13-140941-7. \ngreenwood, norman n.; earnshaw, a.. chemistry of the elements. 2a edici\u00f3.  oxford: butterworth-heinemann, 1997, p. . isbn 0-7506-3365-4. \nharrison, roy m. pollution: causes, effects & control. 2a edici\u00f3.  cambridge: royal society of chemistry, 1990. isbn 0-85186-283-7. \nhirayama, osamu; kyoko nakamura, syoko hamada and yoko kobayasi \u00absinglet oxygen quenching ability of naturally occurring carotenoids\u00bb. lipids. springer berlin / heidelberg, 29, 2, 1994-02-, p\u00e0g. 149\u201350. doi: 10.1007/bf02537155 [consulta: 15 desembre 2007].\njastrow, joseph. story of human error.  ayer publishing, 1936, p. 171. isbn 0836905687 [consulta: 16 desembre 2007]. \nkrieger-liszkay, anja \u00absinglet oxygen production in photosynthesis\u00bb. journal of experimental botanics. oxford journals, 56, 2005, p\u00e0g. 337\u201346. doi: 10.1093/jxb/erh237. pmid: 15310815 [consulta: 16 desembre 2007].\nlide, david r. \u00absection 4, properties of the elements and inorganic compounds; melting, boiling, and critical temperatures of the elements\u00bb. a: crc handbook of chemistry and physics. 84a ed..  boca raton, florida: crc press, 2003. \nlundegaard, lars f.; weck, gunnar; mcmahon, malcolm i.; desgreniers, serge i loubeyre, paul \u00abobservation of an o\u2088 molecular lattice in the phase of solid oxygen\u00bb. nature, 443, 2006, p\u00e0g. 201\u201304. doi: 10.1038/nature05174 [consulta: 10 gener 2008].\nmaksyutenko, p.; t. r. rizzo, and o. v. boyarkin \u00aba direct measurement of the dissociation energy of water\u00bb. j. chem. phys., 443, 2006, p\u00e0g. 125. doi: 10.1063/1.2387163.\nmeyer, b.s. (september 19\u201321, 2005). \"nucleosynthesis and galactic chemical evolution of the isotopes of oxygen\" (pdf) a workgroup on oxygen in the earliest solar system. proceedings of the nasa cosmochemistry program and the lunar and planetary institute. 9022 \nmiller, j.r.; berger, m.; alonso, l.; cerovic, z.; goulas, y.; jacquemoud, s.; louis, j.; mohammed, g.; moya, i.; pedros, r.; moreno, j.f.; verhoef, w.; zarco-tejada, p.j.. \"progress on the development of an integrated canopy fluorescence model\". geoscience and remote sensing symposium, 2003. igarss '03. proceedings. 2003 ieee international [consulta: 22 gener 2008] \nmorris, richard. the last sorcerers: the path from alchemy to the periodic table (hardback).  washington, d.c.: joseph henry press, 2003. isbn 0309089050. \nparks, g. d.; mellor, j. w.. mellor's modern inorganic chemistry. 6a edici\u00f3.  londres: longmans, green and co, 1939. \npriestley, joseph \u00aban account of further discoveries in air\u00bb. philosophical transactions, 65, 1775, p\u00e0g. 384\u201394. doi: 10.1098/rstl.1775.0039 [consulta: 16 desembre 2007].\nraven, peter h.; ray f. evert, susan e. eichhorn. biology of plants, 7th edition.  nova york: w.h. freeman and company publishers, 2005, p. 115\u201327. isbn 0-7167-1007-2. \nroscoe, henry enfield; schorlemmer, carl. a treatise on chemistry.  d. appleton and co., 1883, p. 38. \n\n\n== enlla\u00e7os externs ==\nlos alamos national laboratory - oxigen arxivat 2007-10-26 a wayback machine. (en angl\u00e8s).\nwebelements.com - oxigen (en angl\u00e8s).\nenvironmentalchemistry.com - oxigen (en angl\u00e8s).\n\u00e9s elemental - oxigen (en angl\u00e8s).\nter\u00e0pies amb oxigen (en angl\u00e8s).\ntoxicitat de l'oxigen (en angl\u00e8s).\n\nviccionari"