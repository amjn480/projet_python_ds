"en ip-adress (engelska internet protocol address) \u00e4r ett nummer som anv\u00e4nds som adress p\u00e5 internet. ip-adressen identifierar normalt en viss dator (eller annan apparat), samtidigt som adressens f\u00f6rsta del visar till vilket n\u00e4tverk datorn \u00e4r kopplad. dom\u00e4nnamn anv\u00e4nds inte direkt av internetprotokollet, utan namnen m\u00e5ste omvandlas till ip-adresser, som sedan anv\u00e4nds i den egentliga kommunikationen. \u00e4ven ben\u00e4mningen ip-nummer f\u00f6rekommer ibland, men b\u00f6r undvikas.ip-adressen f\u00f6r avs\u00e4ndare och mottagare ing\u00e5r i varje datapaket och \u00e4r den enda information n\u00e4tverksenheter har vad g\u00e4ller paketets destination. dom\u00e4nnamn anges inte i de enskilda paketen. varje apparat som skall kunna anges som adressat p\u00e5 internet m\u00e5ste ha en egen ip-adress. detta g\u00e4ller till exempel vanliga person- och serverdatorer, routrar, infrastruktur-servrar (f\u00f6r till exempel ntp, dns, dhcp), n\u00e4tverksskrivare och sj\u00e4lvst\u00e4ndiga ip-telefoner. med s\u00e4rskilda arrangemang kan datorer dela adress, men de ses d\u00e5 utifr\u00e5n som en dator.\napparater som inte skall synas eller annars kunna adresseras direkt beh\u00f6ver d\u00e4remot ingen adress. exempel p\u00e5 s\u00e5dan apparatur \u00e4r switchar, bryggor och brandv\u00e4ggar. de kan \u00e4nd\u00e5 ha egna adresser med tanke p\u00e5 fj\u00e4rradministration eller andra funktioner integrerade i samma apparat.\nursprungligen var adresserna avsedda att vara unika p\u00e5 hela internet, men en del adressblock har sedermera avdelats f\u00f6r anv\u00e4ndning inom enskilda intran\u00e4t. vissa adresser eller adressblock \u00e4r ocks\u00e5 avsedda f\u00f6r speciella \u00e4ndam\u00e5l, d\u00e4r de inte h\u00e4nf\u00f6r sig till en enskild apparat, till exempel n\u00e4tverksadressen och broadcast-adressen f\u00f6r ett enskilt mindre n\u00e4t (subn\u00e4t), multicast-adresserna f\u00f6r dem intresserade av en viss tj\u00e4nst (en tv-kanal eller liknande) och anycast-adresserna med vilken man n\u00e5r en godtycklig server som tillhandah\u00e5ller en viss tj\u00e4nst.\n\n\n== dom\u00e4nnamn och ip-adresser ==\nanv\u00e4ndare p\u00e5 internet anv\u00e4nder s\u00e4llan ip-adresserna direkt. ist\u00e4llet anv\u00e4nds dom\u00e4nnamn genom dom\u00e4nnamnssystemet (dns), d\u00e4r datorerna namnges i en hierarki enligt organisation och organisationstyp eller land.\ndns \u00e4r det som g\u00f6r s\u00e5 att webbadressen google.com kan \u00f6vers\u00e4ttas till ip-adressen 192.86.9.1. det finns flera olika dns-servrar, d\u00e4r dels varje internetleverant\u00f6r oftast har sin egen, dels publika varav n\u00e5gra av de mest k\u00e4nda \u00e4r cloudflares dns 1.1.1.1  eller 8.8.8.8 som \u00e4r googles publika dns server.\nd\u00e5 en dator ska kontaktas tar man f\u00f6rst reda p\u00e5 namnservern f\u00f6r organisationen som ansvarar f\u00f6r namnet, f\u00f6r att och av denna f\u00e5 ip-adressen f\u00f6r datorn ifr\u00e5ga. d\u00e4refter anv\u00e4nds denna ip-adress. i vissa protokoll kan namnet ha betydelse ocks\u00e5 senare, men det anv\u00e4nds inte f\u00f6r att styra datapaketen.\nsambandet mellan dom\u00e4nnamn och ip-adress beh\u00f6ver inte vara entydigt och ip-adressen fungerar oberoende av dns. omv\u00e4nt kan den som registrerat ett dom\u00e4nnamn anv\u00e4nda detta och administrera en namnserver utan att inneha n\u00e5got ip-adressblock. om namn och ip-adress inte st\u00e4mmer \u00f6verens (d\u00e5 man kontrollerar andra v\u00e4gen) kan detta dock tas som tecken p\u00e5 att allt inte st\u00e5r r\u00e4tt till; organisationen som ansvarar f\u00f6r namnet och den som ansvarar f\u00f6r adressen b\u00f6r i allm\u00e4nhet samarbeta.\n\n\n== ip-adressernas natur ==\nip-adresser delas ut blockvis, s\u00e5 att man genom att analysera adressens f\u00f6rsta del kan sluta sig till vilket n\u00e4t den h\u00f6r. d\u00e4rmed beh\u00f6ver de centrala routrarna p\u00e5 internet inte k\u00e4nna alla specifika ip-adresser, utan endast vilken router som ansvarar f\u00f6r specifika block. i allm\u00e4nhet kan en ip-adress n\u00e5s olika v\u00e4gar och avancerade arrangemang finns f\u00f6r att stamn\u00e4tets routrar \u2013 och routrar som har flera rutter ut till stamn\u00e4tet \u2013 ska kunna fatta \u00e4ndam\u00e5lsenliga beslut om vilken v\u00e4g ett visst paket skall skickas.\nvarje dator kopplad till internet, eller till ett annat internet, tilldelas en ip-adress, ibland flera, av n\u00e4tverksadministrat\u00f6ren eller internetleverant\u00f6ren, i n\u00e5got n\u00e4tblock som organisationen tilldelats (eller i n\u00e5got block f\u00f6r lokala adresser). \nadressen kan antingen konfigureras f\u00f6r hand p\u00e5 den enskilda datorn eller tilldelas dynamiskt genom dhcp eller liknande arrangemang i samband med att datorn startas upp. ip-adressen \u00e4ndras ibland, antingen p\u00e5 grund av omorganisation av n\u00e4tverket eller \u2013 vid dynamisk tilldelning \u2013 d\u00e5 datorn en tid inte varit uppkopplad och adressen d\u00e4rf\u00f6r tilldelats en annan maskin. ofta bokf\u00f6rs uppgiften om vilken dator eller anslutning som vid en viss tidpunkt anv\u00e4nt en viss ip-adress (lagstiftning i eu ger internetleverant\u00f6rer skyldigheten att bokf\u00f6ra anv\u00e4ndningen).\ndet g\u00e5r inte att s\u00e4kert binda en viss ip-adress till en viss person, d\u00e5 det inte beh\u00f6ver vara abonnemangs\u00e4garen som anv\u00e4nder abonnemanget. dessutom \u00e4r det vanligt att man medvetet delar ut sin bandbredd med till exempel fon och tor, eller omedvetet genom att man gl\u00f6mt att s\u00e4kra sina tr\u00e5dl\u00f6sa n\u00e4tverk.\n\n\n== ip version 4 ==\nip version 4 (ipv4) \u00e4r den version av ip som anv\u00e4nts sedan internets genombrott. i ipv4 best\u00e5r tv\u00e5 nummer, n\u00e4t-id och dator-id, med totalt 32 bitar, vilket \u00e4r ekvivalent med 4 bytes och g\u00f6r att antalet adresser \u00e4r begr\u00e4nsade till drygt fyra miljarder (4 294 967 296 eller 232).\nvanligen anges ip-adressen genom att skriva ut de 4 byten i decimal form med punkter emellan, s\u00e5 att varje siffergrupp motsvarar en byte.\nip-adresser tillh\u00f6rde en av fyra klasser, d\u00e4r de inledande bitarna anger vilken klass adressen tillh\u00f6r. beh\u00f6ver en specifik port anges i adressen blir formatet x.x.x.x/portnummer\n\nd\u00e5 ipv4 utvecklades var det fr\u00e4mst fleranv\u00e4ndarsystem, serverdatorer och n\u00e4tverksapparatur som beh\u00f6vde adresser, och tanken var att varje organisation skulle kunna f\u00e5 ett eget n\u00e4t-id med tillr\u00e4cklig klass f\u00f6r att kunna ansluta alla sina datorer; adresserna verkade tillr\u00e4ckligt m\u00e5nga med v\u00e4ldigt stor marginal. n\u00e4r sedan internet slog igenom och persondatorer blivit vanliga \u00f6vergavs klass-systemet till st\u00f6rsta delen. n\u00e4r sedan mobiltelefoner och snart ocks\u00e5 hush\u00e5llselektronik kopplas till internet r\u00e5der akut adressbrist. sedan slutet av 1990-talet har man varnat f\u00f6r problemet och ip version 6 utvecklades i f\u00f6rsta hand f\u00f6r att \u00f6ka m\u00e4ngden tillg\u00e4ngliga adresser, men har inte \u00e4nnu slagit igenom trots att de flesta enheter idag st\u00f6djer protokollet.\nexempel p\u00e5 ipv4-adresser:\n\n213.100.33.42\n83.255.162.151\n127.0.0.1/80 (den interna n\u00e4tverksadressen p\u00e5 en enhet, \u00e4ven kallad loopback, genom http-porten)\n\n\n=== reserverade ip-adresser ===\nvissa ip-adressblock anv\u00e4nds f\u00f6r speciella \u00e4ndam\u00e5l. s\u00e5 \u00e4r till exempel blocket 127.0.0.1/8 i ip version 4 reserverat f\u00f6r bruk inom en enskilda dator (\"localhost\"), 0.0.0.0/8 f\u00f6r det lokala n\u00e4tsegmentet, 169.254.0.0/16 f\u00f6r automatiskt konfigurerad lokal kommunikation (\"link local\"), 192.0.2.0/24 f\u00f6r exempel (j\u00e4mf\u00f6r example.com) och 224.0.0.0/4 f\u00f6r multicast. ett senare till\u00e4gg \u00e4r adressrymden\n\n100.64.0.0/10 (100.64.0.0 \u2013 100.127.255.255)\n\nf\u00f6r carrier-grade nat (cgn) genom rfc 6598, d\u00e4r de publika adresserna till samma internetoperat\u00f6r delas bland m\u00e5nga kunder.\n\n\n==== lokala ip-adresser ====\nvissa ip-adresser anv\u00e4nds f\u00f6r lokala n\u00e4tverk (lan) i hem och p\u00e5 kontor. dessa adresser \u00e4r reserverade av internet assigned numbers authority (iana) och g\u00e5r inte att anv\u00e4nda direkt p\u00e5 internet. f\u00f6r att datorer med s\u00e5dana lokala adresser skall kunna ta kontakt med internet kr\u00e4vs en router med network address translation (nat), det vill s\u00e4ga en router som byter ut adresserna i enskilda datapaket till s\u00e5dana g\u00e5ngbara p\u00e5 internet, respektive till adresser p\u00e5 intran\u00e4tet.\nde lokala adresserna \u00e4r (definierat i rfc 1918 uppdelat p\u00e5 liknande s\u00e4tt som det som tidigare kallades a-, b- respektive c-klass av n\u00e4t):\n\n10.0.0.0/8 (10.0.0.0 \u2013 10.255.255.255)\n172.16.0.0/12 (172.16.0.0 \u2013 172.31.255.255)\n192.168.0.0/16 (192.168.0.0 \u2013 192.168.255.255)\n\n\n== ip version 6 ==\n\nden nya standarden av ip heter ip version 6 (ipv6). i ipv6 har ip-adressen ut\u00f6kats till 128 bitar, och best\u00e5r av ett n\u00e4tverksprefix f\u00f6ljt av den lokala adressen. ocks\u00e5 flera nya funktioner har inf\u00f6rts, exempelvis ipsec (som sedermera \u00e4ven blivit porterat till ipv4). notationen f\u00f6r adresserna \u00e4r ocks\u00e5 klart annorlunda, med 32 hexadecimala tecken  grupperade om fyra separerade med kolon med totalt 8 grupper, ofta \u00e5tf\u00f6ljt av ett snedstreck och d\u00e4refter antalet bitar i n\u00e4tverksprefixet.\n\n2001:0db8:85a3:08d3:1319:8a2e:0370:7334/64 \u00e4r ett exempel p\u00e5 en giltig ipv6 adress.\n\n\n== subn\u00e4t ==\nett subn\u00e4t (lan) tilldelas ett antal ip-adresser i f\u00f6ljd och bildar p\u00e5 det s\u00e4ttet ett n\u00e4t. var gr\u00e4nsen mellan olika lan (adressomr\u00e5den) g\u00e5r definieras av en subn\u00e4tmask. numera anger masken bara antalet bitar i n\u00e4tverksadressen och i den lokala delen av adressen, tidigare var mer komplicerade konstellationer till\u00e5tna.\ni n\u00e4tverksadresser \u00e4r endast vissa bitar betydelseb\u00e4rande, d\u00e5 de enskilda adresserna avser datorer eller apparater p\u00e5 detta n\u00e4t. n\u00e4tets adress anges s\u00e5 att de \u00f6vriga bitarna r\u00e4knas som noll och man efter adressen l\u00e4gger ett snedstreck och antingen antalet betydelseb\u00e4rande bitar i b\u00f6rjan av adressen eller en \"netmask\" d\u00e4r de betydelseb\u00e4rande bitarna ersatts med ettor och de betydelsel\u00f6sa med nollor. s\u00e5 \u00e4r till exempel 192.168.0.0/24 och 192.168.3.0/24 olika n\u00e4tverk med 254 adresser vardera (plus n\u00e4tverks- och \"broadcast\"-adresserna), medan 192.168.0.0./255.255.255.0 \u00e4r ett alternativt s\u00e4tt att beteckna det f\u00f6rstn\u00e4mnda n\u00e4tet. adressen d\u00e4r de f\u00f6r n\u00e4tadressen betydelsel\u00f6sa bitarna \u00e4r ett \u00e4r \"broadcast-adressen\" f\u00f6r n\u00e4tet ifr\u00e5ga, och avser alla p\u00e5 n\u00e4tet (s\u00e5dana adresser sp\u00e4rras ofta av brandv\u00e4ggar f\u00f6r att hindra att n\u00e4tet \u00f6verlastas av svar p\u00e5 illasinnade f\u00f6rfr\u00e5gningar till adressen).\n\n\n== tilldelning av ip-adresser ==\nf\u00f6r att adresserna i ipv4 ska r\u00e4cka kr\u00e4vs det att vissa tilldelas dynamiskt. adresserna kan p\u00e5 det s\u00e4ttet anv\u00e4ndas av flera datorer, dock inte samtidigt. s\u00e5 kallade fasta ip-adresser tilldelas i f\u00f6rsta hand datorer eller lokala n\u00e4tverk som av speciella orsaker beh\u00f6ver en s\u00e5dan, till exempel serverdatorer. ofta har f\u00f6retag och andra organisationer fasta adresser p\u00e5 sina datorer, d\u00e5 det kan underl\u00e4tta administrationen. hemanv\u00e4ndare har ofta dynamiska ip-adresser, d\u00e5 datorerna ofta \u00e4r avst\u00e4ngda och dynamiska adresser d\u00e4rmed kan anv\u00e4ndas effektivare: ett antal adresser som motsvarar maximalt antal samtidigt uppkopplade r\u00e4cker, oberoende av antal kunder. en rekommendation om hur adresserna skall f\u00f6rdelas mellan internetleverant\u00f6rer finns i rfc 2050.\nen dator kan ha en fast adress, som f\u00f6r hand skrivits in i l\u00e4mpliga konfigurationsfiler, eller ocks\u00e5 fr\u00e5gar den vid uppstart efter sin adress och f\u00e5r denna information av en bootp- eller dhcp-server. ocks\u00e5 datorer med fast adress kan anv\u00e4nda dessa protokoll, s\u00e5 att informationen kan administreras centralt. om datorn inte \u00e4r fast kopplad till n\u00e4tverket kan den f\u00e5 adressen d\u00e5 den ansluter sig till ett nytt n\u00e4tverk, till exempel via en modempool (ppp), ett 3g-modem eller ett vanligt tr\u00e5dl\u00f6st n\u00e4tverk (wlan). servern kan vara inst\u00e4lld att alltid ge samma fasta adress \u00e5t vissa datorer medan andra datorer delar p\u00e5 ett begr\u00e4nsat antal dynamiska adresser. vanligen str\u00e4var dock servern efter att inte byta adresser i on\u00f6dan.\ntidigare var ip-adresserna indelade i klasser: n\u00e4tverk av klass a hade 224 adresser, n\u00e4tverk av klass b 216 adresser och n\u00e4tverk av klass c 28 adresser. denna indelning avskaffades p\u00e5 1990-talet f\u00f6r att adresserna skulle kunna allokeras effektivare.\n\n\n== se \u00e4ven ==\ninternetprotokoll\nripe\n\n\n== referenser ==\n\n\n=== noter ===\n\n\n=== k\u00e4llor ===\nrfc 1918 \"address allocation for private internets\"\nrfc 1466 \"guidelines for management of ip address space\"\nrfc 2050 \"internet registry ip allocation guidelines\"\n\n\n== externa l\u00e4nkar ==\nse din publika ip-adress (engelska)"