La H és la vuitena lletra de l'alfabet català i sisena de les consonants. Només es conserva per tradició literària, ja que sona muda. El seu nom és hac.


== Fonètica ==
Actualment només es fa servir per a paraules estrangeres amb el so /h/ o en paraules d'origen llatí que ja tenien aquesta grafia. Antigament també es feia servir per separar hiats (trahidor) i per marcar el so de /k/ a final de mot (Vich, bosch) fins i tot en els seus derivats (Jochs florals).


== Hac aspirada ==
La hac no és pas muda quan s'utilitza per a representar el so /h/ de certes interjeccions (ha, ha; ehem...) i el so /x/ d'alguns manlleus del castellà o del caló, per exemple: com piho, catalanització del castellà pijo (persona que fa ostentació de seguir les modes associades a una classe social acomodada), o halar (menjar), manlleu del caló.
L'adjectiu aspirada es refereix al sentit etimològic d'aquesta paraula que era emetre (un so) amb un hàlit, com surt al DCVB.


== Significats de H ==
Bioquímica: en majúscula símbol de la histidina.
Art: en majúscula s'utilitza per a referir-se al hentai.
Física: en minúscula se sol fer servir per representar les alçades en les equacions. Serveix com a abreviatura d'hora
Música: correspon a la nota si en el sistema germànic
Química: en majúscula, símbol químic de l'Hidrogen, d'on deriva la Bomba H. També és el símbol de la magnitud de l'Entalpia.
SI: en minúscula, símbol d'hecto.
Vehicles: designa un vehicle provinent d'Hongria


== Símbols derivats o relacionats ==


== Referències ==

Viccionari