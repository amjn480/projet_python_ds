"walter elias disney (chicago, 5 de desembre de 1901 - los angeles, 15 de desembre de 1966) va ser un productor, director, guionista i animador estatunidenc. va ser el fundador, amb el seu germ\u00e0 roy o. disney, de the walt disney company, empresa que avui dia t\u00e9 un benefici anual de 9.790 milions de d\u00f2lars (2016), i el principal art\u00edfex d'un estil inconfusible de pel\u00b7l\u00edcules de dibuixos animats, com l'\u00e0nec donald o mickey mouse.\ndisney va adquirir renom com a productor de cinema, com innovador en el camp de l'animaci\u00f3 i com a dissenyador de parcs d'atraccions. al costat del seu equip va crear alguns dels personatges d'animaci\u00f3 m\u00e9s famosos, especialment mickey mouse, una caricatura d'un ratol\u00ed, a la qual el mateix disney va posar la seva veu original. durant la seva extensa i reeixida carrera en el cinema d'animaci\u00f3 va ser premiat amb 26 premis oscar d'un total de 59 nominacions, i va rebre quatre premis honor\u00edfics, el que en fa la persona que m\u00e9s premis de l'acad\u00e8mia ha guanyat. tamb\u00e9 va ser guardonat amb set premis emmy.\nwalt disney va morir el 15 de desembre de 1966 a causa d'un c\u00e0ncer de pulm\u00f3.\n\n\n== biografia ==\n\n\n=== els inicis ===\n\n\n==== inf\u00e0ncia ====\nwalt disney nasqu\u00e9 a chicago el 5 de desembre del 1901 i tingu\u00e9 una inf\u00e0ncia habitual de fill de pag\u00e8s. el seu pare, elias disney (1859-1941), d'avantpassats irlandesos, havia arribat als estats units des del canad\u00e0 i s'havia instal\u00b7lat a chicago poc despr\u00e9s de casar-se amb la mestra d'escola, flora call (1868\u20141938), l'any 1888. walt nasqu\u00e9 l'any 1901, va ser el quart dels cinc fills del matrimoni. l'any 1906, la fam\u00edlia es trasllad\u00e0 a una granja dels voltants de marceline, missouri, per la creixent criminalitat a chicago segons l'opini\u00f3 d'alguns. m\u00e9s endavant, disney deia que aquells foren els seus anys m\u00e9s feli\u00e7os de la seva vida. tant ell com la seva germana petita, ruth, eren massa petits per ajudar amb les feines de la granja i passaven gran part del temps jugant. d'aquesta \u00e8poca s\u00f3n els primers dibuixos i l'afici\u00f3 als trens.\naquests anys id\u00edl\u00b7lics s'acabaren pocs anys despr\u00e9s. l'any 1909, elias disney emmalalt\u00ed sobtadament de febre tifoide, i encara que tenia l'ajuda dels seus fills grans, es vei\u00e9 impossibilitat de continuar fent de pag\u00e8s. va vendre les terres a contracor, i la fam\u00edlia visqu\u00e9 en una casa llogada fins al 1911, quan se'n van anar a kansas city (missouri). aquest canvi fou molt dur per al jove disney perqu\u00e8 va haver de deixar l'ambient rural. a kansas city, walt comen\u00e7\u00e0 a treballar de repartidor de diaris.\nd'acord amb els arxius de l'escola p\u00fablica del districte de kansa city, disney va presentar-se a la benton grammar school l'any 1910, i es gradu\u00e0 el 8 de juny del 1911. no era cap bon estudiant: per culpa de la feina de repartir diaris, li costava concentrar-se i sovint s'adormia; sovint somiava despert i passava el temps fent gargots.\nelias deix\u00e0 la seva feina com a repartidor de diaris i es convert\u00ed en un dels propietaris d'una empresa que feia carbonatades, la o'zell company de chicago. la fam\u00edlia es trasllad\u00e0 a aquesta ciutat, i disney continu\u00e0 els seus estudis a l'escola mckinley high school de chicago. alhora, treballava per al seu pare i anava a classe a la tarda a l'institut d'art de chicago.\na l'edat de quinze anys, walt va trobar una feina d'estiu venent diaris i llaminadures als passatgers del ferrocarril de santa fe. li interessava molt m\u00e9s el tren que la seva feina, perqu\u00e8 sovint li robaven la mercaderia.\ndurant els anys a l'escola, disney va fer la historieta del diari de l'institut, the village voice. els seus c\u00f2mics eren de tem\u00e0tica patri\u00f2tica i pol\u00edtica, principalment sobre la primera guerra mundial. el 1918, volent seguir els passos del seu germ\u00e0 roy, que s'havia allistat a la marina, va deixar l'institut per allistar-se a l'ex\u00e8rcit. no va ser acceptat per ser massa jove. quan va saber que el cos d'ambul\u00e0ncies de la creu roja admetia nois de disset anys, walt falsific\u00e0 el seu certificat de naixement per a fer veure que havia nascut el 1900 en lloc del 1901, i que ja n'havia fet disset.\nfou adm\u00e8s, per\u00f2 mai no arrib\u00e0 a entrar en combat. quan acab\u00e0 l'entrenament i fou traslladat a europa, la guerra ja havia acabat. pass\u00e0 la resta del temps a la creu roja com a conductor d'ambul\u00e0ncies a fran\u00e7a, traslladant oficials. s'entretingu\u00e9 omplint de dibuixos l'ambul\u00e0ncia que condu\u00efa. va ser tamb\u00e9 en aquesta \u00e8poca quan comen\u00e7\u00e0 a fumar, un h\u00e0bit que l'acompanyaria durant tota la seva vida. el 1919 sol\u00b7licit\u00e0 ser rellevat de les seves obligacions militars i va retornar als estats units.\n\n\n==== inicis en l'animaci\u00f3 ====\ndecidit a seguir la seva carrera art\u00edstica, es trasllad\u00e0 a kansas city. el seu germ\u00e0 roy treballava en un banc per la zona i, gr\u00e0cies a un amic, li aconsegu\u00ed una feina a la pesemen-rubin art studio on walt es dedic\u00e0 a crear anuncis per a diaris, revistes i cinemes. all\u00e0 coincid\u00ed amb un altre dibuixant, ubbe iwwerks, amb qui va forjar una amistat, i ambd\u00f3s decidiren comen\u00e7ar el seu propi negoci.\ndisney i iwwerks (qui escur\u00e7\u00e0 el seu nom a ub iwerks) fundaren una companyia anomenada iwerks-disney commercial artists el gener de 1920. per desgr\u00e0cia, no aconseguiren molts client, i finalment hagueren de tancar-la. ambd\u00f3s foren contractats per l'empresa kansas city film ad i treballaren en anuncis realitzats amb t\u00e8cniques primitives d'animaci\u00f3 per a cinemes locals. disney estava fascinat per les possibilitats de l'animaci\u00f3. pass\u00e0 diversos dies a la biblioteca p\u00fablica de kansas city fullejant llibres d'anatomia i mec\u00e0nica; lleg\u00ed tamb\u00e9 un llibre d'edweard muybrdige sobre l'animaci\u00f3. aprofit\u00e0 el seu temps a film ad per experimentar amb l'animaci\u00f3 i t\u00e8cniques cinematogr\u00e0fiques. incl\u00fas manllev\u00e0 una c\u00e0mera de l'empresa per a experimentar a casa.\ndespr\u00e9s de dos anys a l'empresa, disney cregu\u00e9 que havia adquirit suficient experi\u00e8ncia com per emprendre un nou negoci pel seu compte. el 1922, fund\u00e0 l'empresa laugh-o-gram films inc., dedicada a realitzar curtmetratges animats basats en contes de fades populars i relats per a nens, com la ventafocs o el gat amb botes. entre els seus empleats estaven iwerks, hugh harman, rudolph ising, carmen maxwell, i friz freleng. els curts es feren famosos a la zona de kansas city, per\u00f2 les seves despeses de producci\u00f3 sobrepassaven als ingressos que proporcionaven.\ndespr\u00e9s de crear l'\u00faltim curtmetratge que era una mescla d'acci\u00f3 real i animaci\u00f3 titulada alice's wonderland, l'estudi es declar\u00e0 en fallida el juny de 1923. disney decid\u00ed llavors a traslladar-se al florescent centre de la ind\u00fastria cinematogr\u00e0fica, hollywood. vengu\u00e9 la seva c\u00e0mera i obtingu\u00e9 els diners suficients per a un viatge d'anada en tren a calif\u00f2rnia. deix\u00e0 enrere als seus amics i antics treballadors, per\u00f2 s'emport\u00e0 amb ell la pel\u00b7l\u00edcula d'alice's wonderland.\narrib\u00e0 a los angeles amb quaranta d\u00f2lars a la butxaca i una pel\u00b7l\u00edcula sense acabar a la seva maleta. el seu prop\u00f2sit era abandonar el cinema d'animaci\u00f3, creient que no podia competir amb els estudis de nova york. pretenia convertir-se en director de pel\u00b7l\u00edcules d'acci\u00f3 real, i recorregu\u00e9 sense \u00e8xit tots els estudis buscant feina.\nen no trobar-ne, va tornar a intentar-ho amb l'animaci\u00f3. el seu primer estudi a hollywood fou un garatge a casa del seu oncle robert. envi\u00e0 la pel\u00b7l\u00edcula alice's wonderland a la distribu\u00efdora novaiorquesa margaret winkler, qui mostr\u00e0 un gran inter\u00e8s per la pel\u00b7l\u00edcula i contract\u00e0 disney per produir m\u00e9s pel\u00b7l\u00edcules combinant animaci\u00f3 i imatges reals.\nes reun\u00ed amb el seu germ\u00e0 roy, que s'estava recuperant d'una tuberculosi a un hospital de veterans de los angeles, i el convenc\u00e9 perqu\u00e8 s'encarregu\u00e9s de la gesti\u00f3 econ\u00f2mica de l'estudi. roy estigu\u00e9 d'acord. a petici\u00f3 de disney, l'actriu protagonista d'alice's wonderland \u2014virginia davis\u2014 i la seva fam\u00edlia es traslladaren a hollywood des de kansas city. el mateix va fer iwerks. aquest fou el comen\u00e7ament de disney brothers' studio, predecessor de la futura the walt disney company.\nles noves pel\u00b7l\u00edcules, anomenades alice comedies tingueren bastant \u00e8xit. despr\u00e9s de virginia davis, qui deix\u00e0 la s\u00e8rie al no acceptar disney les exig\u00e8ncies d'augment salarial dels seus pares, foren protagonitzades per les actrius dawn o'day i margie gay; m\u00e9s endavant, lois hardwick assum\u00ed breument el paper. quan acab\u00e0 la s\u00e8rie, el 1927, el centre d'atenci\u00f3 era m\u00e9s els personatges animats \u2014 en particular un gat anomenat julius que recordava al f\u00e8lix el gat\u2014.\n\n\n==== oswald the lucky rabbit ====\nel 1927, charles b. mintz que s'havia casat amb margaret winkler i en aquell moment portava el negoci, sol\u00b7licit\u00e0 una nova s\u00e8rie de pel\u00b7l\u00edcules, nom\u00e9s d'animaci\u00f3, que serien distribu\u00efdes per universal pictures de carl laemmle. la nova s\u00e8rie oswald the lucky rabbit fou un \u00e8xit quasi instantani. el personatge fou creat i dibuixat per iwerks. el seu \u00e8xit permet\u00e9 el creixement de l'estudi, i walt pogu\u00e9 tornar a contractar harman, ising, maxwell i freleng, de kansas city.\nel febrer de 1928, disney viatj\u00e0 a nova york per negociar un nou contracte amb mintz, per\u00f2 s'emport\u00e0 una gran sorpresa quan aquest li anunci\u00e0 que no nom\u00e9s anava a pagar-li menys per cada curtmetratge que produ\u00eds, sin\u00f3 que tenia als principals animadors de disney \u2014 incloent harman, ising, maxwell i freleng (per\u00f2 no iwerks) \u2014 sota contracte, i que crearia el seu propi estudi si disney no acceptava treballar per menys diners. els drets d'oswald pertanyien a universal i no a disney, i podien fer les pel\u00b7l\u00edcules sense ell.\ndisney refus\u00e0 la imposici\u00f3 de mintz i perd\u00e9 gran part del personal del seu estudi. els que se n'anaren formaren el nucli del winkler studio, dirigit per mintz i el seu cunyat george winkler. tanmateix, universal assign\u00e0 no gaire m\u00e9s tard la producci\u00f3 de les pel\u00b7l\u00edcules del conill oswald a una secci\u00f3 de la seva pr\u00f2pia empresa que dirigia walter lantz, i mintz va haver de dedicar el seu estudi a la producci\u00f3 dels curts de krazy kat. harman, ising, maxwell i freleng crearen un personatge molt semblant a oswald, bosko, per a leon schlesinger i warner bros., i comen\u00e7aren poc despr\u00e9s a treballar en les primeres entregues de la s\u00e8rie looney tunes.\nla companyia disney recuper\u00e0 els drets sobre oswald 78 anys despr\u00e9s, l'any 2006.\n\n\n==== mickey mouse ====\n\ndespr\u00e9s de perdre el drets sobre oswald, disney opt\u00e0 per crear un nou personatge. existeix una discussi\u00f3 sobre qui fou el que tingu\u00e9 la primera idea sobre el ratol\u00ed animat que \u00e9s atribu\u00efda a disney, encara que d'altres creuen que fou iwerks. en tot cas, ambd\u00f3s participaren en la creaci\u00f3 del personatge. les seves primeres pel\u00b7l\u00edcules foren animades per iwerks i el seu nom apareix als cr\u00e8dits. el ratol\u00ed va ser anomenat en un principi com mortimer, per\u00f2 m\u00e9s tard la lillian disney va tenir la idea de posar-li mickey mouse, perqu\u00e8 per la lillian disney ere un nom molt especial.\nla primera aparici\u00f3 cinematogr\u00e0fica de mickey tingu\u00e9 lloc el 15 de maig de 1928 a plane crazy, un curtmetratge mut, com totes les pel\u00b7l\u00edcules de disney fins aquell moment. despr\u00e9s de no reeixir a interessar els distribu\u00efdors per plane crazy ni per la seva continuaci\u00f3, the gallopin' gaucho, disney cre\u00e0 una pel\u00b7l\u00edcula sonora, steamboat willie. l'empresari pat powers proporcion\u00e0 a disney tant la distribuci\u00f3 de la pel\u00b7l\u00edcula com el cinephone, un sistema de sincronitzaci\u00f3 de so. des de llavors, totes les pel\u00b7l\u00edcules de disney serien amb so. el mateix disney s'encarreg\u00e0 dels efectes vocals dels seus primers curtmetratges i fou la veu de mickey mouse fins al 1947.\nmickey mouse aconsegu\u00ed un extraordinari \u00e8xit, fins al punt que, el 1935, la societat de nacions premi\u00e0 disney amb una medalla d'or, declarant mickey \u00abs\u00edmbol internacional de bona voluntat\u00bb. el gener del 1930 fou adaptat en c\u00f2mic, en una tira de premsa amb gui\u00f3 de disney i dibuixos d'ub iwerks, si b\u00e9 prompte serien substitu\u00efts per floyd gottfredson, qui faria la tira de premsa de mickey mouse durant 45 anys. durant la d\u00e8cada del 1930, el mercat s'inund\u00e0 de productes relacionats amb el personatge, des de joguets infantils i rellotges de pulsera fins a bra\u00e7alets de diamants dissenyats per cartier. nombroses personalitats p\u00fabliques declararen la seva admiraci\u00f3 per a mickey mouse, com per exemple l'actriu mary pickford, el president dels estats units franklin delano roosevelt, benito mussolini i fins i tot el rei d'anglaterra, jordi v.\n\n\n==== silly symphonies ====\n\na m\u00e9s a m\u00e9s dels curtmetratges de mickey mouse, el 1929 disney comen\u00e7\u00e0 una s\u00e8rie de pel\u00b7l\u00edcules musicals titulada silly symphonies. la primera es titul\u00e0 the skeleton dance (la dansa dels esquelets), i fou completament dibuixada i animada per iwerks, que fou tamb\u00e9 el responsable principal de gran part de les pel\u00b7l\u00edcules produ\u00efdes per disney als anys 1928 i 1929. encara que totes dues s\u00e8ries tingueren un gran \u00e8xit, l'estudi disney no estava d'acord a compartir els beneficis amb pat powers, i firm\u00e0 un nou contracte de distribuci\u00f3 amb columbia pictures.\niwerks s'estava cansant de la posici\u00f3 subalterna que tenia a l'estudi tot i realitzar gran part de la feina, i fou conven\u00e7ut per powers per obrir el seu propi estudi amb un contracte exclusiu. disney busc\u00e0 desesperadament alg\u00fa que pogu\u00e9s reempla\u00e7ar-lo, ja que ell mateix no era capa\u00e7 de dibuixar tant b\u00e9, ni \u2014sobretot \u2014 tant r\u00e0pid (es deia que iwerks feia m\u00e9s de 700 dibuixos al dia per als curts de mickey).\nentretant, iwerks llan\u00e7ava la reeixida s\u00e8rie sobre el personatge de flip the frog amb el primer curtmetratge d'animaci\u00f3 sonor en color, titulat fiddlesticks. cre\u00e0 tamb\u00e9 dos s\u00e8ries m\u00e9s: willie whopper i comicolor. el seu \u00e8xit amena\u00e7ava el predomini que disney havia aconseguit en la ind\u00fastria del cinema de dibuixos animats.disney contract\u00e0 diverses persones per fer la feina que iwerks era capa\u00e7 de fer en solitari. el 1932, disney estren\u00e0 la seva primera pel\u00b7l\u00edcula en color, flowers and trees, de la s\u00e8rie silly symphonies, que aconsegu\u00ed l'oscar al millor curtmetratge d'animaci\u00f3 el 1932. aquell mateix any, disney va rebre tamb\u00e9 un oscar honor\u00edfic per la creaci\u00f3 de mickey mouse els curtmetratges del qual passaren a realitzar-se en color a partir de 1935. aviat aparegueren s\u00e8ries derivades, protagonitzades per nous personatges, com l'\u00e0nec donald, goofy i pluto.\n\n\n==== vida privada ====\nel 1925, disney contract\u00e0 una jove que es deia lillian bounds per entintar i acolorir el cel\u00b7luloide. despr\u00e9s d'un breu festeig, es cas\u00e0 amb ella el 15 de juliol de 1925. despr\u00e9s d'intentar-ho diversos cops, lillian don\u00e0 a llum una filla, diane marie disney (18 de desembre del 1933 \u2013 19 de novembre del 2013). sense possibilitats de tenir m\u00e9s fills, els disney adoptaren una segona filla, sharon mae disney, el 1936. lillian mor\u00ed el 16 de desembre de 1997. la seva filla adoptiva, sharon, havia mort el 1993.\n\n\n=== l'edat daurada de l'animaci\u00f3 ===\n\n\n==== \u00abla bogeria de disney\u00bb: la blancaneu i els set nans ====\n\nencara que els ingressos de l'estudi eren considerables, no eren encara suficients per a disney, que el 1934 comen\u00e7\u00e0 a planejar la producci\u00f3 d'un llargmetratge. quan la ind\u00fastria de l'animaci\u00f3 va saber que disney planejava la producci\u00f3 d'un llargmetratge animat sobre la blancaneu, es batej\u00e0 el projecte com la \u00abla bogeria de disney\u00bb, i tot el m\u00f3n estigu\u00e9 d'acord que el projecte acabaria arru\u00efnant l'estudi. tant lillian com roy tractaren de dissuadir disney dels seus plans. aquest contract\u00e0 el professor don graham, de l'institut d'art chouinard, perqu\u00e8 form\u00e9s part de la plantilla de l'estudi, i utilitz\u00e0 els curts de la s\u00e8rie \u00absilly symphonies\u00bb com a laboratori per a experimentar sobre l'animaci\u00f3 realista d'\u00e9ssers humans, la creaci\u00f3 de personatges animats amb personalitat definida, efectes especials, i l'\u00fas de processos especialitats i aparells com la c\u00e0mera multiplana.\n\ntots els esfor\u00e7os anaven dirigits a augmentar el nivell tecnol\u00f2gic de l'estudi perqu\u00e8 es pogu\u00e9s produir all\u00e0 una pel\u00b7l\u00edcula de la qualitat exigida per disney. el proc\u00e9s de producci\u00f3 de la blancaneu i els sets nans (snow white and the seven dwarfs) es prolong\u00e0 des del 1935 fins a mitjan 1937, quan l'estudi es qued\u00e0 sense fons. per aconseguir els fons necessaris per completar la pel\u00b7l\u00edcula, disney hagu\u00e9 de mostrar un muntatge previ de la pel\u00b7l\u00edcula als directius del bank of america, els quals li prestaren els diners necessaris per finalitzar el projecte. el pressupost inicial de la pel\u00b7l\u00edcula era de 250.000 d\u00f2lars, per\u00f2 acab\u00e0 costant 1.488.000. la pel\u00b7l\u00edcula acabada es preestren\u00e0 al carthay circle theater el 21 de desembre del 1937, i va rebre una gran ovaci\u00f3.\nblancaneu, el primer llargmetratge animat en llengua anglesa, i el primer a utilitzar el technicolor, fou distribu\u00eft el febrer de 1938 per rko. fou la pel\u00b7l\u00edcula amb m\u00e9s \u00e8xit de taquilla del 1938. obtingu\u00e9 uns ingressos de vuit milions de d\u00f2lars (equivalent a uns 98 milions dels actuals) amb la seva estrena.\nl'\u00e8xit de blancaneu permet\u00e9 a disney construir uns nous estudis a burbank, que es van inaugurar el 24 de desembre de 1939. el 1939, els estudis produ\u00efren altres dos llargmetratges: pinotxo i fantasia. la segona, concretament, era una aposta bastant agosarada en no tenir un argument unitari, ja que consistia en vuit peces de m\u00fasica cl\u00e0ssica amb imatges animades (entre d'altres, de beethoven, bach i stravinski), a l'estil de les de silly symphonies. els resultats foren bastant irregulars.\nal mateix temps, seguien creant-se nous curts de les estrelles de la casa mickey, donald, goofy i pluto. els curtmetratges com el sastre valent i the pointer (1939), ambd\u00f3s protagonitzades pel ratol\u00ed mickey van destacar-se. la producci\u00f3 de curt de la s\u00e8rie silly symphonies s'acab\u00e0 el 1939.\n\n\n==== la vaga de 1941 ====\n\ndespr\u00e9s de diversos intents d'organitzaci\u00f3 sindical entre els treballadors de la ind\u00fastria de l'animaci\u00f3, el 1938 s'havia creat el screen cartooninsts guild (scg), sindicat que va desenvolupar una campanya per reclutar afiliats. malgrat que el sindicat havia estat reconegut per altres estudis, disney es neg\u00e0 a permetre l'afiliaci\u00f3 sindical dels seus empleats.\ndes de 1937 existia un creixent descontentament entre els treballadors de l'estudi; malgrat els animadors de disney eran els millors pagats de la professi\u00f3, hi havia grans desigualtats salarials dins la companyia i consideraven que s'havien incomplert les promeses sobre bonificacions pel treball extra. pel\u00b7l\u00edcules com blancaneus havien obtingut un \u00e8xit sense precedents al cinema d'animaci\u00f3 i els empleats no havien participat dels beneficis i alguns empleats no van veure reconegut el seu treball en els cr\u00e8dits de la pel\u00b7l\u00edcula.\nel 1941, herbert sorrell, el principal l\u00edder sindical de disney, va intentar negociar el reconeixement del scg, per\u00f2 no ho va aconseguir. animadors amb pes als estudis, com art babbitt i bill tytla, van donar suport actiu a la causa dels seus companys. disney ho consider\u00e0 com una tra\u00efci\u00f3 personal, i va acomiadar babbitt i altres setze treballadors. el 28 de maig un gran nombre de treballadors es declararen en vaga. aquell mat\u00ed, quan disney va arribar als estudis, va trobar les portes bloquejades per centernars de treballadors en vaga. va haver una gran divisi\u00f3 entre els treballadors dels estudis que secundaven la vaga i els que no amb moments de gran tensi\u00f3.\nfinalment, disney, influ\u00eft per l'opini\u00f3 p\u00fablica majorit\u00e0riament favorable a la vaga, i mitjan\u00e7ant la mediaci\u00f3 del govern federal i de diversos grups de pressi\u00f3 com el seu principal creditor, el bank of america, accept\u00e0 recon\u00e8ixer el sindicat. la vaga va acabar el 29 de juliol, despr\u00e9s de nou setmanes. els treballadors obtingueren millores salarials i s'acord\u00e0 un sistema per recon\u00e8ixer el seu treball als t\u00edtols de cr\u00e8dit. per\u00f2 disney no perdon\u00e0 mai els vaguistes i alguns van ser acomiadats en quant la llei li va permetre, i d'altres van optar per marxar davant l'hostilitat que vivien al seu lloc de treball. entre els que van haver d'abandonar la companyia hi havia bill tytla, john hubley, stephen bosustow, dave hilberman i walt kelly.\nla vaga va danyar la imatge de the walt disney company com empresa paternalista i harm\u00f2nica que havia tingut als anys trenta, per\u00f2 no disminu\u00ed en absolut l'acceptaci\u00f3 de la marca per part del gran p\u00fablic.\n\n\n==== temps de guerra ====\nmalgrat que pinotxo i fantasia no aconseguiren l'\u00e8xit aclaparador de blancaneus, la tendresa de dumbo, producci\u00f3 que no va ser aturada per la vaga, s'estren\u00e0 finalment a l'octubre de 1941, i va ser un gran \u00e8xit i una important font d'ingressos per a l'estudi. poc despr\u00e9s, el desembre, els estats units van entrar a la segona guerra mundial. els estudis de disney col\u00b7laboraren estretament amb el govern, puix que produ\u00efren pel\u00b7l\u00edcules educatives i de formaci\u00f3 militar, aix\u00ed com d'altres encaminades a aixecar la moral de la rereguarda, com per exemple, der fuehrer's face (el rostre del f\u00fchrer), education for death (educaci\u00f3 per la mort), reason and emotion (ra\u00f3 i emoci\u00f3), i el llargmetratge victory through air power (vict\u00f2ria a trav\u00e9s de la for\u00e7a a\u00e8ria, 1943), en el qual es defenia la idea que era necessari construir m\u00e9s bombarders per guanyar la guerra.\ntanmateix, els estudis travessaren una \u00e8poca d'una certa crisi econ\u00f2mica. les pel\u00b7l\u00edcules propagand\u00edstiques no generaven beneficis, i bambi, el seg\u00fcent llargmetratge de disney, no produ\u00ed els resultats desitjats quan s'estren\u00e0 a l'abril de 1942. per retallar despeses, durant els anys 1940 no es produ\u00efren nous llargmetratges, sin\u00f3 pel\u00b7l\u00edcules que recopilaven diversos curts. les m\u00e9s destacades van ser saludos amigos (1942), la seq\u00fcela the three caballeros (1945), song of the south (1946), fun and fancy free (1947), i the adventures of ichabod and mr. toad (1949). aquesta \u00faltima constava nom\u00e9s de dos seccions: la primera basada en la llegenda de sleepy hollow (the legend of sleepy hollow) de washington irving i la segona the wind in the willows, de kenneth grahame. amb la pensada de rentabilitzar les seves produccions, disney va tenir la seg\u00fcent idea comercial: el 1944 es reestren\u00e0 blancaneus, l'inici de la tradici\u00f3 de reestrenar cada set anys els llargmetratges.\ndespr\u00e9s de la guerra, malgrat la prosperitat que vivien els estats units, els h\u00e0bits de consum cinematogr\u00e0fics canviaren. els exhibidors deixaren d'interessar-se pels curtmetratges, que abans eren indispensables a l'inici de tota la sessi\u00f3 cinematogr\u00e0fica, i comen\u00e7aren a encomanar-ne nom\u00e9s de llargs. davant d'aquesta nova situaci\u00f3, disney diversific\u00e0 la seva oferta i va orientar-se cap a la producci\u00f3 de pel\u00b7l\u00edcules infantils d'imatge real (la s\u00e8rie true-life adventures, que s'inici\u00e0 el 1948), documentals sobre la naturalesa i programes de televisi\u00f3.\na final de la dec\u00e0da de 1940, l'estudi s'havia recobrat el suficient per continuar amb la producci\u00f3 de noves pel\u00b7l\u00edcules: la ventafocs (que va ser en vida la pel\u00b7l\u00edcula favorita de walt disney, en especial, l'escena de la transformaci\u00f3 del vestit de la m\u00e0gia de la fada) va ser el primer aut\u00e8ntic llargmetratge produ\u00eft pels estudis disney des de bambi, el 1942. posteriorment, seguiren al\u00edcia al pa\u00eds de les meravelles (1951) i peter pan (1953). ambd\u00f3s films van ser molt criticats per ensucrar les obres originals \u2014de lewis carroll i james m. barrie respectivament\u2014, en descartar tots els seus elements pertorbadors i en fer-ne faules intranscendents i inn\u00f2cues.\n\n\n==== walt disney i la ca\u00e7a de bruixes ====\ndespr\u00e9s de la vaga de 1941, disney sentia molta desconfian\u00e7a per als sindicats. el 1947, durant els primers anys de la guerra freda, testific\u00e0 davant el comit\u00e8 d'activitats antiamericanes, i denunci\u00e0 herbert k. sorrell, david hilberman i william pomerance, antics treballadors i activistes sindicals, d'agitadors comunistes. disney explic\u00e0 que la vaga de 1941 havia format part d'un estratagema del partit comunista dels estats units per guanyar influ\u00e8ncia a hollywood.\nexisteixen documents que desmostren que disney actu\u00e0 secretament com a agent de l'fbi des dels primers anys de la d\u00e8cada del 1940 i que el 1954 va ser ascendit al rang d'\u00abagent especial de contacte\u00bb (special agent contact) per ordre directa de john edgar hoover. aquests documents desmostren tamb\u00e9 que els guions d'algunes pel\u00b7l\u00edcules van ser modificats a inst\u00e0ncies de l'fbi. una de les preocupacions de l'organitzaci\u00f3 governamental era vigilar la imatge que mostraven els seus agents en les pel\u00b7l\u00edcules de disney (per exemple, a la pel\u00b7l\u00edcula de 1965 that darn cat!). curiosament, aquests documents revelen que el mateix disney va ser investigat, per l'organitzaci\u00f3 a la qual pertanyia, com a sospit\u00f3s de subversi\u00f3, \u00e9s a dir, de comunista.\n\n\n=== l'imperi disney ===\n\n\n==== carolwood pacific railroad ====\nel 1949, disney i la seva fam\u00edlia adquiriren una mansi\u00f3 amb una gran finca al districte de holmby hills de los angeles. disney aprofit\u00e0 per fer realitat el seu somnis de tenir un ferrocarril privat. amb l'ajuda dels seus amics ward i betty kimball, disney disseny\u00e0 els pl\u00e0nols i comen\u00e7\u00e0 a construir un tren en miniatura. el tren fou batejat carolwood pacific railroad, pel nom de l'antic carrer en que vivia disney, carolwood drive. la locomotora de vapor dissenyada per roger e. broggie, empleat dels estudis, reb\u00e9 el nom de lilly belle en honor de la dona de disney.\n\n\n==== disneyland ====\nja des de la d\u00e8cada del 1940, disney tenia la idea de construir un parc d'atraccions per als seus treballadors i les seves fam\u00edlies perqu\u00e8 es divertissin al temps lliure. amb el temps, aquest projectes m\u00e9s aviat modest aniria creixent fins a convertir-se en disneyland.\nla font d'inspiraci\u00f3 que dugu\u00e9 a disney a confeccionar el seu projecte foren dos parcs: el children's fairyland a oakland, constru\u00eft el 1950, i els jardins de tivoli a copenhaguen. mentre madurava la seva idea de disneyland, visit\u00e0 nombrosos parcs d'atraccions, per\u00f2 en general li semblaren bruts i mal gestionats.\nel 1952, disney cre\u00e0 una nova filial de la seva empresa, disney wed enterprises (anomenada aix\u00ed a partir de les inicials del seu nom: walter elias disney), per a ocupar-se de planejar i construir el parc. alguns membres de l'estudi participaren en el projecte com a enginyers i dissenyadors. la construcci\u00f3 de disneyland comen\u00e7\u00e0 el 21 de juliol de 1954. el parc obr\u00ed les seves portes al p\u00fablic el 18 de juliol de 1955.\n\n\n==== expansi\u00f3 ====\nquan walt disney productions comen\u00e7\u00e0 a construir disneyland, tamb\u00e9 havia comen\u00e7at a interessar-se per altres \u00e0ries de la ind\u00fastria de l'entreteniment. treasure island (1950) fou la primera pel\u00b7l\u00edcula d'acci\u00f3 real de la companyia, i r\u00e0pidament la seguiren d'altres: 20.000 leagues under the sea (a cinemascope, 1954), the shaggy dog (1959) i the parent trap (1960). els estudis disney descobriren molt r\u00e0pid la televisi\u00f3. el 1950 produ\u00efren el seu primer programa televisiu, one hour in wonderland. a la cadena abc, disney patrocin\u00e0 un programa anomenat disneyland dedicat a promocionar el seu nou parc d'atraccions, que s'emeteren tamb\u00e9 seq\u00fc\u00e8ncies de les pel\u00b7l\u00edcules antigues. el primer programa televisiu d'emissi\u00f3 di\u00e0ria realitzat per l'estudi fou el popular mickey mouse club, que continuaria, despr\u00e9s de diversos canvis de nom, fins ben entrats la d\u00e8cada del 1990.\na mesura que l'estudi s'expandia i diversificava el seu camp d'acci\u00f3, disney an\u00e0 prestant menys atenci\u00f3 al departament d'animaci\u00f3, i va delegar cada cop m\u00e9s tasques als seus animadors de confian\u00e7a, que els anomenava els \"nou vells\". encara en vida de disney, el departament d'animaci\u00f3 cre\u00e0 diversos llargmetrats d'\u00e8xit: lady and the tramp (en cinemascope, 1955), one hundred and one dalmatians (1961), la bella dorment (en super technirama 70mm, 1959), i the sword in the stone (1963).\n\nla producci\u00f3 de curtmetratges continu\u00e0 fins al 1956, quan disney decid\u00ed tancar el departament. des de llavors, nom\u00e9s de forma espor\u00e0dica es realitzaren alguns curts.\nels primers anys de la d\u00e8cada del 1960, l'imperi disney era un gran \u00e8xit, i walt disney productions es consolid\u00e0 com l'empresa m\u00e9s important dedicada a l'entreteniment fam\u00edliar del m\u00f3n. despr\u00e9s de d\u00e8cades d'intentar-ho, disney aconsegu\u00ed finalment els drets dels llibres de p.l. travers sobre una institutriu amb poders m\u00e0gics, i el 1964 s'estren\u00e0 la pel\u00b7l\u00edcula mary poppins, que combinava l'animaci\u00f3 i l'acci\u00f3 real, i fou un altre gran \u00e8xit de la factoria (fins i tot fou nominada a l'oscar a la millor pel\u00b7l\u00edcula, encara que perd\u00e9 enfront de la pel\u00b7l\u00edcula my fair lady). aquell mateix any, disney present\u00e0 diverses novetats a la fira mundial de nova york, entre elles figures audio-animatronic, que despr\u00e9s foren utilitzades per les atraccions de disneyland i per al projecte d'un nou parc tem\u00e0tic a la costa est, que disney havia planejat des que s'obr\u00ed disneyland. el 1965 s'anunci\u00e0 la construcci\u00f3 del nou parc, disneyworld, prop d'orlando (florida), que comen\u00e7\u00e0 poc despr\u00e9s de la mort de disney.\npoc temps abans de la seva mort, disney volia obrir una estaci\u00f3 d'esqu\u00ed (disney's mineral king ski resort). el projecte fou finalment abandonat a causa de les protestes de les organitzacions ecologistes.\n\n\n=== mort ===\ndisney deix\u00e0 de treballar en el desenvolupament de disneyworld als \u00faltims mesos del 1966, quan se li diagnostic\u00e0 un c\u00e0ncer de pulm\u00f3, possiblement a causa de tota una vida com a fumador empedre\u00eft. pass\u00e0 un examen m\u00e8dic a l'hospital st. joseph, al costat de l'edifici de l'estudi disney, i va sofrir una aturada cardiorespirat\u00f2ria. va morir el 15 de desembre de 1966 a l'edat de 65 anys. el seu cos fou incinerat el 17 de desembre al forest lawn cemetery de glendale (calif\u00f2rnia). el seu germ\u00e0 roy tir\u00e0 endavant el projecte del parc d'atraccions de florida. va insistir que s'anomen\u00e9s walt disney world en honor del seu germ\u00e0. roy moriria tres mesos despr\u00e9s que el parc obr\u00eds les seves portes el 1971.\nanys m\u00e9s tard es difongu\u00e9 una llegenda urbana que deia que disney pocs minuts abans de morir havia estat criogenitzat. tanmateix, aquesta llegenda \u00e9s totalment falsa i les cendres reposen a calif\u00f2rnia des de fa m\u00e9s de quaranta anys.\n\n\n=== ideologia ===\nla ideologia de walt disney es basa sobretot en la defensa dels valors de l'american way of life (\u00abestil de vida nord-americana\u00bb), en els quals creia fermament. la ideologia neocolonialista subjacent als films de disney ha estat posada en relleu, entre d'altres, per ariel dorfman i armand mattelart, al seu assaig per llegir a l'\u00e0nec donald (1971).\nuna q\u00fcesti\u00f3 molt discutida \u00e9s la de les possibles simpaties de disney pels r\u00e8gims feixistes europeus als anys previs a la segona guerra mundial. segons algunes refer\u00e8ncies, va ser rebut a roma per mussolini en una o dues ocasions durant la d\u00e8cada de 1930. tamb\u00e9 s'ha arg\u00fcit com a prova de la seva simpatia pel nazisme la seva assist\u00e8ncia, en companyia de l'advocat de l'empresa, gunther lessing, a m\u00edtings del german american bund, organitzaci\u00f3 pro-nazi nord-americ\u00e0. no obstant aix\u00f2, el principal testimoni que documenta la pres\u00e8ncia de disney en aquests m\u00edtings no \u00e9s en absolut imparcial: es tracta d'art babbitt, acomiadat per disney el 1941 poc abans de la famosa vaga dels treballadors dels estudis. tamb\u00e9 se sap que disney va ser un dels pocs empresaris cinematogr\u00e0fics que van rebre obertament la cineasta alemanya leni riefenstahl en la seva visita a hollywood el 1938, quan la major part de la ind\u00fastria li va tancar les seves portes.\nen qualsevol cas, si disney va tenir simpaties pels r\u00e8gims feixistes, les va rebutjar quan el seu pa\u00eds va entrar en guerra contra l'eix. durant el conflicte b\u00e8l\u00b7lic va col\u00b7laborar amb el govern realitzant diversos films de propaganda, entre els quals destaca el curtmetratge der fuehrer's face, en el qual apareixen caricaturitzats hitler, mussolini i hirohito i que acaba amb una aut\u00e8ntica oda a les virtuts de la democr\u00e0cia.\ndisney ha estat titllat de vegades d'antisemita, amb l'argument que els jueus apareixen com personatges estereotipats i mal\u00e8vols en alguns curtmetratges de la d\u00e8cada de 1930, particularment en els tres porquets (1933).\ns\u00ed que est\u00e0 fora de tot dubte que disney va ser un fervent anticomunista, en gran manera a causa de la vaga de 1941, que ell va atribuir a maniobres del partit comunista dels estats units per guanyar poder en la ind\u00fastria del cinema. segons la seva declaraci\u00f3 davant el comit\u00e8 d'activitats antiamericanes, creia fermament que el comunisme era una seriosa amena\u00e7a contra la manera de vida nord-americana.\nno s'ha pogut provar que milit\u00e9s en cap partit pol\u00edtic. durant els anys 1950, disney va recolzar econ\u00f2micament al partit republic\u00e0. en la seva joventut, disney va formar part d'una organitzaci\u00f3 de tipus ma\u00e7\u00f2nic anomenada ordre demolay. segons el seu propi testimoniatge, la pertinen\u00e7a a aquesta organitzaci\u00f3 va tenir un paper molt important en la seva formaci\u00f3.\nles conviccions religioses de disney s\u00f3n tampoc ben conegudes. va ser batejat a l'esgl\u00e9sia congregacionalista (de fet, se li va posar el nom de walter en honor d'un pastor d'aquesta esgl\u00e9sia, walter parr), per\u00f2 no sembla haver estat un home religi\u00f3s, encara que s\u00ed que respectava profundament la religi\u00f3 com a garant dels valors establerts. un llibre sobre la preg\u00e0ria de roland gammon editat el 1963, faith is a star, diu que disney va escriure un text sobre la import\u00e0ncia dels valors religiosos en la societat i en la seva pr\u00f2pia vida, que \u00e9s un dels pocs documents coneguts sobre les seves idees religiosas.\n\n\n== oscars de walt disney ==\nal llarg de la seva carrera com a productor cinematogr\u00e0fic, walt disney obtingu\u00e9 un total de vint-i-sis premis de l'acad\u00e8mia, dels quals quatre foren honor\u00edfics. dotze d'aquells premis foren per curtmetratges d'animaci\u00f3, categoria que les produccions disney pr\u00e0cticament coparen durant la d\u00e8cada del 1930; menys conegut \u00e9s el fet que disney fou guardonat tamb\u00e9 amb deu estatuetes per la producci\u00f3 de pel\u00b7l\u00edcules d'imatge real (dos d'elles per llargmetratges), en les categories de millor curtmetratge d'imatge real, millor curtmetratge documental i millor llargmetratge documental. mai reb\u00e9 un \u00f2scar al millor llargmetratge, encara que mary poppins estigu\u00e9 nominada en aquesta categoria l'any 1965, poc abans de la mort de disney. no existia encara la categoria de millor llargmetratge d'animaci\u00f3, que no es crea fins a l'any 2001, pel qual cap dels llargs cl\u00e0ssics de disney obtingu\u00e9 l'estatueta; amb dos excepcions: els oscars honor\u00edfics concedits a la blancaneu, el 1939, i a fantasia, el 1942.\n\n\n=== oscar al millor curtmetratge d'animaci\u00f3 ===\n1932 - flowers and trees (1932)\n1934 - three little pigs (1933)\n1935 - la tortuga i la llebre (1934)\n1936 - three orphan kittens(1935)\n1937 - the country cousin (1936)\n1938 - the old mill (1937)\n1939 - ferdinand the bull (1938)\n1940 - the ugly duckling (1939)\n1942 - lend a paw (1941)\n1943 - der fuehrer's face (1942)\n1954 - toot whistle plunk and boom (1953)\n1969 - winnie the pooh and the blustery day (1968). a t\u00edtol p\u00f2stum.\n\n\n=== oscar al millor curtmetratge d'imatge real ===\n1949 - seal island (1948)\n1951 - beaver valley (1950)\n1952 - nature's half acre (1951)\n1953 - water birds (1952)\n1954 - bear country (1953)\n1959 - grand canyon (1958)\n\n\n=== oscar al millor curtmetratge documental ===\n1954 - the alaskan eskimo (1953)\n1956 - men against the arctic (1955)\n\n\n=== oscar al millor llargmetratge documental ===\n1954 - the living desert (1953)\n1955 - the vanishing prairie (1954)\n\n\n=== oscar honor\u00edfics ===\n1932 - per la creaci\u00f3 de mickey mouse\n1939 - per la blancaneu i els set nans. en aquesta ocasi\u00f3 s'atorgaren, a m\u00e9s de l'escultura habitual, set miniatures d'aquesta.\n1942 - per fantasia. compartit amb william e. garity i j.n.a. hawkins.\n1942 - irving g. thalberg memorial award\n\n\n== curiositats ==\n\n\n=== col\u00b7laboraci\u00f3 amb salvador dal\u00ed ===\nl'any 1945, els estudis disney contactaren amb el pintor catal\u00e0 salvador dal\u00ed per la realitzaci\u00f3 d'un curtmetratge d'animaci\u00f3 surrealista basat en la seva obra pict\u00f2rica. la idea era il\u00b7lustrar amb imatges animades una can\u00e7\u00f3 del mexic\u00e0 armando dom\u00ednguez, composta per una esp\u00e8cie de poema d'amor en imatges on\u00edriques. el projecte finalment s'abandon\u00e0 l'any seg\u00fcent per problemes pressupostaris. tanmateix, diverses d\u00e8cades despr\u00e9s, l'any 2003, aprofitant el material existent, s'edit\u00e0 finalment el curtmetratge titulat destino i tingu\u00e9 un total de set minuts de duraci\u00f3; fou dirigit per dominique monfery i es present\u00e0 al festival internacional d'annecy.\n\n\n=== llegendes urbanes ===\npoc despr\u00e9s de la seva mort, (l'any 1969 qued\u00e0 reflectit ja en una revista) sorg\u00ed un rumor que el cos de disney havia estat criogenitzat fins que els avan\u00e7os cient\u00edfics poguessin retornar-lo a la vida. es tracta d'una llegenda completament falsa, ja que hi ha const\u00e0ncia tant de la mort de disney com de la seva posterior incineraci\u00f3. l'origen del rumor recau en els americans de l'\u00e8poca. almenys dos bi\u00f2grafs de disney, leonard mosley (disney's world: a biography, 1985) i marc eliot (walt disney: hollywood's dark prince: a biography, 1993) mencionen l'inter\u00e8s de disney per la cri\u00f2nica als \u00faltims anys de la seva vida, encara que no aporten fonts concretes. \u00e9s impossible saber amb certesa si aquest inter\u00e8s exist\u00ed i que hagi estat el precursor d'aquesta llegenda urbana. per altra banda, el fet que la incineraci\u00f3 es port\u00e9s en l'\u00e0mbit estrictament privat pogu\u00e9 alimentar aquestes especulacions. s'ha de tenir en compte que disney era conegut, sobretot en els seus \u00faltims anys, pel seu inter\u00e8s per les innovacions tecnol\u00f2giques.\nuna altra llegenda situa el seu naixement a moj\u00e1car (almer\u00eda) com a jos\u00e9 guirao zamora, fill d'una mare soltera que emigr\u00e0 als estats units a principi del segle xx, una teoria que no sustenta cap documentaci\u00f3.\n\n\n== vegeu tamb\u00e9 ==\nhaunted house (mickey mouse)\n\n\n== refer\u00e8ncies ==\n\n\n== bibliografia =="