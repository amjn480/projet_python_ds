"die fidjiaanse nasionale rugbyspan (engels: fiji national rugby union team) is die nasionale rugbyspan wat fidji in internasionale wedstryde (toetswedstryde) verteenwoordig. rugby word in fidji geadministreer deur die fidjiaanse rugbyunie (fiji rugby union, fru) wat in 1913 gestig is. fidji word deur w\u00eareldrugby as \u2019n vlak twee-span erken. die fidjiaanse rugbyspan is tans (oktober 2023) tiende op w\u00eareldrugby se w\u00eareldranglys gelys. die span neem deel aan die jaarlikse stille oseaan-nasiesbeker, saam met japan, samoa en tonga. fidji is \u2019n lid van die stille oseaan-eilande rugbyalliansie (engels: pacific islands rugby alliance; pira), saam met tonga; samoa was tot in 2009 ook \u2019n lid, maar hulle het hulself onttrek.fidji het in 1924 sy eerste internasionale wedstryd teen tonga gespeel. fidji, samoa en tonga speel gereeld teen mekaar in toernooie soos die stille oseaan-nasiesbeker (tot in 2005 stille oseaan-drienasies), waarin fidji tot dusver 16 titels gewen het. fidji se bynaam is flying fijians (engels vir: \u201cvlie\u00ebnde fidjiane\u201d) en hulle speel tradisioneel in wit truie met swart broeke. die cibi-oorlogsdans (fidjiaans: [\u02c8\u00f0imbi]) word voor elke toetswedstryd deur die fidjiaanse span uitgevoer. die oorlogsdans dateer uit die land se oorlo\u00eb met naburige eilande en word sedert 1939 op die rugbyveld gebruik.fidji het tot dusver vir nege van die tien rugbyw\u00eareldbekertoernooie gekwalifiseer en net die rugbyw\u00eareldbeker 1995 in suid-afrika misgeloop. in 1987, 2007 en 2023 het hulle daarin geslaag om tot die kwarteindrondte deur te dring. een voormalige fidjiaanse rugbyspeler is in w\u00eareldrugby se heldesaal opgeneem.\n\n\n== beheerliggaam ==\ndie beheerliggaam vir rugby in fidji is die fidjiaanse rugbyunie (engels: fiji rugby union, fru). die fidjiaanse rugbyunie is in 1913 gestig en het in 1987, net voor die eerste rugbyw\u00eareldbekertoernooi, \u2019n volle lid van die internasionale rugbyvoetbalraad (irr; nou w\u00eareldrugby) geword. daarbenewens het die fidjiaanse rugbyunie in 2000 \u2019n stigtingslid van die vereniging van oseaniese rugbyunies (federation of oceania rugby unions, foru; nou oseani\u00eb rugby) geword.naas die amptelike nasionale span roep die fidjiaanse rugbyunie ook ander keurspanne byeen. fiji warriors is die tweede nasionale span van fidji en hulle neem aan w\u00eareldrugby se stille oseaan-uitdaging deel. die fiji sevens is die fidjiaanse sewesrugbyspan en hulle neem aan internasionale toernooie soos w\u00eareldrugby se sewesreeks, sewesrugbyw\u00eareldbeker, olimpiese somerspele en die statebondspele deel. nes ander rugbylande beskik fidji oor \u2019n o/20-nasionale span wat aan die w\u00eareldrugby o/20-kampioenskap deelneem. kinders en jongmense word reeds op skool aan rugby bekend gestel en na gelang van hul belangstelling en talent begin hul met hul afrigting.as deel van die stille oseaan-eilande rugbyalliansie het die beheerliggaam van 2004 wedstryde gere\u00ebl van die stille oseaan-eilanders, \u2019n gemeensame keurspan van die drie stille oseaan-eilandstate fidji, samoa en tonga. aangesien die stille oseaan-eilanders nie die gewenste inkomste vir die beheerliggame gegenereer het nie, het die samoaanse beheerliggaam di\u00e9 samewerking in 2009 be\u00ebindig. sedert 2022 word fidji in die internasionale superrugbytoernooi verteenwoordig deur die professionele span fijian drua, wat aan di\u00e9 toernooi deelneem saam met spanne uit australi\u00eb, nieu-seeland en een uit die stille oseaan-eilande (feitlik die cookeilande, fidji, samoa en tonga).\n\n\n== algemene situasie ==\nfidji is een van die min lande waar rugby die hoofsport is. slegs die cookeilande, nieu-seeland, samoa, tonga en wallis kan soortgelyke bewerings maak. daar is ongeveer 80 000 geregistreerde spelers uit \u2019n totale bevolking van sowat 950 000 wat in meer as 600 klubs aktief is. fidji ly egter onder \u2019n groot uitvloei aan talent, aangesien baie spelers in die professionele ligas in australi\u00eb, nieu-seeland, europa of japan speel en deur die onderskeie land ingeburger word. volgens w\u00eareldrugby se re\u00ebls is \u2019n tydperk van vyf jaar ononderbroke blyplek genoeg om vir die nasionale span van \u2019n ander land uit te draf (tot aan die einde van 2020 was dit net drie jaar). verder speel \u2019n beduidende aantal spelers, wat vir fidji verkiesbaar is, vir australi\u00eb of nieu-seeland; noemenswaardige voorbeelde is die fidjiaans gebore all blacks joe rokocoko en sitiveni sivivatu asook die wallabies tevita kuridrani en lote tuqiri.\ndie stille oseaan-eilandstate se beheerliggame is nie sterk genoeg om hierdie uitvloei aan talent stop te sit nie. soms word die sistematiese stropery in \u2019n ironiese manier met die 19de eeuse blackbirding vergelyk. fidjiane, wat hul eie land verteenwoordig, kan nie altyd vir hul nasionale span verskyn nie, aangesien veral engelse klubs huiwerig is om spelers vir toetswedstryde beskikbaar te stel. die professionele span fijian drua, wat sedert 2022 aan die internasionale toernooi superrugby deelneem, sal as \u2019n oplossing dien.die fidjiane is in rugbyunie steeds onder die 15 beste spanne w\u00eareldwyd. hulle is egter nog meer suksesvol in sewesrugby, waarvan die re\u00ebls op rugbyunie s\u2019n geskoei is. byvoorbeeld: het hulle twee sewesrugbyw\u00eareldbekertoernooie en tydens die olimpiese somerspele in 2016 en 2020 goue medaljes gewen. vir die sewesrugbyspan het spelers verskyn wat voorheen of later ook vir die rugbyuniespan gespeel het. volgens w\u00eareldrugby se re\u00ebls is dit egter nie moontlik om terselfdertyd vir albei nasionale spanne in aanmerking te kom nie; hierdeur sal veral uitputting van spelers vermy word.\n\n\n== geskiedenis ==\n\n\n=== invoering en vestiging van rugby ===\nbritte, nieu-seelanders en inheemse polisiemagte het in 1884 vir die eerste keer rugby by ba op die eiland viti levu gespeel. gedurende die vroe\u00eb 1890\u2019s het die plaaslike pers vir die eerste keer oor di\u00e9 sport verslag gedoen, waarvolgens dit in die bevolking begin versprei het. aanvanklik was dit in wedywering met sokker, maar rugby het spoedig die voortou gekry en is tot op hede die oorheersende balsport in fidji. volgens robert f. dewey, \u2019n historikus aan die depauw-universiteit, was rugby destyds \u2019n belangrike manier om die plaaslike trots en strydlustige manlikheid uit te druk. nadat baie tradisionele rituele gedurende die koloniale tydperk verdwyn het, was rugby \u2019n goeie plaasvervanger vir die uitvoering van ou konflikte. buitendien was die atletiese vaardighede van die inheemse spelers glo heel geskik vir die rugbyspel. \u2019n soortgelyke ontwikkeling het in twee ander stille oseaan-eilandstate plaasgevind: samoa en tonga.van 1904 is aparte toernooie aangebied, waartydens europese setlaars en inheemses net onder mekaar gespeel het; di\u00e9 toernooie was egter net los gestruktureer. in 1913 het die nieu-seelandse loodgieter paddy sheehan, wat by die oprigting van die grand pacific hotel in die hoofstad suva gewerk het, met die pacific club die eerste formeel georganiseerde klub gestig. onmiddellik daarna is die fidjiaanse rugbyvoetbalunie (fiji rugby football union, frfu) gestig en die goewerneur ernest bickham sweet-escott het die escott shield as kampioenskaptrofee geskenk. sheehan het as die eerste president van die beheerliggaam daarvoor gesorg dat die nieu-seelandse all blacks tydens hul terugkeer van hul suksesvolle toer na kaliforni\u00eb \u2019n tussenstop in suva maak om in \u2019n wedstryd te speel. dit het op 13 desember 1913 plaasgevind en met \u2019n 3\u201367-nederlaag vir die uitsluitlik uit europe\u00ebrs saamgestelde span ge\u00ebindig. sheehan, wat ook as kaptein en afrigter gedien het, het met sy drie die enigste punte vir fidji aangeteken.as gevolg van die destydse rasseskeiding was die frfu in die eerste jare vir europe\u00ebrs voorbehou. in 1914 het ratu epeli ganilau \u2019n toernooi vir \u201cinheemses\u201d (natives) met vier klubs, wat saam die fiji native union gevorm het, van stapel gestuur. di\u00e9 beheerliggaam was met die frfu geassosieerd en het ook die meeste nasionale spelers gelewer, maar die rasseskeiding het vir die volgende drie dekades bly bestaan. eers in 1945 is die fiji native union volledig in die frfu ge\u00efntegreer. sedert 1963 dra die beheerliggaam die naam fidjiaanse rugbyunie (fiji rugby union, fru). die meeste hoofafrigters, raadslede en ander funksionarisse was steeds van \u2019n europese afkoms wat eers met die onafhanklikheidwording in 1970 begin verander het. die fidjiaanse indi\u00ebrs, wat aan die einde van die 19de eeu deur die britse koloniste uit brits-indi\u00eb hier gevestig is, was egter steeds uitgesluit. tot op hede word hierdie bevolkingsgroep nie deur die fidjiaanse rugbykultuur betrek nie.\n\n\n=== die nasionale span se eerste jare ===\nin 1924 het die frfu en die geassosieerde fiji native union die eerste fidjiaanse nasionale rugbyspan saamgestel. dit het net uit spelers van die vyf bestaande \u201cinheemse\u201d klubs bestaan en geen europese speler ingesluit nie. die eerste toetswedstryd is op 15 augustus 1924 op neutrale bodem in die samoaanse hoofstad apia teen tonga gespeel en met 6\u20130 gewen. volgens \u2019n legende is die wedstryd op \u2019n rugbyveld met \u2019n groot boom op die middellyn gespeel, maar destydse koerantberigte vermeld niks daarvan nie. die wedstryd het om 7 v.m. afgeskop om die samoaanse toeskouers kans te gee om n\u00e1 die wedstryd te gaan werk. die fidjiaanse spelers was volledig in swart geklee (na die nieu-seelandse voorbeeld) en het kaalvoet uitgedraf. aansluitend het hulle vir nege wedstryde na tonga getoer. die eerste toetswedstryd in nuku\u02bbalofa is met 6\u20139 verloor, die tweede met 14\u20133 gewen en in die derde het hulle met 0\u20130 gelykop gespeel. op pad huis toe is fidji deur samoa met 9\u20133 geklop.met uitsondering van die jaar 1930 het fidji en tonga tussen 1924 en 1934 al om die twee jaar \u2019n toetsreeks van drie wedstryde teen mekaar gespeel. toe die tongane in 1926 vir die eerste keer fidji besoek het, het die fidjiaanse spelers in \u2019n wit trui met \u2019n geborduurde palmembleem begin uitdraf; saam met die swart broeke vorm dit steeds die gewone speeldrag. in 1928 het die beheerliggaam vir die eerste keer \u2019n studentekompetisie aangebied. op daardie stadium was die meeste rugby-aktiwiteite veral op suva en nausori beperk. in \u2019n berig deur die beheerliggaam is die rede hiervoor genoem: \u201cdit is moeilik om die spel buite suva te vestig, aangesien amper elke geskikte plek reeds \u2019n krieketveld met \u2019n betonblad in die middel het.\u201d die nieu-seelandse maori (die maori's se keurspan) het in augustus 1938 vir die eerste keer na fidji getoer. die gasheer het vir die eerste keer in stewels uitgedraf, maar hulle het die neiging gehad om dit tydens die wedstryd uit te trek en oor die kantlyn te gooi. van die vyf wedstryde tydens die toer was drie toetswedstryde. in die eerste het hulle met 3\u20133 gelykop gespeel, fidji het die tweede met 11\u20135 en die maori die derde met 6\u20133 gewen, waarvolgens die reeks onbeslis ge\u00ebindig het.die fidjiane het in 1939 nieu-seeland vir die eerste keer besoek. die spankaptein tydens die toer van agt wedstryde, ratu george cakobau, was van mening dat sy span \u2019n oorloogsdans in antwoord op die nieu-seelandse haka moes opvoer. sedertdien word die cibi voor elke wedstryd deur die nasionale span gedans. die fidjiane het sonder vrees gespeel en die toeskouers met hul onvoorspelbare spelstyl vermaak. hulle was die eerste span nog wat tydens \u2019n toer na nieu-seeland onoorwonne gebly het, \u2019n prestasie wat geen ander span kon naboots nie. hulle het van die eerste sewe wedstryde teen provinsiale keurspanne ses gewen en een gelykop gespeel. ter afsluiting het die fidjiane in hamilton teen die nieu-seelandse maori te staan gekom en met 14\u20134 gese\u00ebvier. hulle kon egter nie teen die all blacks speel nie.\n\n\n=== naoorlogse tydperk ===\ndie tweede w\u00eareldoorlog het \u2019n meerjarige onderbreking van die internasionale speelprogram tot gevolg gehad. in 1947 het hulle tonga vir twee toetswedstryde gehuisves, wat hul albei verloor het. in 1948 het die nieu-seelandse maori fidji besoek; van die drie toetswedstryde het die fidjiane twee gewen. drie jaar later het die teenbesoek in nieu-seeland gevolg, waartydens die nasionale span oor \u2019n tydperk van sewe weke in 14 wedstryde gespeel het. in wellington het hulle teen die nieu-seelandse maori te staan gekom en hulle met 21\u201314 geklop. ook di\u00e9 keer het hulle nie die all blacks ontmoet nie.in julie en augustus 1952 het die fidjiane vir die eerste keer australi\u00eb besoek, nadat hulle deur die australiese rugbyunie genooi is. die provinsiale beheerliggaam van nieu-suid-wallis was destyds amper bankrot en moes by die belangrikste klubs vir skenkings aanklop om \u2019n vooruitbetaling vir die fidjiane se bestedings in di\u00e9 deelstaat te kon bekostig. in die eerste ses van die tien wedstryde tydens die toer het fidji onoorwonne gebly; onder andere het hulle teen die nieu-suid-wallis waratahs met 14\u201314 gelykop gespeel en die queensland reds met 24\u201317 geklop, wat die toeskouers se belangstelling in die twee toetswedstryde in sydney aansienlik verhoog het. die eerste ontmoeting met die australiese nasionale span, die wallabies, het in \u2019n 9\u201315-nederlaag ge\u00ebindig. die pers was eens, dat dit veral aan die re\u00ebnerige weer en die nat speelveld te wyte was dat die fidjiane se speelvaardighede glo belemmer is. die besoekers het die tweede toetswedstryd naelskraap met 17\u201315 gewen. daarmee het fidji vir die eerste keer daarin geslaag om \u2019n tradisionele rugbyland te verslaan.in 1954 het fidji \u2019n tweede toer van 16 wedstryde na australi\u00eb onderneem, wat weens die fidjiane se aanskoulike speelstyl weereens rekordskare gelok het. hul enigste nederlaag teen \u2019n provinsiale keurspan was teen die waratahs. die eerste toetswedstryd in brisbane het die wallabies met 22\u201319 gewen, terwyl fidji die tweede in sydney met 18\u201316 gewen het. albei wedstryde is deur erge vuilspel gekenmerk. in dieselfde jaar het hulle die nieu-seelandse maori gehuisves en in 1955 het hulle vir die eerste keer in 27 jaar weer samoa besoek. in 1957 het die fidjiane weer na nieu-seeland getoer, waar hulle onder andere die maori in wellington met 36\u201313 en in dunedin met 17\u20138 verslaan het. die volgende toer na australi\u00eb in mei en julie 1961 het 14 wedstryde ingesluit, waarvan drie toetswedstryde was. terwyl die fidjiane in brisbane en sydney deur die wallabies verslaan is, het hulle in melbourne met 3-elk gelykop gespeel.\n\n\n=== toenemende internasionale kontak ===\nin 1963 is die eerste suid-stille oseaan-spele in suva aangebied en fidji het tydens die rugbytoernooi onoorwonne gebly en di\u00e9 toernooi beklink. die fru het in 1964 vir die eerste keer \u2019n interkontinentale toer gere\u00ebl wat die nasionale span deur wallis, frankryk en kanada geneem het. tydens di\u00e9 toer het fidji onder andere wedstryde teen die verskeie nasionale spanne gespeel, maar net di\u00e9 teen frankryk is as \u2019n toetswedstryd erken. die fidjiane het die toeskouers weer met hul aggressiewe en aantreklike speelstyl vermaak. veral die ontmoeting met die walliese nasionale span in cardiff het \u2019n skare van meer as 60 000 gelok. die mededingers uit samoa en tonga het nie aan die suid-stille oseaan-spele 1969 se rugbytoernooi deelgeneem nie; fidji het die ander deelnemende spanne heeltemal oorheers en in die eindstryd die gasheer papoea-nieu-guinee met 88\u20133 oorrompel.n\u00e1 \u2019n eenmaandse toer deur nieu-seeland met \u2019n gemengde rekord (onder andere \u2019n gelykop en \u2019n nederlaag teen die nieu-seelandse maori) het aan die einde van die jaar 1970 die tweede toer na europa en noord-amerika gevolg, waartydens 13 van die 16 wedstryde in engeland gespeel is. op 24 oktober het die fidjiane in newcastle upon tyne \u2019n verrassing behaal, toe hulle die barbarians met 29\u20139 verneder het. hierdie prestasie is veral noemenswaardig aangesien die barbarians amper net nasionale spelers van die boonste rakke op die veld gesit het. tydens die toere van 1972 en 1976 het hulle vier deels naelskraapse nederlae teen die wallabies behaal. in teenstelling met die australi\u00ebrs het die nieu-seelanders in 1974 wedstryde teen die fidjiane nie as toetswedstryde erken nie, maar nietemin het die all blacks n\u00e1 hul toer na australi\u00eb na suva vertrek om vir die eerste keer teen die fidjiaanse nasionale span te speel. die gaste het die wedstryd op 11 junie net met groot moeite naelskraap 14\u201313 gewen. die fidjiane het op 15 augustus 1977 een van die grootste verrassings nog behaal, toe die britse leeus op hul pad huis toe van hul driemaandse toer na nieu-seeland \u2019n tussenhalte in fidji gemaak het en voor \u2019n opgewonde skare van 20 000 met 21\u201325 verslaan is.tydens die suid-stille oseaan-spele 1979 in suva het fidji in die eindstryd teen tonga met 3\u20136 verloor en die silwermedalje verower. in 1980 was daar twee premi\u00e8res: itali\u00eb het fidji besoek (en is met 16\u20133 geklop) en die fidjiane het hul eerste toer na suid-amerika onderneem; die hoogtepunte was die eerste twee toetswedstryde teen die argentynse nasionale span wat fidji albei verloor het. in 1982 het die nuwe, jaarlikse stille oseaan-drienasiestoernooi gereelde wedstryde aan die drie voorste stille oseaan-rugbylande besorg; in 1983 het fidji di\u00e9 toernooi vir die eerste keer beklink. in dieselfde jaar het hulle tydens die suid-stille oseaan-spele met die goue medalje weggestap. dit was ook hul laaste deelname aan di\u00e9 toernooi, aangesien die klasverskil met die meeste ander deelnemers te groot was: byvoorbeeld het hulle niue met 120\u20134 verneder, tot op hede hul hoogste oorwinning. tydens die toer na europa gedurende herfs 1985 het fidji in sy eerste toetswedstryd teen wallis gespeel, wat die gasheer oortuigend met 40\u20133 gewen het. daarteenoor was hul eerste wedstryd teen ierland (wat nie as \u2019n toetswedstryd erken is nie) meer gebalanseerd en die fidjiane het in dublin naelskraap met 15\u201316 verloor. die hoogtepunt van die jaar 1986 was die eerste besoek van die walliesers aan fidji wat die gaste met 22\u201315 gewen het.\n\n\n=== eerste deelname aan rugbyw\u00eareldbekertoernooie ===\nweens hul voortgesette goeie prestasies teen sterker geagte spanne was fidji in 1987 een van die 16 lande wat deur die internasionale rugbyraad (irr; nou w\u00eareldrugby) uitgenooi is om aan die eerste rugbyw\u00eareldbekertoernooi in 1987 in australi\u00eb en nieu-seeland deel te neem. daarmee het gepaard gegaan die fidjiaanse beheerliggaam se aansluiting by die voorheen redelik eksklusiewe irr, waarvolgens amper alle wedstryde met die tradisionele rugbylande as toetswedstryde erken is. tydens die rugbyw\u00eareldbeker het fidji argentini\u00eb in die groepfase geklop (met 28\u20139), maar ook twee nederlae teen nieu-seeland (met 13\u201374) en itali\u00eb (met 15\u201318) gely. aangesien by gelyke punte vir die kwarteindstrydkwalifisering die aantal drie\u00eb gedruk belangrik was, en nie soos in die huidige formaat die punteverskil nie, het die fidjiane bo itali\u00eb en argentini\u00eb die tweede plek gehaal en tot die kwarteindrondte gevorder. in die kwarteindstryd het hulle teen frankryk met 16\u201331 verloor.benewens die jaarlikse stille oseaan-drienasiestoernooi het hulle in die daaropvolgende jare ook \u2019n aantal toere onderneem. onder andere het fidji vir die eerste keer teen engeland, skotland en japan te staan gekom. die rugbyw\u00eareldbeker 1991, wat deur die destydse vyfnasies aangebied is, het vir fidji teleurstellend verloop: hulle het in aldrie hul groepwedstryde teen kanada (met 3\u201313), frankryk (met 9\u201333) en roemeni\u00eb (met 15\u201317) verloor, waardeur hulle die laaste plek ingeneem het.gedurende die vroe\u00eb 1990\u2019s het die span ernstig gesukkel en suksesse was maar skaars. weens sy laaste plek tydens die rugbyw\u00eareldbeker 1991 moes fidji aan die rugbyw\u00eareldbekerkwalifisering deelneem. gedurende die uitspeelwedstryde wat uit \u2019n tuis- en wegwedstryd teen tonga bestaan het, het hulle met \u2019n totale telling van 26\u201334 die rugbyw\u00eareldbeker 1995 in suid-afrika misgeloop. nadat die irr in augustus 1995 al die beperkinge rakende spelersbetaling opgehef en daarmee die professionele tydperk van die rugbyspel ingelui het, was dit vir fidji en die ander stille oseaan-eilandstate terselfdertyd vloek \u00e9n se\u00ebn. aan die een kant kon die nasionale span professionele spelers insluit wat oorwegend by klubs in nieu-seeland, australi\u00eb, europa en japan gespeel het. aan die ander kant het die fru altyd met die risiko gesit dat hierdie spelers meer as drie jaar oorsee gebly het en volgens die irr se woonplekre\u00ebl deur die onderskeie beheerliggame gekeur kon word, waarvolgens hulle nie meer vir die nasionale span beskikbaar was nie. buitendien het die finansieel sterk mededingers die plaaslike liga erg verswak. n\u00e1 jare sonder sukses het die beheerliggaam met die heropbou van die nasionale span begin, maar die prestasies was aanvanklik min gesaai. byvoorbeeld het \u2019n toer vir ses wedstryde gedurende herfs 1995 na wallis en ierland in ses nederlae ge\u00ebindig. \u2019n kort toer gedurende die somer van 1996 deur nieu-seeland en suid-afrika het beter verloop, en die hoogtepunt was die eerste toetswedstryd teen die springbokke op loftus op 2 julie. fidji het die toets met 18\u201343 verloor, maar hulle kon drie dae later as troosprys die blou bulle, een van die sterkste provinsiale spanne, met 44\u201337 klop.die daaropvolgende rugbyw\u00eareldbekerkwalifisering was suksesvol en fidji het een van die oseaniese plekke bespreek. tussen die twee kwalifiseringsrondtes het hulle op 26 junie 1998 vir \u2019n verrassing gesorg, toe hulle die skotse besoekers in suva met 51\u201326 oorrompel het. gedurende somer 1999 het fidji vir die eerste keer deelgeneem aan die stille oseaanrand rugbykampioenskap, \u2019n toernooi vir die spanne in en rondom die stille oseaan, en die vierde plek onder ses deelnemers beklee. tydens die rugbyw\u00eareldbeker 1999, wat weer in die destydse vyfnasies gehou is, het fidji n\u00e1 oorwinnings teen namibi\u00eb (met 67\u201318) en kanada (met 38\u201322), asook \u2019n naelskraapse nederlaag teen frankryk (met 19\u201328) die tweede plek gehaal en tot die uitspeelrondte gevorder, maar hulle is deur engeland met 45\u201324 geklop.\n\n\n=== vestiging naby die w\u00eareldklas ===\nin 2001 het fidji die laaste stille oseaanrand rugbykampioenskap beklink, nadat hulle in die eindstryd in tokio samoa met 28\u201317 geklop het. die stille oseaan-drienasies in 2002 het terselfdertyd as rugbyw\u00eareldbekerkwalifisering gedien. fidji en samoa het hul toernooiplekke met drie oorwinnings en \u2019n gelykop elk bespreek, bowendien het fidji danksy sy beter punteverskil di\u00e9 toernooi gewen. as gevolg van die w\u00eareldwyd toenemende professionalisering en die afnemende beskikbaarheid van spelers het die tradisionele rugbytoere uit die amateurtydperk eindelik verdwyn. fidji het sy laaste rugbytoer in augustus 2003 onderneem en na suid-amerika getoer. tydens die daaropvolgende rugbyw\u00eareldbeker 2003 in australi\u00eb het die fidjiane in die groepfase die verenigde state (met 19\u201318) en japan (met 41\u201313) geklop, maar hulle het teen skotland (met 20\u201322) en frankryk (met 18\u201361) verloor. vervolgens het hulle met hul derde plek die kwarteindrondte misgeloop.in 2002 was die fru een van die stigtingslede van die stille oseaan-eilande rugbyalliansie wat die doelwit gehad het om die samewerking tussen die stille oseaan-rugbylande te verbeter. in 2004 het die lede die gesamentlike keurspan stille oseaan-eilanders byeengeroep, wat volgens die britse en ierse leeus se voorbeeld al om die twee jaar pleks van die onderskeidelike nasionale span \u2019n aantal toetswedstryde teen die vername rugbylande gespeel het. op mediumtermyn sou di\u00e9 span homself vir \u2019n moontlike uitbreiding van die super 12 of die drienasiesreeks beskikbaar stel. in altesaam elf wedstryde het hulle agt nederlae gely en drie oorwinnings aangeteken. in 2009 het die samoaanse beheerliggaam die alliansie verlaat, aangesien hulle glo naas die sportiewe ook nie in die finansi\u00eble doelwitte geslaag het nie. sedertdien het die stille oseaan-eilanders ondanks verskeie herlewingspogings nie meer byeengekom nie. nes die ander stille oseaan-rugbylande het fidji toenemend gebuk gegaan onder die feit dat die beste spelers kontrakte by oorsese klubs onderteken het en vervolgens van hul onderskeie klubs afhanklik was. dit en ander nadele het daartoe gelei dat die beheerliggame van fidji, samoa en tonga in 2000 die kontinentale beheerliggaam vereniging van oseaniese rugbyunies (federation of oceania rugby unions, foru; nou oseani\u00eb rugby) van stapel gestuur het. die foru het vir \u2019n medebeslissingsreg by die irr se uitvoerende raad aangeklop en dit is in 2004 toegestaan. die meer as \u2019n dosyn lede moet egter twee setels deel en word dus steeds erg benadeel teenoor die \u201cgroot\u201d rugbylande.tydens die 2005-midjaarrugbytoetsreeks het fidji weg teen nieu-seeland met 0\u201391 hul ergste nederlaag nog gely; die in fidji gebore all black sitiveni sivivatu, wat volgens die woonplekre\u00ebl gekeur is, het met vier drie\u00eb die meeste punte aangeteken. ses weke later het die fidjiane vir die rugbyw\u00eareldbeker gekwalifiseer. in 2006 is die vorige stille oseaan-drienasies met die nuwe stille oseaan-nasiesbeker vervang. tydens die eerste toernooi het die fru vyf spelers vir die res van die jaar geskors, nadat hulle in japan dronk in \u2019n bakleiery betrokke was.die 2007-midjaarrugbytoetsreeks het as voorbereiding op die rugbyw\u00eareldbeker gedien. vir di\u00e9 toernooi kon die fidjiane nie op hul beste spelers staat maak nie, aangesien hulle deur hul klubs nie beskikbaar gestel is nie. erg verswak is hulle weg deur die wallabies met 0\u201349 geklop. tydens die rugbyw\u00eareldbeker 2007 in frankryk het fidji weer oor alle spelers beskik. in die groepfase het hulle twee oorwinnings teen japan (met 35\u201331) en kanada (met 29\u201316) aangeteken. vir die wedstryd teen australi\u00eb het die hoofafrigter \u2019n aantal sleutelspelers laat rus, waardeur die 12\u201355-nederlaag geen verrassing was nie. die volstomspan het in die wedstryd wallis oorheers en in \u2019n tot die eindfluitjie noue wedstryd \u2019n verrassende oorwinning met 38\u201334 aangeteken. daarmee het hulle vir die eerste keer sedert 1987 die kwarteindrondte gehaal. hulle is egter deur die latere kampioen suid-afrika met 37\u201320 geklop. met hul kwarteindrondtedeelname het hulle regstreeks vir die daaropvolgende rugbyw\u00eareldbeker gekwalifiseer.nadat hulle tydens die eerste drie stille oseaan-nasiesbekertoernooie onderpresteer het, het die fidjiane tydens die 2009-toernooi die tweede plek behaal en hulle is net deur die junior all blacks, die nieu-seelandse tweede span, verbygesteek. in 2010 het hulle weer as naaswenner ge\u00ebindig, di\u00e9 keer na japan, wat \u2019n beter punteverskil gehad het. in dieselfde jaar is hulle in toetswedstryde deur australi\u00eb en frankryk maklik verslaan. daarteenoor het hulle in november 2010 in cardiff teen die walliesers in \u2019n verrassende 16\u201316-gelykop gespeel. tydens die rugbyw\u00eareldbeker 2011 in nieu-seeland is die fidjiane in \u2019n sterk groep geloot. in hul eerste wedstryd het hulle namibi\u00eb met 49\u201325 geklop, maar in die ander drie wedstryde het hulle swak nederlae gely: met 3\u201349 teen suid-afrika, met 7\u201327 teen samoa en met 0\u201366 teen wallis.\n\n\n=== geleidelike suksesse ===\nn\u00e1 hul tweede plek in 2012 het fidji tydens die stille oseaan-nasiesbeker 2013 vir die eerste keer die titel gewen. daarteenoor het hulle al hul toetswedstryde teen vlak-een-spanne verloor. een rede hiervoor was die spelers se gebrek aan dissipline. byvoorbeeld het die fidjiane in november 2013 in cremona teen itali\u00eb vyf geel kaarte gesien. hoewel hulle met tye net elf pleks van 15 spelers op die veld gehad het, was die nederlaag met 31\u201337 nogal naelskraap. sewe maande later het hulle in suva met \u2019n 25\u201314-oorwinning wraak geneem. tydens die rugbyw\u00eareldbekerkwalifisering in dieselfde maand was \u2019n maklike 108\u20136-oorwinning teen die cookeilande genoeg. tydens die stille oseaan-nasiesbeker 2015 het die fidjiane hul tweede titel gewen; in die eindstryd in die kanadese stad burnaby het hulle samoa met 39\u201329 geklop. soos vier jaar voorheen is fidji tydens die rugbyw\u00eareldbeker 2015 in \u2019n \u201cdoodsgroep\u201d geloot. die openingswedstryd op die londense twickenham-stadion teen die gasheer engeland het soos verwag in \u2019n 11\u201335-nederlaag ge\u00ebindig. n\u00e1 twee verdere nederlae teen australi\u00eb (met 13\u201328) en wallis (met 13\u201323) het fidji reeds die kwarteindrondte misgeloop; hul maklike oorwinning teen uruguay met 47\u201315 was nie meer van belang nie.in 2016, 2017 en 2018 het fidji in die stille oseaan-nasiesbekertoernooi drie opeenvolgende titels ingepalm en in al daardie toernooie onoorwonne gebly. in 2017 het die toernooi ook as rugbyw\u00eareldbekerkwalifisering gedien. tydens die 2017 midjaarrugbytoetsreeks het fidji itali\u00eb en skotland tuis verslaan. in november 2018 het hul 21\u201314-wegoorwinning teen frankryk groot opskudding veroorsaak; dit was hul eerste oorwinning teen di\u00e9 span. hul prestasies tydens die rugbyw\u00eareldbeker 2019 in japan was gemeng. op hul 21\u201339-nederlaag teen australi\u00eb het \u2019n onverwagse 27\u201330-nederlaag teen die buiteperd uruguay gevolg. die derde groepwedstryd teen georgi\u00eb het in \u2019n maklike 45\u201317-oorwinning ge\u00ebindig. in hul laaste wedstryd het die fidjiane teen wallis met 17\u201329 verloor. met hul derde plek het hulle die uitklopfase misgeloop, maar regstreeks vir die volgende toernooi gekwalifiseer.sowel in 2020 as in 2021 is die stille oseaan-nasiesbekertoernooi weens die w\u00eareldwye covid-19-pandemie afgelas. pleks daarvan is fidji vir die herfsnasiesbeker in november 2020 na groot-brittanje genooi. weens \u2019n aantal besmettings het die span al die groepwedstryde misgeloop en hulle is as nederlae geag. hulle kon net in die wedstryd om die sewende plek speel en het met 38\u201324 teen georgi\u00eb gewen.\naan die begin van 2022 het w\u00eareldrugby \u2019n nuwe re\u00ebl ge\u00efmplementeer wat vir die stille oseaan-eilandstate as baie voordelig beskou word. hiervolgens kan nasionale spelers van \u2019n \u201cgroot\u201d rugbyland na \u2019n ander land oorskakel, ongeag die aantal toetswedstryde wat tot dusver gespeel is. hiervoor moes 36 maande verloop het sedert die laaste toetswedstryd en die speler moet in die betrokke land gebore wees; \u2019n oorskakeling is ook moontlik met \u2019n ouer of grootouer wat daar gebore is. volgens verwagtinge sal talle spelers met \u2019n fidjiaanse, samoaanse of tongaanse herkoms tydens die rugbyw\u00eareldbeker 2023 vir hul oorspronklike land kan speel. tydens die stille oseaan-nasiesbekertoernooi 2023 het die fidjiane onoorwonne gebly en hul sesde titel ingepalm. in hul laaste opwarmingswedstryd voor die rugbyw\u00eareldbeker 2023 in frankryk kon fidji op twickenham sy eerste oorwinning nog teen engeland aanteken. tydens die hooftoernooi het die fidjiane hul eerste oorwinning teen australi\u00eb in 69 jaar aangeteken (met 22\u201315) en georgi\u00eb naelskraap geklop (met 17\u201312), maar hulle het ook naelskraapse nederlae teen wallis (met 26\u201332) en ietwat verrassend portugal (met 23\u201324) gely. daarmee het hulle pleks van die australi\u00ebrs die uitklopfase gehaal, maar teen engeland verloor (met 24\u201330).\n\n\n== kleure, embleem en bynaam ==\nfidji speel tradisioneel in \u2019n wit trui met swart kleuraksente, wit broeke en swart-wit-gestreepte sokkies. hul alternatiewe trui is swart met wit kleuraksente, wit broeke en wit sokkies met swart bane.\ndie huidige truiverskaffer is sedert 2021 nike en die truiborg is sedert 2021 vodafone/swire shipping. die beheerliggaam se kenteken verskyn op die regterbors, die truiverskaffer se kenteken links en die borgkenteken in die middel.\ndie beheerliggaam fidjiaanse rugbyunie se kenteken toon \u2019n palmboom in wit voor \u2019n gestileerde rugbybal met \u2019n swart fraiing en die belettering fiji rugby daaronder. die nasionale span se bynaam is flying fijians (\u201cvlie\u00ebnde fidjiane\u201d).\n\n\n== truiverskaffers en -borge ==\nsedert die 1970\u2019s het die volgende truiverskaffers en -borge verskyn:\n\n\n== die cibi ==\nvoor elke wedstryd voer die span \u2019n cibi (fidjiaans: [\u02c8\u00f0imbi]) genoemde oorlogsdans uit om die opponent te intimideer en hulself aan te moedig. dit is tydens die 1939-toer na nieu-seeland vir die eerste keer gedans om die bekende haka van die all blacks en ander nieu-seelandse keurspanne (in di\u00e9 geval die nieu-seelandse maori) met \u2019n ekwivalent te beantwoord. ratu sir george cakobau, die destydse spankaptein, het ratu bola, die opperhoof van die krygerstam navusaradave in die provinsie ba, versoek om vir die nasionale span \u2019n nuwe oorlogsdans te bedink.\n* soos \u2019n waarskuwing uitgespreek\n\n\n== tuisstadions ==\nfidji se tuisstadion is die anz nasionale stadion in die hoofstad suva wat in 1951 opgerig is. n\u00e1 opknappings in 1978/79 en 2012 het dit \u2019n kapasiteit van 15 000. hier is tot dusver sowat driekwart van fidji se tuiswedstryde aangebied. \u2019n ander belangrike stadion is die churchillpark in lautoka wat sedert 1954 gereeld gebruik word. enkele wedstryde is ook op die prince charles park in nadi gespeel.\n\n\n== toetswedstryde ==\nfidji het 180 van sy 354 toetswedstryde gewen, \u2019n wenrekord van 50,85%. fidji se statistieke in toetswedstryde teen alle lande, in alfabetiese volgorde, is soos volg (korrek in oktober 2023):\n\n\n== rekords ==\n\n\n=== w\u00eareldbekerrekord ===\nfidji het tot dusver aan amper elke rugbyw\u00eareldbekertoernooi deelgeneem, met uitsondering van die rugbyw\u00eareldbeker 1995 in suid-afrika. hul beste prestasie tot dusver was hul vordering tot die kwarteindrondte in 1987, 2007 en 2023.\n\n\n=== stille oseaan-drienasies ===\ndie stille oseaan-drienasies was van 1982 tot 2005 die tradisionele jaarlikse toernooi tussen die drie stille oseaan-rugbylande fidji, samoa en tonga. hulle het die toernooi elf keer gewen.\n\ntiteloorwinnings (11): 1983, 1984, 1985, 1987, 1988, 1994, 1995, 1996, 1998, 2002, 2004\n\n\n=== stille oseaan-nasiesbeker ===\nfidji se enigste jaarlikse toernooi sedert 2006 is die stille oseaan-nasiesbeker, waartydens hulle teen samoa en tonga speel (soms word ook ander nasionale span genooi). hulle het die toernooi ses keer gewen.\n\ntiteloorwinnings (6): 2013, 2015, 2016, 2017, 2018, 2023\n\n\n=== stille oseaanrand rugbykampioenskap ===\nfidji het drie keer aan die stille oseaanrand rugbykampioenskap deelgeneem en die laaste toernooi gewen.\n\ntiteloorwinnings (1): 2001\n\n\n=== suid-stille oseaan-spele ===\nfidji het vyf keer aan die suid-stille oseaan-spele se rugbytoernooi deelgeneem en drie keer gewen.\n\ntiteloorwinnings (3): 1963, 1969, 1983\n\n\n=== ander toetswedstryde ===\ngedurende die amateurtydperk het fidji maandelange oorsese toere onderneem, waartydens hulle teen ander nasionale spanne, plaaslike saamgestelde spanne en klubspanne gespeel het. eweneens het oorsese spanne na fidji getoer. teen die jaar 2000 het die oorsese toere volgens die ou tradisie tot \u2019n einde gekom, aangesien die professionalisering van die rugbyspel te min tyd vir toere oorlaat. deesdae is toetswedstryde teen die spanne van die noordelike halfrond tweekeer per jaar moontlik. gedurende juniemaand se midjaarrugbytoetsreeks vertrek europese spanne na fidji en gedurende novembermaand se eindjaarrugbytoetsreeks reis fidji na europa. in teenstelling met die meeste ander rugbylande speel fidji nie vir enige trofee teen sy opponente nie.\n\n\n== spelers ==\n\n\n=== huidige span ===\ndie volgende spelers het die fidjiaanse span gevorm tydens die rugbyw\u00eareldbeker 2023:\n\n\n=== bekende spelers ===\n\neen voormalige fidjiaanse speler is vir sy uitstekende prestasie in w\u00eareldrugby se heldesaal opgeneem:\n\n\n=== spelerstatistieke ===\nvervolgens die belangrikste statistieke van fidji se spelers. die spelers wat met * gekenmerk is, is nog aktief en kan hul statistieke verbeter.\n(korrek teen: oktober 2023)\n\n\n== afrigters ==\n\nfidji het in 1954 met william goodsir sy eerste afrigter benoem. sedert 2023 dien die fidjiaan simon raiwalui as fidjiaanse hoofafrigter.\n\n\n== sien ook ==\n\n\n== verwysings ==\n\n\n== verdere leesstof ==\n(en)  robert f. dewey (2008). greg ryan (red.). pacific islands rugby: navigating the global professional era. isbn 978-1-84718-530-3. {{cite book}}: |work= ignored (hulp)\n(en)  richard bath (1997). the complete book of rugby. seven oaks ltd. isbn 1-86200-013-1.\n(en)  j. r. jones (1976). encyclopedia of rugby union football. londen: robert hale. isbn 0-7091-5394-5.\n\n\n== eksterne skakels ==\n(en)  amptelike webwerf van die fidjiaanse rugbyunie\n(en)  fidji by w\u00eareldrugby\n(en)  fidji op planet rugby"