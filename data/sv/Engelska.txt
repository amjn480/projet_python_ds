"engelska (english) \u00e4r ett v\u00e4stgermanskt spr\u00e5k, dock starkt p\u00e5verkat av bland annat franska och latin. det \u00e4r v\u00e4rldens mest spridda spr\u00e5k och fungerar i m\u00e5nga delar av v\u00e4rlden som lingua franca.\n\n\n== historia ==\nengelskan \u00e4r ett v\u00e4stgermanskt spr\u00e5k. det nu talade v\u00e4stgermanska spr\u00e5k som r\u00e4knas som n\u00e4rmast besl\u00e4ktat med engelskan \u00e4r l\u00e5gskotskan (scots) och d\u00e4refter frisiskan. uppemot 7 500 ord i engelskans aktiva ordf\u00f6rr\u00e5d \u00e4r franska l\u00e5nord som en f\u00f6ljd av den normandiska invasionen av england \u00e5r 1066 efter slaget vid hastings. germanska spr\u00e5kvarieteter kom \u00e4ven tidigare till de brittiska \u00f6arna p\u00e5 400-talet med olika germanska stammar. dessa har traditionellt beskrivits som fr\u00e4mst saxare (talande saxiska dialekter) och angler (talande angliska dialekter) som tillsammans f\u00e5tt beteckningen anglosaxare, samt \u00e4ven jutar, friser och franker. britannien hade tidigare varit bebott fr\u00e4mst av kelter, som talade keltiska spr\u00e5k, men dessa tr\u00e4ngdes undan av germanerna (de keltiska folken fortsatte l\u00e4nge att vara dominerande i skottland och wales samt p\u00e5 irland. de keltiska spr\u00e5ken \u00e5terfinns \u00e4ven i modern tid som iriska, skotsk gaeliska och kymriska) och fanns t.o.m. \u00e5r 1777 i cornwall.\ndet fornengelska spr\u00e5k, som etablerades i england kom sedan att p\u00e5verkas av senare inflyttningar. under 800-talet utgjorde danska, norska och svenska vikingar en maktfaktor i england och m\u00e5nga fornnordiska ord upptogs i engelskan, ex. knife/kniv. \u00e4ven pronomen som \u201dthey\u201d (de), \u201dtheir\u201d (deras) och \u201dthem\u201d (dem) togs upp i det engelska spr\u00e5ket vilket \u00e4r anm\u00e4rkningsv\u00e4rt i spr\u00e5kutbytessammanhang och tyder p\u00e5 stort skandinaviskt inflytande \u00f6ver det d\u00e5varande engelska spr\u00e5ket. under samma tid skrevs hj\u00e4lteeposet beowulf, det mest k\u00e4nda litter\u00e4ra verket p\u00e5 fornengelska.engelskan, som fr\u00e5n denna tid (ca 1100) ben\u00e4mns medelengelska, blandades nu med betydande romanska influenser fr\u00e5n franskan. man ska dock akta sig fr\u00e5n att tro att det engelska spr\u00e5ket \u00e4ndrades snabbt, som stavningen indikerar. det var fr\u00e4mst just bara stavningen som \u00e4ndrades i och med ovana normander som skulle skriva engelska med franska stavningsregler. det fornengelska spr\u00e5ket f\u00f6r\u00e4ndrades gradvis under medeltidens g\u00e5ng. folket talade engelska medan hovet och den administrativa klassen som f\u00f6ljde i sp\u00e5ren av normandernas invasion (pr\u00e4ster, skatteuppb\u00e4rare med flera) talade franska. denna franska p\u00e5verkan kom att best\u00e5 i drygt tre hundra \u00e5r tills englands band med frankrike definitivt br\u00f6ts i och med hundra\u00e5rskriget (1337\u20131453). m\u00e5nga h\u00f6gre st\u00e5nds ord l\u00e5nades in fr\u00e5n franskan. sp\u00e5ren av denna p\u00e5verkan m\u00e4rks bland annat i ord f\u00f6r mat. en levande hjort heter \u201ddeer\u201d (gammalt germanskt ord, besl\u00e4ktat med \u201ddjur\u201d), medan hjortk\u00f6tt heter \u201dvenison\u201d (inl\u00e5nat ord fr\u00e5n franskan). l\u00e5norden fr\u00e5n denna tid \u00e4r \u00e4ven ord som anv\u00e4nds i administrationen inom till exempel milit\u00e4ren (till exempel lieutenant av franska lieu tenant, \u201dst\u00e4llf\u00f6retr\u00e4dare\u201d), skattev\u00e4sendet och det juridiska systemet.under 1400-talet skedde ett omfattande vokalskifte, vilket \u00e4r en anledning till att engelskans stavning skiljer sig mycket fr\u00e5n uttalet. det \u00e4r fr\u00e5n denna tid den nuvarande engelskan r\u00e4knas som \u201dmodern\u201d engelska.det brittiska imperiets v\u00e4xande makt fr\u00e5n 1600-talet gjorde engelskan till ett v\u00e4rldsspr\u00e5k och usa:s \u00f6kande inflytande under 1900-talet f\u00f6rst\u00e4rkte denna st\u00e4llning ytterligare.\nvissa teorier g\u00f6r g\u00e4llande att engelskan ursprungligen \u00e4r ett kreolspr\u00e5k, det vill s\u00e4ga spr\u00e5k som ursprungligen varit pidginspr\u00e5k, men som anv\u00e4nds som modersm\u00e5l. ett pidginspr\u00e5k anv\u00e4nds som kontaktspr\u00e5k f\u00f6r m\u00e4nniskor med olika modersm\u00e5l. de har enkel och osofistikerad grammatik. med tanke p\u00e5 det enorma antalet ord med franskt ursprung s\u00e5 skulle man kunna se den moderna engelskan som ett anglosaxiskt-franskt kreolspr\u00e5k. fornengelskan hade tre genus, maskulinum, femininum och neutrum, till skillnad fr\u00e5n den moderna engelskan som inte delar upp ord i genus. fornengelskans rika b\u00f6jningssystem har f\u00f6rsvunnit i den moderna engelskan.\n\n\n== grammatik ==\nhuvudartikel: engelsk grammatikengelskans grammatik \u00e4r baserad p\u00e5 dess germanska r\u00f6tter. engelskan har relativt f\u00e5 b\u00f6jningar j\u00e4mf\u00f6rt med de flesta andra indoeuropeiska spr\u00e5k. i st\u00e4llet anv\u00e4nds funktionsord och ordf\u00f6ljd i st\u00f6rre utstr\u00e4ckning f\u00f6r att ge grammatisk information. engelskan \u00e4r d\u00e4rmed i ganska h\u00f6g grad ett analytiskt spr\u00e5k.  engelskans verbsystem \u00e4r ganska omfattande och komplicerat och m\u00e5nga verb b\u00f6js oregelbundet. \n\n\n=== satsens uppbyggnad ===\nengelskan \u00e4r ett t\u00e4mligen strikt svo-spr\u00e5k, det vill s\u00e4ga ett spr\u00e5k d\u00e4r i deklarativa satser (p\u00e5st\u00e5endesatser) subjektet placeras f\u00f6re predikatet, och d\u00e4r objektet f\u00f6ljer efter detta predikat. den strikta ordf\u00f6ljden n\u00f6dv\u00e4ndigg\u00f6rs av det faktum att subjekt och objekt ej markeras morfologiskt med hj\u00e4lp av till exempel \u00e4ndelser, det vill s\u00e4ga att ett substantiv  ser likadant ut oavsett om det anv\u00e4nds som subjekt eller objekt.\n\ni interrogativa satser (fr\u00e5gesatser) placeras visserligen ett hj\u00e4lpverb f\u00f6rst i satsen, men den inb\u00f6rdes ordningen p\u00e5 subjekt och objekt f\u00f6r\u00e4ndras vanligen inte, det vill s\u00e4ga, subjektet kommer f\u00f6re objektet.\n\nimperativa satser (befallningar) \u00e4r subjektsl\u00f6sa, och predikatet placeras f\u00f6rst i satsen.\n\n\n=== substantiv ===\ntill skillnad fr\u00e5n de flesta andra indoeuropeiska spr\u00e5k anv\u00e4nder sig modern engelska inte av grammatiskt genus. man skiljer visserligen p\u00e5 naturligt genus (ibland kallat sexus) i pronominalsystemet, men substantiven \u00e4r inte indelade i genuskategorier som svenskans n-genus och t-genus.\n\n\n==== plural ====\ni engelskan bildas plural regelm\u00e4ssigt genom att \u00e4ndelsen -s fogas till substantivet: cat -- cats, dog -- dogs. denna plural\u00e4ndelse kan dock upptr\u00e4da i ett par olika former, varav n\u00e5gra redovisas h\u00e4r. om substantivet slutar p\u00e5 -s, -ch, -sh, -x, eller -z s\u00e5 upptr\u00e4der formen -es: bus -- buses, church -- churches; men om substantivet \u00e4r av grekiskt ursprung slutar p\u00e5 -arch, anv\u00e4nds dock den vanliga formen: monarch -- monarchs. vissa substantiv som slutar p\u00e5 -o anv\u00e4nder sig av denna allomorf: tomato -- tomatoes. \u00e4ven substantiv som slutar p\u00e5 -y direkt efter en konsonant anv\u00e4nder sig av -es, och i dessa fall \u00e4ndras dessutom -y till -i-: country -- countries. om -y f\u00f6reg\u00e5s av en vokal anv\u00e4nds dock den vanliga formen: day -- days.\ndet finns ocks\u00e5 ett v\u00e4sentligt antal oregelbundna pluralbildningar, till exempel ox -- oxen, foot -- feet (omljud), sheep -- sheep.\n\n\n==== attribut ====\nvad g\u00e4ller placeringen av olika sorter av best\u00e4mningar till ett substantiv f\u00f6ljer engelskan i allt v\u00e4sentligt samma regler som svenskan. \nadjektivattribut placeras f\u00f6re substantivet. observera ocks\u00e5 att adjektiven inte b\u00f6js efter substantivets numerus. \n\ngenitivattribut upptr\u00e4der i tv\u00e5 former, varav den ena placeras f\u00f6re substantivet, medan den andra fogas efter substantivet med hj\u00e4lp av prepositionen of. vilken typ av genitivattribut som anv\u00e4nds best\u00e4ms huvudsakligen av semantiska och pragmatiska avg\u00f6randen.\n\nrelativsatser placeras efter huvudordet, och fogas vanligen till detta med hj\u00e4lp av that, who eller which.\n\n\n== ordf\u00f6rr\u00e5d ==\nn\u00e4stan utan undantag \u00e4r de germanska orden (som innefattar alla de grundl\u00e4ggande s\u00e5som pronomen och konjunktioner) kortare och mer informella \u00e4n de av latinskt och romanskt ursprung. en engelsktalande kan ofta v\u00e4lja mellan germanska och romanska synonymer: \"come\" eller \"arrive\" (att komma), \"sight\" eller \"vision\" (syn), \"freedom\" eller \"liberty\" (frihet). ibland kan den talande ocks\u00e5 v\u00e4lja mellan ett ord som \u00e4rvts via franskan och ett som inl\u00e5nats direkt fr\u00e5n latinet: \"oversee\", \"survey\" eller \"supervise\" (\u00f6vervaka). s\u00e5dana synonymer har n\u00e5got olika betydelser, varf\u00f6r spr\u00e5ket kan anv\u00e4ndas p\u00e5 ett flexibelt s\u00e4tt f\u00f6r att uttrycka fina nyanser. \ni vardagsspr\u00e5k \u00e4r huvuddelen av orden normalt germanska. om en talare vill uttrycka sig kraftfullt och tv\u00e4rt anv\u00e4nds vanligen germanska ord. huvuddelen av orden med latinskt ursprung anv\u00e4nds vanligtvis i mer formellt tal- och skriftspr\u00e5k, som i en domstol eller en encyklopedisk artikel. \nk\u00e4nnetecknande f\u00f6r engelska \u00e4r att dess aktiva ordf\u00f6rr\u00e5d \u00e4r s\u00e5 stort och f\u00f6r\u00e4nderligt. engelskan tar l\u00e4tt upp tekniska termer i vardagsspr\u00e5k och l\u00e5nar in nya ord som ofta blir allm\u00e4nt anv\u00e4nda. dessutom ger slang nya betydelser till gamla ord.\n\n\n=== antal ord i engelskan ===\nengelskans ordf\u00f6rr\u00e5d \u00e4r utan tvivel mycket stort, men att s\u00e4tta en specifik siffra f\u00f6r dess storlek \u00e4r mer en fr\u00e5ga om definition \u00e4n om ber\u00e4kning. till skillnad fr\u00e5n vissa andra spr\u00e5k har engelskan ingen spr\u00e5kakademi som kan definiera officiellt accepterade ord. ord nybildas regelbundet inom medicin, naturvetenskap och teknik. vissa av dessa f\u00e5r vidare spridning medan andra f\u00f6rblir hos en mindre grupp.  fr\u00e4mmande ord som anv\u00e4nds i invandrargemenskaper tas ofta upp i den st\u00f6rre spr\u00e5kgemenskapen. \u00e5lderdomliga, dialektala och regionala ord kan betraktas som \"engelska\" eller inte.  \noxford english dictionary (andra upplagan) inkluderar \u00f6ver 500 000 uppslagsord med en ganska inkluderande h\u00e5llning:\n\nden tar inte bara in standardspr\u00e5ket i litteratur och tal, nuvarande, f\u00f6r\u00e5ldrat eller \u00e5lderdomligt, utan \u00e4ven det huvudsakliga tekniska ordf\u00f6rr\u00e5det och ett stort inslag av dialektalt spr\u00e5k och slang  (enligt oed:s supplement 1933).sv\u00e5righeten att fastst\u00e4lla antalet ord \u00f6kas av att nya varianter av engelska framtr\u00e4der.\n\n\n=== ords ursprung ===\nen datorst\u00f6dd genoms\u00f6kning av omkring 80 000 ord i den gamla shorter oxford dictionary (tredje upplagan) som publicerades i ordered profusion av thomas finkenstaedt och dieter wolff (1973) uppskattade ordens ursprung som f\u00f6ljer:\n\nfranska, inklusive fornfranska och anglofranska: 28,3 %\nlatin, inklusive modernt vetenskapligt och tekniskt latin: 28,24 %\nforn- och medelengelska, fornnordiska och nederl\u00e4ndska: 25 %\ngrekiska: 5,32 %\ningen angiven etymologi: 4,03 %\navledda fr\u00e5n egennamn: 3,28 %\nalla andra spr\u00e5k: mindre \u00e4n 1 %i engelskan finns det cirka ett tusental ord av fornnordiskt ursprung, men de skandinaviska spr\u00e5ken har i modern tid inte l\u00e5nat ut s\u00e4rskilt m\u00e5nga ord till engelskan. ett litet antal s\u00e5dana \u00e5terfinns \u00e4ndock i engelskan. av svenskt ursprung \u00e4r ombudsman (\u201dombudsman\u201d), lingonberry (\"lingon\")  och smorgasbord (\u201dsm\u00f6rg\u00e5sbord\u201d). av nordiskt ursprung \u00e4r \u00e4ven orienteering (\u201dorientering\u201d). svenska uppfinnare har l\u00e5nat ut sina namn till vissa begrepp, till exempel anders celsius f\u00f6r temperaturskalan celsius och anders jonas \u00e5ngstr\u00f6m f\u00f6r v\u00e5gl\u00e4ngdsenheten \u00e5ngstr\u00f6m, ofta skriven som angstrom. begreppen sloyd (\u201dsl\u00f6jd\u201d) och glogg (\u201dgl\u00f6gg\u201d) anv\u00e4nds ibland ocks\u00e5. isl\u00e4ndskan har tillhandah\u00e5llit saga (\u201dsaga\u201d) och geyser (\u201dgejser\u201d), norskan fjord, slalom och \u00e4ven ski (\u201dskida\u201d) och finskan, som dock inte \u00e4r ett nordiskt spr\u00e5k i lingvistisk mening, sauna (\u201dbastu\u201d).\n\n\n== fonologi ==\n\n\n=== vokaler ===\ndet \u00e4r vokalerna som skiljer sig mest fr\u00e5n omr\u00e5de till omr\u00e5de.\nd\u00e4r tecken f\u00f6rekommer i par motsvarar det f\u00f6rsta ljudet det som anv\u00e4nds i nordamerikansk engelska och den engelska som talas p\u00e5 andra st\u00e4llen. \nvokalen u kan st\u00e5 f\u00f6r antingen /u/ eller /ju/.\n\n\n=== konsonanter ===\ndetta \u00e4r engelskans konsonantsystem med tecken fr\u00e5n internationella fonetiska alfabetet (ipa).\n\n\n==== noter ====\nden velara nasalen [\u014b] \u00e4r i vissa dialekter i norra storbritannien en icke-fonemisk allofon av /n/, som bara f\u00f6rekommer framf\u00f6r /g/. i alla andra dialekter \u00e4r den ett separat fonem, som dock bara f\u00f6rekommer i stavelsekoda.\nden alveolara flappen [\u027e] \u00e4r en allofon av /t/ och /d/ i obetonade stavelser i nordamerikansk engelska och i \u00f6kande utstr\u00e4ckning i australisk engelska. detta \u00e4r ljudet av \"tt\" eller \"dd\" i orden  latter och ladder, vilka \u00e4r homofoner i nordamerikansk engelska. det \u00e4r samma ljud som representeras av enkelt \"r\" i vissa varieteter av spanska.\ni vissa dialekter, s\u00e5som cockney, sammansm\u00e4lter interdentalerna /\u03b8/ och /\u00f0/ vanligen med /f/ och /v/, och i andra, som afrikansk-amerikansk talad engelska sammanfaller /\u00f0/ med /d/. i vissa irl\u00e4ndska varieteter blir /\u03b8/ och /\u00f0/ de motsvarande dentala klusilerna, vilka d\u00e5 kontrasterar med de vanliga alveolara klusilerna.\nljuden /\u0283/, /\u0292/ och /\u0279/ \u00e4r labialiserade i vissa dialekter.  labialisering \u00e4r aldrig kontrastiv i initial st\u00e4llning och transkriberas d\u00e4rf\u00f6r inte alltid.\nden tonl\u00f6sa velara frikativan /x/ anv\u00e4nds endast av skotska och walesiska engelsktalare f\u00f6r skotska eller gaeliska ord s\u00e5som loch /l\u0252x/ eller av vissa talare f\u00f6r l\u00e5nord fr\u00e5n tyska och hebreiska som bach /bax/ och chanukah /xanuka/, eller i vissa dialekter som scouse (i liverpool) d\u00e4r affrikatan [kx] anv\u00e4nds ist\u00e4llet f\u00f6r /k/ i ord somdocker /d\u0252kx\u0259/. de flesta som har engelska som modersm\u00e5l har sv\u00e5rt att uttala detta ljud korrekt n\u00e4r de l\u00e4r sig fr\u00e4mmande spr\u00e5k, och anv\u00e4nder ljuden [k] och [h] i st\u00e4llet.\ntonl\u00f6st w [\u028d] \u00e5terfinns i skotska, irl\u00e4ndska, vissa \u00f6verklassbrittiska, vissa \u00f6stamerikanska och nyzeel\u00e4ndska accenter. i alla andra dialekter sammanfaller det med /w/.\n\n\n==== tonande och aspirerade konsonanter ====\nom klusiler uttalas tonande och aspirerade i engelska beror p\u00e5 dialekt och kontext, men n\u00e5gra allm\u00e4nna regler kan ges:\n\ntonl\u00f6sa klusiler och affrikator (/p/, /t/, /k/ och /t\u0283/) blir aspirerade n\u00e4r de f\u00f6rekommer initialt i ord eller i b\u00f6rjan av en betonad stavelse och inte ing\u00e5r i en konsonantgrupp \u2013 j\u00e4mf\u00f6r pin [p\u02b0\u026an] och spin [sp\u026an].\ni vissa dialekter sker aspirationen \u00e4ven i obetonade stavelser.\ni andra dialekter, s\u00e5som indisk engelska, kan de flesta eller alla tonl\u00f6sa klusiler f\u00f6rbli oaspirerade.\nord-initiala tonande klusiler kan f\u00f6rlora st\u00e4mbandston i vissa dialekter.\ni ordslut kan tonl\u00f6sa klusiler bli outl\u00f6sta eller \u00e5tf\u00f6ljas av en glottal klusil i vissa dialekter (till exempel m\u00e5nga varieteter av amerikansk engelska) \u2013 exempel: tap [t\u02b0\u00e6p\u031a], sack [s\u00e6k\u031a].\ni ordslut kan tonande klusiler f\u00f6rlora st\u00e4mbandston i vissa dialekter  (till exempel vissa varieteter av amerikansk engelska) \u2013 exempel: sad [s\u00e6d\u0325], bag [b\u00e6\u0261\u030a]. i andra dialekter \u00e4r de fullt tonande i final st\u00e4llning, men endast delvis tonande i initial st\u00e4llning.\n\n\n== ortografi ==\nengelskan skrivs med det latinska alfabetets 26 grundbokst\u00e4ver. inga diakritiska tecken anv\u00e4nds och s\u00e5dana undviks i allm\u00e4nhet \u00e4ven vid direkta citatord fr\u00e5n fr\u00e4mmande spr\u00e5k. apostrof (vilket ibland r\u00e4knas som diakritiskt tecken) anv\u00e4nds regelbundet och f\u00f6rutom att markera utel\u00e4mnade bokst\u00e4ver vid sammansm\u00e4ltning av ord, har den vissa grammatiska funktioner.\nengelskan har en \"djupare\" ortografi \u00e4n de flesta andra europeiska spr\u00e5k. det inneb\u00e4r att det \u00e4r v\u00e4ldigt vanligt att ett visst ljud kan stavas p\u00e5 m\u00e5nga olika s\u00e4tt och att en viss bokstav kan uttalas p\u00e5 m\u00e5nga olika s\u00e4tt, oftast beroende p\u00e5 omgivande bokst\u00e4ver, p\u00e5 det morfem i vilket den ing\u00e5r, samt p\u00e5 ordens ursprung. det \u00e4r fr\u00e4mst vokalerna som kan ha mycket skiftande stavningar. i konsonantsystemet framtr\u00e4der sambanden mellan bokstav/bokstavskombination och ljud n\u00e5got mer direkt och regelbundet. det ortografiska \"djupet\" har sin f\u00f6rklaring i att skriftspr\u00e5ket inte f\u00f6ljt f\u00f6r\u00e4ndringar som \u00e4gt rum i det talade spr\u00e5ket samt p\u00e5 en tendens under l\u00e5nga perioder att l\u00e5ta inl\u00e5nade ord fr\u00e5n exempelvis franskan och latinet beh\u00e5lla originalspr\u00e5kets stavning. till de mest inkonsekvent stavade fonemen h\u00f6r det l\u00e5nga /i:/-ljudet, som kan stavas p\u00e5 minst \u00e5tta olika s\u00e4tt (beat, be, feel, key, ski, quay, niece, seizure), av vilka fler \u00e4n h\u00e4lften ocks\u00e5 kan st\u00e5 f\u00f6r helt andra fonem. vokalernas uttal p\u00e5verkas ofta av andra vokaler i samma ord, vilka i m\u00e5nga fall i sig \u00e4r stumma. att engelskan har en s\u00e5 djup ortografi framh\u00e5lls g\u00e4rna av dem som \u00e4r skeptiska till engelskan som internationellt kontaktspr\u00e5k. ocks\u00e5 lingvister brukar p\u00e5peka detta som en nackdel med spr\u00e5ket. en f\u00f6rdel kan den konservativa stavningen emellertid ha i att det (i skrift) \u00e4r l\u00e4tt f\u00f6r m\u00e5nga som talar andra europeiska spr\u00e5k att k\u00e4nna igen ord eller deras best\u00e5ndsdelar fr\u00e5n ord i sitt eget spr\u00e5k, trots att spr\u00e5ken har olika uttal f\u00f6r dem.\n\n\n== geografisk f\u00f6rdelning ==\nengelskan talas som huvud-, minoritets- eller bispr\u00e5k i:\n\nengelskan \u00e4r ocks\u00e5 ett av de officiella spr\u00e5ken i fn, och ett av de tv\u00e5 huvudspr\u00e5ken i eu. inom nato \u00e4r engelska det spr\u00e5k som anv\u00e4nds i de sammanhang d\u00e4r medlemsl\u00e4nder med tv\u00e5 eller flera olika spr\u00e5k deltar.\n\n\n== dialekter ==\n\n\n=== brittisk engelska ===\n\nthe queen's english (f\u00f6re elizabeth ii the king's english) eller oxfordengelska (kallas \u00e4ven p\u00e5 engelska f\u00f6r recieved pronounciation, rp, se brittisk engelska) \u00e4r standardspr\u00e5k i storbritannien, och baserar sig p\u00e5 de dialekter som talades i grevskapen kring london p\u00e5 1600-talet. faktum \u00e4r att endast cirka 3% av den brittiska befolkningen talar rp trots att den formen fram tills de senaste \u00e5ren favoriserades i till exempel bbc:s radio- och tv-uts\u00e4ndningar samt inom det h\u00f6gre utbildningssystemet.omkring h\u00e4lften av alla britter anses tala nordengelska som har ett helt annat uttal och en annan intonation \u00e4n syd(\u00f6st)engelska. i nordengelska (vilket anses vara den engelska som talas ungef\u00e4r norr om en linje fr\u00e5n coventry och upp\u00e5t) uttalas \"love\" [l\u0250:v] som [lov], l\u00e4spljudet \u03b8 ers\u00e4tts med f (thinner [\u03b8inne(r)] uttalas [finner]),[k\u00e4lla beh\u00f6vs] r uttalas i alla st\u00e4llningar till skillnad fr\u00e5n rp m.fl[k\u00e4lla beh\u00f6vs]. skillnader. uttalen skiljer sig s\u00e5 kraftigt \u00e5t att m\u00e5nga engelsm\u00e4n fr\u00e5n s\u00f6dra england och m\u00e5nga amerikaner knappt f\u00f6rst\u00e5r vad m\u00e4nniskor med nordengelskt uttal s\u00e4ger. i london var det tidigare vanligt att tala cockney bland de l\u00e4gre socialgrupperna, men detta har numera i stor utstr\u00e4ckning ersatts med en form som kallas estuary english (flodmynningsengelska, syftar p\u00e5 floden themsens mynning n\u00e4ra london) som anses vara ett mellanting mellan cockney och rp. en annan form som uppst\u00e5tt p\u00e5 senare \u00e5r i framf\u00f6rallt london \u00e4r \"mid-atlantic\" som \u00e4r ett slags blandspr\u00e5k mellan rp och amerikansk engelska.f\u00f6rutom ovan n\u00e4mnda dialekter finns \u00e4ven skotsk engelska, som huvudsakligen talas i skottland, med tungspets-r och ett annorlunda ordf\u00f6rr\u00e5d d\u00e4r ett st\u00f6rre antal ord h\u00e4rstammar fr\u00e5n skandinavien. en person som talar en bra engelska men som har svenska som modersm\u00e5l kan av inf\u00f6dda engelsm\u00e4n p\u00e5 grund av brytningen tros vara skotte.\nden i wales talade engelskan, med en intonation som p\u00e5minner om svenska, har ofta en annan ordf\u00f6ljd, till exempel goin' down the mine he is ist\u00e4llet f\u00f6r den engelska varianten he is going down the mine.\nden irl\u00e4ndska engelskan \u00e4r ett resultat av koloniseringen samt immigration. spr\u00e5ket norn som tidigare talades p\u00e5 shetlands\u00f6arna och orkney\u00f6arna p\u00e5minde om fornnorska, d\u00e5 norge styrde \u00f6arna fram till 1400-talet. det m\u00e4rks p\u00e5 omr\u00e5dets ortnamn.\n\n\n=== amerikansk engelska ===\n\nen annan huvudvariant p\u00e5 engelskan med en stavning och ett uttal som skiljer sig fr\u00e5n brittisk engelska \u00e4r amerikansk engelska. till skillnad fr\u00e5n de brittiska \u00f6arnas uppsplittring \u00e4r den amerikanska engelskan f\u00f6rv\u00e5nansv\u00e4rt enhetligt i uttal trots den enorma ytan som den t\u00e4cker. de enda dialektala skillnaderna finns i huvudsak i amerikanska sydstaterna (neds\u00e4ttande kallat \"the southern drawl\"), i new england d\u00e4r spr\u00e5ket p\u00e5minner mycket om rp (john f kennedy fr\u00e5n boston uttalade till exempel inte 'r' i alla st\u00e4llningar, vilket \u00e4r typiskt f\u00f6r new englanddialekten) samt general american som \u00e4r det spr\u00e5k de flesta amerikaner talar. \"black english\", eller \"ebonics\", \u00e4r beteckningen f\u00f6r dialekten som talas av m\u00e5nga afro-amerikaner. \"valley girl\" english \u00e4r ett uttal och visst ordf\u00f6rr\u00e5d som h\u00e4rstammar fr\u00e5n ton\u00e5ringar i kalifornien.\nr uttalas i alla st\u00e4llningar; ord som bath uttalas [b\u00e6\u03b8] (j\u00e4mf\u00f6r rp: b\u0251:\u03b8 med l\u00e5ng vokal) och stavningen skiljer sig fr\u00e5n brittisk engelska genom m\u00e5nga olika sorters f\u00f6rkortningar och neddragande p\u00e5 \"on\u00f6diga vokaler\" (ga: behavior; rp: behaviour). det finns \u00e4ven ett litet annorlunda ordf\u00f6rr\u00e5d som skiljer sig fr\u00e5n brittisk engelska och vissa ord har andra betydelser i amerikansk engelska \u00e4n i den brittiska varianten.\nexempel:\n\n\"tunnelbana\" heter underground i brittisk engelska, men subway i amerikanskan (fler varianter finns, bland annat rapid transit). d\u00e4remot \u00e4r subway i brittisk engelska beteckning f\u00f6r ett underjordiskt \u00f6verg\u00e5ngsst\u00e4lle f\u00f6r fotg\u00e4ngare, som ska ta sig till andra sidan gatan.\n\"j\u00e4rnv\u00e4g\" heter railway i brittisk engelska, railroad i amerikansk engelska.\n\"hiss\" heter lift i brittisk engelska, elevator i amerikansk engelska; icke att f\u00f6rv\u00e4xla med escalator, rulltrappa.m\u00e5nga tekniska ord fr\u00e5n 1800-talet, s\u00e5som de ovanst\u00e5ende, \u00e4r olika, d\u00e5 l\u00e4nderna inte samarbetade p\u00e5 1800-talet.\nskillnaderna mellan amerikansk och brittisk engelska \u00e4r dock inte s\u00e5 stora att det i allm\u00e4nhet blir risk f\u00f6r allvarligare missf\u00f6rst\u00e5nd eller att det inte g\u00e5r f\u00f6r en amerikan att l\u00e4sa en bok skriven p\u00e5 brittisk engelska och vice versa.\nn\u00e5gra viktiga undantag dock:\n\ns\u00e4ttet att skriva datum. exempel: 05/04/03. amerikanen tolkar det som maj den fj\u00e4rde dagen \u00e5r 2003. britten s\u00e4tter emellertid alltid dagen f\u00f6re m\u00e5naden och \u00e5rtalet och tolkar det som den 5 april 2003. datum skrivs ocks\u00e5 i officiella sammanhang som 5 april 2003.\ns\u00e4ttet att ange v\u00e5ningsplan i byggnader: amerikanen r\u00e4knar nedifr\u00e5n och upp: first story, second story, third story \u2026, medan britten r\u00e4knar ground floor (alternativt bottom floor), first floor, second floor etcetera. s\u00e5lunda blir third story = second floor.grammatiskt sett \u00e4r det mycket f\u00e5 skillnader mellan amerikansk och brittisk engelska. i de flesta fall r\u00f6r det sig enbart om att vissa typer av grammatiska konstruktioner, som \u00e4r godtagbara i b\u00e5da varianterna, har olika frekvens i respektive dialekt. det finns dock ett par saker som skiljer sig \u00e5t. en s\u00e5dan sak \u00e4r hur man betraktar kollektiva substantiv. i brittisk engelska vacklar bruket mellan att betrakta dessa som singulara och plurala, medan amerikansk engelska n\u00e4stan uteslutande betraktar dem som singulara. detta inneb\u00e4r att i brittisk engelska till\u00e5ts b\u00e5de the team want to win och the team wants to win, medan i amerikansk engelska enbart den senare formen \u00e4r acceptabel. det finns ocks\u00e5 exempel d\u00e4r amerikansk engelska och brittisk engelska skiljer sig \u00e5t vad g\u00e4ller f\u00f6redragen preposition, till exempel different from och different to\u2009/\u2009than.\nibland \u00e4r det sammanhanget som styr numerus av ett kollektiv. exempel: staff. om man avser en organisatorisk enhet g\u00e4ller singular: the staff is closed for today, men om man avser de personer som utg\u00f6r staben g\u00e4ller plural: the staff have gone home.\n\n\n=== andra dialekter ===\nf\u00f6rutom usa och storbritannien och deras dialekter finns \u00e4ven australisk engelska med omissk\u00e4nnlig intonation och uttal, sydafrikansk engelska, kanadensisk engelska, irl\u00e4ndsk engelska, nyzeel\u00e4ndsk engelska och m\u00e5nga andra. till detta kommer flera andra sorters engelska uttal som sydostasiatisk engelska som talas i hongkong, malaysia och singapore, indisk engelska med flera olika sorters regionalt f\u00e4rgade engelskuttal. till detta kommer ett ok\u00e4nt antal miljoner som talar engelska som pidgin vilket \u00e4r vanligt p\u00e5 filippinerna.\n\n\n=== pidginspr\u00e5k och kreolspr\u00e5k ===\nmed engelska som bas har det uppst\u00e5tt ett antal pidgin- och kreolspr\u00e5k. h\u00e4ribland kan n\u00e4mnas pidginengelska, jamaicansk kreol, srana, tok pisin och pitcairnesiska.  \u00e4ven ebonics, den engelska som talas av m\u00e5nga afroamerikaner, betraktas ibland som ett kreolspr\u00e5k.\n\n\n== f\u00f6renklad engelska ==\ndet finns m\u00e5nga olika varianter av engelskan som f\u00f6renklats f\u00f6r att g\u00f6ra spr\u00e5ket l\u00e4ttare att l\u00e4sa f\u00f6r nyb\u00f6rjare. en av dem \u00e4r basic english, som utarbetades p\u00e5 1920-talet av c. k. ogden. en annan variant \u00e4r simplified english, som ursprungligen var avsett att anv\u00e4ndas i flyg- och rymdindustrins underh\u00e5llsmanualer.\nde har inte f\u00e5tt s\u00e4rskilt stort f\u00e4ste, eftersom vitsen med spr\u00e5kundervisning \u00e4r att kunna kommunicera med personer som anv\u00e4nder det spr\u00e5ket. det \u00e4r mindre meningsfullt att l\u00e4ra sig f\u00f6rst\u00e5 ett spr\u00e5k f\u00e5 talar.\n\n\n== utbildning i engelska ==\n\n\n=== sverige ===\n\ni svensk grundskola \u00e4r engelska obligatoriskt och godk\u00e4nt betyg kr\u00e4vs f\u00f6r gymnasiestudier f\u00f6rutom individuella programmet. i gymnasieskolan \u00e4r engelska ett gymnasiegemensamt \u00e4mne (tidigare k\u00e4rn\u00e4mne) som l\u00e4ses av elever p\u00e5 alla program. \u00e5r 2005 sade sig 85% av sveriges vuxna befolkning (15+) kunna konversera p\u00e5 engelska och sverige, vilket placerade sverige p\u00e5 plats tv\u00e5 inom eu bland l\u00e4nder d\u00e4r engelska inte var officiellt spr\u00e5k (f\u00f6rstaplatsen innehades av nederl\u00e4nderna). engelskundervisning i sverige har anor sedan 1800-talet och blev f\u00f6rsta fr\u00e4mmande spr\u00e5k p\u00e5 1940-talet.\n\n\n== se \u00e4ven ==\nv\u00e4rldens st\u00f6rsta spr\u00e5k\nsvengelska (svensk engelska)\neiken japansk engelskacertifiering\nspr\u00e5kskatt\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, english language, 28 juni 2009.\n\n\n=== skrivna k\u00e4llor ===\nolsson, stig, handbok i engelskt uttal, 1982, isbn 91-44-18621-5\njan svartvik, engelska - \u00f6spr\u00e5k, v\u00e4rldsspr\u00e5k, trendspr\u00e5k, 1999, isbn 91-7227-021-7\nsvartvik, jan och sager, olof, modern engelsk grammatik, 2000, isbn 91-21-18368-6\n\n\n=== noter ===\n\n\n== externa l\u00e4nkar ==\n\n engelska p\u00e5 wikibooks."