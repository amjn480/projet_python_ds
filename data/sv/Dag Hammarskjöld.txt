"dag hjalmar agne carl hammarskj\u00f6ld, f\u00f6dd 29 juli 1905 i j\u00f6nk\u00f6ping, d\u00f6d 18 september 1961 n\u00e4ra ndola i nordrhodesia (nuvarande zambia), var en svensk nationalekonom, jurist, \u00e4mbetsman, diplomat, adelsman och f\u00f6rfattare.\nhammarskj\u00f6ld \u00e4r fr\u00e4mst k\u00e4nd f\u00f6r att han fr\u00e5n 1953 fram till sin d\u00f6d verkade som fn:s generalsekreterare och som s\u00e5dan avled p\u00e5 sin post n\u00e4r det flygplan han f\u00e4rdades i st\u00f6rtade i djungeln i nordrhodesia i september 1961. \u00e4ven om teorier att planet skulle ha skjutits ned genast uppstod, fastslog tidiga utredningar att kraschen varit en olycka. senare f\u00f6rs\u00f6k att klarg\u00f6ra svenskens \u00f6de har dock f\u00e5tt fram uppgifter som pekar mot att olyckan egentligen var ett mord.hammarskj\u00f6ld eftertr\u00e4dde 1954 sin far som ledamot av svenska akademien (p\u00e5 stol 17) och blev d\u00e4rmed den f\u00f6rsta akademiledamot som eftertr\u00e4dde sin f\u00f6r\u00e4lder. \nhammarskj\u00f6ld tilldelades postumt nobels fredspris \u00e5r 1961.\n\n\n== biografi ==\n\n\n=== tidiga \u00e5r ===\ndag hammarskj\u00f6ld f\u00f6ddes i adels\u00e4tten hammarskj\u00f6ld i villa liljeholmen vid \u00f6stra storgatan i j\u00f6nk\u00f6ping 1905 som den fj\u00e4rde och yngste sonen till hjalmar hammarskj\u00f6ld och agnes, f\u00f6dd almquist (1866\u20131940), samt dotterson till chefen f\u00f6r kungliga f\u00e5ngv\u00e5rdsstyrelsen gustaf fridolf almquist, som var halvbror till f\u00f6rfattaren carl jonas love almqvist. dag hammarskj\u00f6ld var vidare bror till landsh\u00f6vding bo hammarskj\u00f6ld och brorson till carl gustaf hammarskj\u00f6ld. hans \u00f6vriga br\u00f6der var \u00e5ke hammarskj\u00f6ld och sten hammarskj\u00f6ld (1900\u20131972).\nfadern hjalmar hammarskj\u00f6ld utn\u00e4mndes strax efter dag hammarskj\u00f6lds f\u00f6delse till diplomat i k\u00f6penhamn, och blev 1907 landsh\u00f6vding i uppsala l\u00e4n. hammarskj\u00f6ld v\u00e4xte huvudsakligen upp p\u00e5 uppsala slott och s\u00e5g det som sitt barndomshem. fadern var \u00e4ven statsminister \u00e5ren 1914\u20131917.\nredan som barn visade hammarskj\u00f6ld en intellektuell l\u00e4ggning; han samlade pressade v\u00e4xter, fj\u00e4rilar och uppstoppade djur. p\u00e5 privatskolan tomtebo, vid villav\u00e4gen 3 i uppsala, b\u00f6rjade han skolan 1911 med hildur akselsson (1887\u20131944) som l\u00e4rare. hon skrev i ett brev till hans mamma att det var en gl\u00e4dje att undervisa honom och att han hade mycket l\u00e4tt att l\u00e4ra. \u00e5r 1916 skrevs han in p\u00e5 uppsala h\u00f6gre allm\u00e4nna l\u00e4roverk som var f\u00f6rlagd i katedralskolan. han tog studenten 1923 med \u00e5tta a, fyra a och ett b (i gymnastik), och p\u00e5b\u00f6rjade d\u00e4refter sin utbildning vid uppsala universitet; han studerade f\u00f6rst litteraturhistoria och poetik, filosofi samt franska, vilka ingick i hans filosofie kandidat-examen 1925, d\u00e4refter nationalekonomi och slutligen samh\u00e4llsvetenskapliga \u00e4mnen och juridik.\nhammarskj\u00f6ld blev sedan filosofie licentiat vid uppsala universitet 1928 och p\u00e5 grund av familjens \u00e4mbetsmannatraditioner och ett visst motst\u00e5nd fr\u00e5n professorn i nationalekonomi beslutade han att ocks\u00e5 l\u00e4sa in en juris kandidat d\u00e4r (1930). \u00e5r 1933 blev han docent 1933 och 1934 filosofie doktor i nationalekonomi vid stockholms h\u00f6gskola. n\u00e4r han den 4 november 1933 f\u00f6rsvarade sin avhandling konjunkturspridningen: en teoretisk och historisk unders\u00f6kning (bilaga till arbetsl\u00f6shetsutredningen) vid socialinstitutet, br\u00f6t han som den f\u00f6rste svenske ekonom traditionen att vid h\u00e4ndelsen b\u00e4ra frack.\n\n\n=== karri\u00e4r i sverige ===\n\u00e5r 1930 blev dag hammarskj\u00f6ld sekreterare i 1927 \u00e5rs arbetsl\u00f6shetsutredning, och tog sj\u00e4lv initiativ till utarbetandet av en del bilagor till utredningen, av vilka flera blev akademiska avhandlingar. inom utredningen samarbetade han med bland andra ernst wigforss och g\u00f6sta bagge. \u00e5r 1932 anst\u00e4lldes hammarskj\u00f6ld som amanuens i finansdepartementet sedan wigforss i september blivit finansminister. p\u00e5 rekommendation av bland andra bagge anst\u00e4lldes han 1935\u20131941 som sekreterare i riksbanken, d\u00e4r han samarbetade n\u00e4ra med riksbankschefen ivar rooth, som senare blev chef f\u00f6r internationella valutafonden i washington. som den yngste n\u00e5gonsin, anst\u00e4lldes hammarskj\u00f6ld 1936\u20131945 som sekreterare i finansdepartementet, och 1941\u20131948 riksbanksfullm\u00e4ktiges ordf\u00f6rande. han hade \u00e4ven tidigt internationella uppdrag. han hade redan 1944 blivit delegat vid ekonomiska f\u00f6rhandlingar fr\u00e4mst med storbritannien och usa, en post som han innehade till 1948. \u00e5ren 1948\u20131953 ingick han i huvuddelegationen i oeec och blev d\u00e5 f\u00f6r ett \u00e5r (1948\u20131949) vice ordf\u00f6rande i dess exekutiva kommission, och var 1950 ordf\u00f6rande f\u00f6r den svenska delegationen uniscansamarbetet till 1953. \u00e5r 1947 och \u00e5ret d\u00e4rp\u00e5 deltog han i delegationen vid pariskonferensen.\nhammarskj\u00f6ld var \u00e4ven en framst\u00e5ende nationalekonom, som ingick i stockholmsskolan med gunnar myrdal och bertil ohlin, och han blev 1946 sakkunnig vid utrikesdepartementet i finansiella fr\u00e5gor. i egenskap av nationalekonom var han ledamot av n\u00e4mnden f\u00f6r konjunkturinstitutet fr\u00e5n 1937 och elva \u00e5r fram\u00e5t. han anses ha varit den som myntade uttrycket planekonomi. han spelade en stor roll i utformandet av den svenska ekonomiska politiken under tiden i sverige.\nhammarskj\u00f6ld var kabinettssekreterare 1949 till 1951 i utrikesdepartementet, och sedan konsultativt statsr\u00e5d (bitr\u00e4dande utrikesminister i ekonomiska fr\u00e5gor av internationell karakt\u00e4r) 1951\u20131953. \u00e5r 1950 blev han ordf\u00f6rande f\u00f6r den svenska delegationen i uniscansamarbetet samt ordf\u00f6rande i nationalekonomiska f\u00f6reningen. trots att hammarskj\u00f6ld ingick i flera socialdemokratiska regeringar gick han aldrig med i partiet. ideologiskt menar ernst wigforss att han till en b\u00f6rjan var modern tory-demokrat. hammarskj\u00f6ld kunde sympatisera med den socialdemokratiska f\u00f6rdelningspolitiken och planhush\u00e5llningen, var konservativt pr\u00e4glad i synen p\u00e5 den statliga byr\u00e5kratin som skulle skydda m\u00e4nniskor mot s\u00e4rintressen och v\u00e5rda gemensamma v\u00e4rden, och m\u00e4nniskosynen var enligt wigforss inte olik hans egen. denna ideologiska blandning kunde enligt wigforss \u00e4ven \u00e5terfinnas inom partiet. han h\u00f6ll s\u00e5v\u00e4l i politiken som kulturen en balans mellan gammalt och nytt, och \"just det balanserade omd\u00f6met, j\u00e4mvikten mellan olika sidor hos en stor naturlig beg\u00e5vning\" var wigforss starkaste minne av hammarskj\u00f6ld fr\u00e5n hans tid i regeringen. i ett brev till wigforss 1950 med anledning av dennes memoarer, beskrev hammarskj\u00f6ld i st\u00e4llet skillnaden dem emellan som en generationsfr\u00e5ga: \"det som kanske sl\u00e5r mig starkast och som jag sett s\u00e5 klarast i v\u00e5ra diskussioner, \u00e4r v\u00e4rdenas katastrofala f\u00f6rfall under det kvartssekel som skiljer oss. utan att f\u00f6rfalla till dramatisering skulle jag vilja vid j\u00e4mf\u00f6relsen mellan den id\u00e9debatt jag upplevat och den du skildrar, likna den v\u00e4rdemilj\u00f6 d\u00e4r den f\u00f6rra utspelats vid en bombad stad, d\u00e4r inv\u00e5narna f\u00e5 vara glada att av ruinsplitter foga samman ett tillf\u00e4lligt skydd utan tanke p\u00e5 sammanhang, plan eller permanens\".\n\n\n=== intressen inom kultur, andlighet och friluftsliv ===\nn\u00e4r fadern avled valdes dag hammarskj\u00f6ld 1954 till hans eftertr\u00e4dare p\u00e5 stol 17 i svenska akademien. att sk\u00f6nlitteraturen var en viktig k\u00e4lla f\u00f6r hammarskj\u00f6ld var uppenbart, d\u00e5 han g\u00e4rna citerade favoritpoeter vid offentliga anf\u00f6randen. n\u00e4r han kom i kontakt med den amerikanska f\u00f6rfattaren djuna barnes f\u00e4ngslades han av hennes versdrama the antiphon och tillsammans med karl ragnar gierow \u00f6versatte han verket som sedan fick sitt uruppf\u00f6rande p\u00e5 dramatiska teatern i stockholm 1961. han kunde lika g\u00e4rna analysera klassisk musik, franska impressionister och diskutera kristen teologi. hammarskj\u00f6ld hade, trots att han varit axel h\u00e4gerstr\u00f6ms student, sv\u00e5rt att acceptera den ateism som utbredde sig under hans samtid, och var djupt intresserad av william james, ernest renan, rudolf otto, carl gustaf jung och martin buber. till denna sida av hans personlighet h\u00f6rde det att han l\u00e4t inreda ett meditationsrum i fn-huset. hammarskj\u00f6ld avs\u00e5g att bygga ett kristet kapell p\u00e5 sin g\u00e5rd back\u00e5kra p\u00e5 \u00f6sterlen. tanken realiserades genom den meditationsplats som anordnades efter hans d\u00f6d och som invigdes av biskop martin lindstr\u00f6m.dag hammarskj\u00f6ld hade ett stort intresse f\u00f6r friluftsliv och var styrelseledamot i  svenska turistf\u00f6reningen fr\u00e5n 1940 (vice ordf\u00f6rande fr\u00e5n 1950) samt ordf\u00f6rande i svenska fj\u00e4llklubben 1946\u20131951. hans texter om sveriges natur samlades i den postumt utgivna boken fr\u00e5n sarek till hav\u00e4ng, som bland annat inneh\u00e5ller sarekskildringen \u201dkring fyra l\u00e4gerplatser\u201d.\n\n\n=== generalsekreterare i fn ===\ndag hammarskj\u00f6ld f\u00f6reslogs 31 mars 1953 av s\u00e4kerhetsr\u00e5det med 10 r\u00f6ster av 11 till fn:s generalsekreterare. den 7 april valdes han till posten av generalf\u00f6rsamlingen med 57 r\u00f6ster av 60 och svor eden 10 april. efter fyra \u00e5r omvaldes han 1957. han hade vid tilltr\u00e4dandet vunnit anseende genom sitt arbete f\u00f6r oeec, och posten hade blivit ledig d\u00e5 sovjetunionen bojkottat f\u00f6retr\u00e4daren trygve lie. faktum \u00e4r att dag hammarskj\u00f6ld var fn:s femte kandidat; d\u00e5 sovjet v\u00e4grat godk\u00e4nna de fyra tidigare kandidaterna f\u00f6reslog anthony eden hammarskj\u00f6ld. det var en \u00f6verraskning f\u00f6r de flesta att hammarskj\u00f6ld fick posten, eftersom han var en l\u00e5gm\u00e4ld person som inte verkade g\u00f6ra n\u00e5gra karri\u00e4ranspr\u00e5k. f\u00f6retr\u00e4daren v\u00e4lkomnade honom med orden: \"dag hammarskj\u00f6ld, ni \u00f6vertar v\u00e4rldens om\u00f6jligaste jobb.\"\nhammarskj\u00f6ld inledde sin tid som generalsekreterare med att f\u00e5 n\u00e5gra amerikanska piloter som sedan koreakriget suttit som f\u00e5ngar frisl\u00e4ppta fr\u00e5n kina; han sade sj\u00e4lv att han f\u00e5tt frigivningen i f\u00f6delsedagspresent av kina 1955. detta skedde efter att hammarskj\u00f6ld genomf\u00f6rt en st\u00f6rre omorganisation inom kansliet, d\u00e5 han fick ett slut p\u00e5 tendenserna till mccarthyism som pr\u00e4glat f\u00f6retr\u00e4daren lies \u00e4mbetstid, med usa-ledda rannsakningskommissioner och upps\u00e4gningar av personal. han blev redan tidigt f\u00f6rknippad med \"den tysta diplomatins strategi\", vilken han redogjorde f\u00f6r i sin \u00e5rsrapport 1955. bland de mera m\u00e4rkliga uppdragen han hade var 1960 d\u00e5 han lyckades \u00f6vertala fidel castro att ta in p\u00e5 hotell i st\u00e4llet f\u00f6r att \u00f6vernatta med sina mannar i fn:s tr\u00e4dg\u00e5rd i new york.\nf\u00f6rvisso var hammarskj\u00f6lds tid som generalsekreterare pr\u00e4glad av djupg\u00e5ende konflikter i v\u00e4rldspolitiken. i botten l\u00e5g kalla kriget med dess mots\u00e4ttning mellan \u00f6stblocket och v\u00e4stblocket, som spred sin orosh\u00e4rd \u00f6ver jorden. detta p\u00e5verkade utvecklingen i suezkrisen, laos, algeriet, och spelade en \u00e4n mer avg\u00f6rande roll i tyskland vars milit\u00e4ra f\u00f6rh\u00e5llanden utreddes, i revolutionen i irak n\u00e4r kung faisal ii av irak m\u00f6rdades vid republikens utropande 1958, att fidel castro tog makten i kuba 1959, kongokrisen, och det blodiga upproret i ungern 1956. han var framg\u00e5ngsrik i suezkrisen, d\u00e5 han under stor tidspress lyckades bilda en s\u00e4rskild fredsstyrka med trupper fr\u00e5n neutrala l\u00e4nder, men i ungern fick han erk\u00e4nna ett misslyckande. n\u00e4r kofi annan h\u00f6ll sitt ber\u00f6mda dag hammarskj\u00f6ld-tal i uppsala i september 2001 konstaterade han att den politiska kontexten visserligen f\u00f6r\u00e4ndrats, men att det fn som hammarskj\u00f6ld varit med och utformat \u00e4nnu hade lika sv\u00e5ra fr\u00e5gor att handskas med.\nvid kongokrisen spelade kalla kriget en avg\u00f6rande roll: patrice lumumba fick inget st\u00f6d av v\u00e4stmakterna n\u00e4r utbrytarstaten katanga f\u00f6rklarade sig sj\u00e4lvst\u00e4ndig. han s\u00f6kte d\u00e5 sovjets st\u00f6d, och katanga under moise tshombe s\u00f6kte v\u00e4stblockets. d\u00e5 lumumba m\u00f6rdades i januari 1961 h\u00f6ll sovjet hammarskj\u00f6ld ansvarig f\u00f6r d\u00e5det; senare har det visat sig att det egentligen var belgisk s\u00e4kerhetstj\u00e4nst men sovjet f\u00f6rklarade officiellt posten som generalsekreterare som vakant. vid flera tillf\u00e4llen efter 1957, d\u00e5 hammarskj\u00f6ld blev enh\u00e4lligt omvald, f\u00f6rs\u00f6kte sovjet f\u00e5 hammarskj\u00f6ld avsatt, f\u00f6r p\u00e5st\u00e5dda sympatier med v\u00e4stblocket. h\u00f6sten 1960 tilltog kritiken och nikita chrusjtjov kr\u00e4vde i generalf\u00f6rsamlingen att generalsekreteraren skulle bytas ut mot en trojka, detta d\u00e5 han menade att hammarskj\u00f6ld \"missbrukat r\u00e4ttvisans principer\" i kongo. hammarskj\u00f6lds svarsanf\u00f6rande brukar ses som h\u00f6jdpunkten p\u00e5 hans karri\u00e4r, d\u00e5 han f\u00f6rklarade att det inte var stormakter som sovjet som han f\u00f6retr\u00e4dde, utan fn:s organisation framf\u00f6r allt fanns f\u00f6r de andra staterna. hammarskj\u00f6ld fortsatte: \"det \u00e4r mycket l\u00e4tt att avg\u00e5; det \u00e4r inte lika l\u00e4tt att stanna. det \u00e4r mycket l\u00e4tt att b\u00f6ja sig f\u00f6r stormakternas \u00f6nskem\u00e5l; det \u00e4r en annan sak att g\u00f6ra motst\u00e5nd\" och fick st\u00e5ende ovationer av alla i generalf\u00f6rsamlingen, utom den sovjetiska delegationen. h\u00f6sten d\u00e4rp\u00e5 gick det s\u00e5 l\u00e5ngt som till en f\u00f6rtroendeomr\u00f6stning d\u00e4r hammarskj\u00f6ld fick ett oerh\u00f6rt st\u00f6d, med 83 stater f\u00f6r honom. n\u00e5gra l\u00e4nder i v\u00e4stblocket r\u00f6stade dock blankt, d\u00e5 de ans\u00e5g att hammarskj\u00f6ld svikit dem, och n\u00e5gra l\u00e4nder i \u00f6stblocket r\u00f6stade emot honom. d\u00e4rmed hade dock samtidigt chrusjtjov lyckats splittra fn, eftersom hammarskj\u00f6lds st\u00f6d minskat sedan omvalet.en av hammarskj\u00f6lds insatser var att anordna tv\u00e5 konferenser i gen\u00e8ve f\u00f6r nedrustning av atomvapen.\ngenom en nytolkning av fn-stadgans artikel 99, kom han att st\u00e4rka generalsekreterarens st\u00e4llning och \u00f6ka sina befogenheter. d\u00e4rmed kunde han sj\u00e4lv ingripa n\u00e4r det uppstod d\u00f6dl\u00e4gen p\u00e5 grund av att stormakterna lade in sina veton i s\u00e4kerhetsr\u00e5det, och ta initiativ med egna m\u00f6ten med olika l\u00e4nders respektive statschefer vid konflikter. en konsekvens av detta var att han 1956 inr\u00e4ttade united nations emergency force (\"bl\u00e5 baskrarna\").\n\n\n=== hammarskj\u00f6lds d\u00f6d ===\nnatten mellan den 17 och 18 september 1961 var dag hammarskj\u00f6ld p\u00e5 v\u00e4g till ett m\u00f6te med tshombe i nordrhodesia (nuvarande zambia). planet var en dc-6:a med svensk bes\u00e4ttning fr\u00e5n malm\u00f6 (rutten h\u00f6lls dock hemlig) och hammarskj\u00f6ld med s\u00e4llskap p\u00e5 15 personer fr\u00e5n fn, varav \u00e5tta svenskar. med p\u00e5 planet fanns \u00e4ven sture linn\u00e9r, hammarskj\u00f6lds n\u00e4rmaste man, men innan planet hunnit starta menade hammarskj\u00f6ld att det vore ett misstag om de b\u00e5da reste tillsammans, varp\u00e5 linn\u00e9r steg av. en mil fr\u00e5n landningsbanan havererade flygplanet. endast en person levde \u2013 den amerikanske sergeanten harold julian, anst\u00e4lld vid fn:s s\u00e4kerhetstj\u00e4nst. julian avled kort d\u00e4refter i sviterna av olyckan.\nhammarskj\u00f6lds kvarlevor fl\u00f6gs till sverige, och han fick en tv-s\u00e4nd statsbegravning i uppsala domkyrka. han gravsattes den 29 september 1961 i familjegraven p\u00e5 gamla kyrkog\u00e5rden i uppsala.den 16 oktober 1961 tillsatte fn en unders\u00f6kningskommission f\u00f6r att utreda orsaken till olyckan. de teorier kommissionen testade var bland andra sabotage, flygangrepp, tekniska fel p\u00e5 planet och \"den m\u00e4nskliga faktorn\". rapporten lades fram 2 maj 1962 och h\u00e4ri fastslogs att man inte kunde finna bevis f\u00f6r n\u00e5gon teori men att man heller inte kunnat avf\u00e4rda n\u00e5gon av dem.trots misstankarna om att fn:s generalsekreterare hammarskj\u00f6ld blivit m\u00f6rdad, \u00e4r fr\u00e5gan fortfarande oklar, och vilka som i s\u00e5 fall skulle ha legat bakom \u00e4r en g\u00e5ta. en unders\u00f6kning som utrikesdepartementet l\u00e4t g\u00f6ra under b\u00f6rjan av 1990-talet, ledde utrikesdepartement till att anse att det mesta tydde p\u00e5 att piloten felbed\u00f6mt h\u00f6jden och flugit in i skogen.\nsedan dess har andra uppgifter lagts fram, bland annat av en s\u00e4kerhetskommission i sydafrika som under slutet av 1990-talet p\u00e5stod att det fanns uppgifter som tydde p\u00e5 att dag hammarskj\u00f6ld blivit m\u00f6rdad. \u00e5r 2012 visades en bild, som kom fr\u00e5n roy welenskys privata arkiv, p\u00e5 dag hammarskj\u00f6lds lik efter att flygplanet st\u00f6rtade; detta var en av de saker som ledde till att en ny internationell kommission tillsattes.\u00e5r 2019 presenterades nya uppgifter, d\u00e4r den belgiska legosoldaten och piloten jan van risseghem utpekades som ansvarig f\u00f6r en nedskjutning av hammarskj\u00f6lds plan. en relaterad dokument\u00e4rfilm betitlad cold case hammarskj\u00f6ld hade premi\u00e4r 2019 p\u00e5 filmfestivalen i g\u00f6teborg. filmen fick i new york times kritik f\u00f6r att sprida konspirationsteorier och bygga p\u00e5 op\u00e5litliga vittnesm\u00e5l.\n\n\n== v\u00e4gm\u00e4rken ==\nvid dag hammarskj\u00f6lds d\u00f6d fann man med ett brev till kabinettssekreterare leif belfrage en l\u00f6sbladsp\u00e4rm med titeln v\u00e4gm\u00e4rken. det var en samling maximer och fria verser; fast\u00e4n sj\u00e4lv kallade hammarskj\u00f6ld samlingen f\u00f6r en dagbok, eller vitbok, \"r\u00f6rande mina f\u00f6rhandlingar med mig sj\u00e4lv \u2013 och gud\". v\u00e4gm\u00e4rken har blivit utgiven flera g\u00e5nger. texterna handlar trots hans egen beskrivning inte alls om vardagliga h\u00e4ndelser, utan \u00e4r sm\u00e5 notiser om icke namngivna m\u00e4nniskor, om gud, moral och livsinsikter.\nbland hammarskj\u00f6lds maximer m\u00e4rks denna:\n\natt aldrig l\u00e5ta framg\u00e5ngen d\u00f6lja sin tomhet, insatsen sin intighet, arbetslivet sin \u00f6dslighet, och s\u00e5 att bevara sporren att n\u00e5 vidare \u2013 den sm\u00e4rta i sj\u00e4len som driver oss sj\u00e4lva. se dig inte om. och dr\u00f6m ej om framtiden: den skall ej \u00e5tersk\u00e4nka dig det f\u00f6rg\u00e5ngna eller tillfredsst\u00e4lla andra lyckodr\u00f6mmar. din plikt och din bel\u00f6ning \u2013 ditt \u00f6de \u2013 \u00e4r h\u00e4r och nu.\u00e4ven f\u00f6ljande dikt var talande f\u00f6r dag hammarskj\u00f6lds s\u00e4tt att utf\u00f6ra sin roll:\n\nv\u00e4gen, du skall f\u00f6lja den. lyckan, du skall gl\u00f6mma den. kalken, du skall t\u00f6mma den. sm\u00e4rtan, du ska d\u00f6lja den. svaret, du skall l\u00e4ra det. slutet, du skall b\u00e4ra det.just de teologiska aspekterna av fenomenet hammarskj\u00f6ld har varit ett b\u00e4rande tema i det sentida intresse detta har \u00e4gnats av bland annat mats svegfors, som i sin bok dag hammarskj\u00f6ld \u2013 den f\u00f6rste moderne svensken bland annat reder ut begreppen kring den medeltida tyska religionsmysticism, som var en viktig inspirationsk\u00e4lla f\u00f6r hammarskj\u00f6ld. hammarskj\u00f6lds \u00f6vers\u00e4ttning av martin buber \u00e4r ett annat signum p\u00e5 samma karakt\u00e4rsdrag.\n\nen bok av rolf h. lindholm \u2013 huvudlinjer i dag hammarskj\u00f6lds v\u00e4gm\u00e4rken \u2013 syftar till att underl\u00e4tta f\u00f6rst\u00e5elsen av verket.\n\n\n== efterm\u00e4le ==\ndag hammarskj\u00f6ld, som bott kvar hemma hos sin mor tills hon gick bort 1940, f\u00f6rblev ogift och saknade br\u00f6starvingar. g\u00e5rden back\u00e5kra i sk\u00e5ne, som han k\u00f6pt 1957, och l\u00e5tit rusta upp enligt egna detaljerade beskrivningar, testamenterade han till svenska turistf\u00f6reningen. sedan 2015 \u00e4gs g\u00e5rden av stiftelsen dag hammarskj\u00f6lds back\u00e5kra.i sitt testamente 1959 f\u00f6rordnade dag hammarskj\u00f6ld att hans arkivalier skulle \u00f6verl\u00e4mnas som g\u00e5va till kungliga biblioteket. donationen inkom till kb den 9 april 1962 d\u00e4r den bevaras som dag hammarskj\u00f6lds samling.hammarskj\u00f6ld tilldelades nobels fredspris 1961 postumt. \u00e5ret d\u00e4refter bildades dag hammarskj\u00f6ldfonden. 1966 grundades dag hammarskj\u00f6ldbiblioteket i uppsala f\u00f6r att \"p\u00e5 ett best\u00e5ende s\u00e4tt hugf\u00e4sta minnet\" av dag hammarskj\u00f6ld. dag hammarskj\u00f6ldsstiftelsen bildades 1982 f\u00f6r att verka f\u00f6r globala fredsfr\u00e5gor. 2005 utropades till dag hammarskj\u00f6lds \u00e5r av regeringen och svenska fn-f\u00f6rbundet f\u00f6r att uppm\u00e4rksamma hundra\u00e5rsminnet av hans f\u00f6delse.\nsveriges fredsmuseum p\u00e5 uppsala slott invigdes 2005 av marlene hagstr\u00f6m, dag hammarskj\u00f6lds brorsdotter och hans corell, bitr\u00e4dande generalsekreterare och r\u00e4ttschef i fn. museet drivs i dag hammarskj\u00f6lds anda och belyser svenska insatser i fn:s fredsbevarande styrkor. museet utg\u00f6r basen f\u00f6r en upplysande och opinionsbildande verksamhet i form av f\u00f6redrag riktade till allm\u00e4nheten samt f\u00f6r en omfattande pedagogisk verksamhet riktad till ungdomar. museet flyttade 2020 ut fr\u00e5n slottet och har ingen fast utst\u00e4llningslokal.\u00e5r 2011 bytte aulan i katedralskolan, uppsala namn till dag hammarskj\u00f6lds aula, med motiveringen att det den helgen var 50 \u00e5r sedan skolans f.d. elev, dag hammarskj\u00f6ld, omkom i en flygolycka.hammarskj\u00f6ld pryder sveriges nya 1000-kronorssedel sedan den gavs ut i oktober 2015.t\u00e5get y32 1408, som trafikerar kr\u00f6sat\u00e5gen i sm\u00e5land och halland, har f\u00e5tt namnet dag hammarskj\u00f6ld. gator i flera svenska st\u00e4der \u00e4r namngivna efter dag hammarskj\u00f6ld.\n\n\n=== gator uppkallade efter dag hammarskj\u00f6ld ===\n dag hammarskj\u00f6lds all\u00e9, k\u00f6penhamn, danmark dag hammarskj\u00f6lds vei, oslo, norge\n dag hammarskj\u00f6lds v\u00e4g, stockholm\n dag hammarskj\u00f6lds v\u00e4g, uppsala\n dag hammarskj\u00f6lds v\u00e4g, ystad\n dag hammarskj\u00f6ldsleden, g\u00f6teborg\n dag hammarskj\u00f6lds v\u00e4g, helsingborg\n dag hammarskj\u00f6lds v\u00e4g, lund\n hammarskj\u00f6ldplatz, berlin, tyskland\n avenida dag hammarskj\u00f6ld, vitacura, santiago de chile\ndag hammarskjold blvd, howell township, new jersey, usa\none dag hammarskjold plaza, new york, usa\n\n\n== popul\u00e4rkultur ==\n2016 portr\u00e4tterades han av mikael persbrandt i jadotville (the siege of jadotville) av richie smyth.\n2021 skrev rapparna einar och dree low en l\u00e5t och ett klipp med titeln \"dag hammarskj\u00f6ld\" med h\u00e4nvisning till 1000-kronorssedeln som visar hans portr\u00e4tt.\n2023 sl\u00e4pps en filmatisering av hans liv, vid namn hammarskj\u00f6ld, regisserad av per fly med mikael persbrandt i huvudrollen.\n\n\n== utm\u00e4rkelser ==\n  kommend\u00f6r med stora korset av kungl. nordstj\u00e4rneorden.\n  storkors av danska dannebrogorden.\n  storkors av norska sankt olavs orden.\n  storkors av chilenska f\u00f6rtj\u00e4nstorden.\n  storkors av nederl\u00e4ndska oranien-nassauorden\n\n\n== bibliografi ==\nkonjunkturspridningen : en teoretisk och historisk unders\u00f6kning (diss. 1933)\narbetsl\u00f6shetsutredningens bet\u00e4nkande, sou 1933:29\nsvenska finansproblem. (1941)inflationsfr\u00e5gan i sverige. : foredrag i national\u00f8konomisk forening den 16. februar 1943. \nsvensk natur : en antologi (som redakt\u00f6r, 1944)\nfr\u00e5n bretton woods till \"full employment\". (1945)\nsveriges internationella kreditgivning \u00e5ren 1944 och 1945. (1945)\nsweden's international credit accomodation in 1944 and 1945. (1946)\npolitik och ideologi  (1952)\ntogether in our concern, our hopes, and our determination. (1953)\nhjalmar hammarskj\u00f6ld : intr\u00e4destal i svenska akademien (1954)\nthe united nations : an apparaisal (1956)\nthe linnaeus tradition and our time (1957)\nkring linn\u00e9minnet : direkt\u00f6rstal vid svenska akademiens h\u00f6gtidssammankomst den 20 december 1957 \nlevande bygd (medverkan, 1960)\nthe international civil servant in law and in fact : a lecture (1961)\nv\u00e4xels\u00e5ngen :tolkning av djuna barnes' the antiphon i samverkan med karl ragnar gierow (norstedt, 1961)\nfr\u00e5n sarek till hav\u00e4ng (1962)\nv\u00e4gm\u00e4rken, postumt 1963\nalexis leger och dag hammarskj\u00f6ld, correspondance : 1955\u20131961 (1993)\n\u201d\u00e4r detta icke v\u00e4nskapens innersta v\u00e4sen\u201d : tre brev till rutger moll (ordfront magasin 1995 (21:5))\nthe poet and the diplomat : the correspondence of dag hammarskj\u00f6ld and alexis leger (2001)\nungdoms\u00e5rens vittnesb\u00f6rd : brev och uppteckningar 1925\u20131931 (2001)\natt f\u00f6ra v\u00e4rldens talan : tal och uttalanden (2005)\ndag hammarskj\u00f6lds uppsala : med slottsbacken (2005)d\u00e4rtill har flera offentliga anf\u00f6randen och rapporter fr\u00e5n fn utgivits.\n\n\n== se \u00e4ven ==\nf\u00f6renta nationerna\nfn:s generalsekreterare\ndag hammarskj\u00f6ldsleden\n\n\n== referenser ==\n\n\n=== noter ===\n\n\n=== tryckta k\u00e4llor ===\n dag hammarskj\u00f6ld : en minnesbok, stockholm: bonniers, 1961 \nde witte, ludo (2001). the assassination of lumumba. london/new york: verso \nklackenberg, henrik, h\u00e5gkomster, s. 39\u201361\nwigforss, ernst, h\u00e5gkomster, s. 97\u2013101\neriksson, lars red. (1995), fn \u2013 globalt uppdrag, stockholm: utbildningsradion \nanders lundahl, dag hammarskj\u00f6ld \u2013 en vilja bortom stigarna, nya doxa 2006\nminnesboken om dag hammarskj\u00f6ld 1\u20134, svenska folkets historia 13\u201314, malm\u00f6: v\u00e4rldslitteraturens f\u00f6rlag, 1961\u201362\nnzongola-ntalaja, georges (2002). the congo: from leopold to kabila: a people's history. london: zed books \npetr\u00e9n, sture (1969), artikel i svenskt biografiskt lexikon hft 87, s. 193\u2013205, stockholm\nsahlberg, gardar (1981), ber\u00f6mda svenskar fr\u00e5n tolv sekler, stockholm: bonnierfakta, isbn 9134429638 \nswahn, clas; ulwencreutz, lars; wall, gunnar (2004), historiens st\u00f6rsta mordg\u00e5tor, semic \nthelin, bengt (2001), dag hammarskj\u00f6ld : barnet, skolpojken, studenten, stockholm: carlsson, isbn 91-7203-405-x \nhammarskj\u00f6ld, dag i vem \u00e4r det 1957\nvem \u00e4r det 1961\nwigforss, ernst (1954), minnen iii. \u2013 1932\u20131949, stockholm: tidens f\u00f6rlag \nrembe, rolf (2011), midnatt i kongo. dag hammarskj\u00f6lds f\u00f6rlorade seger, stockholm: bokf\u00f6rlaget atlantis \ns\u00f6derberg, sten (1962). dag hammarskj\u00f6ld : en bildbiografi. stockholm: natur & kultur \nuno willers (1961) \"dag hammarskj\u00f6ld som bibliofil.\" id\u00e9er och resultat. nordiska biblioteksuppsatser till\u00e4gnade ingeborg heintze. allhems f\u00f6rlag\n\n\n=== webbk\u00e4llor ===\ndag hammarskj\u00f6ld\u00e5ret 2005 h\u00e4mtat fr\u00e5n the wayback machine (arkiverat 14 december 2004).\nannan, kofi (6 september 2001). \u201ddag hammarskj\u00f6ld and the 21th century, the fourth dag hammarskj\u00f6ld lecture\u201d (p\u00e5 engelska) ( pdf). uppsala universitet. arkiverad fr\u00e5n originalet den 5 juni 2013. https://web.archive.org/web/20130605050819/http://www.dhf.uu.se/pdffiler/kofi%20annan.pdf. \nbiografi p\u00e5 fn:s hemsida h\u00e4mtat fr\u00e5n the wayback machine (arkiverat 16 december 2007). (engelska)\nbiografi p\u00e5 uppsala universitetsbiblioteks hemsida h\u00e4mtat fr\u00e5n the wayback machine (arkiverat 30 juni 2012).\nbiography dag hammarskj\u00f6ld h\u00e4mtat fr\u00e5n the wayback machine (arkiverat 28 april 2006). (engelska)\ndag hammarskj\u00f6ld the nobel prize 1961 (engelska)\nsite onu dag hammarskj\u00f6ld (engelska)\ndag hammarskj\u00f6ld library (engelska)\nuppsala fn-f\u00f6renings broschyr dag hammarskj\u00f6ld \u2013 en vandring i hans sp\u00e5r 2005 (pdf)\nb\u00e4ckstedt, eva (1 juni 2005). \u201dmed klassikerna som st\u00f6d\u201d. svenska dagbladet. https://www.svd.se/med-klassikerna-som-stod. \n\n\n== vidare l\u00e4sning ==\nsomaiya, ravi (2021). den gyllene tr\u00e5den: kalla kriget och dag hammarskj\u00f6lds g\u00e5tfulla d\u00f6d. stockholm: albert bonniers f\u00f6rlag. isbn 978-91-0-015620-6 \n\n\n== externa l\u00e4nkar ==\n wikimedia commons har media som r\u00f6r dag hammarskj\u00f6ld.\ndag hammarskj\u00f6ld\ndag hammarskj\u00f6ld i libris\npetr\u00e9n, sture: dag hammarskj\u00f6ld i svenskt biografiskt lexikon (1969-197)\ndag hammarskj\u00f6ld hos nobelstiftelsen (p\u00e5 engelska)\ndag hammarskj\u00f6ld i ledamotsregistret hos svenska akademien"