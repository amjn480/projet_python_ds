J (minuskuła: j) (jot, jota) – dziesiąta litera alfabetu łacińskiego, trzynasta litera alfabetu polskiego. Pierwotnie była jedynie wariantem graficznym litery I. W pisowni polskiej J służy głównie do zapisu półsamogłoski przedniej /j/ (niesylabicznego i). W alfabecie łacińskim J występuje od XII w., w polskim występuje od XVII w..
Współcześnie litera j jest używana do oznaczania głoski:

/j/ w językach bałtyckich, słowiańskich, uralskich oraz w językach germańskich (oprócz angielskiego, luksemburskiego oraz scots), a także w języku esperanto i włoskim
/ɟ/ w języku konkani i w części języków afrykańskich
/t/ w języku Kiowa
/x/ lub /h/ w języku hiszpańskim
/ʒ/ w języku azerskim, francuskim, katalońskim, portugalskim, rumuńskim, tatarskim i tureckim
/ʤ/ w języku angielskim, indonezyjskim, malajskim, turkmeńskim i w części języków afrykańskichLitery j używa się w oficjalnych transkrypcjach z następujących języków azjatyckich:

głoski /j/ w języku kantońskim w transkrypcji jyutping
głoski /dz/ w języku paszto w standardowej transliteracji na alfabet łaciński
głoski /ʥ/ w języku japońskim w transkrypcji Hepburna
głosek /ʥ/ i /ʨ/ w języku koreańskim w różnych metodach transkrypcji
głoski /ʨ/ w języku chińskim mandaryńskim w transkrypcji pinyin


== Inne reprezentacje litery J ==


== Zobacz też ==
Ϳ ϳ (alfabet grecki)
Ј ј oraz Й й (cyrylica)


== Przypisy ==