"crist\u00f2for colom (tamb\u00e9 crist\u00f2fol colom en algunes variants de la llengua) (g\u00e8nova, 1436/1451 \u2014 \u2020 valladolid, 1506) fou un navegant, cart\u00f2graf, almirall, virrei i governador general de les \u00edndies al servei dels reis cat\u00f2lics, conegut internacionalment amb el cognom llatinitzat de columbus, o adaptat a les diferents lleng\u00fces. va explorar les terres del carib, amb les quals va establir les rutes mar\u00edtimes i va obrir el cam\u00ed a la colonitzaci\u00f3 americana.\nles terres explorades per colom foren anomenades inicialment \u00edndies occidentals o nou m\u00f3n, fins a l'aparici\u00f3, l'any 1507, del mapa de martin waldseem\u00fcller i matthias ringmann del taller cartogr\u00e0fic de saint-di\u00e9, on es passen a anomenar am\u00e8rica, en honor d'un altre navegant, amerigo vespucci, del qual waldseem\u00fcller havia llegit unes relacions sobre exploracions fetes en aquell continent.\ntot i que possiblement no va ser el primer explorador europeu d'am\u00e8rica, colom va ser qui va descobrir un nou continent per a europa i la hist\u00f2ria, en ser el primer navegant capa\u00e7 de tra\u00e7ar una ruta d'anada i tornada aprofitant els corrents marins de l'atl\u00e0ntic que avui encara s'utilitzen, obrint d'aquesta manera un nou m\u00f3n per a explorar, i explotar, als vells regnes europeus.\n\n\n== perfil hist\u00f2ric ==\ncrist\u00f2for colom \u00e9s, actualment, un personatge hist\u00f2ric controvertit. tot i que els historiadors acad\u00e8mics creuen que colom va ser genov\u00e8s, al voltant de la seva figura existeixen diferents teories, referides tant al seu origen geogr\u00e0fic (catal\u00e0, balear, gallec, portugu\u00e8s\u2026) com al seu llinatge (humil o noble) i la seva religi\u00f3 (cristi\u00e0, jueu), o a les seves habilitats, ja que, mentre que algunes teories reforcen la imatge d'una persona h\u00e0bil, per\u00f2 poc dotada per al comandament i la navegaci\u00f3, d'altres ens el mostren amb grans dots en aquest sentit. igualment controvertit \u00e9s tot el que envolta el descobriment d'am\u00e8rica i com s'esdevingu\u00e9 que colom arrib\u00e9s al convenciment que era possible trobar una ruta cap a les \u00edndies navegant en direcci\u00f3 oest.\nles contradiccions entre algunes fonts coet\u00e0nies, incloent-hi el mateix colom, aix\u00ed com els posteriors interessos nacionals i religiosos per tal d'assignar-se la \u00abpaternitat\u00bb de colom han propiciat que el personatge presenti tot un seguit de clarobscurs sobre els quals no hi ha un consens clar en la comunitat hist\u00f2rica actual.\namb tot, hi ha un fet clarament indiscutible: colom afirmava que es podia arribar a l'orient lluny\u00e0 (les \u00edndies) des d'europa viatjant cap a l'oest, i que era factible realitzar el viatge per mar amb possibilitats d'\u00e8xit; dedic\u00e0 els millors anys de la seva vida a confirmar aquest pensament i assol\u00ed l'\u00e8xit inesperat el 12 d'octubre de 1492: el descobriment del nou m\u00f3n als ulls de la vella europa.\nsi b\u00e9 \u00e9s probable que colom no fos el primer europeu a trepitjar les costes americanes \u2013a la seva \u00e8poca va gaudir de molta anomenada, a m\u00e9s, la tradici\u00f3 d'un possible predescobridor, que segons les fonts seria m\u00e9s o menys cre\u00efble\u2013  colom no solament va arribar al nou m\u00f3n, sin\u00f3 que retorn\u00e0 a europa, va realitzar un total de quatre viatges i don\u00e0 inici a un r\u00e8gim de viatges peri\u00f2dics segurs des d'europa fins a am\u00e8rica. a partir dels viatges de colom, el van succeir altres exploradors i conqueridors i s'establiren vincles permanents amb el nou continent.\nen el context hist\u00f2ric de l'\u00e8poca, el tr\u00e0nsit de mercaderies entre l'orient i europa es realitzava per la ruta que anava d'\u00e0sia fins a europa travessant l'\u00e0sia menor, per\u00f2 a partir de la presa de constantinoble pels turcs, el 1453, aquesta via es va fer dif\u00edcil i va quedar monopolitzada pels otomans i els seus aliats, els mercaders genovesos. les nacions m\u00e9s occidentals d'europa \u2013portugal, castella i arag\u00f3\u2013, necessitades dels b\u00e9ns orientals, volien adquirir aquestes mercaderies sense mitjancers.\nportugal fou qui prengu\u00e9 la iniciativa, gr\u00e0cies, principalment, al fet que la conquesta del seu territori als musulmans havia finalitzat al segle xiii. els portuguesos, aix\u00ed, s'havien llan\u00e7at a navegar per tal d'ampliar els seus dominis i mirar de descobrir noves rutes comercials. l'any 1488, mitjan\u00e7ant el mariner bartolomeu dias, havien arribat al cap de bona esperan\u00e7a. havien trobat, doncs, una nova ruta cap a l'orient i d'aquesta manera podien crear alhora un nou monopoli, que competiria amb g\u00e8nova. les corones castellana i aragonesa, unides din\u00e0sticament mitjan\u00e7ant els reis cat\u00f2lics, quan ja es trobaven a les acaballes de la conquesta \u2013amb la presa de granada\u2013 es van interessar per la recerca d'una nova ruta.\ncolom sostenia que navegant per l'oest el cam\u00ed era molt m\u00e9s curt, de manera que project\u00e0 el seu viatge com una oportunitat d'obrir una nova ruta comercial alternativa a les ja existents \u2013la terrestre, monopolitzada per g\u00e8nova i els otomans, i la mar\u00edtima, recentment descoberta pels portuguesos\u2013, per a la qual recoll\u00ed finalment el patronatge dels reis cat\u00f2lics.\n\n\n== origen ==\n\nels historiadors acad\u00e8mics creuen que l'origen de crist\u00f2for colom \u00e9s genov\u00e8s, i aix\u00ed queda reflectit en moltes obres i enciclop\u00e8dies. amb tot, l'origen de colom \u00e9s prou lluny de resoldre's per a poder asseverar inequ\u00edvocament ni el lloc de naixen\u00e7a ni la seva edat. actualment, es mantenen algunes llacunes, contradiccions i misteris sobre la seva biografia, algunes de les quals s\u00f3n provocades pel mateix colom: hernando col\u00f3n (fill de l'almirall), en la seva historia del almirante don crist\u00f3bal col\u00f3n, afirma que el seu progenitor no volia que fossin coneguts el seu origen i la seva p\u00e0tria. la confusi\u00f3 inicial, unida a la p\u00e8rdua de documentaci\u00f3 posterior o fins i tot a la falsificaci\u00f3 de documentaci\u00f3, ja iniciada pels descendents de colom en els plets colombins, s\u00f3n fets que han propiciat, junt amb altres motius m\u00e9s pol\u00edtics que no pas historiogr\u00e0fics, l'aparici\u00f3 de m\u00faltiples hip\u00f2tesis sobre el bressol de colom.\n\n\n=== el colom genov\u00e8s ===\nla tesi sostinguda majorit\u00e0riament mant\u00e9 que cristoforo colombo va n\u00e9ixer l'any 1451 a savona, a la rep\u00fablica de g\u00e8nova. els seus pares serien domenico colombo, mestre teixidor i despr\u00e9s comerciant, i susanna fontanarossa. dels cinc fills del matrimoni, dos, cristoforo i bartolomeo, van tenir aviat vocaci\u00f3 marinera. el tercer va ser giacomo, que va aprendre l'ofici de teixidor. els altres dos germans haurien estat giovanni, que va morir aviat, i bianchinetta, l'\u00fanica dona.l'aparici\u00f3, l'any 1892, del llibre raccolta di documenti e studi pubblicati dalla reale commissione colombiana, pel quarto centenario dalla scoperta dell'america,\neditat el 1896 i publicat pel ministero della pubblica istruzione (roma),\ndon\u00e0 not\u00edcia dels documents que formen la base d'aquesta hip\u00f2tesi i en feu un recull. s\u00f3n uns dos cents documents notarials genovesos, molts dels quals presenten defectes de forma, i a part del seu origen aporten poca informaci\u00f3 rellevant sobre la vida de colom. entre tots aquests documents, una mitja dotzena mencionen expl\u00edcitament cristoforo colombo.\nel 1904, ugo assereto descobr\u00ed, a l'arxiu notarial de l'estat de g\u00e8nova, entre les actes del notari girolamo ventimiglia (secci\u00f3 2a., anys 1474-1504, n\u00fam. 266), un document atorgat a g\u00e8nova el 25 d'agost de 1479. en aquest document, es menciona un tal cristoforo colombo, ciutad\u00e0 de g\u00e8nova, que per mandat de paolo di negro fou enviat a l'illa de madeira a comprar una certa quantitat de sucre. en aquest document, el tal colombo assegura tenir vint-i-set anys (havia nascut, per tant, el 1451) i que marxa l'endem\u00e0 en direcci\u00f3 a portugal.despr\u00e9s de ressorgir la hip\u00f2tesi catalana en els llibres de luis ulloa, el dictador itali\u00e0 benito mussolini va fer actualitzar la raccolta amb alguns documents nous i es va editar el gran llibre cristoforo colombo: documenti e prove della sua appartenenza a genova, editat a b\u00e8rgam per l'istituto italiano d'arti grafiche l'any 1929 i publicat en diversos idiomes.\nentre els nous documents publicats, hi havia una carta dirigida al banc de sant jordi de g\u00e8nova per colom i datada a sevilla el 2 d'abril de 1502. el llibre recull que en aquest document hi resta escrit en castell\u00e0: \u00abmi coraz\u00f3n est\u00e1 en g\u00e9nova\u00bb ('el meu cor \u00e9s a g\u00e8nova'). aquesta carta ha estat emprada pels defensors de la genovesitat de colom com una mostra clara del bressol de l'almirall. fins fa pocs anys, alguns historiadors afirmaven que hi deia: \u00abaunque mi cuerpo est\u00e9 aqu\u00ed, mi coraz\u00f3n est\u00e1 en g\u00e9nova\u00bb ('encara que el meu cos sigui aqu\u00ed, el meu cor \u00e9s a g\u00e8nova'). aix\u00f2 no obstant, l'estudi del document original mostra que en realitat s'hi diu: \u00abmuy nobles se\u00f1ores: bien que el cuerpo ande ac\u00e1, el coraz\u00f3n est\u00e1 all\u00ed de contiguo\u00bb ('molt nobles senyors: encara que el cos \u00e9s aqu\u00ed, el cor \u00e9s all\u00e0 a tocar').tanmateix, tamb\u00e9 \u00e9s d'una especial menci\u00f3 i import\u00e0ncia el document anomenat fundaci\u00f3n de mayorazgo, datat el 22 de febrer de 1498, i la seva ratificaci\u00f3 el 28 de setembre de 1501, en el qual colom mateix assegura ser genov\u00e8s:\n\naquests \u00faltims documents, la fundaci\u00f3n de mayorazgo i la seva ratificaci\u00f3, s\u00f3n for\u00e7a discutits: d'una banda, hi ha historiadors que defensen que la fundaci\u00f3n de mayorazgo \u00e9s un document falsificat pels descendents de colom per tal de defensar els seus drets davant els diferents plets que mantingueren amb la corona, mentre que d'altres en mantenen la veracitat.cronistes coetanis de colom, o que visqueren els \u00abgrans descobriments\u00bb, com las casas, fern\u00e1ndez de oviedo i andr\u00e9s bernal (o bern\u00e1ldez, rector de los palacios), sostingueren l'origen genov\u00e8s de colom, mentre que pedro m\u00e1rtir de angler\u00eda tan sols es refer\u00ed al naixement d'aquest a g\u00e8nova, sense fer refer\u00e8ncia al seu origen.molts historiadors continuen sostenint, o han sostingut, aquesta hip\u00f2tesi (com consuelo varela, luis arranz, lourdes d\u00edaz-trechuelo, juan manzano, p\u00e9rez embid o charles verlinden, per exemple).\n\n\n=== el colom catal\u00e0 ===\n\naix\u00ed mateix, hi ha un altre corrent d'autors for\u00e7a nombr\u00f3s que sost\u00e9 que colom fou nat dins l'\u00e0mbit de la corona d'arag\u00f3, concretament a catalunya o a les illes balears. aquest corrent assigna a colom, segons les diferents versions de la hip\u00f2tesi, distints llocs de naixen\u00e7a, sia dins del territori catal\u00e0 actual (b\u00e9 a l'empord\u00e0, girona, tarroja de segarra, sant boi de llobregat, barcelona, tortosa, lleida), o a les illes balears (eivissa, felanitx), o b\u00e9 a g\u00e8nova o a sardenya, per\u00f2 de fam\u00edlia origin\u00e0ria catalana, o b\u00e9 fent-lo fill del pr\u00edncep carles de viana. l'anomenada hip\u00f2tesi catalana se sustenta en un seguit de proves relacionades amb els usos i costums de l'\u00e8poca, an\u00e0lisis paleogr\u00e0fiques i ling\u00fc\u00edstiques, aix\u00ed com les diferents incoher\u00e8ncies que presenta la hip\u00f2tesi genovesa. amb tot, aquesta hip\u00f2tesi \u00e9s poc sustentada en documents que reforcin la seva argumentaci\u00f3, en contraposici\u00f3 a la hip\u00f2tesi genovesa.\nentre els arguments en qu\u00e8 se sustenta la hip\u00f2tesi, un \u00e9s que el cognom colom \u00e9s l'emprat en vida de l'almirall i que no s'empra colombo, mentre que la forma col\u00f3n apareix amb posterioritat.a inici del segle xx diversos historiadors, com el peru\u00e0 luis ulloa o ricard carreras, cohesionaren i donaren forma a la hip\u00f2tesi, la qual, en diferents versions, ha estat ampliada i recollida per altres historiadors i investigadors colombins en el transcurs dels anys (com ara caius parellada, pere catal\u00e0 i roca, francesc albardaner, nito verdera o charles j. merrill, a tall d'exemple).\na final de segle xx i al xxi, destaca -entre d'altres-, per diversos llibres seus argumentatius i divulgatius, molt controvertits per\u00f2, jordi bilbeny.\nentre els diferents arguments emprats per a sustentar aquesta hip\u00f2tesi cal destacar els diferents estudis ling\u00fc\u00edstics i paleogr\u00e0fics realitzats a diversos documents aut\u00f2grafs de colom. diferents autors sostenen que si b\u00e9, per una banda, colom escriu majorit\u00e0riament en castell\u00e0, no sembla con\u00e8ixer l'itali\u00e0 de l'\u00e8poca. tot un seguit d'an\u00e0lisis ling\u00fc\u00edstiques que indiquen que les interfer\u00e8ncies fonol\u00f2giques en els escrits aut\u00f2grafs de colom corresponen a les d'un parlant del catal\u00e0 oriental central i estudis paleogr\u00e0fics segons els quals la cal\u00b7ligrafia de colom \u00e9s d'una persona culta que feia servir la lletra g\u00f2tica cursiva catalana amb una gran precisi\u00f3 reafirmarien el fet que el substrat cultural de colom era catal\u00e0.\nl'historiador enric bayerri i bertomeu defensa en el seu llibre col\u00f3n tal cual fue la hip\u00f2tesi que crist\u00f2fol colom era de tortosa, basant-se en fets com que a l'\u00e8poca dels reis cat\u00f2lics a tortosa hi havia una illa enmig del riu que s'anomenava l'illa de g\u00e8nova,\naix\u00ed mateix, les diferents llacunes de la hip\u00f2tesi genovesa, entre aquestes el fet que colom es cas\u00e9s amb una noble portuguesa, filipa moniz perestrello (fet for\u00e7a improbable si colom hagu\u00e9s estat un plebeu d'origen estranger), o que diferents fonts coincideixin en el fet que colom va morir sent for\u00e7a gran. les an\u00e0lisis paleontol\u00f2giques del professor miguel botella (universitat de granada) de les restes de crist\u00f2for colom revelen que s\u00f3n les d'una persona que va morir als 50/70 anys; i les del seu germ\u00e0 diego col\u00f3n certifiquen que al moment de la mort tenia 54/64 anys (i no 48, com hauria tingut el giacomo colombo genov\u00e8s).paral\u00b7lelament, diversos autors (com crist\u00f2for despuig, el 1557, o jer\u00f3nimo zurita, el 1579, com tamb\u00e9 els fueros de arag\u00f3n de 1585, entre d'altres, i per citar-ne nom\u00e9s les primeres refer\u00e8ncies) han sostingut la catalanitat de la descoberta enfront de la tradicional genovesitat.\nestelle irizarry, professora em\u00e8rita de literatura hisp\u00e0nica a la universitat de georgetown, washington d.c., autora de quaranta llibres i m\u00e9s de cent cinquanta articles en revistes internacionals, ha estat dels primers historiadors a tractar d'aportar proves objectives basades en criteris i metodologies cient\u00edfiques per resoldre els misteris que envolten l'origen i identitat de crist\u00f2fol colom.\nl'any 2009, present\u00e0 a madrid el llibre el adn de los escritos de crist\u00f3bal col\u00f3n. al llibre, es compara el sistema d'escriptura del navegant amb manuscrits de portugal, it\u00e0lia, castella, arag\u00f3, entre d'altres, i destaca que algunes cartes estan puntuades amb barres i punts [/.] [/] [//], estil de puntuaci\u00f3 que no es feia servir mai a la corona de castella i, per contra, era com\u00fa a les terres de l'antiga corona d'arag\u00f3. analitzant el llenguatge, assenyala la profusi\u00f3 de catalanismes i aragonesismes, aix\u00ed com influ\u00e8ncia del jueu espanyol o \u00abladino\u00bb. remarca que el seu castell\u00e0 \u00e9s el propi d'una persona que no el t\u00e9 per parla materna sin\u00f3 que aprengu\u00e9 la llengua ja de gran. totes aquestes consideracions i d'altres relatives a la religi\u00f3 li porten a concloure que colom procedia d'algun dels territoris de parla catalana de la corona d'arag\u00f3 i era d'origen jueu.\n\n\n=== el colom jueu ===\nhi ha igualment difer\u00e8ncies de parer sobre l'adscripci\u00f3 religiosa de colom. diversos estudiosos han indicat el possible origen sefardita (jueu) de colom. el primer a indicar aquest tret de colom fou salvador de madariaga (colom, de fam\u00edlia catalana fugida a g\u00e8nova, a causa dels problemes que hi va haver al final del segle xiv a catalunya als calls jueus). simon wiesenthal, al seu llibre segel der hoffnung (edici\u00f3 en castell\u00e0: operaci\u00f3n nuevo mundo: la misi\u00f3n secreta de crist\u00f3bal col\u00f3n) afirma que l'expedici\u00f3 de colom pretenia donar sortida als jueus de la pen\u00ednsula.\naquest vessant del colom jueu es basa en els seg\u00fcents fets i hip\u00f2tesis: moltes de les personalitats que donen suport a colom davant els reis s\u00f3n d'origen jueu, com llu\u00eds de sant\u00e0ngel (fam\u00edlia ginillo), alfons de la cavalleria (fam\u00edlia ben lab\u00ed), luis i juana de la torre, isaac abravanel o abraham zacuto; i tamb\u00e9 s\u00f3n descendents de jueus luis de la cerda, pedro gonz\u00e1lez de mendoza, juan cabrero, diego de deza, gabriel sanx\u00eds i joan de coloma.\nel fet que al cant\u00f3 superior esquerre de les cartes al seu fill diego hi pos\u00e9s un anagrama compost per les lletres bet i he de l'alfabet hebreu, i que poden entendre's com a abreviatura de barukh haixem ('lloat sia d\u00e9u'), dona m\u00e9s arguments als defensors d'aquesta hip\u00f2tesi.els defensors d'aquesta hip\u00f2tesi sostenen que aquest origen jueu donaria una explicaci\u00f3 prou fonamentada al fet que colom i els seus descendents esmercessin tants esfor\u00e7os a mirar d'ocultar l'origen de l'almirall, principalment a causa de la delicada situaci\u00f3 en qu\u00e8 es trobaven els jueus en aquesta \u00e8poca.l'investigador nito verdera, en els seus llibres, ha refor\u00e7at aquesta hip\u00f2tesi. situa el naixement de colom a eivissa i afirma que el llibre de les profecies escrit per crist\u00f2for colom nom\u00e9s reflecteix l'antic testament, i que colom va posar a estudiar el llibre el seu fill hernando just a l'edat en qu\u00e8 els joves hebreus s'inicien a la tor\u00e0.\n\n\n=== altres hip\u00f2tesis ===\nparal\u00b7lelament, existeixen altres hip\u00f2tesis sobre el seu origen, si b\u00e9 que aquestes ja s\u00f3n m\u00e9s minorit\u00e0ries i moltes presenten menys fonaments cient\u00edfics que les esmentades anteriorment.\nentre aquestes, cal destacar les hip\u00f2tesis sobre un origen gallec: celso garc\u00eda de la riega va sostenir que colom era d'origen gallec basant-se en documents de l'\u00e8poca colombina; tanmateix, posteriorment van ser rebutjats pels estudis realitzats tant pel pale\u00f2graf eladio oviedo arce com per la reial acad\u00e8mia de la historia, que van concloure que els esmentats documents, o b\u00e9 eren falsos o havien estat manipulats en dates posteriors a la seva creaci\u00f3. altres hip\u00f2tesis el veuen com a portugu\u00e8s, principalment les basades en interpretacions de l'anagrama de la signatura de colom o en suposats portuguesismes dins els seus escrits: l'expert ram\u00f3n men\u00e9ndez pidal va confirmar que eren portuguesismes, en contra dels qui mantenien que eren reminisc\u00e8ncies d'altres lleng\u00fces; posteriorment, rumeu de armas va matisar que aix\u00f2 seria degut no al fet que fos nascut a portugal, sin\u00f3 a una naturalitzaci\u00f3 causada pels anys que va romandre en aquell pa\u00eds.un altre estudi\u00f3s, manuel rosa \u2014investigador del centro m\u00e9dico de la universitat duke de carolina del nord\u2014 en el seu llibre col\u00f3n: la historia nunca contada, assegura que el descobridor no era un simple teixidor i comerciant genov\u00e8s, sin\u00f3 que era el fill d'un rei polon\u00e8s exiliat a madeira. a m\u00e9s, afirma que colom era un espia i mariner al servei de portugal amb uns coneixements cient\u00edfics extraordinaris per a la seva \u00e8poca.aix\u00ed mateix tamb\u00e9 hi ha altres hip\u00f2tesis, encara m\u00e9s minorit\u00e0ries, d'origen castell\u00e0, les quals entren en contradicci\u00f3 amb els documents oficials colombins en qu\u00e8 s'afirma que era estranger a castella: sia de sevilla, guadalajara o extremeny de plas\u00e8ncia; basc, grec, angl\u00e8s, cors, noruec o croat.\n\n\n== primers anys (fins a 1476) ==\n\n\n=== formaci\u00f3 i coneixements de crist\u00f2for colom ===\nen una carta als reis cat\u00f2lics, datada el 1501, a la qual adjunt\u00e0 una esfera terrestre, colom escriu:\n\ncrist\u00f2for colom va observar la declinaci\u00f3 magn\u00e8tica amb la longitud, o sia, que la desviaci\u00f3 de l'agulla augmenta cap a l'est (a la qual va anomenar nordestar) o cap a l'oest (a la qual va anomenar noruestar). una prova m\u00e9s dels coneixements cient\u00edfics que tenia, la trobem en el fet que obtenia la longitud d'un lloc tenint en compte la desviaci\u00f3 de l'agulla (de la br\u00faixola).\naix\u00ed mateix, de la lectura del diari de bord, es pot concloure que colom tenia en el seu poder cartes de navegaci\u00f3 on hi havia dibuixades unes terres m\u00e9s enll\u00e0 d'unes illes, tot i que encara no es coneix la proced\u00e8ncia d'aquestes. en aquestes cartes la dist\u00e0ncia al nou m\u00f3n era la real, de 2.800 milles.segons els experts en ling\u00fc\u00edstica, crist\u00f2for colom demostra tenir coneixements de diverses lleng\u00fces: castell\u00e0, portugu\u00e8s i catal\u00e0. \ndominava tamb\u00e9 el llat\u00ed i l'hebreu, i els textos sagrats, com demostra en la redacci\u00f3 del seu llibre de les profecies.en els seus escrits es troben rastres d'haver llegit ramon llull, francesc eiximenis i arnau de vilanova. en la seva biblioteca, hi havia entre molts d'altres un imago mundi, un millione de marco polo, el compendium constitutionem cataloniae de 1485, un llibre del consolat de mar, i un llibre de les dones d'eiximenis.\naix\u00ed mateix, en el transcurs dels seus viatges, colom observ\u00e0 i reflect\u00ed un seguit de noves impressions i fets que posteriorment s'han pogut constatar. en la seva relaci\u00f3 del tercer viatge, colom escriu:\n\naquesta descripci\u00f3 de colom ha estat confirmada amb posterioritat: el sat\u00e8l\u00b7lit americ\u00e0 vanguard confirm\u00e0 aquest extrem, i el csic en el seu informe diu que \"l'harm\u00f2nic del tercer ordre \u00e9s el responsable d'aquesta forma de pera de la terra\".en la relaci\u00f3 del tercer viatge diu \u00aba les a\u00e7ores\u2026 les naus van al\u00e7ant-se cap al cel com si pugessin\u00bb. l'observatori astrof\u00edsic smithsonian de massachusetts, a partir de 40.000 observacions de tres sat\u00e8l\u00b7lits, van arribar a la conclusi\u00f3 que \u00abal mar dels sargassos hi ha una depressi\u00f3 de -30 metres, al carib de -50 metres, i prop d'anglaterra una corba de nivell de +50 metres\u00bb, confirmant la percepci\u00f3 reflectida.per altra banda, en el primer viatge, crist\u00f2for colom segu\u00ed la ruta del paral\u00b7lel 28. les modernes pilots charts ens ensenyen que el paral\u00b7lel 28 \u00e9s el dels vents alisis, \u00e9s a dir, el dels millors vents cap a ponent entre gener i setembre, i en l'actualitat els velers segueixen aquesta ruta. en canvi, en el viatge de tornada, el 16 de gener de 1493, no dubta, en contra l'opini\u00f3 dels altres capitans, a fixar rumb n 1/4 ne, en comptes de simplement navegar cap a l'est, i el canvi\u00e0 en arribar al paral\u00b7lel 38\u00b0 n, en una longitud 50\u00b0 o. aix\u00f2 tamb\u00e9 es reflecteix en les modernes pilot charts entre gener i setembre: per a tornar d'am\u00e8rica s'ha de navegar entre els paral\u00b7lels 36\u00b0 i 39\u00b0.\nuna prova que la seva opini\u00f3 era respectada i tinguda en compte, la trobem en una carta de la reina isabel a colom, datada del 5 de setembre de 1493 i enviada en el transcurs de les diferents negociacions establertes amb el papat i portugal que acabarien desembocant en el tractat de tordesillas, en la qual es fa refer\u00e8ncia a la butlla inter caetera del 4 de maig de 1493, emesa pel papa alexandre vi, en qu\u00e8 s'establ\u00ed un repartiment de l'oce\u00e0 atl\u00e0ntic entre portugal i castella:\n\naix\u00ed mateix, jaume ferrer de blanes, cart\u00f2graf eminent del seu temps i un dels negociadors del tractat de tordesillas, en una carta escrita l'agost de 1494 al rei ferran diu:\n\nde la seva coneixen\u00e7a i el seu domini de les t\u00e8cniques mar\u00edtimes, tamb\u00e9 donen fe els dos cops que els reis el consultaren sobre trajectes. el primer, sobre el trajecte que havia de fer la infanta joana per casar-se amb felip a flandes, per una carta, del 18 d'agost de 1496, en qu\u00e8 la reina isabel li agraeix els seus consells. i el segon, en una altra carta, de 6 de febrer de 1502, en qu\u00e8 colom aconsella la reina sobre el viatge de la princesa margarida d'\u00e0ustria per a casar-se amb el pr\u00edncep joan. tamb\u00e9 en dona fe el fet que aconsell\u00e9s nicol\u00e1s de ovando, governador de la hispaniola des de 1502 fins a 1509, de no emprendre el viatge cap a la pen\u00ednsula perqu\u00e8 preveia un gran hurac\u00e0. ovando no el va escoltar i aquella flota es va perdre.\n\n\n=== biografia de colom abans de 1476 ===\npoques dades s'han conservat de la biografia de l'almirall abans de 1476; aix\u00ed mateix, les diferents teories sobre el seu bressol apunten diferents possibilitats vers com es desenvolup\u00e0 la infantesa del personatge. aix\u00f2 no obstant, existeix un fet com\u00fa en gran part d'aquestes: colom s'inici\u00e0 en l'art de la navegaci\u00f3 de jove. el mateix colom aix\u00ed ho indica mitjan\u00e7ant els seus escrits.\nl'any 1501 escriu,:\n\nper altra banda, el seu fill hernando al seu llibre historie del almirante\u2026 afirma que el seu pare va comen\u00e7ar a navegar a 14 anys.aix\u00ed mateix, la teoria genovesa ens situa cristoforo colombo a l'illa de quios entre 1474 i 1475, fent de mariner i, probablement, de comerciant; aix\u00f2 no obstant, la majoria dels autors sostenen que colom va fer de corsari de 1472 al 1476.en una carta tramesa al rei, datada el gener de 1495, colom afirma haver perseguit i atacat una nau anomenada ferrandina a les ordres del rei reiner (dins el context de la guerra civil catalana):\n\nsegons diferents autors, colom desenvolup\u00e0 les seves activitats de cors a les ordres de diferents patrons: el 1463 ho feu al servei de l'orde de sant joan de jerusalem, entre 1464 i 1466 al servei de pere el conestable de portugal i de 1467 a 1472 a les ordres de casanova colom el vell, almirall de proven\u00e7a, en aquests casos els dits patrons s'enfrontaven, en el marc de la guerra civil catalana a joan el sense fe. posteriorment, segons alguns autors, segu\u00ed fent de corsari sota les ordres de casanova colom el jove, vicealmirall de fran\u00e7a; les naus franceses donaven suport als interessos de joana i portugal a la segona guerra de successi\u00f3 castellana, entre aquesta i isabel. la cronologia d'aquestes activitats, aix\u00ed com a les ordres de qui realitz\u00e0 aquestes activitats varia segons els autors, especialment en el cas dels dos casanova colom (\u00abvell\u00bb i \u00abjove\u00bb), fet que no treu, com s'ha indicat anteriorment, que \u00e9s for\u00e7a acceptat el fet que colom exerc\u00ed de corsari en el transcurs dels dos conflictes anteriorment mencionats.en una altra carta dirigida als reis, la qual fou tramesa anys despr\u00e9s de descobrir am\u00e8rica, colom escrigu\u00e9:\n\naquesta lletra indicaria que colom particip\u00e0 l'any 1477 en l'expedici\u00f3 lusodanesa del rei cristi\u00e0 i de dinamarca i el rei alfons v de portugal, a isl\u00e0ndia, groenl\u00e0ndia i que cercava una ruta a \u00e0sia pel nord. aquesta expedici\u00f3 salp\u00e0 de westward dirigida per joao vaz c\u00f3rte-real, didrik pining, hans pothurst. alguns autors consideren que la prova d'aquesta participaci\u00f3 en l'expedici\u00f3 es trobaria en les capitulacions: vuestras altezas dan e otorgan a don crist\u00f3bal col\u00f3n en alguna satisfacci\u00f3n de la que ha descubierto en las mares oc\u00e9anas\u2026.\nel 13 d'agost de 1476, colom resulta n\u00e0ufrag en el transcurs d'una batalla entre mercants de cautx\u00fa genovesos i les naus franceses de guillem de casanova davant les costes del cap de sant vicen\u00e7 i se salva nedant i assolint les costes de l'algarve portugu\u00e8s.\n\n\n== estada a portugal ==\nel 13 d'agost de 1476, la nau on viatjava colom va naufragar en una batalla entre mercants genovesos i naus cors\u00e0ries sota el comandament d'un casanova colom  i aquest arrib\u00e0 nedant a les costes de l'algarve. des d'all\u00e0, va partir a lisboa, a la recerca de l'ajuda del seu germ\u00e0 bartomeu i d'altres coneguts.l'any 1477, colom particip\u00e0 en l'expedici\u00f3 lusodanesa del rei khristian de dinamarca i el rei alfons v de portugal, a isl\u00e0ndia, groenl\u00e0ndia i que cercava una ruta a \u00e0sia pel nord. aquesta expedici\u00f3 salp\u00e0 de westward dirigida per joao vaz c\u00f3rte-real, didrik pining i hans pothurst. crist\u00f2for colom va escriure al rei anys despr\u00e9s de descobrir am\u00e8rica: \u00abhe navegat en el mes de febrer de 1476 fins a cent lleg\u00fces m\u00e9s enll\u00e0 de l'illa de thule\u00bb. alguns autors indiquen que fou en aquesta expedici\u00f3 on colom escolt\u00e0 llegendes d'un cam\u00ed cap a terranova navegant cap a l'oest.\ncrist\u00f2for colom s'estableix durant uns anys, fins al 1485, a portugal, tot treballant per la casa centurione de madeira i realitzant nombrosos viatges amb destinacions variades, inclosa g\u00e8nova, anglaterra i irlanda. sembla que tamb\u00e9 va viatjar per les rutes que els portuguesos freq\u00fcentaven a les costes occidentals de l'\u00e0frica com la guinea, i segurament hauria estat a les can\u00e0ries, la qual cosa implica que coneixeria la volta da mina i, per tant, tamb\u00e9 els alisis de l'atl\u00e0ntic.el 1479, o el 1480, va contraure matrimoni amb felipa mo\u00f1iz, probablement a lisboa, filla del colonitzador de les illes madeira, bartolom\u00e9 de perestrello, i germana del governador de porto santo. un cop casat, va viure a porto santo i a madeira, la qual cosa fa suposar que viatg\u00e9s tamb\u00e9 a les a\u00e7ores. la seva relaci\u00f3 amb felipa, de la classe alta portuguesa, li obriria portes per a la preparaci\u00f3 del seu projecte. el 1480 van tenir el seu \u00fanic fill, diego col\u00f3n.entre el 1483 i el 1485, va oferir per primera vegada el seu projecte al monarca de portugal, el qual va encarregar que fos analitzat per una junta d'experts, anomenada junta dos matem\u00e1ticos (formada pel cart\u00f2graf jose vizinho, el bisbe de sebta, diego ortiz de vilhegas, i per l'astr\u00f2nom maestre rodrigo), que finalment va desestimar l'empresa. no obstant aix\u00f2, el rei joan ii no va voler que es tanquessin totalment les portes per a futures negociacions i possiblement conced\u00ed m\u00e9s veracitat al projecte colomb\u00ed que el que li va donar la junta examinadora. hernando colom va escriure en la seva historia del almirante que joan ii va enviar secretament una caravel\u00b7la seguint el rumb que colom havia indicat, per\u00f2 van tornar sense haver aconseguit arribar a cap terra nova.colom, motivat per la mort de felipa el 1485 i per la manca de suport al seu projecte, va abandonar portugal i va viatjar cap a castella a la recerca de patrocini per al seu projecte. per altra banda, alguns historiadors tamb\u00e9 han relacionat el fet de la partida de colom amb un complot per part de la noblesa portuguesa per tal d'assassinar el rei joan ii. aix\u00ed mateix, el germ\u00e0 de crist\u00f2for, bartomeu, abandona portugal en direcci\u00f3 a anglaterra.\n\n\n== estada a castella (1485-1492) ==\nels primers cronistes i alguns testimonis dels plets colombins reflecteixen que colom va arribar a castella amb el seu fill diego colom, entrant pel port de palos cap a final de l'any 1484 o comen\u00e7ament de 1485; per altra banda, hi ha autors que sostenen que aquesta primera trobada no es produ\u00ed. segons aquesta versi\u00f3, al ve\u00ed monestir de la r\u00e1bida, va fer amistat en primera inst\u00e0ncia amb fra antonio de marchena i anys m\u00e9s tard amb fra juan p\u00e9rez, a qui va confiar els seus plans. els frares li van donar suport i van recomanar colom a fra hernando de talavera, confessor de la reina isabel i. a la ve\u00efna vila de moguer, tamb\u00e9 va trobar el suport de l'abadessa del convent de santa clara, in\u00e9s enr\u00edquez, tia del rei ferran el cat\u00f2lic.l'estiu de 1485, deixa el seu fill diego colom amb els seus cunyats miguel muliart i briolanda monis, es dirigeix a veure enrique de guzm\u00e1n, segon duc de medina-sidonia (l'home m\u00e9s ric de castella en aquella \u00e8poca) a sevilla i li ofereix el seu projecte. com que aquest li neg\u00e0 el seu suport, colom es dirig\u00ed a el puerto de santa mar\u00eda, a casa de luis de la cerda, primer duc de medinaceli, el qual es mostr\u00e0 interessat en el projecte i hostatj\u00e0 colom durant dos anys. al puerto de santa maria, colom coneix fra hernando de talavera i el cardenal mendoza. mentre que el duc donava ordres de construir a les seves drassanes les caravel\u00b7les necess\u00e0ries per a l'empresa escrigu\u00e9 a la reina isabel per tal d'indicar-li la seva intenci\u00f3 de donar suport al viatge; i la reina respongu\u00e9: \u00abtal empresa com aquella no era sin\u00f3 per a reis\u00bb. donada aquesta resposta colom es dirig\u00ed a c\u00f2rdova, on eren aleshores els reis, i on establ\u00ed relacions amb personatges importants de l'entorn reial.el 20 de gener de 1486, gr\u00e0cies al suport de talavera, colom sotmet el seu projecte a la cancelleria de castella, a alonso de quintanilla, comptador major.\na primers de maig de 1486, els reis tornen a c\u00f2rdova i reben per primer cop colom, que finalment va aconseguir una primera entrevista amb ells, gr\u00e0cies a la intervenci\u00f3 del cardenal pedro gonz\u00e0lez de mendoza, al palau del cardenal, i els va exposar el seu projecte.\n colom entra al servei de la cort i coneix beatriz enr\u00edquez de arana, amb qui, posteriorment, va tenir un fill, fernando colom.\n\n\n=== la negociaci\u00f3 amb els reis ===\nel rei tenia una geografia de ptolemeu i estava interessat en les illes can\u00e0ries i les mines d'or africanes. fra antonio de marchena va donar suport a colom i propos\u00e0 als reis que es form\u00e9s una comissi\u00f3, a la qual cosa els reis accediren, i encarregaren la seva formaci\u00f3 al confessor de la reina, hernando de talavera. mentre duraren les deliberacions de la comissi\u00f3, colom va estar a sou de la cort, i establ\u00ed amistat amb el te\u00f2leg dominic diego de deza, tutor del pr\u00edncep joan, i amb juana vel\u00e1zquez de la torre.\nel consell es comen\u00e7\u00e0 a reunir a la universitat de salamanca l'hivern de 1486, i l'agost de 1487 va dictaminar que la dist\u00e0ncia que hi havia a les verdaderes \u00edndies era excessiva, per la qual cosa va declarar que el projecte era inviable, i va dir que si els reis accedien a les exig\u00e8ncies de colom, la seva autoritat es veuria minvada.colom decid\u00ed aleshores tornar a portugal, on arrib\u00e0 l'octubre de 1488. all\u00ed va con\u00e8ixer que pere de covilhan havia arribat a calicut, a l'\u00edndia, des del mar roig a bord d'una nau de peregrins musulmans, i que el rei joao havia enviat una expedici\u00f3 a l'oest dirigida pel flamenc fernao d'ulmo a la recerca de l'illa de les set ciutats (antilla), i que tamb\u00e9 n'havia enviat una altra al sud d'\u00e0frica dirigida per bartomeu dias amb el fi de trobar un cam\u00ed a l'\u00edndia. aquestes dues expedicions, el frac\u00e0s de la primera i l'\u00e8xit de la segona, van fer desistir el rei joao del projecte de colom, i aquest torn\u00e0 a la r\u00e1bida, on s'entrevist\u00e0 amb el duc de medina sid\u00f2nia, i posteriorment un altre cop amb la reina isabel al castell de ja\u00e9n.\n\n\n=== bartomeu colom a anglaterra i fran\u00e7a ===\nel 1485, despr\u00e9s d'un intent d'assassinar el rei joan ii de portugal, en qu\u00e8 s'especul\u00e0 que intervingueren els colom, malgrat no haver-hi cap const\u00e0ncia que hi prenguessin part, bartomeu colom part\u00ed cap a anglaterra, segons alguns historiadors, per tal d'oferir el projecte.un cop el rei enric vii d'anglaterra va refusar el projecte, bartomeu es trasllad\u00e0 a oferir-lo al rei carles viii de fran\u00e7a. bartomeu resid\u00ed a la cort de la regent de fran\u00e7a, anna de fran\u00e7a, fins que a meitats del 1493 reb\u00e9 una carta de crist\u00f2for comunicant-li el descobriment, i demanant-li que torn\u00e9s a barcelona i es present\u00e9s davant el rei ferran \u00abperqu\u00e8 seria honrat i acrescut\u00bb. quan arrib\u00e0 a barcelona, els reis el van posar al capdavant d'una petita flota per partir a l'encontre del seu germ\u00e0 a santo domingo.\n\n\n=== el consell dels principals ===\ncom que no tingu\u00e9 cap nova resposta dels reis, colom pens\u00e0 d'anar a oferir el seu projecte a la cort de fran\u00e7a, per\u00f2 diego de deza el va conv\u00e8ncer de seguir esperant. aleshores va con\u00e8ixer luis de la cerda, primer duc de medinaceli, gendre de carles de viana, i hereu al tron si s'extingia la fam\u00edlia reial, que es va mostrar molt interessat en el projecte, i a la casa del qual, al puerto de santa mar\u00eda, es va allotjar durant dos anys. de la cerda va escriure a la reina que estava disposat a donar suport a colom, per\u00f2 la reina isabel va respondre que \u00abtal empresa com aquella no era sin\u00f3 per a reis\u00bb.\nl'estiu de 1491, colom va anar a veure els reis al campament de granada, per\u00f2 no va ser rebut, i es replantej\u00e0 de nou anar a fran\u00e7a, pass\u00e0 per c\u00f2rdova, i an\u00e0 al monestir de la r\u00e1bida a l'octubre.\nen assabentar-se fra juan p\u00e9rez del nou rebuig, feu un \u00faltim intent escrivint una carta a la reina isabel, amb el resultat que colom \u00e9s cridat a santa fe (granada), per comen\u00e7ar a negociar.el novembre de 1491, colom arribava al campament reial de santa fe. de nou va haver de sotmetre el seu projecte a una comissi\u00f3 de persones de rango eminent\u00edsimo (si b\u00e9 no se sap quines persones la formaren, es pressuposa presidides per talavera). la comissi\u00f3, per\u00f2, no va prendre cap decisi\u00f3: tots esperaven la rendici\u00f3 de granada.\nun cop granada capitul\u00e0, el 28 de novembre de 1491, entrant els cristians a la ciutat el 2 de gener de 1492, estant colom present, la comissi\u00f3 es reun\u00ed i novament va rebutjar el projecte. colom marx\u00e0 a c\u00f2rdova.\nen aquest punt, tingu\u00e9 lloc la intervenci\u00f3 de llu\u00eds de sant\u00e0ngel: un consell reial primoriorum hominum format per llu\u00eds de sant\u00e0ngel (escriv\u00e0 de raci\u00f3 del rei ferran), giraldini (germ\u00e0 del nunci papal), gabriel sanxis (tresorer del rei) i alfons de cavalleria (vicecanceller del regne d'arag\u00f3), els quals aconsellaren els reis donar suport al projecte.sant\u00e0ngel s'ofer\u00ed a finan\u00e7ar el projecte, fet que propici\u00e0 que els monarques acceptessin les pretensioses condicions demanades pel futur almirall. les arques reials eren buides a causa de la guerra, i el gest de sant\u00e0ngel fou decisiu: \u00absense l'oferta de sant\u00e0ngel, la hist\u00f2rica expedici\u00f3 no hauria tingut lloc\u00bb.l'abril de 1492, els reis enviaren un missatger a cercar colom a santa fe i comen\u00e7aren les negociacions per redactar les capitulacions.\n\n\n=== les capitulacions ===\nles negociacions entre colom i la corona es van realitzar pel secretari reial, joan de coloma i fra juan p\u00e9rez, en representaci\u00f3 de colom. en el transcurs de les negociacions, colom va rebaixar les seves exig\u00e8ncies, comprometent-se a aportar part dels diners (segons ell, 500.000 morabatins); finalment, obtingu\u00e9 un resultat positiu.\nel resultat de les negociacions van ser les capitulacions de santa fe, en les quals colom obtenia les prebendes seg\u00fcents:\nel t\u00edtol d'almirall en totes les terres que descobr\u00eds o guany\u00e9s a la mar oceana, amb totes les prerrogatives que alfonso enr\u00edquez ho era a castella (exclusiu i hereditari).\nel t\u00edtol de virrei amb car\u00e0cter hereditari i governador general en totes les illes o terres fermes que descobr\u00eds o guany\u00e9s en els esmentats mars, rebent el dret de proposar ternes per al govern de cada una d'aquestes.\nel delme del producte net de la mercaderia comprada, guanyada, trobada o canviada dins dels l\u00edmits de l'almirallat, quedant un cinqu\u00e8 per a la corona.\nla jurisdicci\u00f3 comercial dels plets derivats del comer\u00e7 a la zona del seu almirallat, segons correspongu\u00e9s a tal ofici.\nel dret a contribuir amb un vuit\u00e8 de l'expedici\u00f3 i participar dels guanys en aquesta mateixa proporci\u00f3.les capitulacions van ser signades a santa fe de granada el 30 d'abril de 1492, per joan de coloma, secretari d'arag\u00f3, i crist\u00f2for colom.a m\u00e9s d'aix\u00f2, van donar a colom dos documents diplom\u00e0tics:\nuna carta de recomanaci\u00f3, de 30-4-1492, a reis i autoritats, usant la f\u00f3rmula: \u00abmittimus in presenciarum\u2026ad partes indie\u2026\u00bbi una altra carta de recomanaci\u00f3, anomenada passaport pels historiadors, de 30-4-1492, a un \u00abserenissimo prince amico nostro carisimo\u00bb amb el nom en blanc, segons el costum de la cancelleria, per a ser omplert amb posterioritat.es van despatxar, a m\u00e9s, diverses c\u00e8dules per a l'organitzaci\u00f3 del viatge. segons una d'aquestes, colom seria capit\u00e0 general de l'armada, constitu\u00efda per tres navilis. una altra c\u00e8dula deia que certs ve\u00efns de la vila de palos havien de proporcionar dues caravel\u00b7les equipades i tripulades, com a pagament per una sanci\u00f3 anterior.\n\n\n== els viatges a les \u00edndies (1492-1504) ==\nvegeu tamb\u00e9: descobriment d'am\u00e8rica i cronologia de crist\u00f2for colomcrist\u00f2for colom va realitzar un total de quatre viatges al carib:\nen el primer viatge salp\u00e0 de palos el 3 d'agost de 1492, i passant per les illes can\u00e0ries, on s'est\u00e0 del 9 d'agost al 6 de setembre, arrib\u00e0 a les bahames el 12 d'octubre, anant posteriorment tamb\u00e9 a la hispaniola i cuba. torn\u00e0 de la hispaniola el 4 de gener de 1493, arribant a lisboa (4 de mar\u00e7) i palos (15 de mar\u00e7 de 1493).\nen el segon viatge salp\u00e0 de cadis el 25 de setembre de 1493, surt d'el hierro el 13 d'octubre, i arrib\u00e0 a l'illa guadalupe el 4 de novembre, explorant puerto rico i jamaica. torn\u00e0 des d'isabella (hispaniola) el 10 de mar\u00e7, arribant a cadis l'11 de juny de 1496.\nen el tercer viatge, salp\u00e0 el 30 de maig de 1498, des de sanl\u00facar de barrameda, fent escala a cap verd, d'on surt el 4 de juliol, i arrib\u00e0 el 31 de juliol a l'illa trinitat. explora la costa de vene\u00e7uela. el 27 d'agost arriba bobadilla amb poders dels reis com a governador de l'illa, que empresona els tres germans colom el 15 de setembre en un vaixell, i els envi\u00e0 encadenats a mitjans d'octubre cap a la pen\u00ednsula, on arriben a cadis el 25 de novembre de 1500.\nen el quart viatge, organitzat a sevilla, la flota de quatre vaixells salp\u00e0 de cadis el 9 de maig, arrib\u00e0 el 20 de maig a gran can\u00e0ria, i el 15 de juny a l'illa maitinin\u00f3 al carib, i a santo domingo el 29 de juny, on el governador ovando, seguint ordres dels reis, no li permet\u00e9 desembarcar. el 17 de juliol desembarca a l'actual hondures, i torn\u00e0 l'11 de setembre des de santo domingo, i arrib\u00e0 el 7 de novembre a sanl\u00facar de barrameda.\n\n\n=== primer viatge ===\n\n\n==== colom a palos de la frontera (preparatius) ====\nel 12 de maig de 1492 colom deixa la cort, ubicada a granada, i es dirigeix cap a la vila de palos de la frontera. quan arriba a la vila es va trobar amb l'oposici\u00f3 dels ve\u00efns, que desconfiaven d'un estrany. una reial provisi\u00f3 dirigida a diego rodr\u00edguez prieto i altres ve\u00efns de la vila, en la qual se'ls sancionava a servir a la corona amb dues caravel\u00b7les durant dos mesos, va ser llegida, el dia 23 de maig, a la porta de l'esgl\u00e9sia de san jorge, on estava situada la pla\u00e7a p\u00fablica. no obstant aix\u00f2, els sancionats \"acataren per\u00f2 no obe\u00efren\" l'ordre reial.davant aquestes dificultats, els reis cat\u00f2lics donaren una altra ordre, datada el dia 20 de juny i dirigida a totes les autoritats de les costes andaluses, de proveir colom amb tres vaixells, i enviaren juan de pe\u00f1alosa a executar-la. aix\u00ed mateix, i at\u00e8s que les ordenances de la vila prohibien noliejar vaixells a les persones que no tinguessin participaci\u00f3 en el senyoriu d'aquesta, els reis van comprar, a final del mateix mes, la meitat de la vila de palos pertanyent al comte de cifuentes per 16.400.000 morabatins. per la seva part, colom va rec\u00f3rrer a una de les provisions expedides pels monarques en la qual se li concedia perm\u00eds per reclutar mariners entre els empresonats, encara que finalment aix\u00f2 no va ser necessari.moguts per les adversitats en el reclutament i provisi\u00f3 de l'expedici\u00f3, i el determini mostrat pels reis a donar suport a aquesta, els religiosos de la r\u00e1bida, en especial fra juan p\u00e9rez i fra antonio de marchena, posaren en contacte a colom amb mart\u00edn alonso pinz\u00f3n, el qual va donar suport a la possibilitat del viatge, fet que permet\u00e9, donada la seva reputaci\u00f3 de patr\u00f3, el reclutament de la tripulaci\u00f3. el paper de pinz\u00f3n no sols es limit\u00e0 al reclutament de la tripulaci\u00f3; un cop decidit a participar, mart\u00edn alonso prengu\u00e9 les regnes de l'organitzaci\u00f3 de gran part de l'expedici\u00f3: va rebutjar els vaixells que havia embargat colom i va acomiadar tamb\u00e9 els marins que aquest havia enrolat, tot decidint emprar altres dues caravel\u00b7les, la pinta (que pertanyia a crist\u00f3bal quintero) i la ni\u00f1a (propietat de juan ni\u00f1o), les quals tenia arrendades i en coneixia les qualitats; aquestes caravel\u00b7les es van unir a la nau santa mar\u00eda, que va llogar colom a juan de la cosa. aix\u00ed mateix, diferents autors indiquen que pinz\u00f3n aport\u00e0 a l'expedici\u00f3 mig mili\u00f3 de morabatins de la seva hisenda personal.\n\n\n==== el viatge ====\nfinalitzats tots els preparatius, l'expedici\u00f3 salp\u00e0 del port de palos de la frontera a l'alba del 3 d'agost de 1492, amb les caravel\u00b7les la pinta i la ni\u00f1a, i amb la nau santa mar\u00eda, amb una tripulaci\u00f3 d'uns 90 marins i 20 passatgers d'oficis diversos.\nel 9 d'agost, la flota arriba a les illes can\u00e0ries on s'amarren durant uns quants dies. primerament, van navegar fins a la gomera, on visit\u00e0 beatriz de bobadilla, que era la governadora de l'illa; i posteriorment, van amarrar a gran can\u00e0ria on arreglaren el tim\u00f3 de la pinta i substitu\u00efren les seves veles triangulars originals per unes quadrades que la convertiren en la caravel\u00b7la m\u00e9s r\u00e0pida de la flota.el dia 6 de setembre van continuar l'expedici\u00f3 cap al desconegut. l'expedici\u00f3 no va resultar f\u00e0cil per a ning\u00fa i durant aquesta hi va haver diversos conats de motins. entre el 13 i el 17 de setembre colom va observar l'efecte de la declinaci\u00f3 magn\u00e8tica.  el 22 de setembre va enviar colom la seva carta de navegaci\u00f3 a pinz\u00f3n. el descontentament i la por s'est\u00e9n per la tripulaci\u00f3: la nit del 6 al 7 d'octubre es produeix un intent de mot\u00ed a la santa mar\u00eda. finalment, entre el 9 i 10 d'octubre, l'almirall i els seus capitans prenen la determinaci\u00f3 que es tornaria en el termini de 3 dies si no s'albirava terra. abans d'expirar el termini, la nit de l'11 d'octubre, el grumet rodrigo de triana crida des de la pinta: \u00abterra a la vista\u00bb.al cap de 36 dies de viatge, el 12 d'octubre, la flota arriba a l'illa anomenada guanahani, que colom rebatej\u00e0 amb el nom de san salvador, a l'arxip\u00e8lag de les bahames.\nposteriorment, tamb\u00e9 desembarc\u00e0 a l'illa de cuba, a la qual va anomenar joana, i a la de la hispaniola. en aquesta, el 25 de desembre de 1492, s'enfons\u00e0 la nau capitana, la santa maria. les seves restes van ser usades per construir el fort de la nativitat, constituint aix\u00ed, el primer assentament espanyol a am\u00e8rica, en el qual restaren 39 marins sota el comandament de diego de arana.\nel 16 de gener de 1493, colom i la resta d'expedicionaris emprenen el cam\u00ed de tornada. en la travessia de tornada, una tempesta separ\u00e0 les dues naus que quedaven, la pinta, amb mart\u00edn alonso pinz\u00f3n, desembarc\u00e0 a baiona; aix\u00ed mateix, la ni\u00f1a, amb colom a bord, arrib\u00e0 el 4 de mar\u00e7 a lisboa.\nel dia 9 de mar\u00e7, colom s'entrevist\u00e0 amb el rei de portugal, convencent-lo que l'expedici\u00f3 no interferia amb les seves propietats allen mar.el dia 13 colom va abandonar portugal en direcci\u00f3 a andalusia. colom arrib\u00e0 al port de palos el 15 de mar\u00e7 de 1493, amb una difer\u00e8ncia de poques hores, el mateix dia, hi arrib\u00e0 la pinta.\n\n\n==== la carta de la primera navegaci\u00f3 ====\n\ncolom envi\u00e0 des de lisboa tres cartes de redactat molt similar: una als reis, una altra carta dirigint-se a gabriel sanxis, tresorer d'arag\u00f3, i una tercera a llu\u00eds de sant\u00e0ngel, escriv\u00e0 de raci\u00f3, que havia estat escrita el 15 de febrer, quan encara estaven a alta mar.\naquestes cartes s\u00f3n conegudes com a carta d'en colom anunciant el descobriment, carta de la primera navegaci\u00f3, o amb el seu t\u00edtol en llat\u00ed de insula inventis, aplicant aquestes denominacions indistintament a les tres versions. si b\u00e9 se n'han perdut els originals, s\u00f3n conegudes gr\u00e0cies a les impressions que se'n feren:\n\na barcelona, es proced\u00ed a la impressi\u00f3 de la carta que colom tramet\u00e9 a llu\u00eds de sant\u00e0ngel el 15 de febrer de 1493 a la impremta de pere posa, en catal\u00e0, i tamb\u00e9 en castell\u00e0.\nde la carta que colom tramet\u00e9 a gabriel sanxis, tresorer del rei, igual a la lliurada a sant\u00e0ngel, en leandr\u00e9 de cosc\u00f3 va imprimir la primera versi\u00f3 en llat\u00ed, canviant el nom del secretari a rafel i afegint-hi un epigrama de llu\u00eds de corbera, datada a roma el 30 de maig de 1493.d'aquesta versi\u00f3 en llat\u00ed, se'n van publicar diverses reedicions a tota europa, segons porter fins a disset, propiciant la difusi\u00f3 m\u00e9s r\u00e0pida i universal d'una not\u00edcia de tot el segle xv i part del xvi.\n\n\n==== colom a barcelona ====\ncolom es dirigeix cap a barcelona, ciutat on es troba la cort, i hi arriba el mes d'abril de 1493. colom va ser rebut en primer terme al monestir de sant jeroni de la murtra al refetor del monestir.pocs dies despr\u00e9s s'organitz\u00e0, per ordre del rei, una recepci\u00f3 amb tots els honors al palau reial de barcelona. colom entr\u00e0 a la ciutat en una desfilada, cavalcant entre el rei i l'anomenat infant fortuna, el duc d'emp\u00faries. posteriorment a la recepci\u00f3 a palau, els sis indis que acompanyaren colom van ser batejats a la catedral de barcelona, i en foren padrins els mateixos reis i el pr\u00edncep joan.\n\n\n==== l'ampliaci\u00f3 de l'escut d'armes ====\nels reis cat\u00f2lics concediren a crist\u00f2fol colom, per privilegi atorgat a barcelona el 20 de maig de 1493, el seg\u00fcent escut d'armes: quarters...\nl'escut concedit pels reis fou modificat poc despr\u00e9s per la fam\u00edlia colom, si b\u00e9 aquestes modificacions foren fetes motu proprio, aix\u00ed l'any 1502 en la publicaci\u00f3 del llibre dels privilegis s'imprimeix en la portada un nou escut. aquest presenta les seg\u00fcents difer\u00e8ncies respecte a l'escut oficial: les armes del primer i el segon quarter van ser modificades per representar les de castella i lle\u00f3; les illes del tercer quarter van ser modificades acompanyant una \u00abterra ferma\u00bb en punta, per tal d'afegir les noves terres continentals ja descobertes, i al quart quarter va col\u00b7locar cinc \u00e0ncores per assenyalar la seva dignitat d'almirall, per\u00f2 no dretes, sin\u00f3 tombades cap a la dreta; les armes primitives, les que \u00absol\u00edeu tenir\u00bb (soliades llevar) segons el decret reial, van ser traslladades a un gaiat curvilini a la punta. posteriorment a aquest escut s'hi afeg\u00ed una \u00abbordura\u00bb. aquesta \u00abbordura\u00bb \u00e9s citada per l'historiador fern\u00e0ndez de oviedo, en la seva historia general y natural de las indias, publicada el 1535, el qual la descriu com unes lletres de sable sobre fons blanc que deien: \u00abpor castilla e por le\u00f3n nuevo mundo hall\u00f3 colom\u00bb; m\u00e9s tard, aquesta orla pat\u00ed diferents canvis i finalment qued\u00e0 configurada com una bordura d'or amb el lema: \u00aba castilla y le\u00f3n dio nuevo mundo col\u00f3n\u00bb, en lletres d'atzur. aquest \u00faltimformen les armes comunament atribu\u00efdes als ducs de veragua.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== preparaci\u00f3 del segon viatge ====\nel mes de maig, des de barcelona comencen els preparatius del segon viatge: el rei ferran comen\u00e7a a donar ordres que es prepar\u00e9s una nova armada per a un segon viatge.colom comen\u00e7\u00e0 la preparaci\u00f3 del segon viatge a les \u00edndies, mentre que ferran inici\u00e0 les gestions diplom\u00e0tiques perqu\u00e8 el papa li atorgu\u00e9s el control sobre les noves terres descobertes, que dies m\u00e9s tard seria atorgat.el 29 de maig, els reis trameteren a colom unes instruccions reials tot indicant unes normes a seguir en els nous territoris, com per exemple, la conversi\u00f3 al catolicisme dels ind\u00edgenes. colom part\u00ed de barcelona cap a sevilla a principis de juny.el 7 de juny, el monarca insisteix perqu\u00e8 la preparaci\u00f3 de l'armada no es difereixi ni una hora, i en la mateixa l\u00ednia de celeritat, escriu als seus procuradors a roma perqu\u00e8 proposin al papa el nomenament del pare bo\u00efl com a delegat pontifici de les noves terres.el 5 de setembre, els reis envien a colom una c\u00f2pia del llibre de navegaci\u00f3 que ell havia reclamat, c\u00f2pia feta secretament perqu\u00e8 els portuguesos de la cort no se n'assabentessin.\n\n\n=== segon viatge ===\n\nel 25 de setembre de 1493, colom torn\u00e0 a salpar amb disset vaixells (5 naus i 12 caravel\u00b7les) i mil cinc-cents marins, en direcci\u00f3 a les \u00edndies des del port de cadis acompanyat per fra bernat bo\u00efl, a qui el papa alexandre vi havia donat amb les seues butlles tots els poders pontificis per erigir esgl\u00e9sies, predicar i aplicar les penit\u00e8ncies que trob\u00e9s convenients. un altre destacat acompanyant de colom fou el catal\u00e0 pere margarit, cap militar de l'expedici\u00f3. tamb\u00e9 anaren amb colom el navegant miquel ballester, diego colom, germ\u00e0 de crist\u00f2for, miguel de cuneo, diego alvar chanca, juan ponce de le\u00f3n, antonio de torres, pere casaus (pare de bartomeu casaus), juan de la cosa, alonso de hojeda i fra ramon paner, primer etn\u00f2graf d'am\u00e8rica.l'objectiu d'aquest viatge fou explorar, colonitzar, i predicar la fe cat\u00f2lica pels territoris descoberts, sota l'aixopluc de les butlles alexandrines que protegien els territoris descoberts de les reclamacions portugueses.un cop crist\u00f2for ja havia salpat, en direcci\u00f3 a cadis i am\u00e8rica, arrib\u00e0 de la cort de fran\u00e7a el seu germ\u00e0 bartomeu colom a barcelona, i els reis li van proporcionar tres vaixells per tal d'anar a l'encontre del seu germ\u00e0 a am\u00e8rica, i es trobaren a santo domingo, al fort de la nativitat.\nel 4 de novembre del 1493 descobr\u00ed l'illa de guadalupe, situada a uns 480 quil\u00f2metres (300 milles) al sud-est de l'actual puerto rico, en el centre de l'arxip\u00e8lag de les petites antilles. el dia anterior havia vist en el mateix arxip\u00e8lag de guadalupe les illes la d\u00e9sirade ('la desitjada') i marie-galante, illa que reb\u00e9 el nom de la segona caravel\u00b7la.\ncolom desembarc\u00e0 a guadalupe, anomenada pels indis caribs karukera ('illa de les aig\u00fces boniques'), on actualment es localitza el poble de capesterre, a la basse-terre, la zona m\u00e9s muntanyosa de l'illa. el nom de l'illa prov\u00e9 de la semblan\u00e7a del mass\u00eds muntany\u00f3s de basse-terre amb el monestir extremeny de santa mar\u00eda de guadalupe.\nl'11 de setembre de 1493 arriba a l'illa de montserrat i el 16 de novembre de 1493 a l'illa de boriquen, avui puerto rico. el 27 de novembre de 1493 colom retorn\u00e0 al fort de nativitat, a l'illa hispaniola on trobaren el fort\u00ed destru\u00eft i tots els companys morts. davant aquest fet, colom rastrej\u00e0 la costa tot cercant un empla\u00e7ament m\u00e9s segur, i el 6 de gener de 1494 fund\u00e0 la ciutat de la isabella.\na mitjan febrer, colom fa tornar dotze vaixells cap a la pen\u00ednsula, sota el comandament d'antoni de torres, el qual port\u00e0 un memorial als reis cat\u00f2lics reclamant ajut desesperadament, demanant, especialment, menjar i que es paguessin els sous de la gent. en aquest memorial es queixa que li havien enviat 200 persones sense sou, i que aix\u00ed no tenien recursos per a resoldre les seves necessitats, i que molts dels enviats tenien suposats oficis que en realitat desconeixien.el 12 de mar\u00e7 inicia l'exploraci\u00f3 de l'interior de l'illa, i feu construir el fort de sant tom\u00e1s. a mitjans d'abril inici\u00e0 l'exploraci\u00f3 de cuba i jamaica.\ndel 14 al 15 de setembre de 1494 observ\u00e0 l'eclipsi lunar, tot prenent nota de l'hora d'inici i fi d'aquest. de la comparaci\u00f3 d'aquestes dades amb les preses a cadis i sao vicente (portugal) es reafirm\u00e0 l'esfericitat de la terra.al cap de poc de partir torres, els problemes de conviv\u00e8ncia que colom preveia comen\u00e7aren a apuntar: un grup de persones, liderades per bernal de pisa, intent\u00e0 prendre una nau per tornar a la pen\u00ednsula; bo\u00efl i margarit abandonaren colom i els 400 soldats es dedicaren a robar b\u00e9ns i dones als ind\u00edgenes.\ncap a la fi de l'any, arriba una flota de refor\u00e7 comandada per antonio de torres. flota que torna a la pen\u00ednsula el 24 de febrer de 1495, amb un carregament de quatre cents esclaus, i una altra carta en qu\u00e8 colom es queixava amargament, tant de religiosos com de seglars, perqu\u00e8 considerava que els seus soldats eren \u00abgent perduda\u00bb que havien anat a les \u00edndies nom\u00e9s a enriquir-se \u00absense cap treball ni pena\u00bb.a mitjans d'octubre de 1495 arriba a isabella juan aguado, amb ordres dels reis de fer \u00abpesquisa\u00bb (investigaci\u00f3) sobre la governaci\u00f3 de colom, fet que augment\u00e0 la divisi\u00f3 entre els partidaris i detractors de colom. aquesta \u00abpesquisa\u00bb qued\u00e0 en no res, tot i que aguado amena\u00e7\u00e0 colom tot indicant-li que emetria un desfavorable informe que pensava lliurar als reis.\nmalgrat tots aquests problemes, colom, fins aleshores, havia fet construir set forts, en l\u00ednia al centre de l'illa de nord a sud.\nl'11 de mar\u00e7 de 1496, colom torna a la pen\u00ednsula amb dues naus, la ni\u00f1a i l'\u00edndia (la primera caravel\u00b7la constru\u00efda al nou m\u00f3n) i arriba l'11 de juny a cadis.\n\n\n=== tercer viatge ===\n\nel 30 de maig de 1498, colom part\u00ed des de sanl\u00facar de barrameda capitanejant vuit vaixells amb una tripulaci\u00f3 de 226 persones, entre els quals cal comptar el frare bartolom\u00e9 de las casas (bartomeu casaus), que m\u00e9s endavant proporcion\u00e0 una part de les transcripcions dels diaris de colom.\nla primera escala, la realitz\u00e0 a les illes portugueses de cap verd, arribant el 31 de juliol a l'illa trinitat.</ref> l'1 d'agost de 1498 toca per primera vegada terra continental, i l'anomena illa santa.\nentre el 4 i el 12 d'agost explor\u00e0 el golf de paria, la boca de drag\u00f3, i l'illa margalida, va navegar per les illes de tobago (bella forma) i granada (concepci\u00f3), i arrib\u00e0 fins a la desembocadura del riu orinoco.\nel 31 d'agost retorn\u00e0 a la hispaniola, a la ciutat de santo domingo fundada pel seu germ\u00e0 bartomeu colom, i trob\u00e0 que la majoria dels colons all\u00e0 assentats estaven descontents, car se sentien estafats per no haver trobat les riqueses que colom els havia prom\u00e8s.\nen repetides ocasions, colom intent\u00e0 pactar amb els revoltats: els ta\u00ednos i els caribes. alguns dels espanyols que havien tornat a la pen\u00ednsula acusaren colom a la cort de mal govern.\n\n\n=== la investigaci\u00f3 de bobadilla ===\nen abs\u00e8ncia de crist\u00f2for colom, el 1497 esclat\u00e0 a la hispaniola la rebel\u00b7li\u00f3 de rold\u00e1n, que aconsegu\u00ed el suport de molts colons, els quals estaven descontents amb la precarietat de la vida a l'illa, ja que els sous no eren pagats, el menjar escassejava i no podien retornar a la pen\u00ednsula. inicialment, intentaren apoderar-se de l'\u00fanica caravel\u00b7la que hi havia al port per tornar a la pen\u00ednsula. despr\u00e9s de diferents enfrontaments, combatent contra bartomeu colom i miquel ballester, els revoltats es replegaren cap a l'interior de l'illa. bartomeu i rold\u00e1n es reuniren en diverses ocasions sense arribar a cap entesa.el 31 d'agost de 1498, torn\u00e0 crist\u00f2for a santo domingo i finalment aconsegu\u00ed pactar una pau amb rold\u00e1n, l'agost de 1499. tant rold\u00e1n com colom enviaren als reis dos informes, explicant la versi\u00f3 de cada un dels fets (el de colom s'ha perdut).despr\u00e9s d'aquests fets, colom reclam\u00e0 insistentment a la corona l'enviament urgent de funcionaris reials en diverses ocasions.la governabilitat es feu cada cop m\u00e9s complicada, es produ\u00efren una s\u00e8rie d'enfrontaments entre rold\u00e1n i fernando de guevara, que acabaren en un seguit de detencions, algun assassinat, i bartomeu colom va fer tancar setze revoltats en un pou.davant els fets protagonitzats per rold\u00e1n, els reis envien l'administrador reial francisco de bobadilla a la hispaniola l'any 1500, amb una flota de tres naus, que arrib\u00e0 el 23 d'agost de 1500 a santo domingo. all\u00ed va trobar diego colom, germ\u00e0 de l'almirall, ja que bartomeu colom era amb rold\u00e1n a xaragu\u00e0 reprimint una conspiraci\u00f3, i crist\u00f2for colom era a la concepci\u00f3.\nel 24 d'agost bobadilla va fer llegir a la porta de l'esgl\u00e9sia el seu nomenament com a \u00abpesquisidor\u00bb ('investigador') reial per a investigar els actes de rebel\u00b7li\u00f3 i reclam\u00e0 a diego que li lliur\u00e9s els presoners. don diego va respondre que els nomenaments de crist\u00f2for colom prevalien sobre els seus. el 15 de setembre, en arribar crist\u00f2for, bobadilla va repetir l'operaci\u00f3, i colom repet\u00ed l'argument ja exposat pel seu germ\u00e0. immediatament, bobadilla va fer detenir i encadenar diego i crist\u00f2for colom, comminant crist\u00f2for a escriure a bartomeu colom perqu\u00e8 es present\u00e9s a santo domingo, cosa que l'almirall va fer. en arribar bartomeu, va ser detingut i tancat amb els seus germans.\nla pesquisa de bobadilla consist\u00ed a fer tres preguntes a 22 testimonis: la primera era si colom havia intentat revoltar-se contra ell, la segona era si l'almirall impedia el bateig dels ind\u00edgenes, i la tercera era sobre la just\u00edcia dels colom.a primers d'octubre de 1500 els tres germans colom, crist\u00f2for, bartomeu i diego, van ser enviats a la pen\u00ednsula, amb els documents de la pesquisa de bobadilla, i tamb\u00e9 amb la documentaci\u00f3 dels processos que colom havia instru\u00eft contra els delinq\u00fcents. colom refus\u00e0 que li traguessin els grillons en tot el viatge for\u00e7at de retorn.el 25 de novembre de 1500 arribaren altre cop a espanya, i all\u00ed continuaren empresonats fins que, assabentats els reis, manaren alliberar-los i enviar-los 2.000 ducats.el 17 de desembre de 1500 arribaren a granada i es presentaren davant dels reis. l'almirall es pos\u00e0 a plorar, per\u00f2 bartomeu ni plor\u00e0 ni s'agenoll\u00e0. els va dir que l'havien fet venir, que havia perdut set anys de la seva vida en el nou m\u00f3n passant penalitats i perills, i que ara que estava tot fet era deshonrat i vexat; reclam\u00e0 la reparaci\u00f3 del seu honor i que se li paguessin tots els sous que li devien i que, si no el necessitaven per a res m\u00e9s, ell volia refer la seva vida.per a molts historiadors l'actuaci\u00f3 de bobadilla fou fora mida, excedint-se aquest en les seves atribucions. fins i tot, l'historiador pablo emilio taviani indica que l'episodi de bobadilla \u00e9s un cop d'estat dels mateixos reis contra les capitulacions signades per ells.bobadilla va ser destitu\u00eft el 3 de setembre de 1501, i el 27 de setembre la corona nomen\u00e0 nicolas de ovando nou governador de l'espanyola. la corona reafirm\u00e0 el dret de colom a la vuitena part del comer\u00e7 amb la col\u00f2nia, orden\u00e0 que li fossin restitu\u00efts els seus b\u00e9ns, i feu pagar a bobadilla tot el que hagu\u00e9s perdut o venut.colom fou definitivament apartat del govern de l'illa i la corona aprofit\u00e0 per a retirar-li gran part de les prerrogatives que li havien concedit. aix\u00ed mateix, colom ja havia perdut el monopoli de la conquesta i colonitzaci\u00f3 de les terres a les quals havia arribat, ja que el 1499 els monarques autoritzaren diverses expedicions, les quals s\u00f3n conegudes amb el nom de viatges menors o andalusos.\n\n\n=== quart viatge ===\n\ncolom organitz\u00e0 el quart viatge a sevilla, des d'on sort\u00ed el 3 d'abril de 1502 cap a cadis, port des del qual es fa cap a alta mar el 9 de maig amb dues caravel\u00b7les i dues naus (santa maria, santiago, la gallega i vizca\u00edno), i 139 marins.el 29 de juny la flota arrib\u00e0 a santo domingo, on el nou governador nicol\u00e1s de ovando li prohib\u00ed desembarcar, seguint les ordres dels reis cat\u00f2lics.\nel 30 de juliol comen\u00e7\u00e0 a explorar les costes de l'actual hondures, i arrib\u00e0 a l'illa guanaja, el 16 d'octubre desembarc\u00e0 al continent, on els ind\u00edgenes del llac chiriqui l'informen que est\u00e0 en un istme, i que a nom\u00e9s nou dies de marxa hi ha l'oce\u00e0 pac\u00edfic; colom no en fa cas i persegueix obsessivament les perles i metalls preciosos per tal d'acontentar la corona.el 18 d'octubre de 1502 arriba a les costes de veragua. el 6 de gener intenta fundar la ciutat de betlem a veragua (el primer assentament al continent), on pret\u00e9n deixar bartomeu mentre ell retorna a castella, per\u00f2 no ho aconsegueix. el 16 d'abril marxen de betlem amb tres caravel\u00b7les corcades.\nl'any 1503, descobr\u00ed les illes anomenades caiman brac i petites caiman que reberen el nom de les tortugues; tanmateix, colom mai arrib\u00e0 a descobrir l'illa de gran cayman; aquest viatge fou el seu \u00faltim viatge per les gran antilles.\nel 25 de juny de 1503 arriba a jamaica, on s\u00f3n destru\u00efts, per diverses causes, els dos vaixells que li queden. el 7 de juliol de 1503, envia una carta als reis amb diego m\u00e9ndez, el qual, junt amb bartolomeo fieschi i a bord d'una canoa \u00edndia, van de jamaica a la hispaniola per tal de cercar ajut, per\u00f2 ovando durant mesos imped\u00ed enviar ajut a l'almirall.\nel 2 de gener, els expedicionaris de colom s'amotinen a causa de la manca d'aliments. davant d'aquesta situaci\u00f3 de precarietat, colom ordeix una enganyifa per tal d'aconseguir aliments dels ind\u00edgenes: amb l'ajut de les taules astron\u00f2miques d'abraham zacuto preveu un eclipsi de lluna el 29 de febrer gr\u00e0cies al qual aconsegueix el desitjat menjar.\nel 29 de juny de 1504, s\u00f3n rescatats de jamaica en un vaixell enviat per diego m\u00e9ndez, i portats a la hispaniola, on arriben el 13 d'agost.\nl'11 de setembre de 1504, colom empr\u00e8n el seu viatge de retorn: surt de santo domingo i arriba a sanl\u00facar de barrameda el 7 de novembre.\n\n\n== mort ==\ncrist\u00f2for colom mor\u00ed a valladolid el dia 20 de maig de 1506, i fou enterrat a la capella de luis de cerda, en el convent de sant francesc de la mateixa poblaci\u00f3. l'11 d'abril de 1509, les seves despulles foren traslladades al monestir de la cartuja de sevilla per desig del seu fill diego.\ndespr\u00e9s de la mort de diego, el 1526, la v\u00eddua d'aquest, maria toledo, en compliment dels desitjos del seu marit i del seu sogre, interced\u00ed davant el rei carles i per tal de traslladar les despulles de pare i fill a la catedral de santa maria de l'encarnaci\u00f3 de santo domingo. l'any 1542, finalment, les despulles foren traslladades a l'illa. posteriorment, a santo domingo, tamb\u00e9 serien enterrats diversos descendents m\u00e9s de l'almirall.\ndespr\u00e9s de la cessi\u00f3, pel tractat de basilea, de l'illa de santo domingo el 1795 als francesos, es traslladaren les restes del primer almirall a l'havana, i les del seu fill i els seus nets a santo domingo.\ndespr\u00e9s de la guerra de la independ\u00e8ncia de cuba el 1898, les despulles de colom es tornaren a traslladar, recalant, finalment, a la catedral de sevilla, on reposen en un sumptu\u00f3s cadafal.\nal voltant de l'enterrament de colom existeix una vella discussi\u00f3 sobre on es troben realment les seves restes. segons alguns historiadors, en el moment d'exhumar les restes, de la catedral de santo domingo, el 1795, per enviar-les a cuba, el mal estat de les tombes caus\u00e0 dubtes respecte a quina era exactament la tomba de crist\u00f2for colom. \u00e9s probable que nom\u00e9s es recoll\u00eds una part de les seves despulles (ossos), i que la resta qued\u00e9s enterrada a santo domingo.\nmalgrat aix\u00f2, existeixen estudis vers els empla\u00e7aments de totes les tombes dels colom: crist\u00f2for colom i, diego colom i, luis col\u00f3n toledo i crist\u00f3bal col\u00f3n (ii), nets, i dos descendents m\u00e9s: diego col\u00f3n iii i iv, a l'altar major de santa maria de santo domingo, cosa que facilitaria con\u00e8ixer quina era la tomba del primer almirall. aix\u00ed mateix, segons els diferents estudis realitzats a les restes ubicades a la catedral de sevilla, es confirma que aquestes pertanyen a l'almirall, tot i no estar completes.\n\n\n=== testament de colom ===\nel 19 de maig de 1506, un dia abans de la seva mort a valladolid, crist\u00f2for colom redacta el seu testament davant de pedro de inoxedo, escriv\u00e0 de cambra dels reis cat\u00f2lics. com a testamentaris i complidors de la seva \u00e0nima va deixar el seu fill diego col\u00f3n, el seu germ\u00e0 bartomeu colom i juan de porras, tresorer de biscaia. en aquest document apareix citat com a almirall, virrei i governador de les illes i terra ferma de les \u00edndies descobertes i per descobrir.\nel testament diu:\n\naix\u00ed, deixa com a hereu el seu primog\u00e8nit, diego, segons el costum. deixa en el seu testament unes te\u00f2riques rendes per al seu fill fernando (1.500.000 morabatins/any), al seu germ\u00e0 bartomeu (150.000 morabatins/any) i a diego (100.000 morabatins/any), i justifica la quantitat m\u00e9s petita per a diego perqu\u00e8 \u00e9s membre de l'esgl\u00e9sia. les dites rendes s\u00f3n hipot\u00e8tiques, ja que com indica el mateix testament \u00abi no s\u00e9 com aix\u00f2 hagi de ser, perqu\u00e8 fins ara la dita renda del dit majoratge no n'\u00e9s sabuda ni t\u00e9 n\u00famero\u00bb.colom diu en el testament que els reis cat\u00f2lics varen aportar un compte (mili\u00f3) de morabatins per a l'empresa del descobriment i que ell hagu\u00e9 d'aportar la resta.\n\nen el testament tamb\u00e9 \u00e9s citada la senyora beatriz com a mare de fernando i deman\u00e0 al seu fill diego que mai no li falt\u00e9s res per raons que pesaven en la seva \u00e0nima.\n\n\n=== estudis forenses i les proves d'adn ===\nsegons els estudis de l'adn realitzats als ossos que es troben a la catedral de sevilla, aquests serien de l'almirall, per comparaci\u00f3 amb els del seu germ\u00e0 diego i del seu fill ferran. el professor jos\u00e9 antonio lorente, cap de l'equip que examin\u00e0 les restes de colom ubicades a sevilla, indica: \u00aben els fragments d'adn mitocondrial de diego colom que hem pogut analitzar \u2013en una regi\u00f3 que es denomina hv1 i en una altra regi\u00f3 de refer\u00e8ncia que es denomina hv2\u2013, hi ha una identitat absoluta, la qual cosa \u00e9s pr\u00f2pia d'una relaci\u00f3 maternofilial, \u00e9s a dir, de dos germans\u00bb.segons els antrop\u00f2legs que han analitzat les restes, les de sevilla s\u00f3n nom\u00e9s el 15% del total (200 grams), la qual cosa fa pensar que les restes que es troben a santo domingo podrien ser la resta d'aquestes; no obstant aix\u00f2, manquen estudis per confirmar-ho. segons miguel c. botella, professor d'antropologia f\u00edsica de la universitat de granada, les restes atribu\u00efdes a colom descriuen: \u00abun home, d'entre 50 i 70 anys, sense marques de patologia, sense osteoporosi i amb alguna c\u00e0ries. mediterrani, mitjanament robust, i de talla mitjana. per la seva part, les restes de diego corresponen a una persona d'entre 54-64 anys.\n\n\n== aparen\u00e7a f\u00edsica ==\ntot i que hi ha moltes obres amb retrats de crist\u00f2for colom, no n'existeix cap que sigui contempor\u00e0nia i no es coneix la seva fesomia aut\u00e8ntica; alguns, per\u00f2, s'ajusten a la descripci\u00f3 feta per las casas; en canvi, d'altres s\u00f3n fantasiosos. bartolom\u00e9 de las casas, un dels primers cronistes de colom, descrigu\u00e9 l'aparen\u00e7a f\u00edsica de colom aix\u00ed:\n\nhi ha un quadre pintat per alejo fern\u00e1ndez, entre 1505 i 1536, titulat la mare de d\u00e9u dels navegants que es troba al real alc\u00e1zar de sevilla i \u00e9s l'\u00fanic retrat de colom fet amb patrocini oficial de la corona. a l'exposici\u00f3 mundial colombina de 1893, s'exposaren un total de 71 presumptes quadres amb el retrat de crist\u00f2for colom, molts d'aquests no es corresponien amb descripcions contempor\u00e0nies. altres versions el descriuen sistem\u00e0ticament com un home alt i f\u00edsicament fort d'aproximadament sis peus o m\u00e9s, possiblement m\u00e9s alt que l'al\u00e7ada mitjana europea en els seus dies.\n\n\n== germans, n\u00fapcies i descendents ==\n\n\n=== germans de colom ===\n\ncrist\u00f2for colom tenia dos germans, d\u00eddac colom (1450?- sevilla, 1515) i bartomeu colom (1462?-santo domingo, 1514). d\u00eddac colom acompany\u00e0 el seu germ\u00e0 crist\u00f2for en el seu segon viatge a les \u00edndies, i en el seu retorn l'any 1495, represent\u00e0 el seu germ\u00e0 per desmentir els rumors de desgovern que arribaven a la cort sobre el nou m\u00f3n. exerc\u00ed durant uns anys de governador, fins que fou capturat, empresonat i retornat a la pen\u00ednsula ensems amb els seus germans. el 8 de febrer de 1504 els reis cat\u00f2lics li concediren la nacionalitat castellana per poder exercir c\u00e0rrecs eclesi\u00e0stics. l'altre germ\u00e0 de l'almirall, bartomeu colom, va ser enviat a anglaterra pel mateix per negociar el projecte colomb\u00ed amb el rei angl\u00e8s, i despr\u00e9s a fran\u00e7a, convidat per la regent anna de beaujeu. durant uns anys de la seva vida exerc\u00ed de governador de l'illa hispaniola.\n\n\n=== dones de colom ===\n\ncrist\u00f2for colom es cas\u00e0 nom\u00e9s un cop, amb felipa moniz perestrello, encara que m\u00e9s endavant tingu\u00e9 una amistan\u00e7a amb beatriz enr\u00edquez de arana. felipa moniz perestrello (1430? - c. 1484-85) era filla de bartomeu perestrelo, administrador de l'illa de porto santo, i d'isabel moniz. es va casar l'any 1479 amb colom i tingueren un fill, diego col\u00f3n moniz, que es convertiria en l'hereu de la fam\u00edlia. la fam\u00edlia va viure junta a l'illa de porto santo fins a la mort de felipa i, arran d'aix\u00f2, colom i el seu fill diego marxaren a lisboa. beatriz enr\u00edquez de arana (1467-1521) va ser l'amistan\u00e7a de l'almirall i tingueren un fill junts, fernando. l'any 1493, l'almirall orden\u00e0 al seu fill diego que li pass\u00e9s una manutenci\u00f3 de 10.000 morabatins anuals i, fins i tot, en el testament de colom va demanar al seu hereu diego que no la descur\u00e9s.\n\n\n=== fills dels colom ===\n\nl'hereu de colom, diego col\u00f3n moniz (1480-1526), va ser el segon almirall i virrei. va ser l'encarregat de defensar els drets del seu pare a la cort, i a la seva mort, els reis cat\u00f2lics el nomenaren governador de la hispaniola l'any 1508. despr\u00e9s de reclamacions judicials contra la corona, aconsegu\u00ed que se li atorgaren els c\u00e0rrecs de virrei i almirall circumscrits als territoris descoberts pel seu pare. va ser enterrat al monestir de las cuevas ensems amb les restes del seu pare.\nel fill fora del matrimoni, fernando col\u00f3n (1488-1539), fou pujat per la cort com a patge del pr\u00edncep joan i, posteriorment, de la reina. va acompanyar el seu pare en el quart viatge a am\u00e8rica. va escriure diversos llibres i va iniciar la primera cosmografia d'espanya, encara que no la va poder acabar, a petici\u00f3 de carles i de castella i d'arag\u00f3.\n\n\n=== descendents ===\nal seu fill diego col\u00f3n, 2n almirall i 1r duc de veragua, l'heret\u00e0 el net bar\u00f3 de major edat, luis col\u00f3n toledo, que fou 3r almirall i 2n duc de veragua. per\u00f2 aquest, amb els seus m\u00faltiples matrimonis, alguns d'il\u00b7legals, aconsegu\u00ed crear un greu conflicte hereditari. paral\u00b7lelament, la corona va desposseir llu\u00eds dels seus c\u00e0rrecs i el condemn\u00e0 al desterrament en una sent\u00e8ncia per big\u00e0mia.\ncom que els drets de successi\u00f3 de luis no eren clars, els seus c\u00e0rrecs van anar a parar al seu nebot diego col\u00f3n pravia, 4t almirall i 3r duc de veragua (com a fill bar\u00f3 de crist\u00f2for colom toledo), que es cas\u00e0 amb la seva cosina (filla de llu\u00eds) felipa col\u00f3n mosquera, que, com que no tingu\u00e9 descend\u00e8ncia masculina, va ser l'\u00faltim descendent per l\u00ednia directa masculina de l'almirall.\naix\u00ed, a la mort de crist\u00f3bal col\u00f3n pravia, els t\u00edtols familiars anaren a parar al fill de la filla m\u00e9s gran del segon almirall (maria colom toledo) amb descend\u00e8ncia masculina: crist\u00f2for cardona i colom, que, per tant, fou almirall d'arag\u00f3 i segon marqu\u00e8s de guadalest, per her\u00e8ncia del pare, i 5\u00e8 almirall de les \u00edndies i 3r duc de veragua, per part de la mare.\ncrist\u00f2for cardona colom no tingu\u00e9 descend\u00e8ncia masculina legal, malgrat s\u00ed tenir-la fora del matrimoni. aix\u00ed, el c\u00e0rrec an\u00e0 a parar a \u00e1lvaro de portugal i col\u00f3n de toledo (fill de jorge de portugal, comte de gelves, i isabel col\u00f3n toledo), i fou per tant 6\u00e8 almirall i 4t duc de veragua, i 2n comte de gelves, el qual inici\u00e0 la branca dels col\u00f3n de portugal, que perdur\u00e0 fins a 1710, amb la mort de l'\u00faltim hereu bar\u00f3 de la nissaga, pedro manuel colon de portugal y de la cueva (1651-1710), 7\u00e8 duc de veragua.\nposteriorment, mariano de larretegui y embr\u00fan, superintendent de policia i membre del \u00abconsejo de castilla\u00bb, aconsegu\u00ed ser nomenat 9\u00e8 duc de veragua i marqu\u00e8s de jamaica, i 11\u00e8 almirall per via judicial el 16-01-1790 (sent\u00e8ncia ratificada el 20-03-1793, i el 9-01-1796), aconseguint tamb\u00e9 que fossin nomenats els seus avantpassats fins a tres generacions amb efectes retroactius, com a descendents de na josefa de orteg\u00f3n y col\u00f3n, filla de francisca col\u00f3n y pravia (1552?-1616) i de diego de orteg\u00f3n i neta de crist\u00f3bal col\u00f3n toledo i de ana de pravia, i \u00e9s aquesta la branca success\u00f2ria que es mant\u00e9 en els nostres dies: crist\u00f3bal col\u00f3n de carvajal y ram\u00edrez de haro (15\u00e8 duc de veragua, marqu\u00e8s de jamaica i 17\u00e8 almirall), i la seva germana, la historiadora anunciada col\u00f3n de carvajal, formen la vint-i-unena generaci\u00f3 des del primer almirall, i s\u00f3n descendents de josefa de orteg\u00f3n y col\u00f3n i francisco paz de la serna.\nper altra banda, la fam\u00edlia colom es troba emparentada, mitjan\u00e7ant la branca portuguesa de la fam\u00edlia (originada per \u00e1lvaro de portugal y col\u00f3n de toledo (1535-83)), amb els ducs d'alba i, per tant, amb cayetana fitz-james stuart (madrid, 1926), 18a duquessa d'alba i 18a comtessa de gelves.\n\n\n=== arbre geneal\u00f2gic ===\n\n\n== documents colombins ==\n\ncrist\u00f2for colom escrigu\u00e9 un gran nombre d'escrits i documents sobre els seus viatges, molts dels quals s'han conservat fins al dia d'avui. colom va escriure les relacions dels seus quatre viatges a am\u00e8rica, encara que actualment no se'n conserva cap; nom\u00e9s coneixem la c\u00f2pia resumida que va fer el cronista bartolom\u00e9 de las casas en el seu llibre sobre el seu primer i tercer viatge. entre 1501 i 1502, colom escrigu\u00e9 el llibre de les profecies, que era un document de 84 fulls, dels quals se n'han perdut 14, que explicava la gran envergadura del descobriment d'am\u00e8rica a la vista dels profetes de l'antic testament i alhora justificava la croada per conquerir jerusalem. tamb\u00e9 es conserven diferents c\u00f2pies de documents personals, alguns d'originals, que s'han atribu\u00eft a l'almirall com diferents cartes, memorials, algun llibre i una c\u00e8dula; entre aquests documents, s'hi compten, per exemple, la carta de colom a llu\u00eds de sant\u00e0ngel, a juana de la torre, diverses als reis cat\u00f2lics i al seu fill d\u00eddac, o tamb\u00e9 la c\u00e8dula nomenant bartomeu colom governador de la hispaniola.aix\u00ed mateix, es considera que colom institu\u00ed un pubillatge, l'any 1497, el qual fou perdut. amb tot, existeix una c\u00f2pia i una ratificaci\u00f3, la veracitat de les quals \u00e9s posada en dubte per alguns historiadors. tamb\u00e9 es conserven dues c\u00f2pies del testament de l'almirall del 19 de maig de 1506, una c\u00f2pia notarial a l'arxiu d'\u00edndies de sevilla dins l'arxiu familiar dels ducs de veragua, i l'altre al patronat.a banda dels documents escrits per l'almirall, tamb\u00e9 es coneix les gestes dels primers viatges gr\u00e0cies als llibres dels primers cronistes: el seu fill fernando colom, el qual detall\u00e0 cadascun dels quatre viatges; el frare bartolom\u00e9 de las casas, que escrigu\u00e9 diario i historia de las indias; francisco l\u00f3pez de g\u00f3mara, que escrigu\u00e9 historia general de las indias sense haver travessat mai l'oce\u00e0 l'atl\u00e0ntic; andr\u00e9s bern\u00e1ldez que escrigu\u00e9 historia de los reyes cat\u00f3licos don fernando y do\u00f1a isabel, en qu\u00e8 relata el primer viatge de l'almirall; gonzalo fern\u00e1ndez de oviedo, que escrigu\u00e9 historia general y natural de las indias, islas y tierra-firme del mar oc\u00e9ano; pietro martire d'anghiera, que escrigu\u00e9 una s\u00e8rie d'ep\u00edstoles en llat\u00ed titulades de orbe novo; i finalment, jer\u00f3nimo zurita y castro, que escrigu\u00e9 historia del rey don fernando el cat\u00f3lico.\n\n\n== signatura ==\nes coneixen diverses signatures de colom, encara que totes s\u00f3n posteriors al descobriment d'am\u00e8rica, l'any 1492.\nsign\u00e0 amb el nom \u00abxpo ferens\u00bb que consisteix en una barreja de grec i llat\u00ed que integra el nom de crist\u00f2for. xpo \u00e9s una abreviatura del grec xpist\u00f3s que significa 'crist'. ferens, que prov\u00e9 del llat\u00ed i \u00e9s tradu\u00efda 'el que porta a'; formant aix\u00ed 'el que porta a crist', \u00e9s a dir, crist\u00f2for.tamb\u00e9 sign\u00e0 cartes amb el nom de \u00abl'almirant\u00bb o \u00abel almirante\u00bb, i en alguna ocasi\u00f3 com \u00abel virrey\u00bb.\nla signatura va sempre acompanyada per una s\u00e8rie d'inicials que formen un anagrama (\u00ab.s.\u00bb, \u00ab.s.a.s.\u00bb i \u00abxmy\u00bb); tot i que actualment no existeix una resposta unit\u00e0ria sobre el seu significat, existeixen diverses teories al respecte.\n\n\n== llegat de colom ==\nencara que en el seu temps, fins al mapa de martin waldseem\u00fcller de 1507, es van anomenar \u00edndies occidentals o nou m\u00f3n, i tot i que possiblement no va ser el primer explorador europeu d'am\u00e8rica (existeixen const\u00e0ncies escrites d'expedicions de cartaginesos, \u00e0rabs hisp\u00e0nics, vikings, i hi ha qui afirma que tamb\u00e9 xinesos), colom va ser qui va descobrir un nou continent per a europa i la hist\u00f2ria, perqu\u00e8 va ser el primer navegant capa\u00e7 de tra\u00e7ar una ruta d'anada i tornada aprofitant els corrents marins de l'atl\u00e0ntic que avui encara s'utilitzen.\nl'arribada a am\u00e8rica va obrir tamb\u00e9 cam\u00ed a la introducci\u00f3 a europa de nous productes agr\u00edcoles que es conreaven en aquelles terres, com el blat de moro, la patata, el cacau, el tabac, el pebrot, el zapallo, la carabassa, el poroto (noves varietats de mongeta o fesol) o la vainilla, entre d'altres. els investigadors han estimat que tres cinquenes parts dels cultius actuals de tot el m\u00f3n van ser importades des d'am\u00e8rica. en sentit invers, l'arribada de colom va portar a am\u00e8rica la roda, el ferro, el cavall, el porc, l'ase, el caf\u00e8, la canya de sucre i les armes de foc, entre d'altres.\n\n\n=== en la cultura popular ===\n\narran de la revoluci\u00f3 que supos\u00e0 la descoberta capitanejada per colom, la seva figura i el seu nom, aix\u00ed com les seves variants, apareixen en un munt d'exemples, tant en les arts com en la cultura. incomptables places i carrers porten el seu nom, aix\u00ed com escultures i monuments relacionats amb ell. la figura de colom ha esdevingut una icona mundial. amb tot, com no podria ser d'altra manera, presenta la dualitat entre l'admiraci\u00f3, per haver dut a terme la descoberta, i l'animadversi\u00f3, pels abusos comesos contra els pobles ind\u00edgenes despr\u00e9s de la seva arribada.\nen diferents pa\u00efsos es commemora el dia del \u00abdescobriment\u00bb d'am\u00e8rica per part de colom el 12 d'octubre de 1492. la data del descobriment ha esdevingut dia festiu i reivindicatiu en moltes zones. a espanya s'ha adoptat aquesta data, 12 d'octubre, com a dia de la hispanidad; als estats units d'am\u00e8rica se celebra el columbus day i en diferents pa\u00efsos de l'am\u00e8rica llatina: l'argentina (des de l'any 1917), vene\u00e7uela (1921 - 2002), m\u00e8xic (1928) i xile (1931), celebren el d\u00eda de la raza (a espanya mantingu\u00e9 la mateixa denominaci\u00f3 fins a l'any 1957, en qu\u00e8 passa a anomenar-se dia de la hispanidad). a vene\u00e7uela, el president hugo ch\u00e1vez canvi\u00e0 la denominaci\u00f3 de d\u00eda de la raza per d\u00eda de la resistencia ind\u00edgena.\nquant a la topon\u00edmia, el nom de colom \u00e9s emprat bastament arreu de la geografia terrestre: col\u00f2mbia, pa\u00eds, deu el seu nom a l'almirall, aix\u00ed com diferents regions, ciutats i rius com, per exemple: columbia (carolina del sud, estats units), columbus (ohio, estats units), districte de col\u00fambia federal, on se situa la capital federal dels estats units, la col\u00fambia brit\u00e0nica (brititsh columbia) prov\u00edncia del canad\u00e0, el riu columbia als estats units, aix\u00ed com moltes altres ciutats: col\u00f3n (panam\u00e0, aix\u00ed com la prov\u00edncia hom\u00f2nima. a l'argentina hi ha dues ciutats anomenades col\u00f3n (a les prov\u00edncies de buenos aires i entre r\u00edos), aix\u00ed com a cuba. puerto col\u00f3n (a paraguai), ciudad col\u00f3n (costa rica), villa col\u00f3n (m\u00e8xic), san juan de col\u00f3n (vene\u00e7uela), san marcos de col\u00f3n (hondures) en serien altres exemples. aix\u00ed mateix l'arxip\u00e8lag de gal\u00e1pagos tamb\u00e9 rep el nom d'\u00abarchipi\u00e9lago de col\u00f3n\u00bb.\ncom a excepci\u00f3 s'ha de citar la ciutat de colombo a sri lanka, ja que aquest top\u00f2nim no deriva del nom de l'almirall (en l'atles catal\u00e0 de 1375 ja apareix mencionada aquesta ciutat).\nals estats units d'am\u00e8rica, el referent femen\u00ed similar a l'oncle sam \u00e9s anomenat columbia. les unitats monet\u00e0ries principals de costa rica i del salvador reben el nom de col\u00f3n.\na espanya, concretament a la prov\u00edncia de huelva, s'ha creat una ruta historicoart\u00edstica al voltant de la figura de colom i els fets que envoltaren el descobriment. aquesta ruta \u00e9s anomenada la ruta dels lugares colombinos i fou declarada conjunt historicoart\u00edstic de la prov\u00edncia.\n\n\n== notes ==\n\n\n== refer\u00e8ncies ==\n\n\n== bibliografia ==\narranz m\u00e1rquez, luis. crist\u00f3bal col\u00f3n: misterio y grandeza (en castell\u00e0).  marcial pons historia, 2006. isbn 9788496467231. \nballesteros beretta, antonio. crist\u00f3bal col\u00f3n y el descubrimiento de am\u00e9rica (en castell\u00e0).  salvat editores, 1945. \nbern\u00e1ldez, andres. memorias del reinado de los reyes cat\u00f3licos. manuel g\u00f3mez moreno i juan de mata carriazo.  madrid: real academia de la hist\u00f3ria, 1962. \nbilbeny, jordi. crist\u00f2for colom, pr\u00edncep de catalunya.  barcelona, catalunya: proa, 2006. isbn 84-8437-833-0. \ncarreras i valls, ricard. la descoberta d'am\u00e8rica (ferrer, cabot i colom).  reus: roca, 1928. \ncatal\u00e0 i roca, pere; centre d'estudis colombins, (vv.aa.). colom i el m\u00f3n catal\u00e0: textos d'antologia i d'indagaci\u00f3.  barcelona: rafael dalmau editor, 1993. isbn 9788423204618. \ncolom, crist\u00f2for. librer\u00eda de hernandoy c\u00ba. relaciones y cartas de crist\u00f3bal col\u00f3n, 1892. \ncolom, crist\u00f2for. diaris de colom. edici\u00f3 digital a partir de viajes medievales. tom 2, edici\u00f3 i pr\u00f2leg de miguel \u00e1ngel p\u00e9rez priego, madrid, fundaci\u00f3 jos\u00e9 antonio de castro, 2006, p\u00e0g. 381-562.  alacant: biblioteca virtual miguel de cervantes; madrid: fundaci\u00f3 jos\u00e9 antonio de castro, 2006 [consulta: 17 mar\u00e7 2009].  arxivat 2006-07-25 a wayback machine.\ncolom, crist\u00f2for; rumeu de armas, antonio. libro copiador de crist\u00f3bal col\u00f3n: correspondencia in\u00e9dita con los reyes cat\u00f3licos sobre los viajes a am\u00e9rica (en castell\u00e0).  madrid: testimonio, 1989. isbn 8486290228. \ncol\u00f3n, hernando. \u00abcap\u00edtulo i, p\u00e0gs. 4-5\u00bb. a: historia del almirante don crist\u00f3bal col\u00f3n (en castell\u00e0), madrid, 1892. \nde las casas, bartolom\u00e9. historia de las indias (en castell\u00e0). edici\u00f3n del marqu\u00e9s de la fuensanta del valle.  madrid: imprenta de miguel ginesta. \nfern\u00e1ndez-armesto, felipe. col\u00f3n.  editorial cr\u00edtica, 1992. isbn 84-7423-540-5. \nfern\u00e1ndez de navarrete, mart\u00edn. colecci\u00f3n de los viages y descubrimientos que hicieron por mar los espa\u00f1oles desde fines del siglo xv. tom i: viages de colon.  imprenta real, madrid, 1825. \nfern\u00e1ndez de oviedo, gonzalo. historia general y natural de las indias, islas y tierra-firme del mar oc\u00e9ano.  real academia de la historia (1851), 1535. \nd\u00edaz-trechuelo sp\u00ednola, maria lourdes. crist\u00f3bal col\u00f3n (en castell\u00e0). 2a edici\u00f3.  ediciones palabra, 2006. isbn 9788498400205. \ngil fern\u00e0ndez, juan; varela bruno, consuelo. textos y documentos completos; nuevas cartas / cristobal col\u00f3n (en castell\u00e0). 6\u00aa.  madrid: alianza editorial, 1997 (alianza universidad (au)). isbn 9788420623207. \ngould, alice b. nueva lista documentada de los tripulantes de col\u00f3n en 1492.  madrid: real academia de la historia, 1984. isbn 9788460038290. \nharrisse, henry. bibliotheca americana vetustissima: a description of works relating to america published between the years 1492 and 1551 (en angl\u00e8s).  nova york: philes, 1866. oclc 216849904. \nharrisse, henry. christophe colomb: son origine, sa vie, ses voyages, sa famille & ses descendants d'apr\u00e8s des documents in\u00e9dits tir\u00e9s des archives de g\u00eanes, de savone, de s\u00e9ville et de madrid: \u00e9tudes d'histoire critique (en franc\u00e8s).  par\u00eds: e. leroux, 1884. \nde herrera y tordesillas, antonio. historia general de los hechos de los castellanos en las islas i tierra firme del mar oceano (en castell\u00e0).  madrid: impremta reial, 1601. \nhumboldt, alexander von. examen critique de l'histoire de la g\u00e9ographie du nouveau continent et des progr\u00e8s de l'astronomie nautique aux quinzi\u00e8me et seizi\u00e8me si\u00e8cles (en franc\u00e8s).  par\u00eds: gide, 1837, p\u00e0g. 389-392 [consulta: 30 novembre 2008]. \u00aben els documents de final del segle xv se'l troba sovint mencionat sota els noms de colom i colomo\u00bb \nirving, washington. vida y viajes de crist\u00f3bal colon (en castell\u00e0).  madrid: gaspar y roig, 1832. \nl\u00f3pez de g\u00f3mara, francisco. historia general de las indias (en castell\u00e0).  calpe, 1922 (1552). \nlosado castro, basilio. crist\u00f3bal col\u00f3n (en castell\u00e0).  ediciones rialp, 1990. isbn 9788432126369. \nmartire d'anghiera, pietro. de orbe novo (en original en llat\u00ed, traducci\u00f3 al castell\u00e0). 1 (2004).  cordoba (argentina): alcion editora, 2004. isbn 9789509402300. \nde madariaga, salvador. vida del muy magn\u00edfico se\u00f1or don crist\u00f3bal col\u00f3n (en castell\u00e0).  buenos aires: editorial subamericana, 1940. oclc 6928776. \nde madariaga, salvador. vida del muy magn\u00edfico se\u00f1or don crist\u00f3bal col\u00f3n.  madrid: espasa-calpe, 2005. isbn 9788467019995. \nmen\u00e9ndez pidal, ram\u00f3n. la lengua de crist\u00f3bal col\u00f3n: el estilo de santa teresa y otros estudios sobre el siglo xvi.  espasa-calpe argentina, s.a, 1942. \nmerrill, charles j. colom of catalonia: origins of christopher columbus revealed.  spokane, washington: demers books, 2008. isbn 9780981600222. \nmanzano manzano, juan. crist\u00f3bal col\u00f3n. siete a\u00f1os decisivos de su vida (1485-1492) (en castell\u00e0). segona.  ediciones cultura hisp\u00e1nica, 1989. isbn 9788472324824. \nortega, \u00e1ngel. la r\u00e1bida. historia documental cr\u00edtica. 4 vol. (ed. facs\u00edmil).  diputaci\u00f3n provincial de huelva. servicio de publicaciones. (1986), 1925 l'original. isbn 978-84-500-3860-6. \nparellada i cardellach, caius. colom ven\u00e7 colombo: la vera naturalesa catalana del descobridor del nou mom.  l'autor, 1986. \nparellada i cardellach, caius. crist\u00f2for colom i catalunya: una relaci\u00f3 indefugible.  barcelona: la llar del llibre, 1992. isbn 9788472794948. \nramos p\u00e9rez, demetrio. los \u00faltimos dias de crist\u00f3bal col\u00f3n y sus testamentos.  madrid: testimonio compa\u00f1ia editorial, 1992. isbn 8486290449. \nramos p\u00e9rez, demetrio. la carta de col\u00f3n sobre el descubrimiento.  diputaci\u00f3n provincial de granada, 1983. \nromeu de armas, antonio. el\u00abportugu\u00e9s\u00bb crist\u00f3bal col\u00f3n en castilla.  ediciones cultura hisp\u00e1nica del instituto de cooperaci\u00f3n iberoamericana, 1982. isbn 9788472322899. \nrosa, manuel. colon. la historia nunca contada.  esquilo ediciones y multimedia, 2010. isbn 978-989-8092-66-3. \nsvet, yakov. \u00abi. la patria. p\u00e0g. 26\u00bb. a: crist\u00f3bal col\u00f3n.  libresa, 1996. isbn 9789978803776. \nulloa, llu\u00eds. noves proves de la catalanitat de colom.  par\u00eds: llibreria oriental-americana, 1927. \nulloa, llu\u00eds. crist\u00f2for colom fou catal\u00e0.  barcelona: llibreria catal\u00f2nia, 1927. \nvarela bruno, consuelo. crist\u00f3bal col\u00f3n. de corsario a almirante. (en castell\u00e0 - angl\u00e8s).  barcelona: lumwerg editores,s.a., 2005. isbn 9788497852104. \nvarela bruno, consuelo. la ca\u00edda de crist\u00f3bal col\u00f3n. el juicio de bobadilla (en castell\u00e0).  madrid: editorial marcial pons, 2006. isbn 9788496467286. \nverd martorell, gabriel. crist\u00f3bal col\u00f3n y la revelaci\u00f3n del enigma.  autoeditat, 1986. isbn 978-84-398-7877-3. \nverd martorell, gabriel. crist\u00f3bal col\u00f3n era noble y de sangre real.  autoeditat, 1992. isbn 978-84-604-1727-9. \nverdera, nito. cristobal col\u00f3n: el libro de las falacias y relaci\u00f3n de cuatro verdades.  eivissa (vallirana): autor; comunicaci\u00f3 natural, 2007. isbn 9788461187225. \nverdera, nito. la verdad de un nacimiento: col\u00f3n ibicenco.  madrid: kaydeda, 1988. isbn 8486879078. \nverdera, nito. tesis ibicenca de crist\u00f3bal col\u00f3n: cristofor colom fou eivissenc.  s.n., 1979. \nverdera, nito. crist\u00f3bal col\u00f3n, catalanoparlante: castellano, portugu\u00e9s, genov\u00e9s e italiano, descartados como lengua materna del descubridor de am\u00e9rica.  eivissa: mediterr\u00e0nia, 1994. isbn 8487883362. \nverdera, nito. crist\u00f3bal col\u00f3n, originario de ibiza y criptojud\u00edo.  eivissa: consell insular d'eivissa i formentera, conselleria de cultura, 1999. isbn 8488018428. \nverdera, nito. de ibiza y formentera al caribe: crist\u00f3bal col\u00f3n y la toponimia.  s.l.: autoeditat, 2000. isbn 8489810273. \nverlinden, charles; p\u00e9rez-embid, florentino. crist\u00f3bal col\u00f3n y el descubrimiento de am\u00e9rica. 2a.  ediciones rialp, 2006. isbn 978-84-321-3585-9 [consulta: 4 desembre 2011]. \nwiesenthal, simon. operaci\u00f3n nuevo mundo: la misi\u00f3n secreta de crist\u00f3bal col\u00f3n (en castell\u00e0, tradu\u00eft de l'angl\u00e8s).  barcelona: orbis, 1976. isbn 8476343825. \n congreso de historia del descubrimiento (1492-1556): actas (ponencias y comunicaciones). volum iii.  real academia de la historia, 1992, p. 477-480. isbn 9788460082033. \n\n\n== vegeu tamb\u00e9 ==\ncapitulacions de santa fe\ncatalanitat de crist\u00f2for colom\nllibre copiador\ncapitulacions de granada\ndescobriment d'am\u00e8rica\ngermans pinz\u00f3n\npalos de la frontera\nreis cat\u00f2lics\nla mare de d\u00e9u dels navegants\nllista de llocs amb el nom de crist\u00f2for colom\nteoria cient\u00edfica obsoleta\nmite de la terra plana\n\n\n== enlla\u00e7os externs ==\n\u00abportal sobre crist\u00f2for colom\u00bb (en castell\u00e0).   biblioteca virtual miguel de cervantes.."