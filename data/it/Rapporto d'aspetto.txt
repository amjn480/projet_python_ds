"per rapporto d'aspetto (fattore di forma pi\u00f9 comune) o aspect ratio (in inglese) si indica il rapporto tra la larghezza e l'altezza di un'immagine o in generale di un rettangolo. \nla traduzione pi\u00f9 appropriata \u00e8 con termine \u201cproporzioni\u201d, che, nel settore audiovisivo, si riferisce alle proporzioni di uno schermo o del sensore di immagini presente all'interno di foto o video camere.\n\n\n== definizione ==\nla notazione matematica delle proporzioni \u00e8 pi\u00f9 spesso indicata sotto forma di frazione tra interi o decimali, tipo \u00abx:y\u00bb o \u00abx/y\u00bb, dove \u00abx\u00bb \u00e8 la larghezza e \u00aby\u00bb l'altezza. un paio di esempi pi\u00f9 conosciuti, possono essere, \u00ab3:2\u00bb e \u00ab16:9\u00bb. tuttavia, la stessa proporzione pu\u00f2 essere anche indicata con il risultato, arrotondato, della divisione, rispettivamente agli esempi, \u00ab1,5\u00bb e \u00ab1,78\u00bb; oppure, riferita anche all'unit\u00e0, come \u00ab1,5:1\u00bb e \u00ab1,78:1\u00bb.\nin ambito cinematografico, in congiunzione al pixel aspect ratio e allo storage aspect ratio, il rapporto d'aspetto definisce il formato dell'immagine nell'ambito del suo intero ciclo di vita: dalla creazione, alla memorizzazione ed infine alla visualizzazione.\nsono in uso numerosi rapporti d'aspetto, a seconda del campo di utilizzo delle immagini: cinema, televisione, computer grafica e fotografia hanno proporzioni tipiche.\nil cinema \u00e8 il settore dove la variet\u00e0 \u00e8 stata pi\u00f9 numerosa, a seconda del periodo storico; ma i rapporti pi\u00f9 comunemente usati fino ad oggi, possono essere il \u00ab1,33:1\u00bb, il \u00ab1,85:1\u00bb e il \u00ab2,39:1\u00bb pi\u00f9 alcune varianti panoramiche e anamorfiche.in campo televisivo, il formato pi\u00f9 comune fino al nuovo millennio \u00e8 stato il \u00ab4:3\u00bb (o \u00ab1,33:1\u00bb), di impiego pressoch\u00e9 universale per la televisione a definizione standard, poi ridefinito in \u00ab16:9\u00bb (\u00ab1,78:1\u00bb) e utilizzato nella televisione digitale ad alta definizione a livello internazionale (altri rapporti sono pi\u00f9 rari).\nin fotografia digitale, le pi\u00f9 comuni proporzioni native dei sensori, sono \u00ab3:2\u00bb e \u00ab4:3\u00bb (rarissima \u00ab16:9\u00bb), mentre si sono ormai abbandonati gli altri rapporti, come il \u00ab5:4\u00bb, il \u00ab7:5\u00bb ed il formato quadrato \u00ab1:1\u00bb, molto utilizzati con la fotografia chimica, fin dalla sua nascita. tuttavia, rimangono come opzione di scelta, dal selettore di molte fotocamere, i ritagli del fotogramma originale, nei rapporti \u00ab1:1\u00bb e \u00ab16:9\u00bb (durante lo scatto).\n\n\n=== limitazioni pratiche ===\nnei formati cinematografici, le dimensioni fisiche della pellicola (8, 16, 35, 70 mm) sono l'unico limite alla larghezza dell'immagine. per la ripresa, sarebbe disponibile tutta l'area compresa tra le due bande di perforazioni laterali, ma dev'essere considerato anche lo spazio occupato dalla traccia ottica dell'audio.\nlo standard universale, stabilito da william kennedy laurie dickson e thomas edison nel 1892, \u00e8 di quattro perforazioni di altezza per ogni fotogramma, dove la larghezza della pellicola 35 mm ha un'area compresa tra le perforazioni di 24,9 mm \u00d7 18,7 mm. con lo spazio per la traccia audio e l'altezza ridotta del fotogramma, per mantenere la larghezza maggiore, il formato cosiddetto academy fu standardizzato quindi di 22 mm \u00d7 16 mm, con un proporzioni di 1,37:1.\n\n\n=== terminologia cinematografica ===\n\nl'industria cinematografica assegna un valore di 1 all'altezza del fotogramma ed indica le proporzioni in relazione a questo valore (es: 1,85:1). di conseguenza, le proporzioni sono riferite essenzialmente a quelle osservate dallo spettatore, nonostante il fotogramma di ripresa possa essere registrato con immagini anamorfiche. nelle produzioni cinematografiche moderne, le proporzioni pi\u00f9 usate sono di 1,85:1 e 2,40:1, mentre precedentemente era usato il rapporto 1,33:1 e 1,66:1 che aveva una certa diffusione soprattutto in europa.\nmolti formati panoramici sono noti con una denominazione propria, tipo: cinemascope, todd-ao, o vistavision; quest'ultimo merita una nota particolare per via del trascinamento della pellicola in senso orizzontale, con fotogrammi di otto perforazioni ed un rapporto di registrazione di 1,58:1, pi\u00f9 simile al comune formato fotografico 24x36 (1,5:1 - meglio conosciuto come 3:2). il film i dieci comandamenti e molti film di alfred hitchcock sono stati girati con questo procedimento.\n\n\n== la visione umana ==\nla visione monoculare \u00e8 quella che essenzialmente utilizza un singolo occhio (o ne rappresenta la zona di copertura), mentre la visione binoculare \u00e8 la visione che utilizza entrambi gli occhi contemporaneamente e che \u00e8 anche la zona maggiormente utilizzata dall'essere umano.\nanche se volendo si possono idealmente individuare delle proporzioni differenti fra di loro a seconda che ci si riferisca alla visione monoculare, alla visione binoculare o al campo visivo combinato, queste caratteristiche dipendono essenzialmente dalla morfologia del viso e quindi i valori del campo si differenziano anche di molto, tra individuo e individuo. in pi\u00f9, per la normale visione di apparecchi tv, schermi pc o cinematografici, fotografie, ecc, viene possibilmente ed istintivamente utilizzata soltanto la visione binoculare e a quella in genere ci si riferisce per valutare l'osservazione di opere delle arti visive o per progettare le strumentazioni che utilizzano la visione umana (binocoli, microscopi, ecc).\n\n\n=== visione monoculare ===\nrispetto al punto centrale che viene fissato, i limiti esterni della vista periferica del singolo occhio, possono essere descritti in termini dei quattro angoli rappresentati dalle quattro direzioni cardinali. questi angoli sono mediamente 60\u00b0 superiore, 60\u00b0 nasale (interno, verso il naso), 70\u00b0\u201375\u00b0 inferiore e 100\u00b0\u2013110\u00ba temporale (esterno, verso la tempia) per una copertura monoculare media di 160\u00b0 orizzontali e di 130\u00b0 verticali nel punto maggiore.\n\n\n=== visione binoculare ===\n\u00e8 la porzione di spazio centrale su cui entrambi gli occhi agiscono contemporaneamente, coprendo un campo visivo che si estende mediamente per circa 95\u00b0 orizzontali e per circa 80\u00b0 verticali, ma che dipende molto dalla morfologia del viso, per cui \u00e8 possibile avere dei valori che possono oscillare tra 80\u00b0 e 110\u00b0 orizzontali.\n\u00e8 la zona funzionale utilizzata normalmente per la maggior parte del tempo, durante l'osservazione attenta (lettura, visione tv, ecc) ed \u00e8 mediamente approssimabile ad una finestra di forma ellittica con \"proporzioni\" tra circa 1,2:1 e 1,35:1. questo per\u00f2 non vuol dire che la visione binoculare abbia precise proporzioni, in quanto \u00e8 proprio l'area circoscritta ad essere utilizzata come zona di osservazione e semmai all'interno di quest'area possono essere visualizzate qualsiasi proporzione quadrangolare esistente, dal formato quadrato 1:1 a quello panoramico 2,40:1 (cinematografico).\nl'acutezza visiva della visione binoculare (che \u00e8 poi la risoluzione ottica della nostra vista) \u00e8 normalmente maggiore rispetto alla sola visione monoculare e pu\u00f2 arrivare anche ad un valore pi\u00f9 che doppio, all'incirca fino ad un massimo del 240%.\n\n\n=== campo visivo combinato ===\n\u00e8 il campo visivo totale di entrambi gli occhi combinati. rispetto al campo visivo binoculare si aggiungono orizzontalmente ulteriori 60\u00b0-70\u00b0 coperti solo da un occhio per volta. raggiunge 130\u00ba\u2013135\u00b0 verticali e 200\u00b0\u2013220\u00b0 orizzontali.\u00e8 approssimabile ad una finestra dalla forma dei tipici occhiali da sole \"a goccia\", quindi con un incavo inferiore centrale per via della visuale nascosta dal naso e grossomodo idealizzabile con proporzioni circa tra 1,5:1 e 1,7:1.\n\n\n== standard televisivi ==\n\n\n=== il 4:3 ===\n\nfino all'avvento dei televisori digitali, al plasma, lcd, led, ecc. il rapporto 4:3 (1,33) \u00e8 stato impiegato fin dalle origini in televisione e nei monitor per computer crt. deriva dal formato adottato per la pellicola cinematografica dopo l'avvento del cinema sonoro, e standardizzato dalla ampas nel 1927. il 4:3 \u00e8 universalmente riconosciuto come il rapporto d'aspetto dello standard definition television (sdtv). \ncon la sempre maggiore diffusione degli apparecchi televisivi, a partire dagli anni cinquanta, vengono tuttavia definiti una serie di formati panoramici adottati dall'industria cinematografica allo scopo di aumentare la spettacolarit\u00e0 delle immagini.\nil quattro terzi viene talvolta espresso come \u00ab12:9\u00bb per un raffronto diretto con il formato 16:9. nel caso di un segnale 4:3 visualizzato su un televisore 16:9, la resa corretta delle dimensioni comporta l'aggiunta di bande laterali nere, un effetto chiamato pillarbox.\n\n\n=== il 14:9 ===\nil rapporto 14:9 (1,56) \u00e8 un compromesso di transizione per creare immagini rese in modo accettabile sia su schermi in 4:3 che in 16:9, progettato dalla bbc dopo una serie di test su telespettatori. veniva utilizzato da emittenti inglesi, irlandesi e australiane ed era piuttosto diffuso nella produzione pubblicitaria. \u00e8 importante precisare che il 14:9 non esisteva come formato di ripresa, che in ambito televisivo \u00e8 sempre fatta in 4:3 o 16:9, ma come formato di visualizzazione (o formato sorgente se ottenuto con la post-produzione).\nl'uso pi\u00f9 comune era su materiale in 16:9. durante le riprese, le varie inquadrature venivano concepite in modo da non avere materiale importante troppo vicino ai bordi. rispetto a riprese in 16:9, l'area visibile dopo la conversione sar\u00e0 comunque maggiore rispetto al 4:3.\nquesto formato di schermo permetteva un minore impatto della funzione taglio o bande nere rispetto ad uno schermo 16:9, infatti durante la trasmissione in 4:3, i bordi dell'immagine vengono ritagliati o vengono aggiunte bande nere sopra o sotto l'immagine, questo permette di conservare una maggiore area visibile. se la trasmissione \u00e8 in 16:9, l'immagine pu\u00f2 si essere ritagliata in modo standard o applicate delle bande nere, ma in alcuni casi (dipende sia dalla sorgente che dal ricevitore, oltre che dalle impostazioni dello stesso) degli appositi segnali (flag) indicano al ricevitore che \u00e8 possibile convertire l'immagine in 14:9 modificando le porzioni da tagliare ai due lati o se bisogna applicare delle bande nere.\n\n\n=== il 16:9 ===\n\nil rapporto 16:9 \u00e8 alla base dell'alta definizione (hdtv), ma \u00e8 oramai di diffusione sempre maggiore anche nella televisione standard (sdtv). i televisori e gli schermi 16:9 sono anche definiti \u00abwidescreen\u00bb (\u00abschermo largo\u00bb).\nuno schermo 16:9 con uguale altezza di un 4:3, corrisponde ad un formato pi\u00f9 largo;\nglobalmente rispetto a quest'ultimo ha il 133% della sua superficie visiva, acquisita negli spazi aggiuntivi delle periferie laterali.\nle due immagini sopra offrono una comparazione tra i formati 4:3 e 16:9. in questo caso l'immagine in 16:9 trae beneficio dalla maggiore area a disposizione. si notino in particolare gli oggetti a sinistra del lampione e le sedie con i tavoli a destra, non visualizzati nella versione 4:3.\nle due immagini sono mostrate in modo che le rispettive altezze siano equivalenti. comparare due formati sulla base delle dimensioni orizzontali o verticali dello schermo pu\u00f2 dare una falsa impressione di superiorit\u00e0 di uno rispetto all'altro, poich\u00e9 viceversa, comparando un'immagine 16:9 e una 4:3 mantenendo costante la larghezza, l'immagine in 4:3 appare avere un campo visivo di area maggiore.\nin conclusione, il risultato della comparazione dipende dalla risoluzione e proporzione nativa delle immagini utilizzate per il raffronto.\n\n\n==== compatibilit\u00e0 con i vari sistemi widescreen ====\nmentre nel cinema \u00e8 molto semplice cambiare proporzioni (\u00e8 sufficiente adeguare i mascherini di cineprese e proiettori), i formati panoramici pongono tuttavia alcuni problemi nel processo di telecinema.\nsi tratta, essenzialmente, di aggiungere bande nere sopra e sotto l'immagine (letterbox), di ritagliare i bordi dell'immagine, eventualmente decentrandola (pan and scan) oppure, nel caso di film in cinemascope, di deanamorfizzare l'immagine di un valore un po' inferiore a quello nominale, accettando una certa distorsione. eventualmente, questi tre metodi possono anche essere combinati tra loro.\nil 16:9 permette una maggiore compatibilit\u00e0 con le immagini cinematografiche nei rapporti 1,66:1 (european flat), 1,85:1 (academy flat) e 2,35:1/2,40:1 (cinemascope/anamorfico panavision). a differenza di come verrebbe trasmesso su schermo 4:3, le bande nere risultanti dalla visione nei formati cinematografici sono pi\u00f9 piccole e meno fastidiose. ad esempio, in un televisore 16:9 un'immagine in formato 2,35:1 occuperebbe soltanto, di bande nere, il 25% circa, contro il 44% su un tv 4:3.\nesigenze produttive e di marketing avevano portato, tra il 2007 ed il 2009, all'adozione di una tecnica di ripresa nota in gergo, in italia, come finto 16:9 o anche 16:9 bandato. questa tecnica consisteva nella generazione di un segnale standard 4:3 che conteneva un segnale di tipo letterbox. visivamente, il formato era 16:9 ma in realt\u00e0 una certa parte delle linee di scansione disponibili venivano sacrificate durante la ripresa. le bande nere sopra e sotto l'immagine erano usate per inserire informazioni visive, come richiami pubblicitari, loghi e grafiche animate.\nanche con le attuali trasmissioni in standard 16:9 \u00e8 possibile fare ci\u00f2 (soprattutto in ambito pubblicitario), riprendendo in tale formato e aggiungendo, in post produzione, due bande nere sopra e sotto, dove inserire loghi, informazioni, ecc.\nquesto procedimento viene chiamato finto 21:9, riferito alla somiglianza dello spessore delle bande nere create in post produzione con quello delle bande nere che si creerebbero su una tv 16:9 in caso di visualizzazione nel formato cinemascope.\n\n\n==== svantaggi del formato 16:9 ====\nl'esistenza di pi\u00f9 proporzioni crea lavoro aggiuntivo alla produzione audiovisiva, e non sempre con risultati adeguati. \u00e8 piuttosto frequente che un film in formato panoramico sia visualizzato in maniera alterata (tagliato o espanso oltremisura). il 4:3 bandato, in particolare, \u00e8 molto problematico nella resa su monitor in 16:9, perch\u00e9 se viene convertito come letterbox, il risultato mostrer\u00e0 sia le bande nere sopra e sotto, sia quelle laterali, con un risultato noto in gergo come inscatolamento, cio\u00e8 con l'immagine visibile all'interno di un rettangolo nero pi\u00f9 ampio.\nsia le trasmissioni pal che ntsc prevedono l'uso di un segnale inserito sull'intervallo di ritorno verticale e chiamato active format description (afd) che permette a monitor e televisori (e anche ai convertitori usati nella catena video) di determinare le proporzioni del segnale in ingresso e determinare se necessiti di conversione. i televisori domestici sono in grado di adeguare la visualizzazione alla trasmissione ricevuta (si veda la specifica itu-r bt.1119-1 - wide-screen signalling for broadcasting). anche il segnale trasportato da cavi scart usa una linea di stato per identificare il materiale in 16:9.\n\nin ogni caso, chi si occupa di riprese televisive deve sempre considerare le diverse forme di visualizzazione del materiale prodotto. \u00e8 prassi comune mantenere tutte le informazioni necessarie di azione e di informazione (come scritte e titoli grafici) all'interno dell'area centrale che viene mantenuta anche in caso di taglio dei bordi laterali (safe area).\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== aspetti della produzione televisiva ==\n\n\n=== telecamere ===\nnell'ambito della produzione televisiva, le telecamere di classe professionale, da diversi anni da questa parte, sono normalmente in grado di riprendere in entrambi i formati, anche se ovviamente i sensori e le ottiche sono ottimizzate per il formato 16:9. qualche limitazione esiste per le telecamere di generazione pi\u00f9 vecchia che non montano sensori 16:9.\nle telecamere in alta definizione dispongono sempre di un'uscita sottoconvertita su cui \u00e8 disponibile il segnale a definizione standard, il quale \u00e8 selezionabile sia in 16:9 anamorfico che in 4:3 con taglio dei bordi, oppure letterbox.\n\n\n=== cineprese ===\nla pellicola super 16 mm era usata frequentemente nelle produzioni destinate alla televisione. il super 16 mm richiede pellicola monoperforata e usa tutta l'area disponibile al di fuori della perforazione. per via del basso costo e della qualit\u00e0 delle riprese, era un sistema vantaggioso per eseguire riprese destinate a produzioni di alto livello a un costo inferiore alle apparecchiature televisive, tenendo conto che il negativo non viene stampato ma telecinemato.\nil bordo non perforato della pellicola, normalmente destinato alla traccia audio che qui non \u00e8 prevista, permette di ottenere un proporzioni di 1,66:1, molto simile al 16:9 (1,78:1). la qualit\u00e0 delle riprese \u00e8 sufficiente anche per una stampa in 35 mm destinata alla proiezione cinematografica.\n\n\n=== telecinema ===\nil formato video all'uscita da un telecinema \u00e8 selezionabile secondo le esigenze di produzione. in modalit\u00e0 pan & scan, \u00e8 anche possibile scegliere di volta in volta quale parte dei bordi sacrificare.\n\n\n=== mixer video ===\ntutti i mixer video in produzione posso operare indifferentemente con qualsiasi proporzioni desiderato, posto che questo sia identico per tutti i segnali in ingresso e in uscita.\ni mixer video pi\u00f9 sofisticati sono in grado di operare automaticamente conversioni di formato e di gestire segnali sia in 4:3 che in 16:9, programmando in anticipo il tipo di conversione richiesta.\n\n\n=== trasporto e visualizzazione del segnale ===\nl'interfaccia sdi permette il trasporto di segnali di entrambi i formati.\nin effetti, nella versione pi\u00f9 diffusa, a 270 mbit/s, non c'\u00e8 alcuna differenza pratica tra un segnale in 4:3 e uno in 16:9, a parte le proporzioni dei pixel. mixer video, matrici e videoregistratori/video server sono quindi in grado di gestire agevolmente entrambe le proporzioni senza problemi. naturalmente, \u00e8 da considerare il fatto che i segnali non vengono convertiti ma instradati cos\u00ec come sono, per cui una serie di clip in uscita da un videoserver dovr\u00e0 comprendere solo immagini di un solo formato per evitare problemi di visualizzazione.\nin particolare, come mostrato nelle immagini seguenti, un'immagine nativa in 16:9 pu\u00f2 essere visualizzata su monitor convenzionali in 4:3 sia in modalit\u00e0 anamorfica che letterbox. nel primo caso l'immagine appare deformata verticalmente, nel secondo le proporzioni sono corrette ma una parte del monitor non viene utilizzata.\nla modalit\u00e0 letterbox non va confusa con il finto 16:9 (vedi sotto) che \u00e8 invece un segnale in 4:3: nel primo caso, infatti, si utilizza semplicemente una porzione minore del monitor senza intervenire sul segnale.\ni multiviewer in uso negli studi sono configurabili per visualizzare agevolmente segnali di entrambi i formati.\ndal momento che l'effetto pillarbox dovuto alla conversione di un segnale 4:3 in 16:9 \u00e8 molto fastidioso alla vista, molte emittenti, fra cui principalmente sky sport, riempiono le bande laterali con motivi grafici, in modo da utilizzare comunque tutta la larghezza dello schermo a disposizione.\n\n\n== proporzioni in fotografia ==\nun formato comune in fotografia \u00e8 il 3:2 (o 1,5:1) del formato 24\u00d736 su pellicola 35 mm. questo rapporto \u00e8 usato anche dalla maggior parte delle reflex digitali.\nun altro formato molto comune \u00e8 il 4:3, utilizzato dagli apparecchi conformi al sistema quattro terzi della olympus e da quasi la totalit\u00e0 delle fotocamere digitali compatte, bench\u00e9 quelle pi\u00f9 sofisticate possano produrre immagini con formati pi\u00f9 panoramici.\nil sistema aps prevede tre diversi formati:\n\naps-c (\"classic\") - 1,5:1\naps-h (\"high definition\") - 1,81:1\naps-p (\"panoramic\") - 3:1le macchine a medio e grande formato offrono una certa variet\u00e0 di formati, di solito indicati con le dimensioni del negativo in centimetri: 6\u00d76, 6\u00d77, 6\u00d79 e 9\u00d712 sono tra i pi\u00f9 comunemente usati.\n\n\n== formati e loro applicazioni ==\n\n\n== note ==\n\n\n== voci correlate ==\npixel aspect ratio (par)\nstorage aspect ratio (sar)\nvideo\nformati cinematografici\nvideo anamorfico\nwidescreen\nletterbox\nfullscreen\npan and scan\nopen matte\nmascherino\nrisoluzioni standard\nhdtv\nformato carta\n\n\n== altri progetti ==\n\n wikimedia commons contiene immagini o altri file sul rapporto d'aspetto\n\n\n== collegamenti esterni ==\n(en)  aspect ratios - dal sito widescreen.org\n valutazione finale del piano d'azione 16/9 - riepilogo generale (pdf) (pdf), su ec.europa.eu.\nlista canali 16:9 trasmessi via satellite - dal sito king of sat\nlista canali hdtv trasmessi via satellite - dal sito king of sat"