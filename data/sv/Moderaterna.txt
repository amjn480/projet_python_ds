"moderata samlingspartiet (m), vanligen moderaterna, \u00e4r ett liberalkonservativt politiskt parti i sverige. moderaterna \u00e4r efter valet 2022 sveriges tredje st\u00f6rsta parti sett till antal mandat i riksdagen. partiledare \u00e4r sedan 1 oktober 2017 ulf kristersson, som sedan 2022 ocks\u00e5 \u00e4r sveriges statsminister.moderata samlingspartiet antog sitt nuvarande namn 1969. det ersatte det tidigare h\u00f6gerpartiet som anv\u00e4nts fr\u00e5n 1952. partiet grundades som allm\u00e4nna valmansf\u00f6rbundet 1904. p\u00e5 partiets valsedlar anges partibeteckningen moderaterna. fr\u00e5n valr\u00f6relsen 2006 till och med april 2019 betecknade partiet sig som nya moderaterna; detta var dock inte ett officiellt namn.\npartiet har sedan 1979 varit det st\u00f6rsta borgerliga partiet och var det n\u00e4st st\u00f6rsta partiet (efter socialdemokraterna) i alla riksdagsval d\u00e4refter fram till 2022, d\u00e5 sverigedemokraterna blev n\u00e4st st\u00f6rst och moderaterna tredje st\u00f6rst. \nfram till 1930 var fem m\u00e4n som tillh\u00f6rde partiet eller dess f\u00f6reg\u00e5ngare statsminister. efter namnbytet 1969 har moderaterna tre g\u00e5nger innehaft statsministerposten; carl bildt var statsminister 1991\u20131994, fredrik reinfeldt 2006\u20132014 och ulf kristersson \u00e4r det sedan 2022, och partiet har \u00e4ven suttit i regering 1976\u20131978 och 1979\u20131981. \ni riksdagsvalet 2010 hade moderaterna sin hittills h\u00f6gsta notering i ett riksdagsval med 30,1 % av r\u00f6sterna. i riksdagsvalet 2022 fick moderaterna 19,1 %, en minskning med 0,7 procentenheter j\u00e4mf\u00f6rt med valet 2018. partiet har sitt starkaste st\u00f6d i stockholms l\u00e4ns (24,0 % valet 2022, 26,0 % valet 2018), hallands l\u00e4ns (22,5 % valet 2022, 22,9 % valet 2018) och sk\u00e5ne l\u00e4ns s\u00f6dras (22,1 % valet 2022, 24,0 % valet 2018) riksdagsvalkretsar.i europaparlamentet utg\u00f6r moderaterna, tillsammans med kristdemokraterna, en del av europeiska folkpartiets grupp (epp). partiet har fyra mandat i parlamentet efter att ha f\u00e5tt 16,83 procent av r\u00f6sterna i europaparlamentsvalet 2019. \n\n\n== historia ==\n\n\n=== 1800-talets konservativa riksdagsgrupperingar ===\nmoderata samlingspartiet kan s\u00f6ka sina r\u00f6tter i de olika konservativa grupper och partier som fanns i riksdagens b\u00e5da kammare under 1800-talets andra h\u00e4lft, s\u00e5som lantmannapartiet i andra kammaren och protektionistiska partiet i f\u00f6rsta kammaren. partierna hade p\u00e5 den tiden inga riksorganisationer utan var sammanslutningar av enskilda riksdagsm\u00e4n. bland de konservativa politikerna och opinionsbildarna fanns det en skepsis mot organiserat partiarbete och s\u00e5 l\u00e4nge r\u00f6str\u00e4tten var graderad och folk m\u00e5nga g\u00e5nger r\u00f6stade p\u00e5 de herrem\u00e4n de k\u00e4nde till fr\u00e5n heml\u00e4net, innebar det att riksdagen under de f\u00f6rsta \u00e5rtiondena efter st\u00e5ndsriksdagens avskaffande kom att domineras av brukspatroner, gods\u00e4gare, \u00e4mbetsm\u00e4n och finansm\u00e4n.i f\u00f6rsta kammaren fanns 1888\u20131909 protektionistiska partiet, som 1910 blev f\u00f6renade h\u00f6gerpartiet och 1888\u20131904 minoritetspartiet som 1905\u20131909 gick under namnet f\u00f6rsta kammarens moderata parti (eller ibland bara moderata partiet). 1912 gick dessa samman till f\u00f6rsta kammarens nationella parti, som informellt kom att kallas f\u00f6rstakammarsh\u00f6gern och bestod till och med 1934 \u00e5rs riksdag.lantmannapartiet bildades i andra kammaren redan vid tv\u00e5kammarriksdagens inf\u00f6rande 1867 (efter representationsreformen som avskaffade st\u00e5ndsriksdagen). initiativtagare var carl ifvarsson, arvid posse och emil key. under en tid splittrades det i gamla lantmannapartiet och nya lantmannapartiet, huvudsakligen p\u00e5 grund av olika \u00e5sikter i tullfr\u00e5gan, men \u00e5terf\u00f6renades efter n\u00e5gra \u00e5r. 1903 bildades de moderata reformv\u00e4nnernas grupp som fr\u00e5n och med 1906 ersattes av nationella framstegspartiet. 1912 gick detta samman med lantmannapartiet och bildade lantmanna- och borgarepartiet, informellt kallat andrakammarsh\u00f6gern, som bestod till och med 1934 \u00e5rs riksdag.mot slutet av 1800-talet b\u00f6rjade radikala str\u00f6mningar g\u00f6ra sig h\u00f6rda i samh\u00e4llet, liberala organisationer bildades som kr\u00e4vde allm\u00e4n och lika r\u00f6str\u00e4tt till riksdagen och socialistiska organisationer bildades som kr\u00e4vde b\u00e4ttre villkor f\u00f6r l\u00f6ntagare och i vissa avseenden hade \u00e4nnu mer omv\u00e4lvande id\u00e9er kring hur samh\u00e4llet skulle utvecklas. det framstod f\u00f6r de flesta samh\u00e4llsintresserade m\u00e4nniskor allt mer som att det bara var en tidsfr\u00e5ga innan ett mer demokratiskt valformat skulle inf\u00f6ras i sverige. liberaler och socialdemokrater organiserade sig och de konservativa beh\u00f6vde f\u00f6rh\u00e5lla sig till detta. de mer moderata som hugo tamm ans\u00e5g att man beh\u00f6vde organisera sig och se till att en utveckling mot r\u00f6str\u00e4tt f\u00f6r fler \u00e4nd\u00e5 inte skulle beh\u00f6va ber\u00f6va de konservativa id\u00e9erna allt inflytande, medan andra, som christian lundeberg, ans\u00e5g att det var viktigt att sl\u00e5 vakt om den befintliga konstitutionella ordningen. det tog tid innan de konservativa kunde samla sig p\u00e5 det s\u00e4ttet som v\u00e4nsterns f\u00f6retr\u00e4dare kunde g\u00f6ra.\n\n\n=== 1904: bildandet av den moderna partiorganisationen ===\nallm\u00e4nna valmansf\u00f6rbundet grundades under ett m\u00f6te 17\u201318 oktober 1904 p\u00e5 restaurang runan i stockholm. inbjudan hade skickats ut en m\u00e5nad tidigare, och g\u00e5tt till cirka 250 personer, framf\u00f6r allt riksdagsm\u00e4n och tidningsm\u00e4n, men ocks\u00e5 andra personer i samh\u00e4llet som kunde t\u00e4nkas vara intresserade och kunna bidra till m\u00e5ls\u00e4ttningen att bilda en \"sammanslutning mellan de konservativa och moderata elementen i samh\u00e4llet gentemot de radikala grupperna.\" avsikten var att skapa en riks- och kampanjorganisation f\u00f6r de h\u00f6gergrupper som redan fanns i riksdagens b\u00e5da kammare. till en b\u00f6rjan fick endast m\u00e4n vara medlemmar i partiet.\nm\u00f6tet i oktober 1904 \u00f6ppnades av en av inbjudarna, hans andersson i skivarp, och axel svedelius uts\u00e5gs att leda f\u00f6rhandlingarna. \u00e4ven om det tv\u00e5 dagar l\u00e5nga konstituerande m\u00f6tet i efterhand kan f\u00f6rmodas ha g\u00e5tt smidigt till, hade det trots allt f\u00f6reg\u00e5tts av minst tv\u00e5 \u00e5rs f\u00f6rberedande organisationsarbete och agitation fr\u00e5n den konservativa pressen. m\u00e5nga av de konservativa riksdagsledam\u00f6terna var n\u00e4mligen individualistiskt lagda och starka personligheter i sig sj\u00e4lva, som inte s\u00e5 hemskt g\u00e4rna ville l\u00e5ta sig inr\u00e4ttas i ledet hos ett parti. det f\u00f6rsta partiprogrammet var ocks\u00e5 kortfattat, som en sammanfattning av saker som man kunde enas om, och bestod av endast 304 ord. i princip talade detta program mer om vad man var mot \u00e4n vad man var f\u00f6r och ville \u00e5stadkomma. en av huvudpunkterna blev namnfr\u00e5gan, d\u00e4r det uppenbart kompromissartade och n\u00e4rmast opolitiskt klingande allm\u00e4nna valmansf\u00f6rbundet till slut blev vad man best\u00e4mde sig f\u00f6r, sedan man hade ratat andra namn s\u00e5som exempelvis moderata samlingspartiet. det 1893 bildade fosterl\u00e4ndska f\u00f6rbundet kan ses som en f\u00f6reg\u00e5ngare till avf, men hade, kanske just p\u00e5 grund av motviljan bland de tillt\u00e4nkta medlemmarna att organisera sig, inte \u00f6verlevt.\nden fr\u00e4mste tillskyndaren av bildandet \u2013 och som ocks\u00e5 blev den f\u00f6rste partiledaren - var gustaf fredrik \u00f6stberg, som ett par \u00e5r tidigare medverkat till bildandet av svenska arbetsgivarf\u00f6reningen (saf, idag svenskt n\u00e4ringsliv), vars ordf\u00f6rande han ocks\u00e5 samtidigt var.\nn\u00e4ringslivet kom ocks\u00e5 att bli en viktig finansieringsk\u00e4lla f\u00f6r partiet under dess f\u00f6rsta halvsekel, pengarna var n\u00f6dv\u00e4ndiga men kunde ocks\u00e5 vara en p\u00e5frestning d\u00e5 f\u00f6retagsledarna ofta ville att n\u00e4ringslivsv\u00e4nliga reformer skulle ske snabbare \u00e4n vad som var m\u00f6jligt i politikens ofta tungrodda beslutssystem. fr\u00e5n 1960-talet inf\u00f6rdes i st\u00e4llet offentliga partist\u00f6d, som ledde till att partiet kunde slippa partibidragen fr\u00e5n f\u00f6retag. partist\u00f6d fr\u00e5n det offentliga var emellertid problematiskt p\u00e5 ett annat s\u00e4tt, d\u00e5 politiska partier p\u00e5 det s\u00e4ttet riskerade att bli statliga institutioner, enligt partiledaren yngve holmberg 1965. inflytandet fr\u00e5n n\u00e4ringslivet torde dock ha bidragit till att det parti som fr\u00e5n b\u00f6rjan grundades som en uttalat konservativ organisation, redan fr\u00e5n b\u00f6rjan ocks\u00e5 har haft en tydligt marknadsliberal inriktning. det \u00e4r ocks\u00e5 vid perioder som ekonomiskt liberala id\u00e9er har legat i ropet, som partiet har n\u00e5tt sina st\u00f6rsta framg\u00e5ngar.allm\u00e4nna valmansf\u00f6rbundet var fr\u00e5n b\u00f6rjan endast en gemensam kampanjorganisation f\u00f6r formellt frist\u00e5ende riksdagspartier.\n\n\n=== 1905: unionsuppl\u00f6sning och parlamentarism ===\nunder 1800-talet hade statsministern i regel utsetts av kungen personligen. \u00e4ven om regeringens propositioner beh\u00f6vde f\u00e5 riksdagens st\u00f6d, s\u00e5 var regeringen inte beroende av det st\u00f6det f\u00f6r att sitta kvar vid makten. sverige hade allts\u00e5 inte ett system med parlamentarism. detta f\u00f6r\u00e4ndrades vid 1900-talets b\u00f6rjan.\nregeringarna bostr\u00f6m ii (1902\u20131905) och ramstedt (april\u2013juli 1905) hade misslyckats med att hantera norrm\u00e4nnens allt mer h\u00f6gljudda \u00f6nskan att uppl\u00f6sa unionen med sverige. budet att bilda regering gick d\u00e5 till christian lundeberg, som var den ledande personen inom protektionistiska partiet i riksdagens f\u00f6rsta kammare, ett av de riksdagspartier som samarbetade om allm\u00e4nna valmansf\u00f6rbundet. lundebergs regering var en samlingsregering som f\u00f6ljde de parlamentariska grupperna och kan d\u00e4rf\u00f6r s\u00e4gas ha varit den f\u00f6rsta parlamentariskt tillsatta regeringen i sverige. regeringen avgick dock i november samma \u00e5r sedan unionsfr\u00e5gan hade blivit l\u00f6st och liberalerna hade avb\u00f6jt fortsatt regeringssamarbete. i st\u00e4llet blev liberalen karl staaff ny statsminister, d\u00e5 hans parti hade blivit st\u00f6rst i andrakammarsvalet i september, vilket var ett \u00e4nnu tydligare steg mot att l\u00e5ta parlamentarism r\u00e5da.\n\n\n=== 1906\u20131919: allm\u00e4n r\u00f6str\u00e4tt och f\u00f6rsvarandet av monarkin ===\n\u00e5r 1906 lade karl staaffs liberala regering med st\u00f6d av socialdemokrater en proposition om allm\u00e4n r\u00f6str\u00e4tt, som bland annat innebar majoritetsval i enmansvalkretsar. propositionen f\u00e4lldes i riksdagen av allm\u00e4nna valmansf\u00f6rbundet, som ville se proportionella val med lika r\u00f6str\u00e4tt till andra kammaren, men beh\u00e5lla den viktade r\u00f6str\u00e4tten till f\u00f6rsta kammaren. f\u00f6rsta kammaren var ett \u00f6verhus till en tv\u00e5kammarriksdag, indirekt vald genom graderad r\u00f6str\u00e4tt. statsminister staaff hade t\u00e4nkt sig att f\u00f6rsta kammarens inflytande i praktiken skulle upph\u00f6ra (genom en konstitutionell praxis som skulle bortse fr\u00e5n f\u00f6rsta kammarens beslut) och politiken bara drivas genom parlamentariska beslut i andra kammaren. nederlaget i voteringen om detta f\u00f6rslag fick staaff att l\u00e4mna sin post. allm\u00e4nna valmansf\u00f6rbundets f\u00f6retr\u00e4dare var vid den h\u00e4r tiden egentligen beredda att st\u00f6dja ett \u00f6kat inslag av allm\u00e4n r\u00f6str\u00e4tt, men var r\u00e4dda att majoritetsval i enmansvalkretsar skulle leda till ett tv\u00e5partisystem (som i storbritannien) d\u00e4r liberaler och socialdemokrater skulle bli de tv\u00e5 dominerande krafterna och konservatismen helt r\u00f6stas bort trots ett \u00e4nd\u00e5 relativt starkt st\u00f6d bland v\u00e4ljarna. man ville i st\u00e4llet ha ett proportionellt valsystem.allm\u00e4nna valmansf\u00f6rbundets ledare arvid lindman blev statsminister efter staaffs avg\u00e5ng. regeringen lindman drev 1907\u20131909 igenom en lag\u00e4ndring som inf\u00f6rde proportionella val till riksdagens andra kammare enligt den s\u00e5 kallade dubbelproportionalistiska linjen. regeringen lindmans reform innebar ocks\u00e5 att man inf\u00f6rde allm\u00e4n r\u00f6str\u00e4tt f\u00f6r m\u00e4n \u00f6ver 24 \u00e5r vid andrakammarval. samtidigt valdes f\u00f6rsta kammaren fortsatt med graderad r\u00f6str\u00e4tt. bland andra reformer som inf\u00f6rdes under lindmans regeringsperiod, var progressiv beskattning, som utformades av finansminister carl swartz. regeringen kunde sitta kvar trots tillbakag\u00e5ng i andrakammarsvalet 1908 p\u00e5 grund av fortsatt majoritet i f\u00f6rsta kammaren, men efter ytterligare tillbakag\u00e5ng i andrakammarsvalet 1911 l\u00e4mnade h\u00f6gern regeringsmakten och liberalernas karl staaff blev statsminister igen. 1913 till\u00e4t partiet kvinnor att bli medlemmar.\nf\u00f6rsvarsfr\u00e5gan blev en viktig fr\u00e5ga under de kommande \u00e5ren, vilket inte minst kom att visa sig vid borgg\u00e5rdskrisen 1914, som ledde till staaffs avg\u00e5ng som statsminister och att man h\u00f6ll ett extra val till andra kammaren i mars 1914. \u00e4ven fr\u00e5gan om monarkins roll i statsstyrelsen aktualiserades. h\u00f6gern drev kampanj f\u00f6r b\u00e5de st\u00e4rkt f\u00f6rsvar och bevarad kungamakt och blev st\u00f6rsta parti i valet, men statsministerposten hade redan strax f\u00f6re valet g\u00e5tt till den formellt opolitiske hjalmar hammarskj\u00f6ld. det var emellertid inget som lindman och hans parti hade n\u00e5got emot, d\u00e5 regeringen uppfattades som mycket kompetent och var konservativt sinnad \u00e4ven om den inte var partianknuten (hammarskj\u00f6ld hade varit ecklesiastikminister under lindman och skulle f\u00f6r \u00f6vrigt senare komma att bli riksdagsman f\u00f6r h\u00f6gern). lindman slapp dessutom hantera att hans rival som ledare f\u00f6r h\u00f6gern, f\u00f6rstakammarsh\u00f6gerns ledare ernst trygger, blev statsminister. regeringen hammarskj\u00f6ld kom att sitta kvar \u00e4ven efter det ordinarie andrakammarsvalet i september samma \u00e5r, d\u00e5 det nyligen utbrutna f\u00f6rsta v\u00e4rldskriget fick v\u00e4ljarna att forts\u00e4tta st\u00f6dja h\u00f6gerns f\u00f6rsvarsv\u00e4nliga linje, men avgick 1917 p\u00e5 grund av allt mer \u00f6kad kritik fr\u00e5n liberaler och socialdemokrater och eftertr\u00e4ddes av h\u00f6germannen carl swartz med arvid lindman som utrikesminister. regeringen swartz satt dock bara i ett halv\u00e5r fram till valet p\u00e5 h\u00f6sten.efter valet 1917 tilltr\u00e4dde en koalitionsregering best\u00e5ende av liberalerna och socialdemokraterna, som f\u00f6reslog allm\u00e4n och lika r\u00f6str\u00e4tt f\u00f6r m\u00e4n. f\u00f6rslaget bif\u00f6lls i f\u00f6rsta kammaren, men avslogs i riksdagens andra kammare. m\u00e5nga medborgare protesterade. det blev ett stort tryck p\u00e5 koalitionsregeringen fr\u00e4mst fr\u00e5n det nybildade sveriges socialdemokratiska v\u00e4nster (nuvarande v\u00e4nsterpartiet) som hotade med revolution. m\u00e5nga medlemmar i allm\u00e4nna valmansf\u00f6rbundet b\u00f6rjade nu \u00e4ven f\u00f6respr\u00e5ka allm\u00e4n och lika r\u00f6str\u00e4tt f\u00f6r att undvika samma turbulens man kunde se bland annat i tyskland, d\u00e4r f\u00f6rlusten i f\u00f6rsta v\u00e4rldskriget 1918 hade lett till revolution och inf\u00f6rande av republik. allm\u00e4nna valmansf\u00f6rbundet r\u00f6stade d\u00e4rf\u00f6r \u00e5r 1918 f\u00f6r allm\u00e4n och lika r\u00f6str\u00e4tt f\u00f6r alla skattebetalande m\u00e4n och kvinnor \u00f6ver 24 \u00e5rs \u00e5lder och som inte mottog fattigv\u00e5rd eller satt f\u00e4ngslade.\nallm\u00e4nna valmansf\u00f6rbundet f\u00f6rsvarade monarkin i sverige men pressades av liberaler och socialdemokrater som ville inf\u00f6ra republik. en kompromiss kom till st\u00e5nd som medf\u00f6rde att monarkin beh\u00f6lls, men det kr\u00e4vdes att kungens makt inskr\u00e4nktes och att han inte skulle f\u00f6rs\u00f6ka p\u00e5verka politiken. kompromissen gjorde kungens roll i stort sett ceremoniell d\u00e5 den ingicks. dessa f\u00f6r\u00e4ndringar banade flera decennier senare v\u00e4gen f\u00f6r 1974 \u00e5rs regeringsform.\ninternt ledde demokratins genombrott ocks\u00e5 till att avf reformerade den egna organisationen. man antog ett nytt partiprogram 1919, som (f\u00f6rutom vissa till\u00e4gg 1934 riktade mot de d\u00e5 h\u00f6gaktuella diktaturstr\u00f6mningarna) kom att vara kvar i princip of\u00f6r\u00e4ndrat i n\u00e4stan ett kvartssekel, till 1946. programmets f\u00f6rsta punkt tog upp f\u00f6rsvaret, man f\u00f6respr\u00e5kade s\u00e5dant som \"f\u00e4rre lagar men goda\", \"uppfostran till sj\u00e4lvansvar\" och hj\u00e4lp till sj\u00e4lvhj\u00e4lp, fri f\u00f6retagsamhet och \u00e4gander\u00e4tt, f\u00f6renklad f\u00f6rvaltning och sparsamhet med skattepengar och i \u00f6vrigt slogs bland annat fast st\u00f6det f\u00f6r kyrka och kristendom.\n\n\n=== 1920-talet: minoritetsparlamentarism ===\nunder den allm\u00e4nna r\u00f6str\u00e4ttens f\u00f6rsta tid, kom regeringsskiftena att ske ofta. inga egentliga politiska block fanns och ingen kunde bilda n\u00e5gon stabil majoritetsregering. i st\u00e4llet blev detta en tid d\u00e5 regeringsbildare ofta uts\u00e5gs mer utifr\u00e5n vem som hade g\u00e5tt fram\u00e5t i det senaste valet eller r\u00f6stat ner en regerings f\u00f6rslag vid votering i riksdagen s\u00e5 att regeringen k\u00e4nt sig tvungen att avg\u00e5. allm\u00e4nna valmansf\u00f6rbundet kom under den h\u00e4r perioden att bilda regering ett par g\u00e5nger. s\u00e5ledes var f\u00f6rstakammarh\u00f6gerns ledare ernst trygger statsminister 1923\u20131924 och arvid lindman \u00e5terkom som statsminister 1928\u20131930.n\u00e4r kvinnor fick r\u00f6str\u00e4tt 1921, blev de samtidigt valbara. den f\u00f6rsta h\u00f6gerkvinnan i andra kammaren blev sjuksk\u00f6terskan bertha wellin fr\u00e5n stockholm, som fr\u00e5n 1921 och fram\u00e5t under m\u00e5nga \u00e5r var h\u00f6gerns enda kvinna i riksdagen.regeringen trygger tilltr\u00e4dde i april 1923 sedan den socialdemokratiska regeringens politik kring arbetsl\u00f6shetsunderst\u00f6d hade fallit i f\u00f6rsta kammaren och hjalmar branting d\u00e4rf\u00f6r avg\u00e5tt som statsminister. eftersom det var f\u00f6rsta kammaren som hade f\u00e4llt regeringen och ernst trygger var ledare f\u00f6r f\u00f6rstakammarsh\u00f6gern, gick budet att bilda regering till honom. inte bara h\u00f6gern utan \u00e4ven liberalerna hade r\u00f6stat emot socialdemokraternas proposition, men liberalerna ville inte delta i en koalition s\u00e5 tryggers regering blev en ren h\u00f6gerregering med inslag av opolitiska statsr\u00e5d. andrakammarsh\u00f6gerns ledare arvid lindman blev inte statsr\u00e5d. som statsminister s\u00f6kte trygger bland annat l\u00f6sa f\u00f6rsvarsfr\u00e5gan, som var viktig f\u00f6r partiet. regeringen satt kvar fram till andrakammarvalet 1924, som ledde till en m\u00e5ttlig framg\u00e5ng f\u00f6r h\u00f6gern men inte tillr\u00e4ckligt f\u00f6r att den rimligen skulle sitta kvar.andrakammarvalet 1928 kom att kallas \"kosackvalet\" till f\u00f6ljd av de valaffischer fr\u00e5n h\u00f6gern som varnade f\u00f6r att en r\u00f6st p\u00e5 arbetarepartiet, som var ett valteknisk samarbete mellan socialdemokrater och kommunister, kunde leda till en diktatur av sovjetiskt slag. sveriges kommunistiska parti var p\u00e5 den tiden anslutet till den internationella kommunistiska organisationen kommunistiska internationalen (komintern) och enligt internationalens stadgar skyldigt att lyda direktiv fr\u00e5n moskva. de mest uppseendev\u00e4ckande affischerna var egentligen inte allm\u00e4nna valmansf\u00f6rbundets, utan hade tagits fram av sveriges nationella ungdomsf\u00f6rbund (snu), som organisatoriskt var frist\u00e5ende fr\u00e5n partiet \u00e4ven om det i praktiken fungerade som dess ungdomsf\u00f6rbund. valet ledde till en framg\u00e5ng f\u00f6r h\u00f6gern och \u00e4ven om det inte r\u00e4ckte till majoritet eller ens till att partiet blev st\u00f6rst, s\u00e5 gick budet att bilda regering till arvid lindman. sjutton \u00e5r efter sin avg\u00e5ng som statsminister, kunde han nu bli statsminister p\u00e5 nytt. ernst trygger blev utrikesminister; f\u00f6r f\u00f6rsta g\u00e5ngen deltog lindman och trygger i samma regering. regeringen lindman ii avgick dock 1930 efter nederlag i riksdagsvoteringar om jordbrukspolitiken, d\u00e4r regeringens f\u00f6rslag om \u00f6kat tullskydd inte fann riksdagens gillande. det skulle visa sig dr\u00f6ja till 1991, innan partiet \u00e5ter kunde bes\u00e4tta posten som statsminister.\n\n\n=== 1930-talet: splittring och samordning i partiet ===\nfr\u00e5n och med hitlers makt\u00f6vertagande 1933 och b\u00f6rjan av 1934 f\u00f6ljde en splittring i partiet med bakgrund i olika h\u00e5llningar gentemot nazismen. partiets frist\u00e5ende ungdomsf\u00f6rbund sveriges nationella ungdomsf\u00f6rbund hade under en tid uppvisat dragningar mot nazismen. f\u00f6rbundet organiserade uniformerade \"kampgrupper\", n\u00e5got som v\u00e4ckte mycket negativa reaktioner i moderpartiet. partiledaren arvid lindman markerade vid samma tid mycket kraftigt mot nazismen i tyskland och sverige. lindman var nationalist, men en svensk nationalist; den extremistiska tyska nationalsocialismen som f\u00f6respr\u00e5kade republik och diktatur och som s\u00e5g negativt p\u00e5 kristendomen, kunde enligt lindman inte f\u00f6renas med svensk tradition och svenskt kynne, i vilket l\u00e5g frihetsl\u00e4ngtan och en samverkan mellan folket och kungamakten. partiet br\u00f6t allt samarbete med ungdomsf\u00f6rbundet 1934, och l\u00e4t i st\u00e4llet bilda ett nytt, som fick namnet ungsvenskarna (nuvarande moderata ungdomsf\u00f6rbundet).arvid lindman avgick som partiledare 1935 och eftertr\u00e4ddes av g\u00f6sta bagge. bagge vann partiledarvoteringen mot ivar anderson, som i st\u00e4llet blev vice ordf\u00f6rande f\u00f6r andrakammarsh\u00f6gern. h\u00f6gergrupperna i riksdagens b\u00e5da kammare, f\u00f6rsta kammarens nationella parti och lantmanna- och borgarepartiet, gick formellt samman till en gemensam grupp fr\u00e5n och med 1935 \u00e5rs riksdag, och tog d\u00e4rmed namnet h\u00f6gerns riksdagsgrupp. n\u00e5gra \u00e5r senare, 1938, bytte allm\u00e4nna valmansf\u00f6rbundet namn till h\u00f6gerns riksorganisation.\np\u00e5 1930-talet anv\u00e4nde h\u00f6gern namnet svensk samling p\u00e5 sina valaffischer.\n\n\n=== 1939\u20131945: samlingsregeringen ===\np\u00e5 grund av det sp\u00e4nda internationella l\u00e4get under andra v\u00e4rldskriget, bildades en samlingsregering 1939 som h\u00f6gerpartiet ingick i. h\u00f6germ\u00e4n besatte bland annat posterna som ecklesiastikminister, handelsminister (1939\u20131941) och kommunikationsminister (1944\u20131945).\n\n\n=== 1945\u20131950 ===\nefter samlingsregeringens uppl\u00f6sning skulle det dr\u00f6ja drygt 30 \u00e5r innan partiet ingick i regeringen igen. i slutet av fyrtiotalet drabbades partiet av flera valf\u00f6rluster. partiledaren g\u00f6sta bagge avgick 1944 och l\u00e4mnade \u00f6ver till fritiof dom\u00f6, som sedan \u00e5r 1950 l\u00e4mnade \u00f6ver till den yngre och dynamiske jarl hjalmarson.\nen av de viktigaste h\u00e4ndelserna i partiets utveckling under denna tid var tillkomsten 1946 av moderaternas f\u00f6rsta handlingsprogram, frihet och framsteg, som markerade partiets slutgiltiga uppslutning kring den moderna v\u00e4lf\u00e4rdsstaten.\n\n\n=== 1950\u20131961: alternativ till v\u00e4lf\u00e4rdsstaten ===\np\u00e5 femtiotalet kom d\u00e4rf\u00f6r partiet att \u00e5terh\u00e4mta sig, \u00e4ven om det ledande borgerliga partiet vid denna tidpunkt var folkpartiet och deras ledare bertil ohlin.\nn\u00e5gra av hjalmarsons bidrag till partiets utveckling var att lyfta fram ett alternativ till den socialdemokratiska v\u00e4lf\u00e4rdsstaten, en vision som kom att kallas f\u00f6r \u201d\u00e4gardemokrati\u201d. tanken var att staten skulle hj\u00e4lpa alla medborgare till n\u00e5gon form av \u00e4gande, framf\u00f6rallt ett eget hus, eller \u00e5tminstone en slant p\u00e5 banken. genom att p\u00e5 detta s\u00e4tt underl\u00e4tta f\u00f6rm\u00f6genhetsbildningen \u00e4ven hos vanligt folk, dem hjalmarson kallade f\u00f6r \u201dvardagsm\u00e4nniskan\u201d.\nframg\u00e5ngarna f\u00f6r hjalmarson (och i h\u00f6g grad partisekreteraren, gunnar sv\u00e4rd, som hade stor betydelse f\u00f6r moderniseringen av partiet) br\u00f6ts vid valet 1960. en av f\u00f6rklaringarna till motg\u00e5ngen var att moderaterna praktiserat en \u201dk\u00e4rv linje\u201d med nedsk\u00e4rningar och skattes\u00e4nkningar som huvudsaklig profil, exempelvis kr\u00e4vdes avskaffat st\u00f6d till skolm\u00e5ltider, slopat f\u00f6rsta barnbidrag och l\u00e4gre anslag till kommunerna.efter en del interna stridigheter valde hjalmarson att avg\u00e5 1961 och ist\u00e4llet valdes gunnar heckscher till ny partiledare efter en omr\u00f6stning d\u00e4r heckscher utmanats av leif cassel.\n\n\n=== 1961\u20131970: heckscher och holmberg ===\nett av den nye partiledaren gunnar heckschers bidrag till h\u00f6gerns utveckling var att han tidigt kom att f\u00f6respr\u00e5kade ett n\u00e4rmande till v\u00e4steuropa och ett svenskt medlemskap i eeg. \nheckscher var ocks\u00e5 en ivrig f\u00f6respr\u00e5kare av borgerlig samling. denna strategi m\u00f6tte dock internt motst\u00e5nd. valframg\u00e5ngarna uteblev ocks\u00e5. sedan gunnar heckscher avsatts som partiledare 1965 togs posten \u00f6ver av partisekreteraren yngve holmberg. under dennes tid som partiledare kom partiet att moderniseras ytterligare, exempelvis anv\u00e4ndes medietr\u00e4ning, partiernas kandidater fick agera mer ut\u00e5triktat och mer l\u00e4ttsamma partievenemang som \u201dyngves runda bord\u201d d\u00e4r v\u00e4ljare fick fika med partiledaren genomf\u00f6rdes, samt omtalade grisfester.perioden pr\u00e4glades ocks\u00e5 av inre ideologiska mots\u00e4ttningar, ofta sammanfattade under beteckningarna \u201dljusbl\u00e5\u201d och \u201dm\u00f6rkbl\u00e5\u201d. de ljusbl\u00e5 k\u00e4nnetecknades av en stor vilja till borgerlig samling \u00e4ven till priset att det egna partiet tvingades tona ner sin profil, medan de m\u00f6rkbl\u00e5 \u00f6nskade driva en rak och tydlig ideologisk linje mot \u00f6kat statligt engagemang, f\u00f6r l\u00e4gre skatter och allm\u00e4n sparsamhet, det som kallats \u201dden k\u00e4rva linjen\u201d, f\u00f6r att p\u00e5 sikt vinna v\u00e4ljarnas f\u00f6rtroende. \nh\u00f6gerkvinnan ella tengbom-velander blev kommunalr\u00e5d i helsingborgs stad 1967, hon var den f\u00f6rsta kvinnan p\u00e5 en s\u00e5dan post i sverige.\npartiets valresultat fortsatte att rasa till ett rekordl\u00e5gt 11,5 procent i valet 1970. dessutom var den ekonomiska situationen f\u00f6r partiet katastrofal. problemen resulterade i att den sittande partiledaren yngve holmberg avsattes efter en dramatisk omr\u00f6stning vid en fam\u00f6s extra partist\u00e4mma i farsta den 14 november 1970. utmanaren g\u00f6sta bohman valdes till ny partiledare med 132 r\u00f6ster mot holmbergs 82.\n\n\n=== 1970\u20131981: g\u00f6sta bohman ===\nunder g\u00f6sta bohman v\u00e4nde den ned\u00e5tg\u00e5ende trenden. den nye partiledaren drev b\u00e5de en skarp kritik mot den socialdemokratiska regeringen och medverkade till en borgerlig samling. exempelvis h\u00e4vdade g\u00f6sta bohman i boken \u201dtankar om mitt sverige\u201d att socialdemokratin \u00f6vergivit per albin hanssons samarbetspolitik f\u00f6r en konfrontativ v\u00e4nsterlinje.men den moderata profileringen kombinerades samtidigt med ett \u00f6kat borgerligt samarbete. 1971 kunde de tre borgerliga partiledarna f\u00f6r moderaterna, centerpartiet och folkpartiet f\u00f6r f\u00f6rsta g\u00e5ngen n\u00e5gonsin ge en gemensam presskonferens.satsningen gav resultat. valet 1973 slutade i 175 mandat f\u00f6r vardera blocket och det som kallats j\u00e4mviktsriksdagen. viktiga fr\u00e5gor fick avg\u00f6ras med hj\u00e4lp av lottdragning. \nvalet 1976 resulterade i en borgerlig majoritet i riksdagen f\u00f6r f\u00f6rsta g\u00e5ngen p\u00e5 44 \u00e5r och centerpartisten thorbj\u00f6rn f\u00e4lldins regering bildades, d\u00e4r moderaterna fick poster som ekonomiminister och f\u00f6rsvarsminister.\nregeringen f\u00f6ll 1978 p\u00e5 k\u00e4rnkraftsfr\u00e5gan, d\u00e4r moderaterna och folkpartiet var f\u00f6r en fortsatt utbyggnad och centern emot. folkpartiet bildade egen minoritetsregering utan moderaterna och centerpartiet. regeringsbildare blev folkpartiets partiledare ola ullsten. moderaterna s\u00e5g regeringen ullsten som ett svek mot treparti\u00f6verenskommelsen och r\u00f6stade mot. i det efterkommande valet 1979 fick det borgerliga blocket \u00e5terigen majoritet. moderaterna gjorde ett succ\u00e9val och \u00f6kade fr\u00e5n 15,6 till 20,3 procent, det b\u00e4sta resultatet sedan 1932. \ng\u00f6sta bohmans ideologiska profil kom under hans partiledarskap att gradvis bli allt mer liberalt profilerad. i ett klassiskt tal som bohman h\u00f6ll i uppsala 1980 talade han om \u201den liberal revolt\": \n\ntalet kom att tillsammans med andra ideologiska f\u00f6rskjutningar inom moderaterna att stimulera en diskussion om partiet h\u00e4r \u00f6vergav sin konservativa h\u00e5llning f\u00f6r liberalismen. den officiella partibeteckningen \u00e4r dock sedan denna tid \u201dliberalkonservatism\u201d.\nen l\u00f6sning p\u00e5 energipolitiken gjorde att torbj\u00f6rn f\u00e4lldin \u00e5ter kunde bilda en ny trepartiregering. men \u00e4ven denna f\u00f6ll v\u00e5ren 1981 p\u00e5 skattefr\u00e5gan n\u00e4r moderaterna l\u00e4mnade i protest mot en skatteuppg\u00f6relse som de \u00f6vriga borgerliga partierna tr\u00e4ffat med socialdemokraterna under \u201dden underbara natten\u201d. samma \u00e5r avgick g\u00f6sta bohman och l\u00e4mnade \u00f6ver partiledarskapet till ulf adelsohn.\n\n\n=== 1981\u20131999: ny ideologi och moderater vid makten ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nunder 1980-talet var moderaternas politik p\u00e5verkad av marknadsliberala id\u00e9er inom ekonomi-, n\u00e4rings- och skattepolitik.ulf adelsohn, som hade en bakgrund som finansborgarr\u00e5d i stockholm, valdes till partiledare f\u00f6r moderaterna \u00e5r 1981. vid riksdagsvalet 1982 fick partiet 23,6 procent av r\u00f6sterna - det h\u00f6gsta valresultatet sedan \u00e5r 1928. trots detta \u00e5tertog socialdemokraterna regeringsmakten. efter f\u00f6rlustvalet 1985 avgick adelsohn som partiledare 1986 och ersattes av carl bildt. \nriksdagsvalet \u00e5r 1988 blev ingen framg\u00e5ng f\u00f6r partiet. inf\u00f6r n\u00e4sta val \u00e5r 1991 bildade moderaterna en allians med folkpartiet under parollen \"ny start f\u00f6r sverige\". valresultatet var med 21,9 procent moderaternas n\u00e4st b\u00e4sta sedan andra v\u00e4rldskriget och carl bildt bildade en borgerlig fyrpartiregering. efter tv\u00e5 f\u00f6rlustval, 1994 och 1998 avgick bildt som partiledare.en stor politisk framg\u00e5ng f\u00f6r moderaterna under bildts partiledartid var att sverige gick med i europeiska unionen (eu) efter en folkomr\u00f6stning 1994.\n\n\n=== 1999\u20132014: \"katastrofvalet\", reinfeldt och nya moderaterna ===\nbildt eftertr\u00e4ddes 1999 som partiledare av bo lundgren, som hade varit skatteminister 1991\u20131994. partiet gjorde ett katastrofval 2002 med 15,26 procent av r\u00f6sterna i riksdagsvalet. efter valet ledde lundgren en f\u00f6rnyelse av partiet d\u00e4r stora delar av de \u00e4ldre medarbetarna byttes ut mot en yngre generation. d\u00e5liga opinionssiffror fick s\u00e5 sm\u00e5ningom lundgren att meddela sin avg\u00e5ng som partiledare, och han eftertr\u00e4ddes i oktober 2003 av fredrik reinfeldt. denne genomf\u00f6rde f\u00f6r\u00e4ndringar av politiken och lanserade de \"nya moderaterna\" p\u00e5 partiets arbetsst\u00e4mma 2005 i \u00f6rebro, och partiet sade sig fokusera p\u00e5 fr\u00e5gorna:\n\n\"det skall l\u00f6na sig att arbeta\"\n\"satsningar p\u00e5 v\u00e4lf\u00e4rden\", fr\u00e4mst skola, v\u00e5rd och omsorg\n\"nolltolerans mot brott\"moderaterna skapade 2004 tillsammans med de tre andra borgerliga riksdagspartierna (centerpartiet, folkpartiet och kristdemokraterna) ett f\u00f6rdjupat borgerligt samarbete inf\u00f6r det kommande riksdagsvalet, vilket fick namnet allians f\u00f6r sverige (sedermera alliansen). i riksdagsvalet 2006 fick moderaterna 26,23 procent av r\u00f6sterna; partiets b\u00e4sta valresultat sedan 1928. allianspartierna n\u00e5dde majoritet i riksdagen och fredrik reinfeldt blev statsminister i regeringen reinfeldt, d\u00e4r moderaterna besatte h\u00e4lften av ministerposterna.\nministeraff\u00e4ren vid tills\u00e4ttandet av regeringen reinfeldt 2006 intr\u00e4ffade den f\u00f6rsta veckan i d\u00e5 ett antal statsr\u00e5d blev anklagade f\u00f6r att inte ha betalat tv-licens, ha anlitat svart arbetskraft och att ha \u00e4gnat sig \u00e5t avancerad skatteplanering. detta ledde till att s\u00e5v\u00e4l handelsminister maria borelius som kulturminister cecilia steg\u00f6 chil\u00f2 avgick ur regeringen.\ni valet till europaparlamentet den 7 juni 2009 erh\u00f6ll moderaterna 18,83 procent av r\u00f6sterna. detta var en knapp \u00f6kning i f\u00f6rh\u00e5llande till europaparlamentsvalet 2004 d\u00e5 partiet fick 18,25 procent, men en minskning j\u00e4mf\u00f6rt med 2006 \u00e5rs riksdagsval.\nefter riksdagsvalet 2006 rasade moderaterna i opinionen. mellan 2006 och 2008 fick moderaterna konstant ungef\u00e4r 20\u201324 procent i opinionsm\u00e4tningarna. \u00e5ren 2009\u20132010 gick moderaterna kraftigt fram i opinionen (fr\u00e4mst p\u00e5 de mindre borgerliga partiernas bekostnad), med kulmen under sommaren 2010 d\u00e5 partiet i de flesta m\u00e4tningar befann sig \u00f6ver 30-procentsgr\u00e4nsen.\ni riksdagsvalet 2010 fick moderaterna 30,06 procent av r\u00f6sterna och gick d\u00e4rmed fram med 3,83 procentenheter j\u00e4mf\u00f6rt med valet 2006. valresultatet var det h\u00f6gsta f\u00f6r moderaterna i ett riksdagsval sedan den allm\u00e4nna r\u00f6str\u00e4ttens inf\u00f6rande 1921. trots att \u00f6vriga borgerliga partiers backade, f\u00f6rblev alliansen det st\u00f6rsta blocket i riksdagen, dock utan majoritet. de r\u00f6dgr\u00f6na backade som helhet och fick 43,60 procent. den f\u00f6rlorade borgerliga riksdagsmajoriteten berodde fr\u00e4mst p\u00e5 att sverigedemokraterna fick 20 mandat i riksdagen. regeringen reinfeldt fortsatte efter valet som minoritetsregering.\n\n\n=== 2014\u2013: kinberg batra och kristersson ===\nriksdagsvalet 2014 blev ett nederlag f\u00f6r moderaterna som fick 23,33 procent av r\u00f6sterna. valresultatet ledde till att alliansen med moderaterna i spetsen f\u00f6rlorade makten och att fredrik reinfeldt avgick som statsminister och partiledare.den 10 januari 2015 valdes anna kinberg batra till ny partiledare f\u00f6r moderaterna p\u00e5 en extrast\u00e4mma, och blev d\u00e4rmed partiets f\u00f6rsta kvinnliga partiledare.den 1 oktober 2017 valdes ulf kristersson till ny partiledare av partist\u00e4mman, efter att anna kinberg batra uttalat att hon inte l\u00e4ngre ville leda partiet. i riksdagsvalet 2018 tappade moderaterna ytterligare och fick 19,84 procent av r\u00f6sterna. efter en l\u00e5ng och uppslitande process f\u00f6r att bilda regering drog ulf kristersson och moderaterna till slut det kortaste str\u00e5et, d\u00e5 centerpartiet och liberalerna valde att st\u00f6dja socialdemokraten stefan l\u00f6fven som statsminister. efter detta menade ulf kristersson och kristdemokraternas partiledare ebba busch att alliansen inte l\u00e4ngre existerade p\u00e5 nationell niv\u00e5.efter valet 2018 fokuserade moderaterna arbetet p\u00e5 att vara ett aktivt oppositionsparti och p\u00e5 att vidareutveckla politiken. en arbetsgrupp tillsattes 1 april 2019 f\u00f6r att ta fram ett nytt id\u00e9program. i arbetsgruppen ingick bland andra christofer fjellner och alice teodorescu. det nya f\u00f6rslaget till id\u00e9program presenterades h\u00f6sten 2020. fr\u00e5n 2019 \u00f6ppnade moderaterna f\u00f6r att samarbeta med sverigedemokraterna, som man tidigare tagit kraftigt avst\u00e5nd ifr\u00e5n. h\u00f6sten 2021 gick det nya h\u00f6gerblocket (moderaterna, kristdemokraterna, liberalerna och sverigedemokraterna) fram med ett gemensamt f\u00f6rslag till statsbudget, vilket r\u00f6stades igenom av riksdagen. i riksdagsvalet 2022 backade moderaterna till 19,10 procent men h\u00f6gerblocket vann totalt sett och ulf kristersson blev statsminister i regeringen kristersson.\n\n\n== schematisk namn- och organisationshistorik ==\n\n\n=== riksorganisationens namnhistorik ===\n1904\u20131938: allm\u00e4nna valmansf\u00f6rbundet\n1938\u20131952/1969: h\u00f6gerns riksorganisation\n1952\u20131969: h\u00f6gerpartiet\n1969\u2013: moderata samlingspartietunder reinfeldts tid som partiledare anv\u00e4ndes ofta beteckningen \"nya moderaterna\" i partiets kampanjmaterial och fr\u00e5n och med valet 2014 st\u00e5r det bara \"moderaterna\" p\u00e5 partiets valsedlar, men det formella namnet p\u00e5 partiet \u00e4r fortfarande moderata samlingspartiet.\n\n\n=== schematisk organisationshistorik f\u00f6r nuvarande moderata samlingspartiet ===\ningen organisationsf\u00f6r\u00e4ndring gjordes i samband med enkammarriksdagens inf\u00f6rande 1970, eftersom riksdagsgruppen redan var gemensam i de b\u00e5da kamrar som hade funnits fram till dess.\n\n\n== ideologi ==\nmoderata samlingspartiets ideologi \u00e4r officiellt liberalkonservatism. partiet \u00e4r positivt till marknadsekonomi och kapitalism, och menar att frihet m\u00f6jligg\u00f6rs via \u00e5tg\u00e4rder s\u00e5som s\u00e4nkta skatter, privatiseringar och avregleringar. m\u00f6jligheten till val av leverant\u00f6r av varor och tj\u00e4nster \u00e4r enligt partiet viktig; detta skall g\u00e5 hand i hand med en minskad offentlig sektor och ett minskat statligt \u00e4gande, liksom minskat engagemang i samh\u00e4llsekonomin.alltsedan bildandet har moderaterna influerats av liberalism[k\u00e4lla beh\u00f6vs]. under 1980-talet fick partiet en allt mer marknadsliberal framtoning, n\u00e5got som j\u00e4mte den ursprungligt konservativa v\u00e4rdegrunden l\u00e5g till grund f\u00f6r partiets nu officiella ideologi liberalkonservatism. \nn\u00e4r fredrik reinfeldt \u00f6vertog ledarrollen i moderaterna lanserades nya moderaterna och partiet sade sig n\u00e4rma sig den politiska mitten. moderaterna upplevde stora framg\u00e5ngar under reinfeldts ledarskap och med tv\u00e5 mandatperioder d\u00e4r reinfeldt var statsminister fick ideologin pr\u00f6vas i praktiken. fredrik reinfeldts f\u00f6rsvar av v\u00e4lf\u00e4rden f\u00f6rflyttade moderaterna n\u00e4rmare socialliberalismen.efter \u00e5tta \u00e5r vid regeringsmakten b\u00f6rjade dock uppstickarpartiet sverigedemokraterna att vinna terr\u00e4ng med en mer konservativ och mer invandringskritisk agenda. det ledde till ett v\u00e4ljartapp f\u00f6r moderaterna i valet 2014, f\u00f6rlorad regeringsmakt och fredrik reinfeldts avg\u00e5ng. \nn\u00e4r anna kinberg batra tog \u00f6ver efter reinfeldt h\u00f6sten 2014 p\u00e5b\u00f6rjades att arbete med en valanalys och vidareutveckling av politiken. redan \u00e5r 2017 avgick dock anna kinberg batra efter uppslitande diskussioner om partiets ideologi och relation till sverigedemokraterna.\nn\u00e4r ulf kristersson tog \u00f6ver efter anna kinberg batra inleddes en tydligare kurs\u00e4ndring tillbaka till r\u00f6tterna d\u00e4r partinamnet nya moderaterna fick ge vika f\u00f6r en \u00e5terg\u00e5ng till moderaterna inklusive den gamla loggan med moderaternas bekanta m. under v\u00e5ren 2019 tillsattes en arbetsgrupp inom moderaterna som skulle ta fram f\u00f6rslag p\u00e5 ett nytt id\u00e9program. h\u00f6sten 2020 presenterades f\u00f6rslaget till nytt id\u00e9program d\u00e4r liberalkonservatism nu f\u00e5tt en tydligare roll som partiets ideologiska bas.\n\n\n== sidoorganisationer, n\u00e4tverk inom partiet och n\u00e4rst\u00e5ende organisationer ==\nmoderata ungdomsf\u00f6rbundet (muf) med underorganisationen moderat skolungdom (msu), och moderata studenter (mst).\nfria moderata studentf\u00f6rbundet (fmsf) \u00e4r en frist\u00e5ende organisation som har personella kopplingar till partiet.\nmoderata samlingspartiets seniorer (mss)\nmoderatkvinnorna\n\u00f6ppna moderater - moderaternas hbtq-f\u00f6rbund\nborgerligt alternativ \u00e4r en nomineringsgrupp f\u00f6r vilken m\u00e5nga moderater kandiderar i val till svenska kyrkans beslutande organ.\njarl hjalmarsonstiftelsen \u00e4r en frist\u00e5ende stiftelse som fungerar som moderaternas kanal f\u00f6r demokratibist\u00e5nd.\nmedborgarskolan \u00e4r ett studief\u00f6rbund med band till moderaterna.\ni europaparlamentet ing\u00e5r partiet i europeiska folkpartiets grupp (kristdemokrater).\nmoderater i utlandet \u00e4r ett n\u00e4tverk f\u00f6r partiets sympatis\u00f6rer utomlands, utsett av moderaternas partistyrelse 2016. n\u00e4tverket har ett tiotal f\u00f6reningar runt om i hela v\u00e4rlden.\nf\u00f6retagarr\u00e5det \u00e4r moderaternas f\u00f6retagarr\u00e5d, d\u00e4r moderater och lokala f\u00f6retagare tillsammans jobbar f\u00f6r ett b\u00e4ttre f\u00f6retagsklimat. 2017 fanns \u00f6ver 110 f\u00f6retagarr\u00e5d runt om i sverige. r\u00e5det inr\u00e4ttades av moderaternas partistyrelse under 2016.\n\n\n== moderata eller liberala ledarsidor ==\nmoderata samlingspartiet \u00e4ger tidningen medborgaren. det finns ocks\u00e5 ett antal tidningar som inte \u00e4gs av partiet men betecknar sig som moderata, obundna moderata eller oavh\u00e4ngiga moderata, alternativt liberala.\n\n\n== valresultat ==\n\n\n=== riksdagsval ===\n\n\n=== resultat i riksdagsval per kommun ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nnot: till och med 1968 andrakammarval.\n\nden h\u00e4r listan \u00e4r ofullst\u00e4ndig, du kan hj\u00e4lpa till genom att ut\u00f6ka den.\n\n\n=== landstingsval ===\nnot: fr\u00e5n och med 1919 \u00e4ven stadsfullm\u00e4ktigeval (1922\u20131935 elektorsval) i st\u00e4der som ej ingick i landsting. fr\u00e5n 1970 exklusive landstingsfria kommuner.\n\nden h\u00e4r listan \u00e4r ofullst\u00e4ndig, du kan hj\u00e4lpa till genom att ut\u00f6ka den.\n\n\n=== kommunalval ===\nden h\u00e4r listan \u00e4r ofullst\u00e4ndig, du kan hj\u00e4lpa till genom att ut\u00f6ka den.\n\n\n=== europaparlamentsval ===\n\n\n=== kyrkoval ===\nval till kyrkom\u00f6tetanm. f\u00f6re 2001 tillsattes mandaten i kyrkom\u00f6tet genom indirekt vals\u00e4tt. valresultat fr\u00e5n 2013 avser nomineringsgruppen borgerligt alternativ.\n\n\n== framtr\u00e4dande partif\u00f6retr\u00e4dare ==\n\n\n=== konservativa eller moderata statsministrar ===\nchristian lundeberg (1905)\narvid lindman       (1906\u20131911 och 1928\u20131930)\nhjalmar hammarskj\u00f6ld       (1914\u20131917, formellt partil\u00f6s)\ncarl swartz         (1917)\nernst trygger       (1923\u20131924)\ncarl bildt          (1991\u20131994)\nfredrik reinfeldt   (2006\u20132014)\nulf kristersson     (2022\u2013 )\n\n\n=== partiledare och vice partiledare ===\n\n\n=== partiledare f\u00f6r moderaterna 1970\u2013 fram\u00e5t ===\n\n\n=== gruppledare i riksdagen ===\nfram till 1991 var ofta partiledaren samtidigt gruppledare, om han inte var minister.\n\n\n==== gruppledare i riksdagen sedan 1971 ====\ng\u00f6sta bohman:                                1971\u20131976   (f\u00f6rsta g\u00e5ngen)\nbertil af ugglas:                            1976\u20131977\nbertil lidgard:                              1977\u20131981\ng\u00f6sta bohman:                                1981\u20131982   (andra g\u00e5ngen)\nulf adelsohn:                                1982\u20131986\ncarl bildt:                                  1986\u20131991\nlars tobisson:                               1991\u20131999\nper unckel:                                  1999\u20132002\nfredrik reinfeldt:                           2002\u20132003\nmikael odenberg:                             2003\u20132006\nlars lindblad:                               2006\u20132010\nanna kinberg batra:                          2010\u20132015\njessica polfj\u00e4rd:                            2015\u20132017\ntobias billstr\u00f6m:                            2017\u20132022\nmattias karlsson:  2022\u2013\n\n\n==== vice gruppledare i riksdagen sedan 1971 ====\nmargareta p\u00e5lsson 2008\u20132012\ntomas tob\u00e9 2012\u20132015\nhans wallmark 2015\u20132020\njessika roswall 2020\u20132022\njessica rosencrantz 2022\u2013\n\n\n=== gruppledare i europaparlamentet ===\nstaffan burenstam linder 1995\u20132000\ncharlotte cederschi\u00f6ld 2000\u20132004\ngunnar h\u00f6kmark 2004\u20132019\ntomas tob\u00e9 2019\u2013\n\n\n=== riksombudsm\u00e4n, 1909\u20131965 ===\ngustaf gustafsson: 1909\u20131913\nkarl hammarberg:                             1913\u20131915\njonas folcker:                               1915\u20131920\nlennart kolmodin:                            1920\u20131949\nnils hellstr\u00f6m:                              1949\u20131965\n\n\n=== partisekreterare sedan 1949 ===\ngunnar sv\u00e4rd:                                1949\u20131961\nyngve holmberg:                              1961\u20131965\nsam nilsson:                                 1965\u20131969\nbertil af ugglas:                            1969\u20131974\nlars tobisson:                               1974\u20131981\ngeorg danell:                                1981\u20131986\nper unckel:                                  1986\u20131991\ngunnar h\u00f6kmark:                              1991\u20131999\njohnny magnusson:                            1999\u20132003\nsven-otto littorin:                          2003\u20132006\nper schlingmann:                             2006\u20132010\nsofia arkelsten:                             2010\u20132012\nkent persson: 2012\u20132015\ntomas tob\u00e9:                                  2015\u20132017\nanders edholm:                               2017\u20132017\ngunnar str\u00f6mmer:                             2017\u20132022\nkarin enstr\u00f6m:                               2022\u2013\n\n\n=== partistyrelse (nuvarande) ===\nulf kristersson, 2017\u2013, partiordf\u00f6rande sen 2017\nelisabeth svantesson, 2015\u2013, 1:e vice partiordf\u00f6rande sen 2019\nanna tenje, 2015\u2013, 2:e vice partiordf\u00f6rande sen 2019\nchristofer fjellner, 2007\u2013\njohan forssell, 2019\u2013\nlinda frohm, 2015\u2013\nmats green, 2019\u2013\nmarith hesse, 2023\u2013\nlars holmin, 2019\u2013\nstina h\u00f6\u00f6k, 2019\u2013\nmaria malmer stenergard 2021\u2013\nhelena nanne, 2023\u2013\ngunnar str\u00f6mmer, 2023\u2013, \u00e4ven 2015\u20132017\nir\u00e9ne svenonius, 2019\u2013\ndouglas thor (muf), 2022\u2013\njosefin malmqvist (mq), 2019\u2013\ntobias bj\u00f6rk (\u00f6m), 2023\u2013\nmargareta p\u00e5lsson (mss), 2017\u2013\n\n\n=== andra k\u00e4nda moderater ===\nse \u00e4ven svenska moderater.\n\n\n== kommentarer ==\n\n\n== referenser ==\n\n\n== vidare l\u00e4sning ==\nnilsson, torbj\u00f6rn (2010). \u201djakten p\u00e5 makten (partiernas historia: moderaterna)\u201d. popul\u00e4r historia (nr. 3):  sid. s. 36\u201339. issn 1102-0822. \n\n\n== externa l\u00e4nkar ==\n wikimedia commons har media som r\u00f6r moderaterna.\n\nmoderata samlingspartiet \u2013 officiell webbplats\nmoderaternas handlingsprogram"