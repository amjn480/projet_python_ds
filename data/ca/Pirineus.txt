"els pirineus o pirineu (pyr\u00e9n\u00e9es en franc\u00e8s, piren\u00e8us en occit\u00e0, pireneus en aragon\u00e8s, pirinioak en \u00e8uscar, pirineos en castell\u00e0) s\u00f3n una serralada situada al nord de la pen\u00ednsula ib\u00e8rica que recorre tot l'istme que uneix la pen\u00ednsula amb la resta d'europa. s'estenen des del mar mediterrani, al cap de creus, a l'est, fins al mar cant\u00e0bric, al golf de biscaia, a l'oest. al sud de la serralada es troba la depressi\u00f3 de l'ebre, i al nord la de la garona.\ntenen una llargada d'uns 425 km i una amplada que generalment no supera els 100 km, amb una superf\u00edcie total de 19.000 km\u00b2. els cinc cims m\u00e9s elevats de la serralada s\u00f3n l'aneto (3.404 m), el pic de pocets (3.375 m), el mont perdut (3.355 m), la punta d'astorg (3.355 m) i el pic maldito (3.350 m).\nla serralada ocupa la zona del nord de catalunya, l'arag\u00f3, navarra i euskadi i la zona del sud del pa\u00eds basc del nord i d'occit\u00e0nia (bearn, la gascunya, i llenguadoc); l'oest i sud de la catalunya del nord; i la totalitat d'andorra. el pa\u00eds basc i  catalunya, als extrems oest i est respectivament, s\u00f3n a cavall de la serralada. pel que fa a les fronteres entre estats, a grans trets espanya i el  principat d'andorra queden al vessant sud, mentre fran\u00e7a queda al nord, amb algunes excepcions.\n\n\n== etimologia ==\nexisteixen moltes etimologies possibles per al nom d'aquestes muntanyes:\n\nel terme \"pirineus\" ve d'un personatge de la mitologia grega, pirene (\u03c0\u03c5\u03c1\u03ae\u03bd\u03b7). her\u00e0cles hi construeix una tomba per a pirene donant-hi nom aix\u00ed a la serralada. el mot \"pirineus\" era ja conegut en grec antic: el terme \u03c0\u03c5\u03c1\u03b7\u03bd\u03b1\u1fd6\u03b1 (pir\u0113na\u00eea) apareix en els textos de plutarc.\npirineus tanmateix podria provenir de poranaia, de pora (enorme) i naga (muntanya), un mot procedent del l\u00edgur antic, llengua del poble que habitava al nord del mass\u00eds abans dels celtes.\nun text de diodor de sic\u00edlia (segle i ac) comenta que, antany, els pirineus eren coberts de forests que foren incendiades pels pastors. la terra mateixa hauria cremat \u2013 aix\u00ed donant-hi el nom pirineu del grec antic \u03c0\u1fe6\u03c1 p\u00eer, o foc.\nsegons una altra teoria per\u00f2, \u00e9s un top\u00f2nim ancestral \u00edber o basc. en aquesta llengua la serralada es diu ilene os (\"munts de la lluna\") puix que \"ilene\"\" significa la lluna.\n\n\n== subdivisions ==\nmalgrat la seva unitat com a mass\u00eds, sovint hom troba convenient dividir la serralada en zones diferenciades segons el context. segons la vessant: vessant nord del pirineu o vessant sud del pirineu; per territori, el pirineu catal\u00e0, occit\u00e0, aragon\u00e8s i basc; o fins i tot per regi\u00f3: pirineu d'aude, pirineu de girona, pirineu de navarra. per altra banda podem parlar en termes d'al\u00e7ada: de l'alt i baix pirineu, del prepirineu i subpirineu (les serres m\u00e9s baixes al voltant del mass\u00eds mateix), o m\u00e9s arbitr\u00e0riament del pirineu oriental, pirineu central i pirineu occidental. finalment es distingeix entre les zones clim\u00e0tiques del pirineu atl\u00e0ntic i el pirineu mediterrani.\n\n\n== geografia ==\nen geografia f\u00edsica, els pirineus formen una serralada d'aspecte rectilinear, bastant estret, d'una llargada total de 430 quilom\u00e8tres des del cap de creus, al mediterrani, fins al golf de gascunya, a l'atl\u00e0ntic. la delimitati\u00f3 occidental \u00e9s dif\u00edcil de fixar amb exactitud perqu\u00e8 els pirineu es fonen progressivament amb el conjunt de les muntanyes basques entre \u00e0laba i biscaia que enllacen a l'oest amb les muntanyes cant\u00e0briques, el qual crea un eix pirinenc-cant\u00e0bric de 1.000 km). la definici\u00f3 geogr\u00e0fica m\u00e9s senzilla, i la m\u00e9s popularment acceptada, \u00e9s la que fa refer\u00e8ncia al seu car\u00e0cter \"\u00edstmic\": una serralada entre la mediterr\u00e0nia i el golf de gascunya, que separa la pen\u00ednsula ib\u00e8rica de la resta del continent europeu.\nles valls pirinenques s'orienten t\u00edpicament de nord a sud, llevat dels extrems mar\u00edtims i d'alguna vall notable com ara la d'ordesa, la de la cerdanya i la de l'arag\u00f3. a\u00e7\u00f2 explica l'escassa accessibilitat entre les distintes valls (els eixos jaca-pamplona i puigcerd\u00e0-la seu d'urgell s\u00f3n dues excepcions). a m\u00e9s, els cims m\u00e9s alts es barregen sense cap depressi\u00f3 important que els separi, fet que explica per qu\u00e8 hi ha tan pocs llocs de pas practicables entre els dos vessants.\n\nper tal de fixar una ampl\u00e0ria aproximada del mass\u00eds, hom pot dir que el prepirineu i peu de muntanya pirinenca es dissolen a les conques de l'ebre, el llobregat i el ter al sud i del garona i l'aude al nord.\nla frontera entre espanya i fran\u00e7a segueix aproximadament la l\u00ednia dels cims m\u00e9s elevats com a regla, amb algunes excepcions.\nterritoris d'espanya al vessant nord:\n\ncatalunya: la pr\u00e0ctica totalitat de la vall d'aran; la petita porci\u00f3 de territori que conforma la cap\u00e7alera de la ribera de les salines, amb el santuari de la mare de d\u00e9u de les salines, administrativament del municipi de ma\u00e7anet de cabrenys (alt empord\u00e0)\nnavarra: els municipis de zugarramurdi i urdazubi (vall de xareta), el de luzaide, i una franja de 12 km de prats i aiguavessants compresos entre el quinto real i aldude; aix\u00ed mateix, la part septentrional de la selva d'irati, ubicada completament al vessant sud de la serralada, forma part de la baixa navarra (estat franc\u00e8s)territoris d'andorra al vessant nord: \n\nsolana d'andorraterritoris de fran\u00e7a al vessant sud:\n\nl'alta cerdanya; una porci\u00f3 de terreny de la comuna de costoja (vallespir); el fort de bellaguarda i el seu entorn (municipi del pert\u00fas).\n\n\n== geologia ==\nel pirineu \u00e9s un mass\u00eds varisc (de l'era prim\u00e0ria) pr\u00e0cticament arrasat durant el mesozoic (era secund\u00e0ria) i reelevat durant el terciari (orog\u00e8nesi), com a part del gran aplegament alpino-himalaienc.\nal pirineu axial hi ha materials cristal\u00b7lins de l'era prim\u00e0ria (granits i roca metam\u00f2rfica), mentre que el prepirineu est\u00e0 format per materials sedimentaris de les eres secund\u00e0ria i terci\u00e0ria (roca calc\u00e0ria, conglomerats, argiles, margues, gresos).\nles caracter\u00edstiques geol\u00f2giques m\u00e9s acusades hi s\u00f3n la dissimetria dels vessants al sentit transversal, \u00e9s a dir que el seu desnivell \u00e9s molt m\u00e9s pronunciat al costat nord que al sud, i la dissimetria al sentit longitudinal: baixa suaument fins al cant\u00e0bric i de forma m\u00e9s abrupta cap al mediterrani.\ndes del punt de vista estructural els pirineus es diferencien clarament dels alps, ja que mentre al segon s'hi fa un paper decisiu els mantells de corriment, els pirineus poden classificar-se en conjunt com una serralada de plegament aut\u00f2cton.\nels sediments de la g\u00e8nesi dels pirineus es dipositaren a les conques litorals durant el paleozoic (era prim\u00e0ria) i del mesozoic (era secund\u00e0ria). llavors, al cretaci inferior (150 - 100 ma), sota l'efecte d'una obertura oce\u00e0nica, el golf de gascunya es va desplegar en vano, aixafant iberia contra el continent europeu i prenent grans capes d'aquests sediments en cargol: la pressi\u00f3 i l'aixecament de l'escor\u00e7a terrestre van afectar primer la part oriental per estendre's progressivament a tota la cadena, una sobrerecci\u00f3 i deformaci\u00f3 que culmin\u00e0 a l'eoc\u00e8, al principi del cenozoic (era terci\u00e0ria).\nla part oriental dels pirineus \u00e9s constitu\u00efda majorment per roques crostals (granits i gneis), mentre a la part occidental els pics de granit s\u00f3n flanquejats de capes calc\u00e0ries. el car\u00e0cter mass\u00eds i poc esquin\u00e7at de la serralada \u00e9s conseq\u00fc\u00e8ncia d'aquesta preponder\u00e0ncia de roques crostals, que dificulta l'erosi\u00f3 i la creaci\u00f3 de glaceres.\n\n\n=== principals cims ===\nel punt culminant dels pirineus \u00e9s el pic d'aneto amb 3.404 metres, situat entre la ribagor\u00e7a i la vall d'aran. \u00e9s al pirineu central hi ha gaireb\u00e9 tots els cims superiors a 3.000 metres, a la regi\u00f3 francesa de migdia-pirineus, a catalunya i a l'arag\u00f3: hi ha un total de 129 muntanyes principals i 83 secund\u00e0ries per damunt del llist\u00f3 m\u00edtic dels tres mil metres, repartides per onze zones (vegeu l'inventari complet dels cims de m\u00e9s de 3.000 metres a llista uiaa dels 3.000 pirinencs).\ncal esmentar que aquest l\u00edmit simb\u00f2lic que divideix les muntanyes en grans (m\u00e9s de tres mil metres) i mitjanes (menor de tres mil) \u00e9s un invent del segle xix quan la revoluci\u00f3 francesa institucionalitz\u00e0 el sistema m\u00e8tric (abans es comptava en toise a fran\u00e7a). aquest invent va crear una nova meta per al muntanyisme: escalar tots els \"tres mil\" (vegeu pirineisme).\nalguns dels cims m\u00e9s importants dels pirineus s\u00f3n:\n\nl'aneto (3.403,5 m), a la ribagor\u00e7a, el m\u00e9s alt de la serralada.\nel pic de pocets (3.375 m), a la ribagor\u00e7a.\nel mont perdut (3.348,2 m), a l'arag\u00f3.\nel vinhamala (3.298 m), a la gascunya.\nla pica d'estats (3.143,1 m), a cavall entre el pallars sobir\u00e0 i el pa\u00eds de foix, \u00e9s la muntanya m\u00e9s alta de catalunya.\nel comapedrosa (2.942 m), la m\u00e0xima altitud d'andorra.\nel carlit (2.921 m), a l'alta cerdanya.\nel puigmal (2.910 m), al ripoll\u00e8s.\nel collarada (2.886 m), a l'arag\u00f3.\nel mieidia d'aussau (2.885 m).\nel migdia de bigorra (2.877 m).\nel montardo (2.833,8 m), a la vall d'aran.\nel canig\u00f3 (2.784 m), al conflent, muntanya simb\u00f2lica de catalunya.\nels dos cims dels encantats (2.734,3 i 2.748,1 m), al pallars sobir\u00e0.\nel gran gabizos (2.692 m).\nel pedraforca (2.506,1 m), al bergued\u00e0.\nel pic d'anie, divis\u00f2ria entre occit\u00e0nia, arag\u00f3 i el pa\u00eds basc (2.504 m).tanmateix, algunes muntanyes cabdals del mass\u00eds no assoleixen tanta altitud: la pica de bugarachla, a la serra de corbera (prepirineu nord), que marca la frontera de la catalunya nord i occit\u00e0nia, fa 1.230 m; i el pic de larrun, muntanya m\u00e0gica per als bascos, fa 905 m.\n\n\n=== principals valls ===\n\nel pirineu no \u00e9s una sola serra sin\u00f3 un conjunt de serres, enmig de les quals hi ha valls fins i tot obertes i planes, com la cerdanya. d'altres valls importants de la serralada s\u00f3n:\n\ni per al transport internacional, \u00e9s molt destacada:\n\nla vall de l'arag\u00f3, hist\u00f2ric eix ferroviari i actual eix de transports pesats per carretera a trav\u00e9s del t\u00fanel de somport (vegeu transport).\n\n\n=== rius, estanys i glaceres ===\naquesta serralada \u00e9s el bressol de rius importants. mentre al nord el garona neix a la vall d'aran i esdev\u00e9 el riu principal de la depressi\u00f3 al nord de la serralada, els rius del vessant sud del mass\u00eds desemboquen majorment a l'ebre, riu que crea la depressi\u00f3 hom\u00f2nima al sud dels pirineus.\n\nvessant nord: \n\nadur, garona, errobi, que desemboquen a l'oce\u00e0 atl\u00e0ntic;\ntec, tet, arieja, aude, agl\u00ed i camini que desemboquen al mediterranivessant sud:\n\nbidasoa, que desemboca al cant\u00e0bric ;\narag\u00f3, g\u00e0llec, cinca, \u00e9ssera, noguera pallaresa, noguera ribagor\u00e7ana, i segre (tots tributaris de l'ebre), i ter, llobregat, muga i fluvi\u00e0: desemboquen al mediterrani.avui en dia no hi queda cap glacera per davall dels 3.000 metres i les que sobreviuen actualment s\u00f3n generalment circs: balaitus, vinhamala, mont perdut i maladeta. el pirineu cont\u00e9 un conjunt important d'aquests estanys (\"estanh\" o \"gorg\" en occit\u00e0, \"ib\u00f3n\" en aragon\u00e8s), que poden arribar als cent metres de profunditat. alguns dels estanys m\u00e9s destacables s\u00f3n el de sant maurici, els del circ de colom\u00e8rs (vall d'aran) i els que s\u00f3n al voltant de la bollosa (capcir).\n\n\n=== paisatge pirinenc ===\nel paisatge pirinenc \u00e9s t\u00edpic de l'alta i mitjana muntanya alpina, per\u00f2 hi ha difer\u00e8ncies tamb\u00e9: l'abs\u00e8ncia de grans llacs, mentre els petits estanys s'agrupen en gran nombre; els pocs colls i la seua gran altitud; una gran quantitat de\ngaves, torrents que cauen dels alts cims com a cascades, al vessant nord. aquestes \u00faltimes s\u00f3n de les m\u00e9s grans d'europa, tret d'aquelles d'escandin\u00e0via i la de reichenbach als alpes su\u00efssos. cal comentar la freq\u00fc\u00e8ncia dels penya-segats, anomenats circs: \u00e9s el fons d'una vall situada per damunt d'un precipici, amb forma de semicercle escarpat. exemples s\u00f3n el circ de gavarnia, el de tromosa, el del litor i el del marcadau.\nal vessant sud, els canyons abunden, per exemple, el cany\u00f3 d'a\u00f1isclo, a ordesa. ja a ambdues bandes hi ha congosts de gran profunditat, com el congost de montrebei o les gorges de caran\u00e7\u00e0.\nla cascada m\u00e9s alta de la serralada, amb 422 metres, \u00e9s al naixement del gave de pau al nivell del circ de gavarnia. aquest forma part del mass\u00eds del mont perdut al vessant nord, i fou registrat el 1997 com a patrimoni de la humanitat de la unesco.\n\n\n== clima ==\nel clima dels pirineus \u00e9s de muntanya, amb unes precipitacions m\u00e9s elevades i unes temperatures m\u00e9s baixes que els territoris del voltant. alhora fa de frontera clim\u00e0tica entre el clima atl\u00e0ntic o oce\u00e0nic predominant al nord-oest i el clima mediterrani al sud-est (amb matisos continentals al sud).\ns'hi dona una disminuci\u00f3 de les precipitacions d'oest a est i de nord a sud, essent les valls prepirinenques de l'oest de catalunya les zones m\u00e9s seques de la serralada (compareu, per exemple, els 636 mm/any d'adrall amb els m\u00e9s de 1.500 als pirineus atl\u00e0ntics). al pirineu central la pluviometria es modera amb uns \u00edndexs regulars (1.000 a 1.500 mm/any a mitjan muntanya, localment 2.000 mm als cims m\u00e9s elevats del pirineu occidental) i l'amplitud t\u00e8rmica augmenta (als 1.200 m: 0\u00b0 al gener, +14\u00b0 al juliol). just a l'extrem est la pluviositat torna a augmentar per la proximitat amb el mediterrani, que si b\u00e9 de manera poc freq\u00fcent, de vegades genera llevantades. la regi\u00f3 transfronterera situada entre el canig\u00f3 i olot \u00e9s especialment propensa a rebre precipitacions intenses (1.000 a 1.500 mm/any), tot i que durant l'estiu la sequera hi \u00e9s ben present.\ncal destacar les particularitats d'algunes zones concretes del territori, com la vall de la cerdanya i la conca de tremp. ambd\u00f3s indrets presenten un fenomen acusat d'inversi\u00f3 t\u00e8rmica, que provoca persistents boires hivernals. a m\u00e9s, a la cerdanya, les temperatures varien en funci\u00f3 de l'orientaci\u00f3, diferenciant-se for\u00e7a la part solana (nord) i la part obaga (sud) de la vall.la influ\u00e8ncia oce\u00e0nica del nord-oest, provinent del golf de gascunya, \u00e9s intensa al pa\u00eds basc, amb c\u00famuls pluviom\u00e8trics de 1.500 a 2.500 mm/any i hiverns relativament suaus i estius frescs (mitjanes de +1\u00b0 al gener i +13\u00b0 al juliol a 1.200 m d'altitud). aquesta influ\u00e8ncia s'est\u00e9n a les quatre cinquenes parts de la serralada al vessant nord (fins a l'aude), i tanmateix penetra ben poc al vessant sud (no gaire m\u00e9s lluny que les muntanyes de navarra m\u00e9s pr\u00f2ximes a la cresta fronterera del mass\u00eds).\nal vessant sud el r\u00e8gim de precipitacions \u00e9s essencialment alimentat per les pertorbacions provinents del sud-oest d'origen atl\u00e0ntic, que pateixen una influ\u00e8ncia continental durant la seua travessia per la pen\u00ednsula i es reactiven al contacte del relleu pirinenc. les precipitacions s\u00f3n m\u00e9s infreq\u00fcents per\u00f2 sovint m\u00e9s intenses que al vessant septentrional, la qual cosa explica l'elevat nombre d'hores de sol malgrat tenir registres pluviom\u00e8trics similars (1.000 a 1.500 mm/any), llevat del peu de muntanya \u00e0rid (vora 500 mm/any). l'aire oce\u00e0nic temperat \u00e9s rebutjat per l'alta muntanya, on els hiverns s\u00f3n relativament freds i els estius calorosos (a 1.200 m: 0\u00b0 al gener, +15\u00b0 al juliol).\nfonts: \"situaciones atmosf\u00e9ricas en espa\u00f1a\" (centre de publicacions, direcci\u00f3 general de l'institut nacional de meteorologia, ministeri de medi ambient, madrid 1993)- \"la m\u00e9t\u00e9o de la france\" de jacques kessler i r. chambraud (dades pluviom\u00e8triques i t\u00e8rmiques).\n\n\n== flora ==\nla flora dels pirineus es compon de vora 4.500 esp\u00e8cies, de les quals unes 160 s\u00f3n end\u00e8miques. pel que fa als arbres, cal esmentar el pi negre (pinus uncinata) que \u00e9s el que arriba a major altitud (estatge subalp\u00ed), faigs (fagus sylvatica) i avets (abies alba) a la muntanya mitja (estatge mont\u00e0), alzines i castanyers al peu de muntanya (estatge basal).\nla influ\u00e8ncia mediterr\u00e0nia fa que el pirineu oriental i sud, m\u00e9s assolellat, t\u00e9 una composici\u00f3 flor\u00edstic diferent de la resta de la serralada. l'orientaci\u00f3 d'oest - est de la serralada fa que un gran nombre d'esp\u00e8cies que eren presents al nord d'aquesta regi\u00f3 durant l'era terci\u00e0ria han desaparegut a causa del fred de la darrera gran glaciaci\u00f3 (m\u00e0xim glaciar fa vora 20.000 anys): elles \"migraren\" cap a zones de m\u00e9s baixa latitud, m\u00e9s clements que l'alta muntanya pirinenca, que no podien travessar.\n\nel clima \u00e9s el que m\u00e9s decideix la flora del pirineu. al pirineu atl\u00e0ntic, \u00e9s a dir el nord i l'extrem occidental, hi ha prats verds alternant amb boscos d'alzina de fulla caduca a la vall i a peu de muntanya, i fagedes i pinars a mitjan muntanya. el l\u00edmit superior de la forest se situa entre els 2.000 i 2.500 m (pins), sent rellevats per landes subalpines (erica, rhododendron) llavors, sota de 2.500 a 3.000 m, als pedres, la neu i petits glaciars.\nla mitja muntanya del vessant sud, el m\u00e9s sec, presenta una vegetaci\u00f3 t\u00edpicament mediterr\u00e0nia: garriga, forests de faigs verts, pins negres, pins silvestres. les valls m\u00e9s altes destaquen prats verdulents, fagedes, avets i pins silvestres. a la part m\u00e9s alta no hi hauria gaire difer\u00e8ncia amb la del vessant nord si no fos per la predomin\u00e0ncia de terres cal\u00e7\u00e0ries que s'imposa al clima i abaixa el l\u00edmit vegetal. per fi, a l'extrem oriental les pluges torrencials del mediterrani, combinat amb sequera estival, donen lloc a grans fagedes. convindria destacar la selva d'irati, considerat la fageda m\u00e9s gran d'europa i la massa boscosa m\u00e9s gran dels pirineus.\n\n\n== fauna ==\nel pirineu \u00e9s un territori gran i variat clim\u00e0ticament, cosa que fa que la fauna siga molt variada de zona en zona. hi ha gaireb\u00e9 200 esp\u00e8cies d'animals que hi viuen i en total hi ha 42 esp\u00e8cies de mam\u00edfers. al pa\u00eds basc, el potok o cavall pirinenc hi \u00e9s simb\u00f2lic. mentrestant, a gran part del pirineu central, l'os bru (ursus arctos arctos) \u00e9s l'animal m\u00e9s associat, malgrat que en queden ben pocs. d'altres esp\u00e8cies t\u00edpiques, per\u00f2 no exclusives del pirineu s\u00f3n: el xoriguer gros (falco tinnunculus), la marmota alpina (marmota marmota), el senglar (sus scrofa), l'isard (rupicapra rupicapra), el llop (canis lupus), el c\u00e9rvol (canis lupus), el linx (lynx lynx), les \u00e0guiles (aquilinae), els falcons (falconidae), etc.\nalgunes esp\u00e8cies end\u00e8miques ja s'han extingit, com la cabra pirinenca (capra pyrenaica pyrenaica) o ibex (capra pyrenaica), extinta misteriosament entre el 1998 i el 2001.algunes esp\u00e8cies, com l'os bru, ca\u00e7at gaireb\u00e9 fins a l'extinci\u00f3 a la d\u00e8cada de 1990, a partir del 1996 es va comen\u00e7ar a reintroduir-ne amb ossos provinents d'eslov\u00e8nia. ja podem observar la seua t\u00edmida pres\u00e8ncia a la vall d'aran i andorra. algunes esp\u00e8cies a la vora de la desaparici\u00f3 han reviscolat, com l'isard, que al principi del segle xix era al llindar de l'extinci\u00f3 i que ara t\u00e9 45.000 exemplars.\nentre les aus, el rei indiscutible \u00e9s el trencal\u00f2s (gypaetus barbatus), extingit a quasi tota europa i del qual s'estima que n'hi ha entre 500 i 600. d'altres ocells del pirineu s\u00f3n l'\u00e0guila reial (aquila chrysaetos), l'abellaire (perninae), el mil\u00e0 reial (milvus milvus), el mil\u00e0 negre (milvus migrans), el falc\u00f3 (falconidae), el xoriguer gros (falco tinnunculus) o el rar\u00edssim mussol pirinenc (aegolius funereus), a m\u00e9s del voltor com\u00fa (gyps fulvus), l'aufrany (neophron percnopterus) i, m\u00e9s recent, el voltor negre (aegypius monachus). tamb\u00e9 el gall fer (tetrao urogallus), en clar perill d'extinci\u00f3 al vessant sud (4 mascles a navarra, 75 a l'arag\u00f3 i uns 450 a catalunya) i en canvi molt conservat al nord (vora 3.500 mascles). a l'alta muntanya viu una de les joies pirinenques, la perdiu blanca (lagopus muta), amb 700 parelles.\nfauna end\u00e8mica dels pirineus s\u00f3n el llangardaix pirinenc (lacerta agilis), l'escur\u00e7\u00f3 pirinenc (vipera aspis), el trit\u00f3 pirinenc (calotriton asper), el talp\u00f3 pirinenc (calotriton asper), l'almesquera (galemys pyrenaicus), la vaca pirinenca (bos taurus), la vaca bruna dels pirineus (bos taurus), el gos de muntanya dels pirineus (canis familiaris).\n\n\n== parcs naturals i reserves ==\nla fauna i la flora de la part central dels pirineus s\u00f3n protegides per tres parcs nacionals: el parc nacional dels pirineus, el parc nacional d'aig\u00fcestortes i estany de sant maurici i el parc nacional d'ordesa i mont perdut. s'hi afegeix les reserves naturals nacionals al pirineu nord-occidental com la de n\u00e9ouvielle i de la vall d'aussau, i el parc natural de pocets-maladeta i el parc natural de l'alt pirineu, a la zona sud-oriental aix\u00ed com el parc natural del cad\u00ed-moixer\u00f3 i el parc natural de les cap\u00e7aleres del ter i del freser.\ntanmateix parem esment a les nombroses reserves naturals nord-catalanes de prats de moll\u00f3, noedes, pi de conflent, mentet, vall d'eina, j\u00fajols, conat, la ma\u00e7ana; i les reserves naturals catalanes de les altes valls del freser i ter, i l'albera. per fi existeixen les reserves naturals regionals de fran\u00e7a d'arieja (embeyre), la catalunya nord (nyer) i l'alt pirineu (pibeste). els nombrosos indrets naturals classificats per llei per protegir el paisatge, les reserves biol\u00f2giques i les reserves de fauna salvatge fan testimoni de l'inter\u00e8s ecol\u00f2gic del mass\u00eds pirinenc.\n\nper a un inventari complet dels parcs i reserves dels pirineus, vegeu la llista de zones de protecci\u00f3 dels pirineus\n\n\n== transport ==\nel transport del pirineu parteix de dos fets: \u00e9s un mass\u00eds de roca que divideix netament la pen\u00ednsula ib\u00e8rica de la resta d'europa; i cal superar-lo. tot el transport comercial, public i privat que passa entre ib\u00e8ria i el centre d'europa ha de passar pel pirineu, si no vol anar en vaixell que moltes vegades \u00e9s car i poc convenient.\n\n\n=== per carretera ===\ndues autopistes voltegen els pirineus: pel mediterrani l'ap-7 / a-9 passa pel port de muntanya del pert\u00fas, deixant la serra de l'albera a l'est; i per l'atl\u00e0ntic l'ap-8 / a-63 vertebra el pa\u00eds basc de bilbao a baiona, passant per la badia de txingudi i deixant les darreres serres pirinenques al sud. l'\u00fanic eix central adient pel pas de mercaderia pesada \u00e9s l'eix de transport central de la vall de l'arag\u00f3 que passa pel t\u00fanel de somport comunicant osca i pau. hi ha, en addici\u00f3 tres ports de muntanya que han sigut llocs de pas des d'almenys l'\u00e8poca romana: la vall de roncesvalls entre pamplona i donibane garazi, viella (abans per dalt del coll o pel port de la bonaigua i ara pel t\u00fanel) i montllu\u00eds entre la cerdanya i el conflent.\ntanmateix, les poblacions ve\u00efnes del pirineu han teixit una xarxa vi\u00e0ria pr\u00f2pia que en el seu conjunt fa la volta de la serralada pels dos costats. al nord, l'autopista dels pirineus recorre les ciutats prepirinenques de baiona, pau, tarba, tolosa (a-64); i continua per carcassona fins a narbona (a-61), on enlla\u00e7a amb l'autopista del llenguadoc. un ramal d'aquesta est\u00e9n fins a foix i en el futur, fins a andorra la vella.\nes preveu la creaci\u00f3 d'un eix pirinenc catal\u00e0, que tracta essencialment de desdoblar les vies principals del pirineu a la catalunya del sud en forma d'autovia, enlla\u00e7ant figueres, olot, ripoll, puigcerd\u00e0, la seu d'urgell, la pobla de segur, el pont de suert i viella. igualment hi ha projectes de desdoblament per la n-230 entre lleida i viella (vegeu a-14) i la n-116 entre prada i andorra.\n\n\n=== per ferrocarril ===\nel tren imita a les autopistes, salvant el pirineu pel mediterrani (a la marenda) i l'atl\u00e0ntic (a txingudi). la difer\u00e8ncia de l'ample de via entre els estats espanyol i franc\u00e8s i les duanes fronteres feien necessaris diversos parcs ferroviaris a irun hendaia, puigcerd\u00e0 la tor enveig i portbou cervera. aquestes tres connexions van ser concebudes tant per a passatgers com per a mercaderies, i irun-hendaya i portbou-cervera de la marenda acabaren emportant-se la major part del tr\u00e0nsit de passatgers i la totalitat del transport de mercaderies per ferrocarril. la connexi\u00f3 puigcerd\u00e0-la tor de querol/enveig est\u00e0 actualment limitada a trens regionals ter, i a un tren expr\u00e9s nocturn entre la tor de querol/enveig i par\u00eds. de la mateixa manera, la tor de querol/enveig \u00e9s actualment l'estaci\u00f3 terminal tant dels trens espanyols com dels trens francesos, ja que es va establir com a \u00fanic punt de connexi\u00f3 fronterer en aquesta l\u00ednia, de manera que cap tren franc\u00e8s arriba a l'estaci\u00f3 de puigcerd\u00e0. la tor de querol-enveig \u00e9s tamb\u00e9 l'estaci\u00f3 terminal de la l\u00ednia del tren groc, de via estreta que connecta aquesta estaci\u00f3 amb vilafranca de conflent. des de vilafranca de conflent, una l\u00ednia d'ample europeu comunica aquesta poblaci\u00f3 nord-catalana amb perpiny\u00e0.\ntamb\u00e9 a principis del segle xx, es va projectar i construir un eix ferroviari central que connectava saragossa (arag\u00f3) i pau (bearn, aquit\u00e0nia) a trav\u00e9s de canfranc i el t\u00fanel fronterer de somport. a canfranc, s'hi va construir l'estaci\u00f3 internacional on conflu\u00efen les xarxes ferrovi\u00e0ries espanyola (en ample ib\u00e8ric) i francesa (en ample internacional o uic). la l\u00ednia fou inaugurada el dia 18 de juliol de 1928 i va romandre en servei fins que l'any 1936 es va tancar el t\u00fanel de somport al tr\u00e0nsit a causa de la guerra civil espanyola. a partir de l'any 1940 es va reobrir el tr\u00e0nsit fins a l'any 1970; el descarrilament d'un tren de mercaderies a la part francesa de la l\u00ednia va provocar l'enderroc del pont de l'estanguet que, mai seria reparat i per tant feia aquell tram de la l\u00ednia totalment impracticable. aquest pont, continua avui en dia sense haver estat reparat, comportant que el tram entre canfranc i oloron est\u00e0 fora de servei. des de l'any 1970, la l\u00ednia segueix oberta al servei entre saragossa i estaci\u00f3 de canfranc, actualment amb dos trens regionals al dia per sentit, de renfe operadora. a la part francesa de la l\u00ednia est\u00e0 previst de reobrir el tram canfranc-oloron en uns quants anys.\nal segle xix i xx, l'\u00e8poca daurada del ferrocarril, moltes l\u00ednies foren constru\u00efdes al pirineu. alguns dels trens que antigament connectava la muntanya amb la plana s'han convertit ara en atraccions tur\u00edstiques. entre ells, el ja citat tren groc del conflent i la cerdanya, el tren c\u00e0tar del pa\u00eds fenolled\u00e8s i el tren de l'alt llobregat o tren del ciment, a la pobla de lillet, i que aprofita un petit tram de l'antic carrilet miner del bergued\u00e0.\npel que fa a trens cremallera que tenen una important funci\u00f3 tur\u00edstica, hi ha el de cremallera de larrun, i el cremallera de la vall de n\u00faria.\nactualment s'estan construint dues connexions ferroviaries d'alta velocitat i en ample de via internacional entre irun i hendaia, i la jonquera i el pert\u00fas, a trav\u00e9s del t\u00fanel del pert\u00fas.\na nivell de projectes, est\u00e0 en estudi una connexi\u00f3 ferroviaria amb andorra, a trav\u00e9s de la seu d'urgell, com a eixample de la l\u00ednia barcelona-puigcerd\u00e0, o la lleida-la pobla de segur. sobre aquesta \u00faltima, tamb\u00e9 s'est\u00e0 estudiant la prolongaci\u00f3 entre la pobla de segur i sort.\n\n\n=== per l'aire ===\na tolosa i a barcelona hi ha els aeroports m\u00e9s importants de la zona. d'altres aeroports propers o al pirineu s\u00f3n l'aeroport de pamplona, l'aeroport de sant sebasti\u00e0, l'aeroport de girona \u2013 costa brava, l'aeroport de perpiny\u00e0, l'aeroport de tarba, l'aeroport de la seu d'urgell, l'aeroport de pau, l'aeroport de baiona i l'aeroport de lleida-alguaire.\n\n\n== economia i turisme ==\nvegeu tamb\u00e9 llista d'estacions d'esqu\u00ed dels pirineus.les principals font d'ingressos al pirineu s\u00f3n el turisme, especialment a andorra, la vall d'aran i la cerdanya, la ramaderia i d'altres activitats agr\u00edcoles. el turisme del pirineu \u00e9s, en termes generals, un turisme alp\u00ed basat en els [[esports d'hivern\n]], sobretot l'esqu\u00ed i a m\u00e9s el senderisme, l'ecoturisme i el turisme rural generalment.\na m\u00e9s a m\u00e9s, el pirineu t\u00e9 un gran prestigi la tradicional explotaci\u00f3 de les grans masses forestals que formen bona part del seu paisatge.tanmateix alguns indrets ostenten atractius addicionals a la natura o les estacions d'esqu\u00ed. la vall de bo\u00ed compta amb un conjunt d'esgl\u00e9sies rom\u00e0niques classificades patrimoni de la humanitat. a andorra, \u00e9s la vall del madriu-perafita-claror que t\u00e9 aquesta distinci\u00f3, a m\u00e9s d'una ruta rom\u00e0nica molt visitada. prada i la catalunya nord utilitzen la seua particularitat cultural com a atractiu tur\u00edstic, igual que l'iparralde. el conflent i la cerdanya fan bandera del seu tren tur\u00edstic, el tren groc, i de les ciutadelles de montllu\u00eds i de vilafranca, tamb\u00e9 patrimoni de la humanitat. i lorda, a gascunya, \u00e9s un centre de pelegrinatge mundial.\ndarrere del turisme, l'agricultura perviu i \u00e9s encara un factor important en la vida dels pobles dels pirineus. si a la majoria del mass\u00eds la ramaderia \u00e9s la principal activitat agr\u00edcola, al pirineu mediterrani, la vinya i la fruita predominen. tanmateix, la ind\u00fastria fou un element important a les valls pirinenques. al pirineu, les ind\u00fastries m\u00e9s t\u00edpiques eren les mines i preses, el teixit i les piscifactories, totes ara en franc retroc\u00e9s. de manera d'exemple podem destacar la ind\u00fastria armament\u00edstica al pirineu navarr\u00e8s o la de les mines i fargues catalanes al voltant del canig\u00f3 i a la cap\u00e7alera del riu llobregat.\nel sector serveis s'ha anat desenvolupant durant el pas del temps degut al proc\u00e9s d'industrialitzaci\u00f3 dels anys 60 i sobretot al creixement tur\u00edstic on ha augmentat a partir dels anys 80. ciutats del nord de catalunya com ara olot, puigcerd\u00e0, berga, entre altres s'han vist afavorides per el creixement d'aquest sector i avui en dia es consideren centres comercials i de servei per a la regi\u00f3 pirinenca.\n\n\n=== ciutats i viles tur\u00edstiques del pirineu ===\ns\u00f3n poblacions que viuen principalment del turisme per la situaci\u00f3 o proximitat amb el pirineu.\n\n\n=== senderisme ===\n\nles principals sendes del pirineu s\u00f3n el gr 10 i el gr 11, que el travessa de l'oest a l'est pel vessant nord i sud, respectivament, ascendent fins als 2000 metres en alguns punts. dues sendes m\u00e9s, ambdues de gran recorregut i no espec\u00edficament relacionats amb el pirineu, s\u00f3n l'hist\u00f2ric cam\u00ed de santiago (gr65), que creua la serralada a donibane garazi o per la vall de l'arag\u00f3, i m\u00e9s recentment el cam\u00ed dels pa\u00efsos catalans, que recorre tot el pirineu catal\u00e0.\nd'altres camins s\u00f3n:\n\nla travessa carros de foc o la ruta pedals de foc que fan la volta del parc nacional d'aig\u00fcestortes.\nel gr 7 entre andorra i gibraltar.\nel cam\u00ed dels bons homes entre montsegur i la serra de queralt al bergued\u00e0.\nla ruta de la sal de la vida entre la costa brava i la vall de n\u00faria.\nla ruta dels segadors cam\u00ed entre el bergued\u00e0 i la cerdanya creuant la serra del cad\u00ed.d'altra banda, els parcs nacionals i naturals (vegeu parcs naturals) i paratges que cobren admissi\u00f3 com les gorgues de kakoeta o les coves atrauen a milions de visitants cada any, i representen en si mateix un gran motor econ\u00f2mic.\n\n\n=== regions econ\u00f2miques transfrontereres ===\nen ser tant un lloc de pas com una frontera, el pirineu alberga uns quants projectes de cooperaci\u00f3 o mancomunitat que agrupen zones dels dos costats de la frontera hispano-francesa:\n\nl'eurociutat basca entre donostia i baiona\nl'euroregi\u00f3 pirineus mediterr\u00e0nia, creat el 2004\nl'espai catal\u00e0 transfronterer entre la catalunya nord i girona (en projecte)\nla xareta, una comarca i mancomunitat de serveis d'alguns pobles de lapurdi i dos de navarra.\n\n\n== pres\u00e8ncia humana ==\n\n\n=== era prehist\u00f2rica ===\nla primera pres\u00e8ncia documentada als pirineus es troba a la bauma margineda (andorra) datada en l'epipaleol\u00edtic, on tamb\u00e9 hi ha documentades ocupacions durant els per\u00edodes del neol\u00edtic i l'edat de bronze.\nels autors cl\u00e0ssics citen tribus iberes que vivien al pirineu: iacetans al pirineu central, ceretans a la cerdanya i, possiblement, bergistans al bergued\u00e0, olositans a la garrotxa, andosins a andorra i airenosis a la vall d'aran. \u00e9s possible que els vascons tamb\u00e9 en fossin part.\n\nsegle ix ac: les tribus celtes, provinents d'europa central, entren a la pen\u00ednsula ib\u00e8rica a trav\u00e9s dels pirineus on tamb\u00e9 s'assenten, passant a ser celtibers.\n\n\n=== era hist\u00f2rica ===\n219 ac: ann\u00edbal barca creua els pirineus cam\u00ed a roma. finalment \u00e9s repulsat.\n133 ac: els romans arriben a la pen\u00ednsula ib\u00e8rica i durant la segona guerra p\u00fanica. a poc a poc estenen la seua influ\u00e8ncia amb campanyes militars i la construcci\u00f3 de noves ciutats romanes. tanmateix, aquesta invasi\u00f3 afecta principalment a les valls i la costa mediterr\u00e0nia, i al pirineu la introducci\u00f3 de la cultura llatina \u00e9s m\u00e9s lenta i menys pronunciada. finalment ib\u00e8ria queda romantizada, passant a anomenar-se hisp\u00e0nia. les prov\u00edncies romanes que engloben els pirineus als dos vessants s\u00f3n a l'est autrig\u00f2nia i a l'oest tarraconense. durant bastant temps, els bascos queden lliures del domini rom\u00e0 si no de la seua influ\u00e8ncia.\ndurant l'\u00e8poca romana, s\u00f3n una tribu anomenada els vascons qui ocupen la major part del pirineu sud, amb capital a pamplona.\n44 ac: els romans conqueren g\u00e0l\u00b7lia i aix\u00ed els pirineus queden progressivament romanitzats.\n507: amb la caiguda de l'imperi rom\u00e0, els visigots, una tribu germ\u00e0nica, envaeixen hisp\u00e0nia i estableixen el regne de toledo. al nord de la serralada, s'estableix el regne dels francs.\n711: musulmans provinents del magrib envaeixen la pen\u00ednsula i creen l'\u00e0ndalus. malgrat arribar al pirineu, foren repulsats fins a la conca de l'ebre per l'emperador carlemany, creant aix\u00ed la marca hisp\u00e0nica (795), d'on neixen el comtat de barcelona (801), el regne d'arag\u00f3 i el regne de pamplona (825).\n1137: creaci\u00f3 de la corona d'arag\u00f3.\n1271:incorporaci\u00f3 definitiva d'occit\u00e0nia a fran\u00e7a.\n\n\n=== era moderna ===\n1659: el tractat dels pirineus divideix el pirineu entre fran\u00e7a i espanya. el resultat principal \u00e9s que la catalunya nord passa a formar part de fran\u00e7a. andorra continua com a vassall del bisbe de la seu d'urgell i el comte de foix.\ndespr\u00e9s de la revoluci\u00f3 francesa, els territoris francopirinencs queden divides en els departaments de pirineus atl\u00e0ntics, alts pirineus, alta garona, arieja, i pirineus orientals.\ndurant la guerra civil espanyola i la segona guerra mundial mil\u00edcies anti-feixistes, anomenades generalment com a maquis (\"garriga\", on vivien), eren actius per tot el pirineu. vegeu invasi\u00f3 de la vall d'aran (1944).\n1978: la constituci\u00f3 de l'estat espanyol crea les comunitats aut\u00f2nomes d'euskadi, arag\u00f3 i catalunya. navarra continua com a prov\u00edncia foral.\n1979: la constituci\u00f3 de l'estat franc\u00e8s crea les regions d'aquit\u00e0nia, migdia-pirineus i llenguadoc-rossell\u00f3.\n1991: andorra esdev\u00e9 una democr\u00e0cia parlament\u00e0ria.articles relacionats: hist\u00f2ria d'espanya, hist\u00f2ria de fran\u00e7a, hist\u00f2ria de catalunya, hist\u00f2ria d'occit\u00e0nia, hist\u00f2ria d'arag\u00f3, hist\u00f2ria de navarra, hist\u00f2ria d'andorra.\n\n\n== construccions humanes als pirineus ==\nel pirineu ha generat una arquitectura espec\u00edfica tant pel seu clima com per les diverses cultures que l'ocupen. com a bressol de nacions (la basca, aragonesa, occitana i catalana), conserva les construccions m\u00e9s antigues d'aquests pobles, moltes vegades a conseq\u00fc\u00e8ncia de la llunyania de la serralada dels principals centres de poblaci\u00f3 moderna i l'escassedat de pressi\u00f3 urban\u00edstica. moltes d'aquestes construccions s\u00f3n protegides com a patrimoni regional, nacional, o en alguns casos, de la humanitat.\nentre el patrimoni arquitect\u00f2nic pirinenc, hi ha:\n\nh\u00f3rreos, t\u00edpica construcci\u00f3 del pirineu basc (especialment la vall d'aezkoa) utilitzada com a rebost exterior o graner. t\u00e9 la forma d'una caseta aixecada en quatre potes per tal de mantenir els aliments secs.\nrefugis, des dels m\u00e9s humils fets amb pedra seca fins als moderns complexos com el de la vall de n\u00faria. origin\u00e0riament un lloc on els pastors s'aixoplugaven, ara el terme \u00e9s m\u00e9s conegut en refer\u00e8ncia amb el senderisme i als parcs i reserves naturals, on el govern se n'encarrega de conservar i abastir. vegeu refugis del pirineu catal\u00e0.\nedificis militars: el castell \u00e9s una estructura t\u00edpica a tota la pen\u00ednsula, i nogenysmenys als pirineus, on en hi ha bons exemples com els castells c\u00e0tars, la casa de la vall d'andorra o els castells dissenyats per vauban al segle xviii. la dictadura franquista va construir entre 1944 i 1948 la l\u00ednia p, una barrera defensiva desplegada al llarg del vessant sud del pirineu per evitar que, depenent de les \u00e8poques, els maquis, el tercer reich o els aliats penetressin al territori espanyol. estava composta te\u00f2ricament per uns b\u00fanquers, dels quals uns 6.000 van ser acabats. cap al 1980 es van abandonar definitivament.\nedificis civils: alguns destaquen per la seua modernitat. un exemple \u00e9s el centre termol\u00fadic caldea, a andorra.\ncentrals hidroel\u00e8ctriques i embassaments: en el segle xx es van construir abundants embassaments i centrals hidroel\u00e8ctriques per l'aprofitament dels rius; destaquen la central hidroel\u00e8ctrica de cabdella i la central hidroel\u00e8ctrica de talarn, ambd\u00f3s constru\u00efdes en la d\u00e8cada de 1910. amb les centrals hidroel\u00e8ctriques arribaren tamb\u00e9 les l\u00ednies el\u00e8ctriques a\u00e8ries, per transportar l'electricitat als centres consumidors. la primera l\u00ednia el\u00e8ctrica que travess\u00e0 els pirineus es constru\u00ed el 1929, i connectava la central hidroel\u00e8ctrica de cledes, a la vall d'aran, amb la subestaci\u00f3 el\u00e8ctrica de la pobla de segur a trav\u00e9s del port de la bonaigua.\nvies de comunicaci\u00f3: en el segle xix es van preveure diverses l\u00ednies de ferrocarrils transpirinencs, de les quals nom\u00e9s ha reeixit la l\u00ednia de puigcerd\u00e0. l'estaci\u00f3 de canfranc, a espanya, d'estil neoclassicista i s\u00fammum del patrimoni ferroviari pirinenc, \u00e9s en proc\u00e9s de recuperaci\u00f3.\nedificis religiosos: les muntanyes s\u00f3n plenes d'esgl\u00e9sies i ermites rom\u00e0niques o fins i tot prerom\u00e0niques a cada vall i cim. destaquen les esgl\u00e9sies rom\u00e0niques de la vall de bo\u00ed, patrimoni de la humanitat. la portada del monestir de santa maria de ripoll \u00e9s considerat el millor exemple del rom\u00e0nic catal\u00e0, sent obra de l'escola de ripoll, la qual ha dissenyat o influenciat la major part de les esgl\u00e9sies catalanopirinenques. caldria parar esment tamb\u00e9 en el santuari de lorda, centre de pelegrinatge.\nmonuments: hi destaquen els cr\u00f2mlechs, monuments megal\u00edtics de culte pag\u00e0.\n\n\n== mitologia ==\n\nsegons la mitologia grega, els pirineus els cre\u00e0 heracles, en amuntegar pedres per enterrar la princesa pirena. segons la geologia, es van formar a l'era terci\u00e0ria, amb el plegament alp\u00ed.\nels pirineus \u00e9s un lloc molt adient per a la creaci\u00f3 de contes i llegendes de fades, monstres i herois. hi ha moltes formacions rocoses que per la seua estranya posici\u00f3 o forma han creat al seu voltant tota mena d'hist\u00f2ries. igualment, els boscos i rius salvatges i immensos, i el temps imprevisible i radical, dona a la figura de la natura (i els seus agents) un fort poder m\u00edstic entre els ori\u00fcnds.\nla serralada \u00e9s alhora un lloc de pas des de la prehist\u00f2ria (vegeu pres\u00e8ncia humana) per\u00f2 tamb\u00e9 a\u00efllat dels nuclis de poblaci\u00f3. aix\u00f2 ha endarrerit l'avan\u00e7 de la religi\u00f3 cristiana i en general, de la modernitat. hi ha evid\u00e8ncies de cultes molt antics, per exemple els cr\u00f2mlech de donibane garazi, i tamb\u00e9 de d\u00e9us locals. les de\u00eftats paganes perderen for\u00e7a a favor de figures fant\u00e0stiques que no suposaven cap conflicte amb la culta cristiana. aquestes figures prenien vida sobretot entre els pastors com a protecci\u00f3 del mal. d'aquesta manera la superstici\u00f3 pre-cristiana no feia m\u00e9s que enlla\u00e7ar amb el nouvingut cristianisme, creant llegendes que, mentre incorporen el tret cristi\u00e0 d'un d\u00e9u judicial i sever, no deixaven de fer servir els car\u00e0cters de sempre com els gegants i donets. en forma d'exemple, al pirineu catal\u00e0 hi ha la llegenda dels encantats, dos ca\u00e7adors \u201cfugits de missa\u201d a la recerca d'un isard i en ser male\u00efts es transformaren en pedra.\nde manera general podem parlar de contes de gegants a l'alt pirineu central i oriental, i de laminak (fades basques), minairons (fades catalanes) i bruixes a les serres m\u00e9s modestes. la bruixa \u00e9s un s\u00edmbol de molts pobles, i a zugarramurdi hi ha un museu de les bruixes. el mateix misticisme converteix moltes muntanyes en d\u00e9us o esp\u00e9rits, com el puigmal o l'aneto. igualment hi ha una alta quantitat de rius i boscos encantats, o habitats per esperits, follets o d'altres criatures.\nmalgrat que la majoria d'aquestes llegendes segurament provenen de la prehist\u00f2ria, no significa que no en n\u00e9ixen noves. tal \u00e9s el cas amb la bretxa de rotllan, un pas de muntanya suposadament obert a tall d'espasa per en rotllan. es basa en el fet real de la batalla de roncesvalls al 778.\nfins avui en dia, les festes paganes tenen forta signific\u00e0ncia als pirineus, com \u00e9s el cas de la nit de sant joan o les falles del pallars.\n\n\n== lleng\u00fces del pirineu ==\nels pirineus territoris de tres estats (espanya, andorra i fran\u00e7a) i, pel que fa a les lleng\u00fces, quatre que li s\u00f3n pr\u00f2pies (catal\u00e0, occit\u00e0, aragon\u00e8s i basc) i cinc que hi s\u00f3n oficials (catal\u00e0, occit\u00e0, basc, castell\u00e0 i franc\u00e8s). reben els seg\u00fcents noms en les lleng\u00fces dels territoris que ocupen: en catal\u00e0 \u00abpirineu\u00bb o \u00abpirineus\u00bb; en aragon\u00e8s \u00abperin\u00e9s\u00bb; en basc \u00abpirinioak\u00bb; en occit\u00e0 \u00abpiren\u00e8us\u00bb; en franc\u00e8s \u00abpyr\u00e9n\u00e9es\u00bb; en espanyol \u00abpirineos\u00bb. el catal\u00e0 \u00e9s oficial a andorra i co-oficial a catalunya (per\u00f2 no a la ribagor\u00e7a i la catalunya nord, malgrat que s'hi parla). el castell\u00e0 i el franc\u00e8s s\u00f3n oficials a la vessant meridional i septentrional de la serralada respectivament. el basc \u00e9s co-oficial a pa\u00eds basc del sud, per\u00f2 no al pa\u00eds basc del nord. l'occit\u00e0 \u00e9s co-oficial a la vall d'aran. l'\u00fanica llengua pirinenca que no gaudeix d'oficialitat a cap territori \u00e9s l'aragon\u00e8s, parlat a tot el pirineu aragon\u00e8s per\u00f2 sense estatus legal propi.\n\n\n== exemples d'estacions d'esqu\u00ed pirinenques ==\n- grandvalira: \u00e9s l'estaci\u00f3 m\u00e9s gran dels pirineus i es situa al principat nord d'andorra.\n- aram\u00f3n formigal: situada al municipi de sallent de g\u00e1llego, a l'alt g\u00e0llego, prov\u00edncia d'osca, arag\u00f3.\n- baqueria-beret: \u00e9s l'estaci\u00f3 amb m\u00e9s extensi\u00f3 de tota espanya, i \u00e9s situa a l\u00e8rida.\n- grand tourmalet: \u00e9s l'estaci\u00f3 m\u00e9s gran dels pirineus francesos \n- boi-ta\u00fcll: \u00e9s l'estaci\u00f3 m\u00e9s alta dels pirineus, i \u00e9s situa a l\u00e8rida.\n- cerler: aquesta estaci\u00f3 est\u00e0 caracteritzada per oferir-nos unes de les millors vistes de tot el pirineu i \u00e9s situa a osca.\n\n\n== fotografies ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== vegeu tamb\u00e9 ==\ncopa pirineus de rugbi\nalt pirineu i aran\ncampionat dels pirineus\npirineus tv\n\n\n== enlla\u00e7os externs ==\natles estad\u00edstic dels pirineus arxivat 2008-04-10 a wayback machine.\nturisme del pirineu catal\u00e0\nplana de la generalitat sobre el pirineu arxivat 2008-04-29 a wayback machine."