"madagaskar, formellt republiken madagaskar, \u00e4r en stat bel\u00e4gen p\u00e5 \u00f6n madagaskar i indiska oceanen, \u00f6ster om s\u00f6dra afrika.\nmadagaskar \u00e4r till ytan v\u00e4rldens fj\u00e4rde st\u00f6rsta \u00f6 och g\u00f6r anspr\u00e5k p\u00e5 \u00eeles \u00e9parses-\u00f6arna, bassas da india, europa\u00f6n, glorieuses\u00f6arna, tromelin\u00f6n och juan de nova, som samtliga administreras av frankrike.\nmed sitt l\u00e4ge utanf\u00f6r afrikas sydostkust skiljer sig madagaskar tydligt fr\u00e5n det afrikanska fastlandet s\u00e5v\u00e4l genom sitt f\u00f6rflutna, sitt naturliv som sin befolkning med kulturliv och spr\u00e5k. i de centrala och \u00f6stra delarna bor folket merina, eller hova, som kom till \u00f6n f\u00f6r n\u00e4stan 2 000 \u00e5r sedan fr\u00e5n de \u00f6ar vi idag kallar indonesien.\nmadagaskar blev sj\u00e4lvst\u00e4ndigt fr\u00e5n frankrike 1960. sedan 1991 f\u00f6rs\u00f6ker man aktivt inf\u00f6ra ett demokratiskt flerpartisystem. 2009 skedde en statskupp, men sedan 2013 utses landets ledning \u00e5ter genom val.\n\n\n== namn ==\n\u00f6n kallades lokalt f\u00f6r nossi dambo, \"vildsvins\u00f6n\", men inv\u00e5narna kallade sig sj\u00e4lva f\u00f6r malagasi eller madegassers. detta tog marco polo fasta p\u00e5 och introducerade namnet madugascar p\u00e5 sin karta.\n\n\n== historia ==\n\n\n=== tidig historia ===\n\u00f6n hade skilt sig fr\u00e5n gondwana (d\u00e4r bland annat afrika, antarktis, australien och sydamerika ingick) tillsammans med den indiska plattan och landmassan madagaskar-indien br\u00f6ts senare upp. f\u00f6r cirka 120 miljoner \u00e5r sedan n\u00e5dde madagaskar sin nuvarande position.\n\n\n=== bos\u00e4ttning ===\nmadagaskar har varit bebott relativt kort tid, sedan n\u00e5gon g\u00e5ng mellan 200-talet och 500-talet e.kr. sj\u00f6farare fr\u00e5n sydostasien (den indonesiska \u00f6v\u00e4rlden) och bantufolk fr\u00e5n det afrikanska fastlandet anl\u00e4nde ungef\u00e4r samtidigt. i inhemsk, muntlig historisk litteratur n\u00e4mns dock ett tidigare folk kallat mikea.\np\u00e5 700-talet anlade arabiska sj\u00f6farare handelsstationer l\u00e4ngs \u00f6ns nordv\u00e4stra kust och de tidigaste skriftliga k\u00e4llorna om madagaskar historia kommer d\u00e4rifr\u00e5n. s\u00e5 sm\u00e5ningom b\u00f6rjade \u00f6ns olika kungad\u00f6men uppr\u00e4tta handelsf\u00f6rbindelser med stadsstaterna sofala, kilwa, mombasa och zanzibar p\u00e5 swahilikusten. sakalavariket var l\u00e4nge det m\u00e4ktigaste av dessa kunga- och h\u00f6vdingad\u00f6men.\n\u00e5r 1500 anl\u00e4nde det f\u00f6rsta portugisiska skeppet, under diogo dias, till madagaskar men portugiserna gjorde aldrig n\u00e5gra kolonisationsf\u00f6rs\u00f6k. holl\u00e4ndarna f\u00f6rs\u00f6kte i slutet av 1500-talet kolonisera \u00f6n, men misslyckades.[k\u00e4lla beh\u00f6vs]\n\n\n=== tidig fransk inblandning ===\n1642 proklamerade frankrikes kung ludvig xiii madagaskar som en fransk besittning. med hj\u00e4lp av ett s\u00e4rskilt handelskompani grundat 1664 f\u00f6rs\u00f6kte ludvig xiv f\u00f6rvandla madagaskar till ett slags feodalstat d\u00e4r de rikaste franska kolonisterna skulle bilda en ny aristokrati. f\u00f6rh\u00e5llandena visade sig dock vara ogynnsamma och kungen tvingades till sist ta \u00f6ver landet f\u00f6r egen r\u00e4kning. under tiden i kronans \u00e4go uppkom st\u00e4ndiga kontroverser mellan den kunglige amiral som ledde f\u00f6rvaltningen och nybyggarna. inf\u00f6dingarna gjorde uppror \u00e5r 1672, d\u00f6dade en stor del av fransm\u00e4nnen och reste sig tv\u00e5 \u00e5r senare \u00e4nnu en g\u00e5ng.i mer \u00e4n hundra \u00e5r f\u00f6rsj\u00f6nk \u00f6n sedan i gl\u00f6mska i frankrike. f\u00f6rst p\u00e5 1700-talet erinrade man sig \u00e5ter om planerna fr\u00e5n f\u00f6rr. greve fayd'herbe de maudave anl\u00e4nde 1768 till madagaskar, fick inf\u00f6dingarna p\u00e5 sin sida och f\u00f6rv\u00e4rvade ett stort landomr\u00e5de. den franske guvern\u00f6ren p\u00e5 mauritius lyckades dock redan 1770 se till att maudave kallades hem. den ungerske greven maurice benyovszky skickades 1774 av ludvig xv med en truppstyrka till madagaskar. han koloniserade det inre av landet s\u00e5 gott han kunde under de sv\u00e5ra f\u00f6rh\u00e5llandena, men han beordrades efter ett tag att upph\u00f6ra med verksamheten och l\u00e4mna \u00f6n. trots att h\u00f6vdingarna p\u00e5 \u00f6n utn\u00e4mnde honom till kung reste han till paris. han \u00e5terv\u00e4nde 1785 till madagaskar, men guvern\u00f6ren i mauritius behandlade honom d\u00e5 som konspirat\u00f6r och l\u00e4t \u00f6verfalla och d\u00f6da honom.\n\n\n=== piratf\u00e4ste ===\nunder slutet av 1600-talet och b\u00f6rjan av 1700-talet var madagaskar \u00f6k\u00e4nd f\u00f6r sina pirater. ut\u00f6ver saklavariket p\u00e5 \u00f6ns v\u00e4stra sida blomstrade under den h\u00e4r perioden betsimisarakafolket i \u00f6ster och det lilla kungad\u00f6met merina i de otillg\u00e4ngliga centrala delarna av \u00f6n.[k\u00e4lla beh\u00f6vs]\n\n\n=== merinas expansion ===\nunder slutet av 1700-talet b\u00f6rjade dock merina expandera genom er\u00f6vringar och ingiften i andra kungahus och snart kontrollerade merina i stort sett hela \u00f6n. vid kung andrianampoinimerinas d\u00f6d kontrollerade han ungef\u00e4r tv\u00e5 tredjedelar av \u00f6n och den var i princip enad under hans eftertr\u00e4dare radama i, vilken 1810 l\u00e4t utropa hovariket, och l\u00e4t modernisera landet efter v\u00e4sterl\u00e4ndskt m\u00f6nster. under drottning ranavalona i:s regeringstid blev landet, som tidigare haft kontakter med storbritannien och frankrike, mer isolerat f\u00f6r att sedan \u00e5ter \u00f6ppnas upp efter hennes d\u00f6d 1861. drottning ranavalona ii l\u00e4t 1869 d\u00f6pa sig och inledde en definitiv europeisering av landet. hon eftertr\u00e4ddes 1883 av ranavalona iii. 1882 b\u00f6rjade frankrike p\u00e5 nytt g\u00f6ra sina anspr\u00e5k p\u00e5 madagaskar. 1885 tvingade man ranavalona iii att erk\u00e4nna \u00f6n som franskt protektorat och att motta en fransk president i huvudstaden. v\u00e5ldsamma protester i landet ledde 1894 till en \u00f6ppen brytning.\n\n\n=== fransk koloni ===\nefter brytningen med frankrike skickades trupper som utan motst\u00e5nd besatte \u00f6n. 1895 tvingades drottning ranavalona iii till fred, och madagaskar blev en fransk skyddsstat. ett uppror 1896 ledde slutligen till att frankrike samma \u00e5r f\u00f6rklarade madagaskar som fransk koloni och 1897 avsattes drottning ranavalona iii. general joseph gallieni som kuvat upproret, blev \u00f6ns f\u00f6rste guvern\u00f6r. ranavalona och hennes familj gick i exil i algeriet, d\u00e4r hon avled 1917.\nunder 1930-talet fanns \u00f6nskem\u00e5l i antisemitiska kretsar om att deportera alla judar fr\u00e5n europa till madagaskar, vilket kallades f\u00f6r madagaskarplanen. denna plan genomf\u00f6rdes aldrig.\n\n\n=== \u00e5ter sj\u00e4lvst\u00e4ndigt ===\nlandet \u00e5terfick sin sj\u00e4lvst\u00e4ndighet 1960. fr\u00e5n 1975 var landet en socialistiskt inriktad enpartistat med band till sovjetunionen. 1992\u20131993 h\u00f6lls demokratiska val, vilket avslutade 17 \u00e5r av enpartistyre. 1997 vann 1970- och 1980-talens ledare, didier ratsiraka presidentvalet, men f\u00f6rlorade 2001 mot marc ravalomanana. \nden 14 mars 2009 uppgav ett antal medier att marc ravalomanana och regeringen hade avsatts av oppositionen i en icke konstitutionell process. det var oppositionsledaren och d\u00e5varande borgm\u00e4staren i antananarivo, andry rajoelina, som stod bakom denna statskupp och rajoelina f\u00f6rklarades av h\u00f6gsta domstolen vara president f\u00f6r ett interimistiskt regeringsorgan med ansvar att f\u00f6ra landet mot ett presidentval. 2010 antogs en ny konstitution genom en folkomr\u00f6stning och d\u00e4rigenom etablerades en fj\u00e4rde republik som bygger vidare p\u00e5 den demokratiska flerpartistruktur den tidigare konstitutionen vilat p\u00e5. efter att flera g\u00e5nger ha blivit uppskjutet h\u00f6lls i december 2013 slutligen ett nytt presidentval. valet vanns av hery rajaonarimampianina som tilltr\u00e4dde som president i januari 2014.andry rajoelina vann landets presidentval 2018. detta gjorde att han blivit president i \u00f6nationen madagaskar en andra g\u00e5ng.\n\n\n== geografi ==\nmadagaskar \u00e4r v\u00e4rldens fj\u00e4rde st\u00f6rsta \u00f6. fr\u00e5n norr till s\u00f6der \u00e4r den cirka 1 600 km och fr\u00e5n \u00f6ster till v\u00e4ster 580 km. \u00f6ns storlek g\u00e5r att j\u00e4mf\u00f6ra med kenya och l\u00e4ngden \u00e4r n\u00e4stan exakt den samma som sveriges.\nde st\u00f6rsta \u00f6arna \u00e4r nosy be (\"stora \u00f6n\") och sainte-marie (\u00e4ven kallad nosy boraha).\nmadagaskars anspr\u00e5k p\u00e5 bassas da india, europa, glorieuses\u00f6arna och juan de nova upprepades i en gemensam kommunik\u00e9 vid president ravalomananas statsbes\u00f6k p\u00e5 mauritius 21 december 2002. frankrike anser sig ha r\u00e4tt till \u00f6arna, som saknar fast befolkning, men \u00e4r intressanta ur ekonomisk och strategisk synpunkt eftersom de omges av 200 sj\u00f6mil territorialvatten.\n\n\n=== topografi ===\n\u00f6ns skogrika \u00f6stsida genomkorsas av framrusande b\u00e4ckar och faller brant ned i indiska oceanen. l\u00e4ngre in i landet \u00e5terfinns en bergig centralplat\u00e5 som utg\u00f6r 60  procent  av landets yta och har flera toppar h\u00f6gre \u00e4n \u00f6ver 2 500 m \u00f6.h. olika geologiska epoker finns representerade i \u00f6ns ol\u00e4ndiga terr\u00e4ng med dess branter, vulkaniska formationer och djupt utskurna dalar. i v\u00e4ster sluttar h\u00f6gplat\u00e5n l\u00e5ngsamt ned till ett brett och b\u00f6rdigt sl\u00e4ttlandskap. p\u00e5 det centrala h\u00f6glandet har b\u00e5de natur och uppodlad mark sydasiatisk karakt\u00e4r. \n\u00f6ns inre del domineras av det centrala h\u00f6glandet, vilket i \u00f6st leder ner i regnskog och en smal kustlinje. canal des pangalanes \u00e4r en 500 km l\u00e5ng kedja naturliga och konstgjorda sj\u00f6ar med kanaler parallellt med \u00f6stkusten. m\u00e5nga av madagaskars naturliga hamnar \u00e4r hotade av sediment fr\u00e5n erosion i madagaskars inland.\nh\u00f6glandet i mitten av landet delar upp \u00f6n i tv\u00e5 distinkta delar. plat\u00e5n varierar i h\u00f6jd mellan 750 och 1 350 m \u00f6.h. och k\u00e4nnetecknas av terrasserade dalar med risodling mellan de kala kullarna. d\u00e5 berggrunden har blivit kraftigt utsatt f\u00f6r erosion har den p\u00e5 vissa st\u00e4llen f\u00e4rgats r\u00f6d, vilket f\u00f6rklarar \u00f6ns smeknamn \"den r\u00f6da \u00f6n\".\nh\u00f6glandet markeras av tre h\u00f6gre bergszoner, tsaratanana-massivet i norr \u00e4r vulkaniskt och separerar hamnstaden antsiranana fr\u00e5n resten av landet. \u00f6ns h\u00f6gsta berg, maromokotro, med en h\u00f6jd av 2 876 m \u00f6.h. \u00e4r bel\u00e4get i det h\u00e4r massivet. ankaratra \u00e4r ett andra massiv. det \u00e5terfinns i centrala delen av \u00f6n s\u00f6der om huvudstaden och har landers andra h\u00f6gsta berg med en h\u00f6jd av 2 643 m \u00f6.h. ett tredje massiv \u00e4r andringitra-massivet med flera toppar \u00f6ver 2 400 m \u00f6.h inklusive landets tredje och fj\u00e4rde h\u00f6gsta punkter.\n\n\n=== hydrografi ===\nmadagaskars st\u00f6rsta flod \u00e4r betsiboka, och dess st\u00f6rsta sj\u00f6 heter alaotra.\n\n\n=== klimat ===\nklimatet \u00e4r tropiskt l\u00e4ngs kusterna, tempererat i inlandet och torrt i s\u00f6der. ibland f\u00f6rekommer cykloner.\n\n\n=== v\u00e4xt och djurliv ===\nmadagaskar har varit skilt fr\u00e5n det afrikanska fastlandet i mer \u00e4n 50 miljoner \u00e5r och har med tiden utvecklat sin egen s\u00e4rpr\u00e4glade natur. tre fj\u00e4rdedelar av floran och faunan finns bara h\u00e4r och ingen annanstans. \u00f6n \u00e4r k\u00e4nd f\u00f6r sina 28 olika sorters lemurer - sm\u00e5 primater med stora \u00f6gon - och f\u00f6r de sm\u00e5 taggiga, insekts\u00e4tande d\u00e4ggdjuren i familjen tanrekar. m\u00e5nga av \u00f6ns 1 000 orkid\u00e9arter \u00e4r endemiska, och h\u00e4r finns ocks\u00e5 h\u00e4lften av v\u00e4rldens alla kameleonter.\nf\u00f6re m\u00e4nniskans ankomst var \u00f6n troligen helt t\u00e4ckt av skog. regionen n\u00e4ra kustlinjen k\u00e4nnetecknas av tropisk regnskog, men av den ursprungliga regnskogen finns bara 4 procent kvar. den st\u00f6rsta kvarvarande ytan av sammanh\u00e4ngande regnskog ligger p\u00e5 masoalahalv\u00f6n i \u00f6n nord\u00f6stra del. idag g\u00e5r regnskogen l\u00e4ngre v\u00e4sterut \u00f6ver i fuktig savann och sedan i torr savann. madagaskars s\u00f6dra del \u00e4r numera t\u00e4ckt av savann med taggiga v\u00e4xter.\nf\u00f6r n\u00e4rvarande \u00e4r 90 procent av \u00f6n t\u00e4ckt med denna st\u00e4pp. trots f\u00f6rbud anv\u00e4nder madagaskars b\u00f6nder svedjebruk p\u00e5 50 procent av st\u00e4ppen. p\u00e5 s\u00e5 s\u00e4tt utvecklas dessa omr\u00e5den till artfattiga ytor med gr\u00e4s av sl\u00e4ktet aristida.p\u00e5 madagaskar f\u00f6rekommer flera djurarter som \u00e4r endemiska f\u00f6r \u00f6n. inhemska rovdjur tillh\u00f6r alla familjen eupleridae med arter som fossa, fanaloka och falanok. s\u00e4rskilt k\u00e4nda \u00e4r vissa grupper av primater som bara lever h\u00e4r, bland annat lemurer, fingerdjuret, muslemurer och indrier. en annan djurgrupp som n\u00e4stan uteslutande f\u00f6rekommer p\u00e5 \u00f6n \u00e4r tanrekar. flera av dessa djurgrupper fanns p\u00e5  madagaskar innan \u00f6n skildes fr\u00e5n afrikas fastland. d\u00e4refter\u00fe bildades flera olika arter som alla intog sin ekologiska nisch.\np\u00e5 madagaskar lever flera hotade arter. av doppingar fanns ursprungligen tv\u00e5 arter p\u00e5 \u00f6n. tachybaptus rufolavatus \u00e4r redan utrotad och tachybaptus pelzelnii listas av iucn som s\u00e5rbar. andf\u00e5geln anas bernieri klassificeras som starkt hotad. f\u00f6r n\u00e5gra hundra \u00e5r sedan fanns s\u00e4rskilt stora djur p\u00e5 \u00f6n som r\u00e4knades till den s\u00e5 kallade megafaunan. elefantf\u00e5glar dog troligen ut under 1500-talet och l\u00fdemurer av sl\u00e4ktena megaladapis och palaeopropithecus var upp till 1,5 meter l\u00e5nga. fr\u00e5n \u00f6n \u00e4r \u00e4ven tre utd\u00f6da arter av flodh\u00e4star k\u00e4nda.\ngroddjurspopulationen utg\u00f6rs huvudsakligen av familjerna mantellidae, tr\u00e5ngmynta grodor (microhylidae) och gr\u00e4sgrodor (hyperoliidae). f\u00f6r n\u00e4rvarande \u00e4r ungef\u00e4r 250 arter dokumenterade. trots den framskridande f\u00f6rst\u00f6ringen av habitat hittas fortfarande nya arter.[k\u00e4lla beh\u00f6vs]\n\n\n=== naturskydd ===\nn\u00e5gra av madagaskars st\u00f6rsta milj\u00f6problem \u00e4r vattenf\u00f6roreningar, att flera arter i \u00f6ns unika flora och fauna \u00e4r hotade samt jorderosion p\u00e5 grund av skogsavverkning. flera arter hotas av regionens urbanisering och svedjebruk. madagaskars regering f\u00f6rankrade milj\u00f6bevarande i landets f\u00f6rfattning men befolknings\u00f6kning och fattigdom begr\u00e4nsar m\u00f6jligheter f\u00f6r styrning. elektricitet \u00e4r dyrt p\u00e5 madagaskar och d\u00e4rf\u00f6r anv\u00e4nds ofta (\u00e4ven i st\u00e4der) tr\u00e4kol f\u00f6r matlagning. under den senaste tiden \u00f6kade naturskyddsomr\u00e5denas yta med 200 procent men ofta \u00e4r det sv\u00e5rt att kontrollera dessa omr\u00e5den. till exempel fanns nationalparken masoala i b\u00f6rjan bara p\u00e5 pappret och den ignorerades av omr\u00e5dets befolkning.\nenligt v\u00e4rldsbanken har madagaskar \"v\u00e4rldsrekord i erosion\" av b\u00f6rdig jord. p\u00e5 flera platser \u00e5terfinns grundvattenytan betydlig l\u00e4gre \u00e4n tidigare. sediment  flyttas av floderna till havet och begraver d\u00e4r v\u00e4rdefulla koralldjur. flera fiskarter f\u00f6rlorar d\u00e4rmed sina fortplantningsplatser och yngelhabitat. p\u00e5 n\u00e5gra platser p\u00e5b\u00f6rjades konstgjorda rev men ofta kan de inte kompensera slammets f\u00f6rst\u00f6ringskraft.\n\n\n== styre och politik ==\n\n\n=== f\u00f6rfattning och styre ===\nlandets senaste f\u00f6rfattning godk\u00e4ndes i en folkomr\u00f6stning \u00e5r 2010. \nmadagaskars president har en stark st\u00e4llning och innehar samtidigt posten som landets \u00f6verbef\u00e4lhavare. presidenten har d\u00e4rut\u00f6ver befogenhet att  utlysa folkomr\u00f6stningar och uppl\u00f6sa nationalf\u00f6rsamlingen n\u00e4r minst ett \u00e5r f\u00f6rflutit sedan det senaste presidentvalet. presidenten v\u00e4ljs i allm\u00e4nna val vart femte \u00e5r och m\u00e5ste ha en \u00e5lder av minst 35 \u00e5r.madagaskars premi\u00e4rminister utses av presidenten och ansvarar f\u00f6r att f\u00f6resl\u00e5 regeringens medlemmar och presidenten utf\u00e4rdar direktiv f\u00f6r arbetet.parlamentet best\u00e5r av tv\u00e5 kammare, senaten och nationalf\u00f6rsamlingen, och har den lagstiftande makten. senaten best\u00e5r av 63 ledam\u00f6ter och tv\u00e5 tredjedelar av dessa v\u00e4ljs vart femte \u00e5r av ett elektorskollegium som best\u00e5r av landets borgm\u00e4stare samt regionala politiker. \u00f6vriga ledam\u00f6ter utses av presidenten.nationalf\u00f6rsamlingens best\u00e5r av 151 ledam\u00f6ter. dessa v\u00e4ljs i allm\u00e4nna val vart femte \u00e5r i en kombination av proportionell representation och direktval i enmansvalkretsar.\n\n\n=== administrativ indelning ===\nenligt en f\u00f6rfattnings\u00e4ndring \u00e5r 2007 ersattes de tidigare sex provinserna med 22 regioner. vilka i sin tur \u00e4r indelade i 119 distrikt. distrikten \u00e4r indelade i &&&&&&&&&&&01597.&&&&&01 597 communes.\n\n\n=== r\u00e4ttsv\u00e4sen ===\nmadagaskars r\u00e4ttsv\u00e4sen \u00e4r starkt p\u00e5verkad av det franska r\u00e4ttssystemet.\ndomstolssystemet best\u00e5r av h\u00f6gsta domstolen, en appellationsdomstol, allm\u00e4nna underr\u00e4tter samt sm\u00e5m\u00e5lsdomstolar.\nd\u00f6dsstraffet avskaffades formellt \u00e5r 2014, men d\u00f6dsstraff har inte till\u00e4mpats sedan \u00e5r 1958. r\u00e4ttsv\u00e4sendet lider \u00e5r 2022 av b\u00e5de brist p\u00e5 ekonomiska resurser och kompetens.\n\n\n=== internationella relationer ===\nmadagaskar blev medlem i oau vid grundandet den 25 maj 1963 men suspenderades fr\u00e5n denna organisation i december 2001, vilket gjorde att man fick f\u00f6lja grundandet av den efterf\u00f6ljande organisationen, afrikanska unionen, som suspenderad medlem. den suspensionen h\u00e4vdes dock den 10 juli 2003. till f\u00f6ljd av en politisk kris suspenderades sedan landet en andra g\u00e5ng mellan den 20 mars 2009 och den 27 januari 2014.\n\u00e4ven usa inf\u00f6rde sanktioner mot madagaskar 2009 \u00e4ven dessa lyftes i samband med att en ny president installerades \u00e5r 2014.\n\n\n=== f\u00f6rsvar ===\nmadagaskar har 18 m\u00e5naders v\u00e4rnplikt.\nmadagaskars v\u00e4pnade styrkor bestod \u00e5r 2018 av cirka 13 500 aktiv personal f\u00f6rdelade p\u00e5 arm\u00e9n, flygvapnet och marinen. ut\u00f6ver dessa finns cirka 8 100 personal i ett halvmilit\u00e4rt gendarmeri.arm\u00e9n har den st\u00f6rsta styrkan med  cirka 12 500 aktiv personal. materielen bestod bland annat av l\u00e4tta stridsvagnar, spaningsstridsvagnar samt bepansrade personalfordon. arm\u00e9n hade ocks\u00e5 medeltungt artilleri samt luftv\u00e4rnsartilleri.flygvapnet omfattade en styrka p\u00e5 500 aktiv personal, transportflygplan samt helikoptrar.marinen bestod av en styrka p\u00e5 500 aktiv personal vilket inkluderade marinsoldater, patrullfartyg och  landningsfarkost.\n\n\n== ekonomi och infrastruktur ==\nmadagaskar \u00e4r ett av jordens fattigaste l\u00e4nder. under den f\u00f6rsta sj\u00e4lvst\u00e4ndighetstiden bedrev landet en v\u00e4stv\u00e4nlig politik som ocks\u00e5 gjorde att kolonialtidens ekonomiska f\u00f6rh\u00e5llanden, dominerade av franska f\u00f6retag, bestod. \nfr\u00e5n 1972 inf\u00f6rdes en socialistisk politik med omfattande f\u00f6rstatliganden. det d\u00e5liga ekonomiska utfallet tvingade landet att \u00e5ter liberalisera ekonomin stegvis under 1980-talet, med st\u00f6d av v\u00e4rldsbanken, vilket lett till en b\u00e4ttre ekonomisk utveckling. 1991 \u00f6vergavs socialismen slutgiltigt, \u00e4ven om \u00e5tskilliga f\u00f6retag kvarst\u00e5r i statlig \u00e4go. de politiska kriserna 1991 och 2001-2002 resulterade i tillf\u00e4lliga tillbakag\u00e5ngar. sedan 1993 har korruption och politisk instabilitet g\u00e5tt hand i hand med ekonomisk oreda och en infrastruktur i uppl\u00f6sning.[k\u00e4lla beh\u00f6vs]\n\n\n=== n\u00e4ringsliv ===\n\n\n==== jord- och skogsbruk, fiske ====\n\u00e5r 2017 stod jordbruket f\u00f6r 24 % av bnp och sysselsatte ungef\u00e4r 80 % av befolkningen.jordbruket bedrivs p\u00e5 traditionellt vis enligt gamla metoder. majoriteten av b\u00f6nderna bedriver traditionell risodling, f\u00f6retr\u00e4desvis p\u00e5 h\u00f6glandet. flera cykloner har orsakat stora skador p\u00e5 risf\u00e4lten vilket gjort att import av ris har varit n\u00f6dv\u00e4ndigt vissa \u00e5r.f\u00f6r lokal konsumtion odlas bland annat majs, kassava, frukt och s\u00f6tpotatis, men \u00e4ven tobak och en viss produktion av bomull, kokosn\u00f6tter, kakao och b\u00f6nor. f\u00f6r export odlas kaffe, jordn\u00f6tter, vanilj och kryddnejlika. \u00e5r 2019 var madagaskars v\u00e4rldens st\u00f6rsta producent av vanilj med en produktion p\u00e5 2900 ton.boskapsbest\u00e5ndet \u00e4r stort men ger en liten avkastning och h\u00e5lls ofta av andra sk\u00e4l \u00e4n ekonomiska.\n\n\n==== energi och r\u00e5varor ====\n\u00e5r 2019 hade 39 % av befolkningen tillg\u00e5ng till elektricitet. \u00e5r 2016 kom 74 % av energin fr\u00e5n fossila br\u00e4nslen, 24 % fr\u00e5n vattenkraft och 2 % fr\u00e5n andra f\u00f6rnybara energik\u00e4llor.\n\n\n==== industri ====\n\u00e5r 2017 stod industrin f\u00f6r 19,5 % av bnp.madagaskars industri \u00e4r underutvecklad trots att landet var ett av de f\u00f6rsta i afrika att etablera industrif\u00f6retag.produktionen best\u00e5r bland annat av livsmedel, relaterade till f\u00f6r\u00e4dling av jordbruksprodukter, cement, tr\u00e4varor och jordbruksredskap. traditionellt viktiga industrivaror \u00e4r textilier, papper och tv\u00e5l liksom bryggerier.\n\n\n==== tj\u00e4nster och turism ====\n\u00e5r 2017 stod servicesektorn f\u00f6r 56,4 % av bnp.tj\u00e4nstesektorn omfattar  handel och finans. under \u00e5r 2019 bes\u00f6ktes madagaskar av 486 000 turister, vilket kan j\u00e4mf\u00f6ras med 380 000 under 2018.\n\n\n==== ekonomisk utveckling ====\nunder 1970- och 1980-talen bedrevs planekonomiska f\u00f6rs\u00f6k och landet saknade ekonomiska reformer, vilket ledde till att utvecklingen gick l\u00e5ngsamt under m\u00e5nga \u00e5r. under demokratiseringen p\u00e5 1990-talet blev v\u00e4stv\u00e4rlden ett mer intressant omr\u00e5de. \u00e5r 2009 skedde ett maktskifte och madagaskar blev internationellt isolerat.i slutet av 1980-talet och i b\u00f6rjan p\u00e5 1990-talet inf\u00f6rdes nya ekonomiska reformer p\u00e5 madagaskar. under marc ravalomananas styre fr\u00e5n \u00e5r 2002 kunde en viss uppg\u00e5ng noteras g\u00e4llande den ekonomiska situationen. tillv\u00e4xttakten har sedan \u00e5r 2003 varit relativt h\u00f6g och samtidigt har inflationen sjunkit. trots de ekonomiska reformerna kvarstod problemet med korruption och antalet fattiga var konstant. \u00e5r 2007 levde ungef\u00e4r 70 % av befolkningen, enligt v\u00e4rldsbanken, p\u00e5 en dollar om dagen. regeringen har f\u00f6rs\u00f6kt att st\u00e4rka madagaskars ekonomiska position genom att investera i infrastrukturen. jordbruks- och f\u00f6retagsindustrin blev privata under de ekonomiska reformerna. \n\n\n=== handel ===\nde mest betydande exportvarorna \u00e4r kaffe och vanilj. \u00e4ven naturtillg\u00e5ngar som olja och \u00e4delstenar har b\u00f6rjat ge landet exportinkomster. den utl\u00e4ndska satsningen g\u00e4llande varor har \u00f6kat fr\u00e5n bland annat l\u00e4nder som mauritius och frankrike. frihandelszonerna har \u00f6kat syssels\u00e4ttningen i landet inom den formella sektorn. den informella sektorn \u00e4r fortfarande stor i storst\u00e4derna. madagaskar \u00e4r dock i stort behov av b\u00e5de bist\u00e5nd och l\u00e5n fr\u00e5n andra l\u00e4nder. f\u00f6r att utveckla sin turism m\u00e5ste landet investera till exempel i hotell.h\u00f6sten 2009 utesl\u00f6ts madagaskar fr\u00e5n agoa-avtalet (african growth and opportunity act). innan dess kom mer \u00e4n h\u00e4lften av inkomsterna fr\u00e5n textilindustrin av exportleverant\u00f6ren usa. madagaskars import \u00e4r st\u00f6rre \u00e4n exporten. frankrike \u00e4r viktigaste handelspartnern och under 2009 k\u00f6pte frankrike cirka en tredjedel av hela madagaskars export. thailand och kina \u00e4r viktiga handelspartners f\u00f6r importen. n\u00e5gra av landets st\u00f6rsta bist\u00e5ndsgivare, som madagaskar \u00e4r i stort behov av, \u00e4r japan, v\u00e4rldsbanken och eu.\n\n\n=== infrastruktur ===\n\n\n==== transporter ====\np\u00e5 madagaskar anv\u00e4nds huvudsakligen det 49 638 km l\u00e5nga v\u00e4gn\u00e4tet med 5 289 km asfalterade v\u00e4gar. i st\u00e4der syns oftast fordon som \u00e4r m\u00e4nnisko- eller djurdragna. till de viktigaste str\u00e4ckorna utanf\u00f6r samh\u00e4llena r\u00e4knas den mest trafikerade route nationale n\u00b01 fr\u00e5n antananarivo till tsiroanomandidy, den ekonomiskt viktiga route nationale n\u00b02 fr\u00e5n huvudstaden till toamasina samt route nationale n\u00b04 fr\u00e5n antananarivo till mahajanga.j\u00e4rnv\u00e4gsn\u00e4tet \u00e4gdes l\u00e4nge av staten men 2003 fick f\u00f6retaget madarail f\u00f6r 25 \u00e5r koncessionen att bedriva n\u00e4tet. det 1 030 km l\u00e5nga n\u00e4tet best\u00e5r av tv\u00e5 enheter. tananarive-c\u00f4te-est-line (t.c.e.)  fr\u00e5n huvudstaden till toamasina vid ostkusten och fianarantsoa-c\u00f4te-est-line (f.c.e.) fr\u00e5n fianarantsoa till manakara (likas\u00e5 vid \u00f6stkusten). dessa huvudlinjer har n\u00e5gra bibanor.hamnen vid toamasina \u00e4r landets viktigaste och 2005 stod den f\u00f6r 68 % av madagaskars sj\u00f6handelsvolym. floderna i \u00f6ns centrum \u00e4r vanligen f\u00f6r sm\u00e5 f\u00f6r st\u00f6rre fartyg. bara floden betsiboka kan trafikeras p\u00e5 80 kilometers l\u00e4ngd.v\u00e4garna \u00e4r ofta i d\u00e5ligt skick och d\u00e4rf\u00f6r har flygplan st\u00f6rre betydelse p\u00e5 \u00f6n. redan under 1950-talet hade madagaskar omkring 400 flygplatser och 58 av dem trafikerades med linjeflyg. air madagascar har monopol p\u00e5 inrikesflyg. flygtrafiknavet i landet \u00e4r ivato international airport vid huvudstaden med f\u00f6rbindelser till bland annat paris, johannesburg och bangkok. 2006 hade flygplatsen 682 704 passagerare, vilket utgjorde ungef\u00e4r h\u00e4lften av hela landets flygtrafik.\n\n\n==== utbildning och forskning ====\n\u00e5r 2016 var l\u00e4s- och skrivkunnigheten 64,7 % av den vuxna befolkningen.grundskoleutbildningen p\u00e5 fem \u00e5r \u00e4r obligatorisk, med skolstart vid sex \u00e5rs \u00e5lder, och \u00e4r gratis. sekund\u00e4rskolan best\u00e5r av fyra plus tre \u00e5r. d\u00e4rut\u00f6ver finns ocks\u00e5 ett antal h\u00f6gre utbildningar och l\u00e4ros\u00e4ten att v\u00e4lja mellan, \u00e4ven om endast \u00e4r en liten andel v\u00e4ljer att studera vidare.officiellt undervisningsspr\u00e5k \u00e4r madagassiska, men alla l\u00e4ser \u00e4ven franska. det finns b\u00e5de privata och offentliga skolor, och en stor andel skolor bedrivs av kristna missioner.\n\n\n== befolkning ==\n\n\n=== demografi ===\n\n\n==== statistik ====\n\n\n==== minoriteter ====\nbefolkningen best\u00e5r av 18 etniska huvudgrupper. de flesta madagasker \u00e4r multietniska, vilket \u00e5terspeglar landets mix av nybyggare och historiska bakgrund.befolkningens ursprung utg\u00f6rs huvudsakligen av en blandning med h\u00e4rkomst fr\u00e5n afrika och nuvarande indonesien.\nbefolkningen utg\u00f6rs till 25 procent av merina-folket som bor i omr\u00e5det kring antananarivo. andra etniska grupper \u00e4r bland annat betsimisaraka som f\u00f6retr\u00e4desvis \u00e4r bosatta i den nord\u00f6stra delen av landet, betsileo som \u00e4r bosatta p\u00e5 plat\u00e5n runt fianarantsoa, tsimihety i norr och antanandroy i s\u00f6der. sakalava-folket bor f\u00f6retr\u00e4desvis l\u00e4ngs v\u00e4stkusten. det finns ocks\u00e5 ett antal mindre grupper av europ\u00e9er, komorer, indier och kineser.\n\n\n==== spr\u00e5k ====\ndet officiella och gemensamma spr\u00e5ket \u00e4r malagassiska. \u00e4ven franska \u00e4r officiellt spr\u00e5k och talades \u00e5r 2018 av knappt en fj\u00e4rdedel av befolkningen. engelska \u00e4r inte officiellt spr\u00e5k men talades samma \u00e5r av cirka 8 procent av befolkningen.\n\n\n=== religion ===\n\u00e5r 2021 ut\u00f6vade ungef\u00e4r h\u00e4lften av befolkningen den traditionella madagaskiska religionen d\u00e4r f\u00f6rf\u00e4dersdyrkan spelar en viktig roll. drygt 40 procent var kristna, varav drygt h\u00e4lften katoliker och h\u00e4lften protestanter. sju procent var muslimer, fr\u00e4mst invandrare fr\u00e5n komorerna.den traditionella madagaskiska religionen \u00e4r en blandning mellan f\u00f6rf\u00e4dersdyrkan och animism, d\u00e4r de avlidna tros straffa eller bel\u00f6na de nu levande. den kombineras med en tro p\u00e5 lokala andar och ett komplext system av tabun som \u00e4r sammanfl\u00e4tade med detta. till religionen h\u00f6r ocks\u00e5 zanahary, skaparen, eller andriamanitra, den doftande.\n\n\n=== sociala f\u00f6rh\u00e5llanden ===\nmadagaskar hade (2021) en relativt ung befolkning, d\u00e4r drygt 60 procent var under 25 \u00e5r. samtidigt var befolkningstillv\u00e4xten h\u00f6g, vilket berodde p\u00e5 de h\u00f6ga fertilitetstalen p\u00e5 mer \u00e4n fyra barn per kvinna. vidare var stora familjer normen. m\u00e5nga kvinnor gifte sig i ung \u00e5lder och skaffade barn tidigt, ofta under press fr\u00e5n familjen. kombinationen unga mammor, fattigdom och brist p\u00e5 sjukv\u00e5rdspersonal har gett resultatet h\u00f6g andel sp\u00e4dbarnsd\u00f6d och m\u00f6drad\u00f6dlighet. barn\u00e4ktenskap och arrangerade \u00e4ktenskap var mycket vanliga trots att lagstiftningen f\u00f6rbj\u00f6d barn\u00e4ktenskap.\n\n\n=== h\u00e4lsa, \u00f6vriga befolkningsdata ===\n\nenligt uppgifter fr\u00e5n 2022 var befolkningen till \u00f6verv\u00e4gande del bosatta p\u00e5 landsbygden d\u00e4r fattigdom och kronisk undern\u00e4ring var utbredd. \u00e5r 2018 ber\u00e4knades 26,4 procent av barnen under fem \u00e5r vara undern\u00e4rda.\u00e5r 2020 ber\u00e4knades 0,3 procent av befolkningen vara smittade med hiv/aids, vilket motsvarade 42 000 personer. samma \u00e5r avled &&&&&&&&&&&01800.&&&&&01 800 personer i aids.\n\n\n== kultur ==\n\n\n=== massmedier ===\nmadagaskars massmedier p\u00e5verkas starkt av \u00e4garnas politiska och ekonomiska intressen, vilket gjort att medierna i h\u00f6g grad blivit politiserade.\n\n\n==== press och f\u00f6rlag ====\n\u00e5r 2019 fanns fyra privat\u00e4gda, och en katolsk, dagliga nyhetstidningar.\n\n\n==== radio och television ====\nradio \u00e4r det huvudsakliga mediet f\u00f6r inh\u00e4mtning av nyheter. staten har monopol p\u00e5 rikst\u00e4ckande s\u00e4ndningar men det finns hundratals privata, lokala radio- och tv-kanaler.\n\n\n=== konstarter ===\n\n\n==== litteratur ====\nd\u00e5 madagaskar fortfarande var koloni f\u00f6rs\u00f6kte man, utan framg\u00e5ng, inf\u00f6ra franskan som kulturspr\u00e5k. det inhemska spr\u00e5ket beh\u00f6ll sin starka position eftersom det ocks\u00e5 varit skriftspr\u00e5k under m\u00e5nga sekler. det finns en stor m\u00e4ngd skriven text tillg\u00e4nglig.\nhain teny \u00e4r en urgammal genre som \u00e5teruppv\u00e4cktes under 1900-talet och genren har f\u00e5tt flera framg\u00e5ngsrika f\u00f6rfattare under b\u00f6rjan av 2000-talet. det \u00e4r en form av poetisk recitation f\u00f6r tv\u00e5 r\u00f6ster.\n\n\n=== traditioner ===\n\n\n==== kl\u00e4der och mode ====\nden typiska kl\u00e4dseln varierar dels beroende av plats och dels beroende p\u00e5 socioekonomisk status.p\u00e5 landsbygden och i de socioekonomiskt l\u00e4gre, eller \u00e4ldre, delarna av st\u00e4derna b\u00e4rs vanligen mer traditionella kl\u00e4der. f\u00f6r m\u00e4n best\u00e5r de traditionella kl\u00e4derna av en stor skjorta samt shorts alternativt l\u00e5nga byxor. kvinnorna b\u00e4r kl\u00e4nningar med rynkade kjolar. l\u00e4ngs kusten b\u00e4r kvinnorna ist\u00e4llet kjol som adderas med en topp i form av en rektangul\u00e4r sjal, lamba. denna b\u00e4rs i synnerhet vid h\u00f6gtidliga tillf\u00e4llen.madagasker i medelklassen och ungdomar i storst\u00e4der \u00e4r influerade av v\u00e4sterl\u00e4ndsk kl\u00e4dsel och b\u00e4r till vardags ofta kl\u00e4nningar eller jeans, \u00e4ven om de ofta kombineras med en uppdaterad form av traditionella inslag.   \n\n\n== internationella rankningar ==\n\n\n== se \u00e4ven ==\nv\u00e4nskapsf\u00f6reningen sverige-madagaskar\n\n\n== referenser ==\ngeographica - atlas och uppslagsverk \u00f6ver v\u00e4rldens folk och l\u00e4nder [[special:bokk\u00e4llor/9783833141294|isbn 978-3-8331-4129-4]]\nsvenska dagbladets artikel den 14 mars 2009\n\n\n=== noter ===\n\n\n== externa l\u00e4nkar ==\nstaten madagaskars webbplats"