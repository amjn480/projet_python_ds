"i giochi olimpici dell'era moderna sono un evento sportivo quadriennale che prevede la competizione tra i migliori atleti nel mondo in quasi tutte le discipline sportive praticate nei cinque continenti abitati.\nessi, pur essendo comunemente chiamati anche olimpiadi, non sono da confondere con l'olimpiade: quest'ultima indica l'intervallo di tempo di quattro anni che intercorre tra un'edizione dei giochi olimpici e la successiva. per questo, anche se i giochi del 1916, 1940 e 1944 non sono stati disputati, si \u00e8 continuato a conteggiare le olimpiadi, cosicch\u00e9 i giochi di tokyo 2020 sono stati la trentaduesima edizione.\nil nome giochi olimpici \u00e8 stato scelto per ricordare i giochi olimpici antichi che si svolgevano nell'antica grecia in onore degli dei presso la citt\u00e0 di olimpia, nei quali si sfidavano i migliori atleti greci. il barone pierre de coubertin alla fine del xix secolo ebbe l'idea di organizzare dei giochi simili a quelli dell'antica grecia, e quindi preclusi al sesso femminile, ma su questo punto non venne ascoltato. le prime olimpiadi dell'era moderna si svolsero ad atene nel 1896. a partire dal 1924, vennero istituiti anche dei giochi olimpici specifici per gli sport invernali. in pi\u00f9, esistono anche le paralimpiadi, competizioni fra persone disabili. dall'edizione invernale del 1994 non si tiene pi\u00f9 nello stesso anno di quella estiva, ma sfalsata di due anni.\nla bandiera olimpica, uno dei simboli pi\u00f9 riconosciuti al mondo, raffigura cinque anelli intrecciati in campo bianco, che simboleggiano i cinque continenti. i colori scelti sono presenti nelle bandiere di tutte le nazioni, quindi la loro combinazione simboleggia tutti i paesi, mentre l'intreccio degli anelli rappresenta l'universalit\u00e0 dello spirito olimpico.\nle regole e le linee guida per l'organizzazione dei giochi olimpici (sia quelli estivi che quelli invernali), compreso come deve essere il simbolo delle olimpiadi, quale deve essere la bandiera e il motto, sono contenuti nella carta olimpica, un documento ufficiale composto da 6 capitoli e 61 paragrafi, nei quali si spiegano i valori del movimento olimpico, come si celebrano, si organizzano e si amministrano i giochi olimpici\n\n\n== storia ==\n\n\n=== antichit\u00e0 ===\n\ni primi giochi olimpici si svolsero nel 776 a.c. ad olimpia, in grecia.\nall'inizio era essenzialmente una manifestazione locale e veniva disputata unicamente un'antica gara di corsa. successivamente si aggiunsero altri sport e i giochi arrivarono a comprendere corsa (anche con i carri), pugilato, lotta e pentathlon.\nda quel momento in poi, i giochi divennero lentamente sempre pi\u00f9 importanti in tutta la grecia antica, diventando anche il punto d'inizio dei loro calendari, raggiungendo l'apice nel vi secolo a.c. e nel v secolo a.c. le olimpiadi avevano anche un'importanza religiosa, in quanto si svolgevano in onore di zeus, una statua del quale si trovava ad olimpia. il numero di gare crebbe a venti, e le celebrazioni si estendevano su pi\u00f9 giorni. i vincitori delle gare erano ammirati e immortalati. i giochi si tenevano ogni quattro anni e il periodo della celebrazione divenne noto come olimpiade. per tutta la durata dei giochi (cinque giorni) venivano sospese le guerre in tutta la grecia: questa era chiamata tregua olimpica. anche oggi si svolgono ogni 4 anni.\nla partecipazione era riservata a greci liberi che potessero vantare antenati greci. la necessit\u00e0 di dedicare molto tempo agli allenamenti comportava che solo i membri delle classi pi\u00f9 facoltose potessero prendere in considerazione di partecipare. venivano esclusi dalla partecipazione gli schiavi, gli stranieri, gli assassini, i sacrileghi e le donne.\ni giochi persero gradualmente importanza con l'aumentare del potere romano in grecia. sorsero problemi legati alla corruzione all'interno delle competizioni sportive, nonch\u00e9 problemi legati alla sicurezza delle manifestazioni.\nl'avvento del cristianesimo ebbe un'influenza determinante sul declino dei giochi e la loro estinzione. quando il cristianesimo divenne la religione ufficiale dell'impero romano, i vescovi e gli scrittori cristiani palesarono la loro avversione per le celebrazioni e i riti pagani e la loro repulsione nei confronti dell'agonismo. i padri della chiesa in numerosi scritti esortano i cristiani a resistere alle infatuazioni dei ludi agonali: sant'agostino deprec\u00f2 con toni aspri gli spettacoli atletici. fu cos\u00ec che nel 393 d.c., sulla scia della strage di tessalonica (avvenuta tre anni prima), dietro l'influenza del vescovo di milano ambrogio, l'imperatore teodosio li viet\u00f2, ponendo fine a una storia durata pi\u00f9 di 1000 anni.\n\n\n=== la rinascita dei giochi olimpici ===\n\nla memoria degli antichi giochi olimpici rimase viva, esercitando fascino ed inducendo, nell'et\u00e0 moderna, a dei revival: gi\u00e0 nel xvii secolo, si teneva in inghilterra un festival sportivo che prendeva proprio il nome dalle olimpiadi. nei secoli seguenti eventi simili vennero organizzati in francia e in grecia, ma si trattava di manifestazioni su piccola scala e sicuramente non internazionali. questo era il caso al tempo della rivoluzione francese quando si svolsero le olimpiadi della repubblica nel 1796, 1797 e 1798. l'interesse nella rinascita dei giochi olimpici crebbe quando le rovine dell'antica olimpia vennero scoperte dagli archeologi tedeschi alla met\u00e0 del xix secolo.\n\ncontemporaneamente un barone francese, pierre de coubertin, cercava una spiegazione alla sconfitta francese nella guerra franco-prussiana (1870-1871). giunse alla conclusione che i francesi non avevano ricevuto un'educazione fisica adeguata, e si impegn\u00f2 per migliorarla. de coubertin voleva anche trovare un modo di avvicinare le nazioni, di permettere ai giovani del mondo di confrontarsi in una competizione sportiva, piuttosto che in guerra. la rinascita dei giochi avrebbe permesso di raggiungere entrambi gli obiettivi.\nnel 1892, durante il quinto anniversario dell'unione delle societ\u00e0 francesi degli sport atletici, de coubertin chiese il rilancio dei giochi olimpici, ma senza molto successo. de coubertin present\u00f2 ancora una volta in pubblico le sue idee nel giugno 1894 durante un congresso presso l'universit\u00e0 della sorbona a parigi. il 23 giugno, ultimo giorno del congresso, venne deciso che i primi giochi olimpici dell'era moderna si sarebbero svolti nel 1896 ad atene, in grecia, la terra dove erano nati in antichit\u00e0. fu fondato il comitato olimpico internazionale (cio) per organizzare l'evento, sotto la presidenza del greco dem\u00e9trios vik\u00e9las.le prime olimpiadi dell'era moderna furono un successo. con 241 atleti, fu per l'epoca il pi\u00f9 grande evento sportivo internazionale mai organizzato. la grecia chiese di diventare sede permanente di tutti i futuri giochi olimpici, ma il cio decise che le olimpiadi avrebbero dovuto essere organizzate di volta in volta in una nazione diversa, al fine di sottolinearne maggiormente l'universalit\u00e0. le seconde olimpiadi furono assegnate a parigi, francia.\n\n\n== interferenze con le olimpiadi ==\n\n\n=== guerra ===\ncontrariamente alle speranze del barone de coubertin, le olimpiadi non impedirono le guerre. i giochi della vi olimpiade nel 1916 furono cancellati a causa dello scoppio della prima guerra mondiale, e lo stesso avvenne per le edizioni del 1940 e del 1944 a causa della seconda guerra mondiale. inoltre i vincitori della prima guerra mondiale impedirono alle nazioni sconfitte di partecipare ai giochi di anversa 1920. lo stesso accadde nel 1948; tutte le nazioni che persero la guerra (tranne l'italia, a cui venne riconosciuta l'attenuante di aver dichiarato guerra, dopo l'armistizio del 1943, all'invasore tedesco) vennero escluse dai giochi di londra. dal 1992 il cio in occasione di ogni olimpiade chiede ufficialmente alla comunit\u00e0 internazionale (con il supporto dell'onu) di osservare la tregua olimpica.\n\n\n=== politica ===\nla politica interfer\u00ec sullo svolgimento delle olimpiadi anche in altre occasioni. i giochi di berlino 1936 furono utilizzati come strumento di propaganda dal partito nazionalsocialista tedesco dei lavoratori. in queste olimpiadi, luz long diede a jesse owens consigli utili a vincere il salto in lungo, nonostante fosse un suo avversario; questo gesto viene considerato da molti un esempio di \"vero spirito olimpico\". la spagna non prese parte a queste olimpiadi e, come contromanifestazione a queste, il governo spagnolo del fronte popolare organizz\u00f2 a barcellona una competizione sportiva internazionale chiamata olimpiade popolare, che non pot\u00e9 tuttavia avere luogo a causa dello scoppio della guerra civile spagnola.\nl'urss non prese parte ai giochi fino alle olimpiadi di helsinki 1952 e dal 1928 al 1956 organizz\u00f2 una competizione sportiva internazionale chiamata spartachiadi. molti atleti comunisti scelsero di non disputare le olimpiadi e disputarono invece le spartachiadi.i giochi di melbourne 1956 furono i primi ad essere boicottati: paesi bassi, spagna e svizzera rifiutarono di parteciparvi in segno di protesta per la repressione da parte sovietica della rivolta ungherese del 1956; inoltre anche cambogia, egitto, iraq e libano boicottarono i giochi a causa della crisi di suez.un evento a rilevanza politica di scala minore avvenne durante le celebrazioni dei giochi di citt\u00e0 del messico 1968. due atleti afroamericani della squadra di atletica leggera degli stati uniti d'america, tommie smith e john carlos, durante l'esecuzione dell'inno statunitense alla cerimonia di premiazione dei 200 metri, eseguirono il saluto delle pantere nere per denunciare il razzismo contro gli afroamericani negli stati uniti.il massacro di monaco di baviera fu un evento terroristico avvenuto durante le olimpiadi estive del 1972, a monaco di baviera (germania ovest). un commando dell'organizzazione terroristica palestinese settembre nero irruppe negli alloggi destinati agli atleti israeliani del villaggio olimpico, uccidendo subito due atleti che avevano tentato di opporre resistenza e prendendo in ostaggio altri nove membri della squadra olimpica di israele. durante il sequestro ed il successivo tentativo di liberazione da parte della polizia tedesca, tutti gli atleti sequestrati furono uccisi; morirono anche cinque fedayyin ed un poliziotto tedesco.\nnegli anni settanta e ottanta furono invece i boicottaggi a segnare i giochi. prima furono i paesi africani a boicottare montr\u00e9al 1976 per protestare contro la tourn\u00e9e in sudafrica, in pieno regime di apartheid, della nazionale neozelandese di rugby. ai giochi di mosca 1980 furono gli stati uniti, assieme ad altri paesi del blocco occidentale, a rifiutarsi di partecipare a causa dell'intervento sovietico in afghanistan. per reazione, i sovietici e i loro partner del blocco orientale boicottarono i successivi giochi di los angeles 1984. inoltre la corea del nord boicott\u00f2 le olimpiadi di seul 1988 e venne appoggiata da cuba, madagascar, etiopia e nicaragua.\n\n\n=== pandemia di covid-19 ===\nil 24 marzo 2020 \u00e8 stato annunciato il rinvio al 2021 dei giochi della xxxii olimpiade per la pandemia di covid-19. per tale rinvio, per la prima volta nella storia dei giochi olimpici estivi, la manifestazione si disputa in un anno dispari e, per l'emergenza sanitaria, senza pubblico.\n\n\n== il cio e il movimento olimpico ==\nil comitato olimpico internazionale, fondato il 23 giugno 1894 dal barone francese pierre de coubertin, \u00e8 la massima autorit\u00e0 del movimento olimpico. il suo ruolo \u00e8 quello di promuovere sport, anche di alti livelli, solamente come sport, per tutti, e senza distinzioni. inoltre, garantisce la regolare organizzazione dei giochi ed incoraggia fortemente la promozione dello sport femminile, dell'etica sportiva e dello sport pulito, senza doping. le regole e le linee guida in base alle quali il cio opera sono delineate nello statuto olimpico.\nil comitato olimpico internazionale \u00e8 attualmente guidato dal tedesco thomas bach.\ntre gruppi di organizzazioni operano a un livello pi\u00f9 specialistico:\n\nle federazioni internazionali, i corpi di governo internazionali di uno sport (ad esempio la fifa, federazione internazionale del calcio, e la fiba, la federazione internazionale della pallacanestro)\ni comitati olimpici nazionali, che regolano il movimento olimpico all'interno di una nazione (ad esempio, il coni \u00e8 il comitato olimpico dell'italia)\ni comitati organizzatori dei giochi olimpici, che si occupano dell'organizzazione di una specifica edizione delle olimpiadi.attualmente, 202 comitati olimpici nazionali e 35 federazioni internazionali fanno parte del movimento olimpico. i comitati organizzatori dei giochi vengono disciolti dopo le celebrazioni dei giochi, quando tutto il lavoro burocratico \u00e8 stato svolto.\npi\u00f9 in generale, il termine movimento olimpico viene talvolta usato per comprendere chiunque e qualsiasi cosa sia coinvolta nelle olimpiadi, come i corpi di governo sportivo nazionali, gli atleti, i media e gli sponsor dei giochi.\nil cio ritiene tutti i diritti relativi alla organizzazione, marketing, trasmissione, e riproduzione attraverso qualunque mezzo dei giochi olimpici. \u00e8 titolare di tutti i diritti riguardanti i giochi olimpici estivi e invernali: simboli, bandiera, immagine, motto, inno, compreso il simbolo dei cinque cerchi.\nil movimento olimpico riceve la maggior parte dei suoi finanziamenti dai diritti dei giochi comprati dalle televisioni di tutto il mondo. inoltre beneficia dei partner olimpici, attraverso un programma di sponsorizzazione, che comprende molte societ\u00e0 multinazionali.\nla sede del cio \u00e8 a losanna, svizzera.\n\n\n=== contestazioni al cio ===\n\nil cio \u00e8 stato pi\u00f9 volte oggetto di contestazione da parte di associazioni e della societ\u00e0 civile. fra i tanti aspetti che vengono contestati il fatto che alcuni membri del cio stesso fossero uomini politicamente legati a dittatori.\nemblematici i casi di juan antonio samaranch, ex presidente del cio e elemento di spicco della dittatura di francisco franco, e di mohamad bob hasan, ex membro del cio e ministro del dittatore suharto. particolari contestazioni suscitarono l'assegnazione dell'\"ordine olimpico\" a personalit\u00e0 dittatoriali e sanguinarie come nicolae ceau\u0219escu e a personalit\u00e0 discusse come henry kissinger.\nun elemento di critica \u00e8 la riproposizione del rito della marcia della fiamma olimpica, introdotto dal regime nazista di adolf hitler durante le olimpiadi di berlino nel 1936.\naltre perplessit\u00e0 nascono dalle ragioni dell'assegnazione della sede di svolgimento dei giochi olimpici. tale aspetto \u00e8 balzato agli onori della cronaca durante i giochi invernali di salt lake city, dove la magistratura inquirente ha ipotizzato reati di corruzione nei confronti di alcuni membri per avvantaggiare alcune candidature piuttosto di altre. la procedura di assegnazione prevede che a circa dieci anni dalla data delle competizioni si presentino davanti al cio le citt\u00e0 candidate, rappresentate dai comitati promotori, sottoponendo il loro programma sportivo e infrastrutturale e ponendolo al vaglio e allo studio del cio.\ndopo la votazione si passa alla firma di un contratto piuttosto complesso, in cui \u00e8 previsto, tra l'altro, che i governi nazionali firmatari garantiscano che una percentuale degli incassi (per esempio, i proventi del marketing) andranno al cio e che questi non sar\u00e0 coinvolto in eventuali passivi dell'organizzazione, che ovviamente saranno accollati al settore pubblico nazionale, visto che i comitati organizzatori sono, de facto, \"casse vuote\".\nanche l'ingresso nel cio ha spesso destato dubbi, in quanto non avviene attraverso elezione dei membri o nomina da parte di qualche ente governativo, ma tramite un meccanismo di cooptazione del presidente, e i membri non hanno la facolt\u00e0 di esprimere opinioni ufficiali discordi dalla versione cio. l'amministrazione del cio si svolge attraverso l'assemblea plenaria, ma il potere vero \u00e8 in mano al comitato esecutivo, composto da quindici membri tra cui il presidente del cio, quattro vicepresidenti e altri dieci che durano in carica quattro anni e sono scelti dall'assemblea con voto segreto.\n\n\n== simboli olimpici ==\n\nil movimento olimpico utilizza diversi simboli, principalmente ispirati alle idee e agli ideali espressi da de coubertin.\nprobabilmente il simbolo pi\u00f9 noto sono i cinque cerchi della bandiera olimpica, che viene issata ad ogni edizione dei giochi a partire dal 1920. essa raffigura cinque anelli, di diverso colore, intrecciati in campo bianco. gli anelli sono cinque come i continenti abitati: africa, america, asia, europa e oceania. l'intreccio degli anelli rappresenta l'universalit\u00e0 dello spirito olimpico.\ni colori scelti per i cinque cerchi sono, da sinistra a destra: azzurro, giallo, nero, verde e rosso. insieme al bianco dello sfondo, questi colori erano presenti nelle bandiere di tutte le nazioni del mondo nel momento in cui furono scelti. la combinazione dei colori simboleggia quindi tutti i paesi.\n\nsul manuale olimpico ufficiale, fino al 1951, era riportata un'associazione tra colori dei cerchi e continenti. l'associazione fu poi ritirata dal cio e dunque non \u00e8 pi\u00f9 ufficiale, ma ci\u00f2 avvenne quando ormai essa si era diffusa a livello mondiale. l'associazione pi\u00f9 comune \u00e8 la seguente: l'africa \u00e8 rappresentata dal nero, l'america dal rosso, l'asia dal giallo, l'europa dal verde, l'oceania dal blu. a volte l'europa \u00e8 invece associata al blu, per influenza della bandiera dell'unione europea, e l'oceania al verde. l'abolizione dell'associazione ufficiale tra colori dei cerchi e continenti fu dovuta al fatto che \"...non \u00e8 possibile trovare una prova certa che tale assegnazione di colori sia stata un'idea originale di p. de coubertin, che potrebbe averla approvata in un momento successivo\".\nil motto olimpico ufficiale \u00e8 stato fino al 19 luglio 2021 \"citius, altius, fortius\", un'espressione latina che significa \"pi\u00f9 veloce, pi\u00f9 alto, pi\u00f9 forte\". la frase fu usata per la prima volta in occasione di parigi 1924. il 20 luglio 2021, durante la 138\u00aa sessione del cio svoltasi a tokyo in occasione dei giochi della xxxii olimpiade, il motto \u00e8 stato ufficialmente aggiornato in \"citius, altius, fortius - communiter\", traducibile in italiano come \"pi\u00f9 veloce, pi\u00f9 alto, pi\u00f9 forte - insieme\".\nun altro motto, non ufficiale ma non questo meno diffuso, fu la famosa frase pronunciata da de coubertin \"l'importante non \u00e8 vincere ma partecipare\". egli stesso, quando la pronunci\u00f2, ne cit\u00f2 la fonte: la predica di un vescovo della pennsylvania durante le olimpiadi del 1908. la frase originale diceva: \"l'importante nella vita non \u00e8 solo vincere, ma aver dato il massimo. vincere senza combattere non \u00e8 vincere\". il vescovo si chiamava ethelbert talbot.\nla fiamma olimpica viene accesa ad olimpia, patria delle olimpiadi dell'antichit\u00e0, e poi portata da una staffetta di tedofori fino alla citt\u00e0 che ospita i giochi, dove servir\u00e0 per accendere il braciere olimpico, che sar\u00e0 spento una volta terminato l'evento.\n\n\n== cerimonia di apertura ==\n\nla cerimonia di apertura di un'olimpiade comprende diversi elementi.dopo il conto alla rovescia all'inizio dell'evento, si comincia con le attrazioni preparate dal paese che ospita l'evento. esse, normalmente, prevedono danze, canti e coreografie ispirate al folclore e alla storia del paese ospitante.\nsi continua con la sfilata dei paesi partecipanti, con gli atleti che marciano nello stadio divisi per nazione. i paesi sfilano secondo l'ordine alfabetico della lingua del paese ospitante, (nel caso della cina, le nazioni sono state disposte a seconda del numero dei tratti contenenti l'ideogramma del nome del paese) con due sole eccezioni: la grecia entra per prima (essendo la patria dei giochi dell'antichit\u00e0 e avendo ospitato la prima edizione di quelli moderni), mentre il paese ospitante entra per ultimo nello stadio. ogni delegazione nazionale \u00e8 preceduta da un alfiere con la bandiera del paese. fare il portabandiera della propria nazione alle olimpiadi \u00e8 considerato un grande onore, e spesso questo ruolo viene assegnato ad uno degli atleti pi\u00f9 rappresentativi. al termine della sfilata, seguono i discorsi del presidente del comitato organizzatore dell'edizione dei giochi e del presidente del comitato olimpico internazionale. quindi il capo di stato del paese organizzatore apre formalmente l'olimpiade.\npoi viene suonato l'inno olimpico e viene issata la bandiera olimpica vicino a quella del paese ospitante. successivamente, tutti i portabandiera si riuniscono attorno ad un podio, dove un rappresentante degli atleti e uno dei giudici di gara (entrambi del paese ospitante) pronunciano il giuramento olimpico (reggendo il vessillo dei 5 cerchi), impegnandosi a nome di tutti a gareggiare e a giudicare secondo le regole che governano i giochi olimpici.\ninfine arriva il momento in cui la torcia con la fiamma olimpica entra nello stadio, dopo la lunga staffetta che nei mesi precedenti l'ha portata da olimpia alla sede dei giochi. all'ultimo tedoforo (spesso un atleta famoso o una personalit\u00e0 del paese ospitante) spetta il compito di accendere il braciere, in cui il fuoco olimpico arder\u00e0 per tutta la durata dei giochi. contemporaneamente vengono liberate delle colombe, simbolo di pace.\n\n\n== cerimonia di chiusura ==\n\nla cerimonia di chiusura \u00e8 pi\u00f9 semplice e meno formale di quella di apertura.\ngli atleti entrano nello stadio mescolati tra loro, senza distinzione per nazione. vengono issate tre bandiere con i rispettivi inni: quella del paese ospitante, quella della grecia, quella del paese futuro ospitante dei giochi.\npoi seguono i discorsi del presidente del comitato organizzatore e quello del presidente del cio, il quale dichiara chiusi i giochi e invita i giovani del mondo a raccolta alla prossima edizione delle olimpiadi tra quattro anni.\nla bandiera olimpica viene calata. una versione speciale di essa \u00e8 consegnata al sindaco della citt\u00e0 che ospiter\u00e0 la successiva edizione delle olimpiadi (il quale deve sventolarla otto volte).\nanche nella cerimonia di chiusura c'\u00e8 spazio per la parte artistica, con richiami sia al paese che ha appena ospitato i giochi, sia alla nazione che li ospiter\u00e0 tra quattro anni, la quale viene presentata in un segmento di breve durata.\ndai giochi estivi di atene 2004 la premiazione della maratona maschile avviene durante la cerimonia di chiusura; dai giochi invernali di torino 2006 avviene la stessa cosa con la 50 km di fondo maschile.\ninfine, la fiamma olimpica viene spenta.\nl'utilizzo dei fuochi (spettacolo pirotecnico) a conclusione della cerimonia fa parte integrante del protocollo olimpico.\n\n\n== sport olimpici ==\n\nai giochi di sydney 2000 erano presenti 28 discipline sportive, secondo la classificazione adottata dal cio. bisogna comunque tenere presente che a volte pi\u00f9 sport vengono raggruppati sotto lo stesso nome (per esempio, nel nuoto sono compresi anche i tuffi). soltanto 5 sport sono sempre stati presenti alle olimpiadi sin dal 1896: atletica leggera, ciclismo, scherma, ginnastica (artistica, la ritmica fu introdotta solo nel 1984) e nuoto. all'elenco andrebbe aggiunto anche il canottaggio, che era in programma nel 1896, ma le gare furono annullate a causa del maltempo.\nnelle olimpiadi invernali sci di fondo, bob a quattro, pattinaggio di figura, hockey su ghiaccio, combinata nordica, salto con gli sci e pattinaggio di velocit\u00e0 sono sempre stati presenti nei programmi dei giochi olimpici invernali. gare di pattinaggio di figura e hockey su ghiaccio erano gi\u00e0 presenti nei giochi estivi prima dell'introduzione di giochi invernali separati. altre, come sci alpino, slittino, curling, snowboard e biathlon sono state aggiunte nel corso degli anni.\nnegli ultimi anni il cio ha inserito nuovi sport nel programma olimpico, tra cui lo snowboard e il beach volley. dagli anni venti in poi, nessuna disciplina era mai stata tolta dal programma olimpico ma, viste le dimensioni ormai raggiunte dall'evento olimpico, dopo il 2004 il cio si \u00e8 riservata la possibilit\u00e0 di escludere alcuni sport. sport con poco seguito di pubblico o molto costosi sono destinati quindi a sparire dalle olimpiadi: il baseball e il softball, ad esempio, non sono stati presenti a londra nel 2012. per l'edizione del 2016 il cio ha approvato l'allargamento a 28 sport e ha quindi inserito ai 26 previsti per la rassegna precedente il golf ed il rugby a 7 (gi\u00e0 presente a parigi 1900, londra 1908 e parigi 1924 come versione a 15).\nfino al 1992 alle olimpiadi trovavano posto anche i cosiddetti \"sport dimostrativi\". le gare di queste discipline si svolgevano contestualmente agli altri eventi olimpici, ma le medaglie assegnate non facevano parte del medagliere ufficiale. spesso si trattava di sport molto popolari nel paese ospitante, ma poco noti a livello mondiale (per esempio, la palla basca a barcellona 1992). in alcuni casi, come il baseball, il taekwondo e il curling, gli sport dimostrativi sono stati successivamente inclusi a pieno titolo nel programma olimpico. \nnel 2020 il cio ha inserito una nuova disciplina, lo skateboard.\n\n\n=== competizioni artistiche ===\nl'inserimento delle competizioni d'arte nei giochi olimpici, desiderio primario del barone de coubertin, che voleva mantenere l'impostazione originale dei giochi panellenici della grecia antica, impose al comitato olimpico internazionale di dare enfasi anche all'aspetto culturale e intellettuale, oltre che a quello fisico e sportivo, nella organizzazione delle competizioni. fu comunque necessario un certo periodo di tempo prima che gli artisti di tutto il mondo si convincessero a partecipare ai giochi, trovando necessariamente la fonte di ispirazione per le loro creazioni nelle discipline sportive.\na partire dall'edizione di stoccolma 1912, fino a quella di berlino 1936, i giochi si svolsero regolarmente (con la sola eccezione del 1916, per la guerra in corso), comprendendo diverse discipline artistiche. dalle arti figurative (scultura e pittura), alla musica (canto e orchestra), all'architettura (progettazione e urbanistica), alla letteratura (epica e poesia). la seconda guerra mondiale interruppe il ciclo olimpico (1940, 1944), che riprese, comprendendo l'arte soltanto per un'edizione, con i giochi di londra 1948. nelle successive edizioni, senza apparenti giustificazioni, se non la maggiore difficolt\u00e0 a dimostrare la condizione dilettantistica dei concorrenti, i giochi olimpici si svolsero senza il contributo culturale e intellettuale delle discipline artistiche, proseguendo fino ai giorni nostri nella veste attuale, pur aggiornandosi con l'esclusione o l'inserimento di discipline sportive sorpassate, ovvero di nuovo interesse. oggi le discipline artistiche e culturali sono staccate completamente dai giochi, fatta eccezione per le esibizioni, fuori gara, di vari artisti alle cerimonie di apertura e di chiusura.\n\n\n=== dilettanti e professionisti ===\nsecondo de coubertin gli atleti non dovevano gareggiare per denaro, e quindi fu deciso di non ammettere i professionisti ai giochi olimpici. nella storia delle olimpiadi moderne questa regola ha generato diverse controversie.\nad atene 1896 l'iscrizione di carlo airoldi, maratoneta italiano che si era recato nella capitale greca a piedi impiegando 28 giorni, non venne accettata perch\u00e9 airoldi fu ritenuto dalla giuria un atleta \"professionista\" in quanto aveva ricevuto una cifra aggirantesi fra le 2000 e le 2500 peseta come premio ad una competizione di qualche anno prima.a stoccolma 1912, jim thorpe vinse la medaglia d'oro nel pentathlon e nel decathlon, ma venne poi squalificato perch\u00e9 si scopr\u00ec che in precedenza aveva giocato a baseball a livello semi-professionistico. le medaglie gli furono restituite dal cio solo nel 1983.in un'altra occasione, alle olimpiadi invernali di garmisch-partenkirchen 1936, gli sciatori svizzeri e austriaci boicottarono i giochi per protesta contro l'esclusione dei maestri di sci dalle gare, ritenuti professionisti perch\u00e9 guadagnavano denaro dallo sci.con il tempo molti si resero conto che la distinzione tra dilettanti e professionisti non aveva pi\u00f9 molto senso. per esempio, molti atleti dei paesi dell'europa orientale erano ufficialmente dipendenti statali (fenomeno dell'atleta di stato), ma in realt\u00e0 erano stipendiati per allenarsi quotidianamente, quindi erano dilettanti di nome, ma non di fatto. ci\u00f2 nonostante, il cio continu\u00f2 ancora per anni a sostenere nominalmente lo sport dilettantistico.\nnegli anni ottanta le regole sul dilettantismo vennero allentate, e praticamente eliminate negli anni novanta. questo permise, tra l'altro, agli usa di schierare per la prima volta ai giochi di barcellona 1992 una squadra di pallacanestro costituita dai migliori giocatori del campionato professionistico americano, il cosiddetto \"dream team\" (\"la squadra dei sogni\").\nl'unica disciplina olimpica in cui non sono stati ammessi professionisti \u00e8 la boxe, prima dell'olimpiade di rio 2016, dove hanno potuto partecipare a seguito della decisione dell'aiba di ammetterli in gara.\nper quanto riguarda il calcio, altro sport dove il professionismo \u00e8 molto diffuso, nella versione maschile l'unico vincolo riguarda l'et\u00e0: per ogni squadra sono ammessi al massimo 3 \"fuoriquota\" che abbiano superato i 23 anni e non c'\u00e8 obbligo di convocarli. per un certo periodo invece fu in vigore una particolare regola che consentiva alle squadre uefa e conmebol di convocare giocatori mai presenti alla coppa del mondo, limite che non avevano le altre confederazioni per ovvi motivi di competitivit\u00e0.\nrimangono comunque in vigore norme molto restrittive sulla pubblicit\u00e0, almeno sui campi di gara, anche se ci sono molti \"sponsor ufficiali olimpici\". sulle divise degli atleti pu\u00f2 comparire solo il marchio della ditta produttrice, e anche questo non deve comunque superare delle dimensioni stabilite.\n\n\n=== film ufficiali dei giochi olimpici ===\nnel maggio 2000 il cio ha annunciato di avere acquisito i diritti di oltre 20 000 ore di materiale video realizzate fra londra 1908 e nagano 1998 sui giochi olimpici. il comitato ha altres\u00ec comunicato la notizia dell'attivazione di un sito internet ufficiale, nonch\u00e9 di aver comprato i diritti dei precedenti film ufficiali dei giochi, da olympia di leni riefenstahl del 1936 ai film di bud greenspan.i telespettatori italiani potevano vedere la maggior parte di questi film sulla rete televisiva satellitare espn classic sports che li ha nel proprio palinsesto e li ripropone periodicamente. inoltre i dvd dei film sono disponibili sul mercato anglosassone in lingua originale e reperibili al pubblico italiano anche su siti come amazon.com.\n\n\n==== giochi olimpici estivi ====\n\nfilm ufficiale stoccolma 1912 (\"the games of the v olympiad stockholm 1912\", 2016) di adrian wood (170 minuti) - distribuito sul sito ufficiale dei giochi olimpici\nles jeux olympiques, paris 1924 (idem, 1925) di jean de rovera (162 minuti)\nla ix olimpiade di amsterdam (\"the olympic games, amsterdam 1928\", 1928) di wilhelm prager e jules perel (supervisione) - distribuito in italia per la prima volta nel 2016 sul sito ufficiale dei giochi olimpici\nolympia (olympia: fest der v\u00f6lker & olympia fest der sch\u00f6nheit, 1938), di leni riefenstahl (217 min) - su berlino 1936\nxiv olympiad: the glory of sport (idem, 1948) di castleton knight (136 min) - su londra 1948\nolympia 52 (idem, 1952) di chris marker (82 min) - su helsinki 1952\nrendez-vous \u00e0 melbourne (idem, 1957) di ren\u00e9 lucot (110 min)\nla grande olimpiade (idem, 1961), di romolo marcellini (142 min) - su roma 1960\nle olimpiadi di tokyo (t\u00f4ky\u00f4 orimpikku, 1965), di kon ichikawa (170 min)\ngiochi olimpici (olimpiada en m\u00e9xico, 1969) di alberto isaac (240 min) - su citt\u00e0 del messico 1968\nci\u00f2 che l'occhio non vede (visions of eight, 1973) di registi vari (110 min) - su monaco di baviera 1972\njeux de la xxi\u00e8me olympiade (idem, 1977) di registi vari (118 min) - su montr\u00e9al 1976\no sport, ty - mir! (\u043e \u0441\u043f\u043e\u0440\u0442, \u0442\u044b \u2014 \u043c\u0438\u0440!, 1981) di jurij nikolaevi\u010d ozerov (120 min) - su mosca 1980\n16 giorni di gloria (16 days of glory, 1986), di bud greenspan (145 min) - su los angeles 1984\nseoul '88: 16 days of glory (idem, 1989), di bud greenspan (157 min)\nbarcelona '92: 16 days of glory (idem, 1993), di bud greenspan (132 min)\natlanta's olympic glory (idem, 1997), di bud greenspan (210 min)\nsydney 2000 olympics: bud greenspan's gold from down under (idem, 2001), di bud greenspan (120 min)\nbud greenspan's athens 2004: stories of olympic glory (idem, 2005) di bud greenspan (90 min) - distribuito dalla rete televisiva showtime\nthe everlasting flame: beijing 2008 (idem, 2009), della regista cinese gu jun - film presentato il 7 settembre 2009 al montr\u00e9al world film festival\nfirst (idem, 2013) di caroline rowland (109 min) - su londra 2012\ndays of truce (idem, 2017) di conspira\u00e7\u00e3o filmes (90 min) -\u2013 su rio de janeiro 2016\n\n\n== doping e olimpiadi ==\nuno dei principali problemi delle olimpiadi \u00e8 il doping. agli inizi del xx secolo, si iniziarono a usare droghe al fine di ottenere prestazioni sportive migliori.\nl'unica morte per doping avvenuta durante le olimpiadi avvenne a roma 1960, nella corsa di bici su strada. il danese knud enemark jensen cadde dalla sua bici e pi\u00f9 tardi mor\u00ec. l'autopsia rivel\u00f2 che l'atleta era sotto l'influenza di anfetamine.i test anti-doping furono introdotti dal cio a partire dai giochi del 1968. il primo atleta ad essere trovato positivo fu il pentatleta svedese hans-gunnar liljenwall, proprio durante le olimpiadi di citt\u00e0 del messico, cui venne revocata la medaglia di bronzo. settantatr\u00e9 atleti sono stati trovati positivi nei successivi 38 anni, tra cui molti vincitori di medaglie. la squalifica per doping pi\u00f9 nota fu quella del velocista canadese ben johnson, che aveva vinto i 100 metri a seul 1988 e fu poi trovato positivo agli steroidi anabolizzanti.nonostante i controlli, gli atleti hanno continuato ad utilizzare sostanze dopanti nel corso degli anni. nel 1990 la rilevazione di alcuni documenti denunci\u00f2 il fatto che molte atlete della germania est erano costrette dai propri allenatori e preparatori ad assumere sostanze dopanti.\nnel caso in cui un atleta risulti positivo al doping in una competizione a squadre, automaticamente viene squalificata tutta la squadra. clamorosa fu la squalifica della staffetta 4x100 giamaicana di pechino 2008, composta da usain bolt, asafa powell, michael frater e nesta carter. fu quest'ultimo ad essere trovato positivo ben 8 anni dopo la gara, causando di conseguenza la squalifica dell'intera squadra e la perdita della medaglia d'oro allora conquistata. \nad oggi la battaglia del cio si \u00e8 fatta sempre pi\u00f9 forte. ne \u00e8 dimostrazione il fatto che alle olimpiadi invernali di torino 2006 solamente un atleta \u00e8 stato trovato positivo al doping.\n\n\n== campioni olimpici e medagliati ==\n\nai giochi olimpici viene stilata una classifica per ogni gara.\ngli atleti, o le squadre, che si piazzano ai primi tre posti ricevono delle medaglie, mentre chi si classifica ai primi otto posti riceve un diploma olimpico. ai vincitori va la medaglia d'oro, che in realt\u00e0 \u00e8 di argento placcato, ai secondi classificati va la medaglia d'argento, ai terzi la medaglia di bronzo. \u00e8 usuale sostenere che il quarto classificato sia titolato della \"medaglia di legno\", in realt\u00e0 non rappresenta nessun titolo onorifico, ma indica un modo di sottolineare la particolarit\u00e0 di chi per un soffio ha sfiorato l'alloro del podio olimpico. le medaglie contribuiscono a infoltire il medagliere complessivo dei giochi olimpici delle varie nazioni.\nquesta pratica risale a londra 1908. a atene 1896 le medaglie erano solo per i primi due classificati, mentre a parigi 1900 e a saint louis 1904 erano state date coppe e altri premi, anzich\u00e9 medaglie.\ndato che le olimpiadi si tengono solo una volta ogni quattro anni (due se si considerano sia le edizioni estive che quelle invernali), il pubblico e gli atleti di quasi tutti gli sport ad esclusione di alcuni sport di squadra, come il calcio ad esempio, spesso le considerano molto pi\u00f9 importanti dei campionati del mondo o di altri eventi internazionali, che si disputano pi\u00f9 di frequente. molti atleti sono diventati eroi nazionali o celebrit\u00e0 internazionali dopo aver vinto le olimpiadi, in virt\u00f9 dell'unicit\u00e0 dell'evento.\n\u00e8 molto difficile stabilire chi sia il pi\u00f9 grande atleta olimpico di tutti i tempi, data la diversit\u00e0 degli sport e l'evoluzione delle olimpiadi dal 1896 ad oggi.\n\n\n=== olimpico e olimpionico ===\noriginariamente i termini olimpico (riguardante le olimpiadi o giochi olimpici) e olimpionico (vincitore ai giochi olimpici) erano differenti, mentre oggi sono di uso comune come sinonimi.\n\n\n== atleti a medaglia in due differenti sport ==\n\nquesta lista \u00e8 suscettibile di variazioni e potrebbe essere incompleta o non aggiornata.\nsono venti gli atleti che nella storia delle olimpiadi (sia invernali che estive) sono riusciti nell'impresa. quattro atleti: frank kugler (usa), carl schuhmann (ger), edwin flack (aus) e viggo jensen (dan), hanno realizzato l'impresa in una delle prime tre edizioni dei giochi olimpici estivi e altri quattro: thorleif haug (nor), johan gr\u00f8ttumsbr\u00e5ten (nor), thoralf str\u00f8mstad (nor), oddbj\u00f8rn hagen (nor), vi sono riusciti invece alle olimpiadi invernali nello sci di fondo e la combinata nordica, discipline diverse ma troppo simili tra loro e che richiedono quindi una polivalenza limitata. l'elenco che segue \u00e8 riferito ai restanti dodici atleti.\nai giochi invernali di pyeongchang 2018 la ceca ester ledeck\u00e1 vinse la medaglia d'oro sia nella prova del super g (sci alpino) che nello slalom gigante parallelo di snowboard.\n\nestive e invernalieddie eagan (1897/1967)  stati uniti - pugilato 1/0/0 e bob 1/0/0\njacob tullin thams (1898/1954)  norvegia - sci di fondo 1/0/0 e vela 0/1/0\nchrista luding (1959)  germania est - pattinaggio su ghiaccio 2/1/1 e ciclismo 0/1/0\nclara hughes (1972)  canada - ciclismo 0/0/2 e pattinaggio su ghiaccio 1/1/2anche gillis grafstr\u00f6m conquist\u00f2 medaglie in due stagioni diverse di olimpiadi, ma nello stesso sport invernale, poich\u00e9 ad anversa 1920 il pattinaggio di figura faceva parte del programma dei giochi olimpici estivi.\n\nestiveotto herschmann (1877/1942)  austria - nuoto 0/1/0 e scherma 0/1/0\npaul radmilovic (1896/1968)  gran bretagna - nuoto 1/0/0 e pallanuoto 3/0/0\njohnny weissmuller (1904/1984)  stati uniti - nuoto 5/0/0 e pallanuoto 0/0/1\nroswitha krause (1949)  germania - nuoto 0/1/0 e pallamano 1/1/0\ntim shaw (1957)  stati uniti - pallanuoto 0/1/0 e nuoto 0/1/0\nrebecca romero (1980)  gran bretagna - canottaggio 0/1/0 e ciclismo 1/0/0invernalisusi erdmann (1968)  germania est - slittino 0/1/1 e bob 0/0/1\ngerda weissensteiner (1969)  italia - slittino 1/0/0 e bob 0/0/1\nester ledeck\u00e1 (1995)  rep. ceca - sci alpino 1/0/0 e snowboard 1/0/0\n\n\n== atleti olimpici e paralimpici ==\nalcuni atleti hanno gareggiato sia ai giochi olimpici sia ai giochi paralimpici. in campo femminile la prima \u00e8 stata la neozelandese neroli fairhall e, poco dopo, l'italiana paola fantato, nel tiro con l'arco ad atlanta 1996; ad esse seguirono la polacca natalia partyka nel tennistavolo a pechino 2008 e la sudafricana natalie du toit nel nuoto sempre a pechino 2008 e in precedenza anche l'ipovedente marla runyan aveva disputato la finale dei 1.500 m a sydney 2000. alla lista si \u00e8 aggiunto il velocista sudafricano oscar pistorius che ha partecipato ai giochi di londra 2012.\n\n\n== edizioni e sedi dei giochi olimpici dell'era moderna ==\nla tabella seguente riporta tutte le edizioni dei giochi olimpici estivi e invernali fino al 2032.\n\n\n== note ==\n\n\n== bibliografia ==\n emanuela audisio, tutti i cerchi del mondo. i volti, i paesi, le storie che fanno un'olimpiade, mondadori, 2004, isbn 88-04-53019-7.\n george jonas, vendetta. la vera storia della caccia ai terroristi delle olimpiadi di monaco 1972, rizzoli, 2006, isbn 88-17-01002-2.\n achille mezzadri, il fascino delle olimpiadi, forte editore, 1984.\n stefano bertone, luca degiorgis, il libro nero delle olimpiadi di torino 2006, f.lli frilli editori, 2006, isbn 88-7563-142-5.\n b. palmiro boschesi, olimpiadi: da atene a seul, editrice piccoli, 1988, isbn 88-261-5055-9.\n g. carbonetto, da olimpia a pechino, forum editrice universitaria udinese, 2008.\n\n\n== voci correlate ==\n\n\n== altri progetti ==\n\n wikiquote contiene citazioni sui giochi olimpici\n wikinotizie contiene notizie di attualit\u00e0 sui giochi olimpici\n wikimedia commons contiene immagini o altri file sui giochi olimpici\n\n\n== collegamenti esterni ==\n\n(en) sito ufficiale, su olympics.com. \n olympics (canale), su youtube. \n olimpiadi, su treccani.it \u2013 enciclopedie on line, istituto dell'enciclopedia italiana. \n alessandro capriotti, olimpiadi, in enciclopedia italiana, vii appendice, istituto dell'enciclopedia italiana, 2007. \n olimpiade, in dizionario di storia, istituto dell'enciclopedia italiana, 2010. \n(it, de, fr) giochi olimpici, su hls-dhs-dss.ch, dizionario storico della svizzera. \n(en) harold maurice abrahams e david c. young, olympic games, su enciclopedia britannica, encyclop\u00e6dia britannica, inc. \n sito ufficiale del coni, su coni.it.\n olimpiadi, su olimpiadi.it.\n storia delle contestazioni olimpiche, su sindromedistendhal.com. url consultato il 16 maggio 2009 (archiviato dall'url originale il 29 maggio 2009).\n(en) film ufficiali dei giochi olimpici, su runningmovies.com. url consultato il 26 ottobre 2008 (archiviato dall'url originale il 31 agosto 2008).\n(en) giochi olimpici antichi, su penn.museum.\n(en) sito ufficiale della tregua olimpica, su olympictruce.org."