"hierdie artikel handel oor die xhosataal. vir die etniese groep van suid-afrika, sien xhosas.xhosa (isixhosa, [isik\u01c1\u02b0\u0254\u0301\u02d0sa],  in xhosa) is die taal van die xhosas en is een van die elf amptelike landstale van suid-afrika. dit word deur sowat 8,2 miljoen mense as moedertaal gepraat (2011-sensus). dit maak dit die taal met die tweede meeste moerdertaalsprekers in suid-afrika n\u00e1 zoeloe. omtrent 11 miljoen mense gebruik xhosa as tweede taal, en dit is die tweede mees verspreide taal in suid-afrika. die taal is ook nou verwant aan zoeloe en is deel van die nguni-taalfamilie: xhosa en zoeloe is onderling verstaanbaar en kan byna as dialekte van dieselfde taal gesien word. xhosa is een van die amptelike tale van zimbabwe.\n\ndie taal was oorspronklik slegs 'n spreektaal gewees (soos baie ander inheemse tale van afrika). eers sedert persone van europese afkoms, soos die engelsman henry hare dugmore, die taal bestudeer en 'n grammatika ontwikkel het vir 'n geskrewe taal, kon mense ook in xhosa skryf. alle oorvertellings was dus mondelings, of in 'n ander taal wat neergeskryf kon word. daarom is dit ook moeilik om geskrewe geskiedenis te vind.\n\n\n== woorde ==\nalgemene woorde en frases:\n\n\n== grammatika ==\nnet soos by ander bantoetale speel in xhosa se grammatika die voorvoegsels wat die selfstandige naamwoord se klas aangee of daarna verwys 'n baie belangrike rol. in xhosa is daar nog 13 klasse wat onderskei kan word. in proto-bantoe was dit 25 gewees en in xhosagrammatika word gewoonlik die nummering van proto-bantoe behou. xhosa het die klasse 1,2,3,4,5,6,7,8,9,10,11,14 en 15. klasse 12, 13 en 16-25 kom nie meer voor nie.\n\n\n=== selfstandige naamwoorde ===\n\n\n==== naamvalle ====\ndaar is drie naamvalle wat onderskei kan word, die nominatief, die vokatief en die lokatief. daar bestaan 'n vierde vorm, die predikatiefvorm wat nie regtig 'n naamval genoem kan word nie.\n\n\n===== nominatief =====\nalle selfstandige naamwoorde het in die nominatief 'n voorvoegsel wat gewoonlik uit twee dele opgebou is, hoewel soms die tweede deel weggelaat word. byvoorbeeld:\n\nklasse 1\numntu \u2013 (die) mens; die stam is -ntu en die voorvoegsel um- bestaan uit die voorklinker u- en die element -m-.\nujoni \u2013 john;  die stam is joni en in hierdie geval word net die voorklinker u- gebruik\nklasse 5\niliso \u2013 (die) oog;  die stam is -so; die voorklinker is i- en die tweede element -li-\nihashe \u2013 (die) perd; die stam is -hashe; daar is net 'n voorklinker i-. die tweede element (-li-) word weggelaat.\n\n\n===== vokatief =====\ndie voorklinker word weggelaat, indien die woord as a vokatief gebruik word of indien die sin 'n negatiewe betekenis het. dit kan beteken dat die tweede deel weer terugkeer:\n\nandiboni mntu -- ek sien geen mens (die voorklinker u- word weggelaat)\nandiboni lihashe -- ek sien geen perd (die voorklinker i- word weggelaat, maar die weggelate element -li- keer terug).\n\noomama \u2013 die moeders  (die voorvoegsel 'abo' het 'oo' geword)\nbomama! - moeders  (die tweede deel bo- keer terug in die vokatief)\n\n\n===== lokatief =====\nin die lokatiefnaamval verander die voorklinker\n\nirhawutini -- die stad johannesburg\nerhawutini -- in johannesburgsommige lokatiewe kry ook 'n agtervoegsel -ini wat palatalisasie kan veroorsaak\n\numzi \u2013 emzini  --(in die) nedersetting\numlambo \u2013 emlanjeni -- (in die) rivierdie lokatief dui meestal 'n plek aan, maar daar is ander betekenisse:\n\ninkosi  -- hoof, baas\nnkosi!  -- here!\nenkosi!  -- dankie!\n\n\n===== predikatief =====\ndie predikatiefvorm kry n\u00f3g 'n voorvoegsel. dit is ng- vir klasse 1 en l- vir klasse 5. dit word gebruik waar afrikaans die koppelwerkwoord \"wees\" gebruik:\n\nujoni ungumntu -- john is 'n mensdit word egter ook in passiewe sinne gebruik, waar afrikaans die agens met \"deur\" aangee:\n\nujoni uyabonwa lihashe -- john word deur die perd gesien.\n\n\n==== ooreenkomende voorvoegsels ====\ndie voorvoegsel gee aan tot watter klasse die selfstandige naamwoord behoort. vir umntu is dit klasse 1, vir ihashe klasse 5. ander woorde in die sin wat na di\u00e9 woord verwys kry 'n ooreenkomende voorvoegsel om na hierdie klasse aan te dui. byvoorbeeld vir 'n werkwoord soos -hamba wat loop beteken:\n\numntu uyahamba\nihashe liyahamba.\n\n\n===== klasse 1 en 2 =====\nhierdie twee klasses bevat veral mense, persone of organisasie. klasse 2 is gewoonlik die meervoud van klasse 1\ndaar is twee subklasses. die een het 'n volledige voorvoegsel, die ander 'n gereduseerde.\ndie volledige voorvoegsels is  um- (klasse 1) en aba- (klasse 2)\n\numfundi  --  abafundi  (student -studente)vir persoonsname word die gereduseerde voorvoegsels  u- en oo- gebruik\n\nuthemba -- oothemba  (themba -- themba hulle)die voorvoegsel vir die werkwoord is u- en aba-\n\numfundi uyahleka  -- abafundi bayahleka  (die student(e) lag)\n\n\n===== klasse 3 en 4 =====\ndit is veral bome, riviere en ander goeters wat in die natuur gevind word. klasse 4 is gewoonlik die meervoud van klasse 3\ndie voorvoegsels is um- (3) en imi- (4)\n\n\n===== klas 5 =====\ndie voorvoegsel is i(li)-  die volledige voorvoegsel word net vir stamme met een lettergreep gebruik. langer woord kry i-, maar die -li- element keer terug in die vokatief en die negatief.\nsommige woorde in hierdie klas gee goeters weer dat in pare voorkom soos 'n oog.\ndie meervoude is gewoonlik in klas 6\ndie werkwoord kry li-\n\n\n===== klas 6 =====\nhierdie klas kan meervoude van klas 5 wees, maar dit kan ook woorde met 'n kollektiewe betekenis wees, soos volke of stowwe.\n\namanzi \u2013 water\namandla \u2013 mag\namabhulu \u2013 afrikaners, boeredie voorvoegsel is ama-\ndie werkwoord kry a-\n\n\n===== klasse 7 en 8 =====\ndie voorvoegsel is isi- en izi-. die werkwoord kry si- en zi-.\nhierdie klasse bevat alle tale; ook gewoontes en kulturele gebruike.\n\numxhosa -- 'n xhosa (persoon)\nisixhosa  -- die xhosataalook leenwoorde wat met s- begin kan in hierdie klas kom:\n\nisikolo -- izikolo (skool \u2013 skole)\n\n\n===== klasse 9 en 10 =====\ndit is 'n groot klasse wat die meeste leenwoorde bevat. xhosa kan maklik 'n vreemde woord in die hele voorvoegselstelsel inlyf. sit 'n i- daarvoor en dit is 'n nuwe xhosawoord!\ndie voorvoegsel kan i- of in- wees (9). voor die meervoude is dit voluit izin- of izi-, maar dit word dikwels gereduseer tot iin- of ii-\ndie werkwoord ky i- en zi-\n\n\n===== klas 11 =====\ndie voorvoegsel is u(lu)- en die werkwoord kry lu-\nindien daar 'n meervoud is, is dit in klas 10\n\n\n===== klas 14 =====\ndie voorvoegsel is ubu- en die werkwoord kry bu-\ndaar is gewoonlik geen meervoud en die vertaling in afrikaans is dikwels 'n woord met 'n agtervoegsel soos -heid of -skap.\n\n\n===== klas 15 =====\ndie voorvoegsel is uku- en die werkwoord kry ku-\nhierdie klas bevat die infinitiewe van die werkwoord wat ook as selfstandige naamwoord gebruik kan word\n\nukutya --  om te eet (ww); kos (s.nw).\n\n\n==== meerklassige woorde ====\neintlik is die idee dat 'n selfstandige naamwoord in 'n enkel- en 'n meervoud (dat wil s\u00ea net in twee klasses) sal/kan/moet voorkom 'n vooroordeel vanuit die indo-europese tale. in der waarheid kan 'n xhosawoord in verskeie klasse voorkom. byvoorbeeld die woorde umntu, abantu, isintu, uluntu, ubuntu is eintlik vyf vorme van dieselfde woord -ntu, wat in klasse 1, 2, 7, 11 en 13 kan voorkom. dit geld ook vir umxhosa (1), amaxhosa (6), isixhosa(7) en ubuxhosa(14).\n\n\n=== werkwoorde ===\n\n\n==== imperatief ====\ndie gebiedende wys is eenvoudig die stam van die werkwoord. in die meervoud word -ni tegevoeg.\n\njonga!  -- kyk!\njongani! -- kyk (julle)!\n\n\n==== infinitief ====\ndie infinitief van die werkwoord is 'n selfstandige naamwoord van klas 15 en begin met die voorvoegsel uku- of indien die stam met 'n klinker begin: ukw- of uk-.\ndaar is party agtervoegsels wat die betekenis van die werkwoord subtiel kan verander. byvoorbeeld, werkwoorde het eie vorme vir die passief op -wa\n\nukubona \u2013 sien\nukubonwa \u2013 gesien word.die agtervoegsel -la betrek die werkwoord op 'n voorwerp, soos \"be-\" of \"na\" in afrikaans\n\nukubonela \u2013 bekykdaar is dikwels ook 'n kausatiefvorm op -isa:\n\nukubonisa \u2013 toonsoms is daar 'n resiproke vorm op -na\n\nukubonana \u2013 mekaar siendie negatief kry gewoonlik 'n dubbel ontkenning:\n\nukungaboni \u2013 nie sien nie\n\n\n==== indikatief ====\ndie onderwerpe en voorwerpe het hulle eie voorvoegsels wat afhang van persoon en klasse, sien tabel. \ndie teenwoordige tyd (continuous tense) het -ya- tussen die onderwerp se voorvoegsel en die stam:\n\nndiyabona -- ek sienmet 'n lydende voorwerp word dit:\n\nndiyakubona  -- ek sien jou\nndiyalubona -- ek sien dit; waarby die \"dit\" verwys na 'n naamwoord uit klas 11.die negatief het 'n dubbele ontkenning:\n\nandiboni \u2013 ek sien nie\nandikuboni \u2013 ek sien jou nie\nandiluboni \u2013 ek sien dit (11) nie\n\n\n== sien ook ==\nlys van gedrukte afrikaans-vreemdtalige woordeboeke\ntale in suid-afrika\nxhosa wikipedia\n\n\n== verwysings ==\n\n\n== eksterne skakels ==\n\n\n=== taalhulpmiddels ===\nxhosa-speltoetser geargiveer 2 januarie 2006 op wayback machine\nvry en gratis xhosa speltoetser vir openoffice, mozilla firefox en mozilla thunderbird geargiveer 9 februarie 2007 op wayback machine\n\n\n=== sagteware in xhosa ===\nmozilla firefox geargiveer 3 oktober 2006 op wayback machine \u2013 webblaaier\nmozilla thunderbird geargiveer 3 oktober 2006 op wayback machine \u2013 e-posprogram\nopenoffice.org geargiveer 3 oktober 2006 op wayback machine \u2013 kantoorsuite\ntranslate.org.za geargiveer 28 junie 2007 op wayback machine \u2013 'n projek om vrye en oopbronsagteware in xhosa en ander suid-afrikaanse tale te vertaal\npootle[dooie skakel] \u2013 aanlyn vertaling van xhosa oopbronsagteware"