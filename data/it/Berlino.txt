"berlino (afi: /ber\u02c8lino/; in tedesco: berlin, [b\u025b\u0250\u032f \u02c8li\u02d0n], ) \u00e8 la capitale e maggiore citt\u00e0 della germania. citt\u00e0-land e sede del governo tedesco, \u00e8 uno dei pi\u00f9 importanti centri politici, culturali, scientifici, fieristici, economici, commerciali e mediatici del mondo, ed \u00e8 anche il comune pi\u00f9 popoloso dell'unione europea, con 3 721 459 abitanti.\nl'agglomerazione berlinese comprendente berlino e cinquanta comuni limitrofi nel land di brandeburgo, ha una superficie complessiva di 3 743,21 km\u00b2 e una popolazione di 4 666 175 abitanti, mentre la regione metropolitana berlino/brandeburgo ha una superficie di 30 546 km\u00b2 e una popolazione di 6 117 535 abitanti.in passato \u00e8 stata la capitale della marca di brandeburgo (1417-1801), del regno di prussia (1701-1918), dell'impero tedesco (1871-1918), della repubblica di weimar (1919-1933), della germania nazista (1933-1945) e \u2013 limitatamente alla sua parte orientale \u2013 della repubblica democratica tedesca (1949-1990).\nberlino \u00e8 una delle capitali del cinema europeo ed \u00e8 considerata la capitale delle startup in germania e centro internazionale emergente per fondatori di aziende innovative. nel 1988 fu nominata citt\u00e0 europea della cultura.\n\n\n== geografia ==\n\n\n=== territorio ===\nberlino \u00e8 situata nella parte orientale della germania, a 70 km dal confine polacco, nella regione geografica del brandeburgo, ma non fa parte dell'omonimo land, da cui \u00e8 peraltro interamente circondata.\nla citt\u00e0 ha una superficie molto vasta, di 892 km\u00b2. l'estensione in senso nord-sud \u00e8 di 38 km, in senso est-ovest di 55 km.\nil centro di berlino sorge sulle rive della sprea (spree in tedesco), in un'ampia valle di origine glaciale (berliner urstromtal) fra gli altopiani di barnim e teltow, orientata in senso est-ovest.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nnel quartiere periferico di treptow-k\u00f6penick orientale si trova invece il m\u00fcggelsee. i laghi berlinesi, nei mesi estivi, sono molto frequentati dai bagnanti.\nall'interno del territorio cittadino vi sono alcune alture: la maggiore \u00e8 il gro\u00dfer m\u00fcggelberg, nel quartiere di m\u00fcggelheim, che raggiunge un'altezza di 114,7 m s.l.m.\nil terreno \u00e8 composto principalmente da materiale sabbioso, ghiaia e selci.\nberlino \u00e8 centro della regione metropolitana berlino/brandeburgo, che conta (2012) 6 024 000 abitanti.\n\n\n=== clima ===\nla zona di berlino ha un clima temperato mesotermale e molto asciutto rispetto alla media.\nle temperature massime giornaliere in alcuni giorni estivi \u2013 generalmente a luglio \u2013 arrivano vicino ai 40 \u00b0c (picco massimo ufficiale di +38,1 \u00b0c l'11 luglio 1959 alla stazione meteorologica di tempelhof).\nper due volte nel corso del novecento la temperatura \u00e8 scesa alla soglia dei \u201326 \u00b0c a febbraio: l'11 febbraio 1956 la minima assoluta ufficiale di \u201326,1 \u00b0c a sch\u00f6nefeld, mentre precedentemente i \u201326 \u00b0c erano stati raggiunti alla storica stazione meteorologica di dahlem sempre il giorno 11 febbraio ma dell'anno 1929.\nil vento in estate \u00e8 pi\u00f9 costante e soffia normalmente da ovest; d'inverno \u00e8 pi\u00f9 variabile e spesso proviene anche da sud, fattore che rende molto variabile il tempo anche nel corso della giornata. si contano mediamente 30 temporali all'anno.\ntabella temperature e precipitazioni: medie mensili\n\nl'area urbana centrale presenta un microclima con fino a 4 \u00b0c in pi\u00f9 rispetto alla periferia.\nl'aria \u00e8 relativamente poco inquinata grazie al vento, alle grandi aree verdi e all'efficienza dei trasporti pubblici, che rende scorrevole anche il traffico automobilistico.\n\n\n=== comuni confinanti ===\nberlino confina con 27 comuni del brandeburgo, di cui 7 sono citt\u00e0, fra cui quella extracircondariale di potsdam.\nvengono qui riportati gli altri 26, suddivisi per circondario (landkreis), partendo da nord-est e procedendo in senso orario:\n\nbarnim: wandlitz, panketal, ahrensfelde.\nm\u00e4rkisch-oderland: hoppegarten, neuenhagen bei berlin.\noder-spree: sch\u00f6neiche bei berlin, woltersdorf, erkner (citt\u00e0), gosen-neu zittau.\ndahme-spreewald: k\u00f6nigs wusterhausen (citt\u00e0), zeuthen, eichwalde, schulzendorf, sch\u00f6nefeld.\nteltow-fl\u00e4ming: blankenfelde-mahlow, gro\u00dfbeeren.\npotsdam-mittelmark: teltow (citt\u00e0), kleinmachnow, stahnsdorf.\nhavelland: dallgow-d\u00f6beritz, falkensee (citt\u00e0), sch\u00f6nwalde-glien.\noberhavel: hennigsdorf (citt\u00e0), hohen neuendorf (citt\u00e0), glienicke/nordbahn, m\u00fchlenbecker land.\n\n\n== storia ==\n\nberlino nacque molto probabilmente come borgo commerciale di origine slava nel xii secolo, in corrispondenza di un'isola della sprea. originariamente vi erano due citt\u00e0 distinte: berlino, a est del fiume, e c\u00f6lln, sull'isola.\nnei secoli successivi, berlino acquist\u00f2 sempre pi\u00f9 importanza sulle altre citt\u00e0 del brandeburgo: nel 1451 divenne residenza dei margravi di brandeburgo, dal 1701 capitale del regno di prussia, dal 1871 capitale dell'impero tedesco. nel 1920 vennero inglobati molti comuni e citt\u00e0 circostanti, creando la \"grande berlino\".\ncapitale della germania anche durante l'epoca nazionalsocialista, fu uno degli obiettivi principali dei bombardamenti alleati durante la seconda guerra mondiale, terminata in europa proprio con la resa incondizionata della germania l'8 maggio del 1945.\n\nalla fine della guerra, la citt\u00e0 fu divisa in quattro zone d'occupazione, e quindi divisa in due parti concorrenti: i tre settori occidentali (berlino ovest) e il settore sovietico (berlino est). mentre berlino est divenne capitale della repubblica democratica tedesca, berlino ovest fu un'exclave della repubblica federale, e del mondo occidentale, oltre la cortina di ferro.\nl'inizio della guerra fredda fu il blocco di berlino dal 24 giugno 1948 all'11 maggio 1949, efficacemente contrastato dal cosiddetto ponte aereo, il pi\u00f9 grande trasporto umanitario della storia, messo in atto principalmente dagli stati uniti d'america e dalla gran bretagna, che in seguito vennero visti \u2013 come anche la francia \u2013 non pi\u00f9 come \"forze di occupazione\", ma come \"forze di protezione\". anche il successivo tentativo sovietico di annettere berlino ovest alla ddr \u2013 l'ultimatum di chru\u0161\u010d\u00ebv del 1958 \u2013 venne respinto dagli alleati occidentali. il 13 agosto 1961 il governo della germania est \u2013 ottenuto il permesso da mosca \u2013 innalz\u00f2 il muro di berlino, per fermare la fuga in occidente dei propri cittadini.\n\nla solidariet\u00e0 americana con i berlinesi dell'ovest era condizione essenziale della vita del cosiddetto \"avamposto della libert\u00e0\"; la sua espressione pi\u00f9 nota e pi\u00f9 incisiva sono le parole pronunziate dall'allora presidente degli stati uniti d'america, john f. kennedy, nel suo discorso tenuto il 26 giugno 1963: ich bin ein berliner (it.: \"io sono un berlinese\").\nla \"caduta del muro\" nella tarda serata del 9 novembre 1989 rese possibile la wiedervereinigung (riunificazione tedesca), con la quale berlino \u00e8 tornata a essere la capitale della germania unita.\n\n\n=== origine del nome ===\nla maggior parte degli studiosi concorda nel rifiutare la vecchia e popolare convinzione secondo la quale il nome berlin risalirebbe all'orso, in tedesco b\u00e4r, animale presente nella zona all'epoca della fondazione di berlino e stemma della citt\u00e0 fin dal 1280. deriva invece, con molta probabilit\u00e0, dalla radice slava berl, ovvero palude, isola di fiume.\n\n\n== urbanistica ==\nle strutture dell'odierna metropoli, nonch\u00e9 molti singoli edifici, sono risultato di oltre otto secoli di storia. la funzione di berlino come capitale \u2013 della marca di brandeburgo dal 1451, del regno di prussia dal 1701, dell'impero tedesco dal 1871, della repubblica di weimar e del regime nazista, limitatamente alla parte orientale della ddr e ora della repubblica federale tedesca, dopo l'unificazione del 1990 \u2013 ha lasciato i suoi segni ben visibili.\n\n\n=== berlino fino al 1920 ===\nberlino, gi\u00e0 nata dall'unione dei due comuni berlin e c\u00f6lln, crebbe, a partire da met\u00e0 del seicento, attraverso la fondazione di nuovi sobborghi.\n\nla vecchia berlino corrisponde alle parti centrali dell'odierno quartiere mitte, con la centrale isola nel fiume sprea e la corrispondente riva orientale. sul lato orientale della porzione centrale dell'isola si trovava il cosiddetto castello di citt\u00e0, la cui storia risale fino al 1443, castello reale fin dal 1701, abbattuto dal governo comunista nel 1950. approssimativamente nella posizione del castello la ddr costru\u00ec \u2013 dal 1973 al 1976 \u2013 il cosiddetto palast der republik (it.: palazzo della repubblica), demolito tra 2006 e il 2008. al suo posto \u00e8 stato costruito a partire dal 2013 il cosiddetto humboldt forum, il nuovo edificio presenta tre delle facciate storiche del castello di berlino ed \u00e8 destinato ad accogliere il museo etnologico, il museo di arte asiatica, la biblioteca centrale e regionale di berlino e la humboldt universit\u00e4t.\na nord della piazza si trovano il lustgarten: una piazza verde pubblica, un tempo giardino dello stesso castello e il duomo di berlino \u2013 presente fin dal 1536, anche se l'aspetto \u00e8 prevalentemente quello del 1905.\nl'intera punta settentrionale dell'isola costituisce l'isola dei musei, con i suoi cinque grandi edifici dedicati alle esposizioni e costruiti a partire dal 1822, oggi uno dei pi\u00f9 importanti complessi museali del mondo, dedicato soprattutto alle collezioni archeologiche e all'arte dell'ottocento.\nl'antica e caratteristica architettura della parte meridionale dell'isola, la cosiddetta fischerinsel (it.: isola dei pescatori) \u00e8 stata distrutta completamente dai bombardamenti della seconda guerra mondiale; l'unico elemento antico \u00e8 il piccolo ponte jungfernbr\u00fccke, collegamento con la terraferma a ovest dell'isola.\nimmediatamente a est dell'isola si trova il quartiere ricostruito nikolaiviertel, con la nikolaikirche (chiesa di san nicola), la pi\u00f9 antica chiesa di berlino.\nnon distanti si trovano il municipio rosso (dal caratteristico colore dei mattoni), nella forma degli anni sessanta dell'ottocento, ma nella posizione del municipio medievale, e la marienkirche, chiesa fondata nel xiii secolo.\n\ndall'isola porta verso ovest e fino alla porta di brandeburgo il viale unter den linden (it.: sotto i tigli), trasformato nel 1647 da polveroso sentiero per cavalcare in viale alberato e ampliato pi\u00f9 volte in seguito.\nil viale \u00e8 tagliato a met\u00e0 dalla perpendicolare friedrichstra\u00dfe che collega, a sud dei tigli, la friedrichstadt (it.: citt\u00e0 di federico), fondata nel 1688, incorporata come quartiere di berlino nel 1709 e nota per la sua piazza gendarmenmarkt, con le chiese francese e tedesca e il schauspielhaus (teatro di prosa: oggi sala per concerti), fronteggiato dalla statua di friedrich schiller, nonch\u00e9, a nord del grande boulevard, la dorotheenstadt, sorta quindici anni prima della friedrichstadt e inglobata \u2013 come anche il sobborgo di friedrichswerder \u2013 con lo stesso atto amministrativo del 1709.\nlungo il \"viale dei tigli\" si trovano la staatsoper unter den linden e la cattedrale cattolica di sant'edvige, entrambe costruite sotto federico il grande; anche la staatsbibliothek unter den linden, la guardia nuova del 1818 e il lussuoso hotel adlon del 1907 (distrutto nel 1945 e riaperto nel 1997) si affacciano sullo storico viale.\na nord del centro storico si trova il scheunenviertel, in cui nel corso dei secoli trovarono rifugio i rifugiati ebrei vittime delle persecuzioni nell'europa orientale. qui, prima dell'avvento del nazismo, fior\u00ec, perfettamente inserita nel contesto sociale, una comunit\u00e0 ebraica ricca e culturalmente attiva; vi si trova la monumentale sinagoga nuova di berlino, inaugurata nel 1866, devastata dai bombardamenti nel novembre 1943, abbattuta in parte dalle autorit\u00e0 della ddr nel 1958 e in parte ricostruita nel 1988-93 come sede del centrum judaicum. dal 1995 l'edificio comprende anche una piccola sinagoga (la synagoge oranienburger stra\u00dfe).\n\nnotevole nella zona \u00e8 anche la sophienkirche (it.: chiesa di santa sofia). nel periodo 1994 - 1996 molti edifici del quartiere sono stati restaurati e costituiscono attrattive turistiche, quali gli hackesche h\u00f6fe, un complesso di edifici con numerosi cortili interni, costruiti nel 1908 da august endell.\ncon un'importante riforma territoriale nel 1861 vennero integrati nella citt\u00e0 di berlino i sobborghi di wedding, moabit, tempelhofer vorstadt \u2013 corrispondente all'attuale parte meridionale di kreuzberg con l'omonima collina nel viktoriapark \u2013 e sch\u00f6neberger vorstadt, corrispondente all'attuale parte orientale di sch\u00f6neberg.\nfin dal 1861 fa parte di berlino anche il tiergarten, il grande parco centrale, gi\u00e0 riserva di caccia dei re di prussia, aperta al pubblico da federico il grande nel 1742, 210 ettari di verde al cui centro si trova la siegess\u00e4ule (colonna della vittoria) e adiacente il noto zoologischer garten berlin, la haus der kulturen der welt (casa delle culture del mondo, centro congressi e di manifestazioni), il schloss bellevue (it.: castello belvedere), dal 1994 sede del presidente federale, e il reichstag, sede del parlamento federale bundestag. fu fondato come primo parco comunale della citt\u00e0 negli anni 1840 il volkspark friedrichshain, il cui nome venne dato nel 1920 anche al quartiere.\nper adeguare le infrastrutture della citt\u00e0 e del suo immediato circondario alla rapida crescita della popolazione nel 1862 venne adottato il cosiddetto piano hobrecht per progettare e ottimizzare il traffico stradale, gli acquedotti e le fognature.\n\n\n=== gro\u00df-berlin: la riforma del 1920 ===\nattorno alla storica berlino si erano sviluppati nuovi centri. nella seconda met\u00e0 dell'ottocento si erano formati, oltre ai grandi insediamenti industriali \u2013 quartieri di casermoni d'affitto (mietskaserne) per la crescente popolazione; in alcune zone la densit\u00e0 abitativa superava 30 000 persone al km\u00b2. la maggior parte di questi quartieri all'inizio del novecento \u2013 per quanto ben collegate alla citt\u00e0 \u2013 non facevano parte della municipalit\u00e0 berlinese. anche altre citt\u00e0 e villaggi nei dintorni \u2013 alcuni dei quali fondati prima della stessa berlino \u2013 erano cresciuti, partecipando al boom economico della capitale, come spandau, k\u00f6penick, wilmersdorf. infine vennero fondati, attorno alla fine del secolo, diversi quartieri residenziali, in particolare a sud-ovest di berlino \u2013 come nikolassee, wannsee sull'omonimo lago e lichterfelde, nota anche per il grande giardino botanico aperto nel 1904, ma anche in altre zone attorno alla grande citt\u00e0, come frohnau a nord; la maggior parte di queste nuove fondazioni erano fin dall'inizio ben collegate con la citt\u00e0 \u2013 emblematico il caso di nikolassee, la cui prima \"villa\" era la stazione ferroviaria, in seguito diventata stazione della s-bahn (schnellbahn, cio\u00e8 ferrovia veloce) berlinese.\n\nil movimento a favore di una riforma territoriale dell'area metropolitana dovette lottare contro vari interessi di parte, come quelli delle piccole ma ricche zone a sud di berlino, che temevano di perdere, con la riforma, i contribuenti benestanti. i due grandi meriti di questo movimento sono condizioni essenziali della vita di berlino.\nal fine di assicurare l'approvvigionamento di acqua per la metropoli e di conservare spazi naturali per la popolazione, l'associazione a favore della grande berlino nel 1915 aveva acquistato oltre 10 000 ettari di foreste nei dintorni della citt\u00e0. con altri successivi acquisti e grazie alla legislazione sostanzialmente invariata dall'epoca, berlino dispone di oltre 200 km\u00b2 di foreste sul territorio comunale, delle quali la pi\u00f9 grande e nel contempo pi\u00f9 centrale \u00e8 il grunewald (it.: bosco verde, che trae il suo nome dal jagdschloss grunewald, castello di caccia del 1543), e di altri 95 km\u00b2 fuori dai confini comunali, pi\u00f9 di ogni altra metropoli europea.\nl'altro \u2013 e pi\u00f9 noto \u2013 risultato di questo movimento era la legge entrata in vigore il 1\u00ba ottobre del 1920. il numero degli abitanti risult\u00f2 raddoppiato, da 1,9 milioni a oltre 3,8 milioni; la superficie della citt\u00e0 pass\u00f2 da 66 km\u00b2 a 883 km\u00b2 e corrispondeva, a parte alcune piccole modifiche, a quella odierna.\nsette furono le citt\u00e0 che contribuirono alla formazione della grande berlino. la maggiore era charlottenburg, a cavallo tra seicento e settecento, villaggio attorno al castello di charlottenburg, nel 1920 ricca citt\u00e0 con 322 717 abitanti, che costituiva il nuovo ovest della metropoli, con l'elegante viale kurf\u00fcrstendamm, su cui ancor oggi affacciano teatri e negozi.\nil contributo di neuk\u00f6lln era di 262 414 abitanti, prevalentemente operai.\n\ntra la vecchia berlino e charlottenburg si trova sch\u00f6neberg, nel 1920 citt\u00e0 piuttosto borghese con 178 207 abitanti; il municipio della citt\u00e0, poi del distretto, far\u00e0, durante gli anni della divisione, la funzione di municipio di berlino ovest. vi si trova il kadewe, fondato nel 1907, \u00e8 tuttora il pi\u00f9 grande e lussuoso grande magazzino di berlino.\nlichtenberg, citt\u00e0 industriale a est di berlino, consegnava 144 986 nuovi berlinesi.\nwilmersdorf ha mantenuto fino a oggi il suo carattere di tranquilla localit\u00e0; nel 1920 aveva 139 468 abitanti.\nil centro storico di spandau \u00e8 pi\u00f9 antico di berlino; sita a 13 kilometri a ovest del centro storico di berlino ha dato 95 373 abitanti e uno degli edifici pi\u00f9 antichi della grande berlino, la fortezza zitadelle spandau.\nla pi\u00f9 piccola tra le citt\u00e0 era k\u00f6penick con 32 589 abitanti, anch'essa fondata prima di berlino. con k\u00f6penick entrarono nel nuovo territorio berlinese anche le ampie zone verde nel sud-est, il grande lago m\u00fcggelsee con le sue foreste e i parchi \u2013 pi\u00f9 centrali \u2013 treptower park e pl\u00e4nterwald.\ntra le numerose altre localit\u00e0 integrate \u2013 alle quali berlino deve il soprannome \"citt\u00e0 dei cento villaggi\" \u2013 risulta anche la maggior parte dei quartieri residenziali eleganti, quelli pi\u00f9 periferici e anche quelli pi\u00f9 vicini come grunewald ai margini dell'omonima foresta, o westend, dove dal 1926 si trova la funkturm (torre della radio), e dal 1936 l'olympiastadion (stadio olimpico).\nil 1\u00ba ottobre 1920 berlino era la seconda citt\u00e0 del mondo per superficie \u2013 dopo los angeles \u2013 e la terza per numero di abitanti, dopo londra e new york. i vecchi e ormai stretti confini della citt\u00e0 \u2013 come il ponte oberbaumbr\u00fccke non esistevano pi\u00f9.\n\n\n=== le distruzioni della seconda guerra mondiale ===\n\ndurante la seconda guerra mondiale berlino, capitale della germania hitleriana e centro direzionale dell'europa nazista, divenne l'obiettivo a partire dal 1943 di una intensa campagna di bombardamenti aerei da parte degli alleati occidentali; la citt\u00e0 venne fortemente colpita e sub\u00ec forti danni.\ndanni ancor pi\u00f9 gravi invece furono provocati dalla drammatica battaglia finale contro l'armata rossa all'interno del centro urbano stesso di berlino; la citt\u00e0, difesa da reparti fanatici di waffen-ss e volontari stranieri filo-nazisti, venne accerchiata dalle colonne di carri armati sovietici e poi conquistata sistematicamente con combattimenti ravvicinati di superficie e nelle gallerie sotterranee. i soldati sovietici impiegarono una grande potenza di fuoco per schiacciare la resistenza dei residui reparti tedeschi e stranieri. la battaglia termin\u00f2 il 2 maggio 1945 con la resa della guarnigione tedesca.\nal termine della guerra risultava distrutto in un grado irrecuperabile il 20% degli edifici, il 50% nei quartieri centrali; 28,5 km\u00b2 del territorio urbano erano coperti da macerie. non erano pi\u00f9 abitabili 600.000 appartamenti. le strutture industriali e commerciali risultavano utilizzabili solo in parte. gravemente danneggiate erano anche le infrastrutture, in particolare le linee ferroviarie urbane, come ad esempio s-bahn e u-bahn (da untergrundbahn, cio\u00e8 \"ferrovia sotterranea\" o ferrovia metropolitana).\n\n\n=== ricostruzione e sviluppo della citt\u00e0 divisa ===\nla ricostruzione delle pi\u00f9 importanti strutture urbane inizi\u00f2 immediatamente dopo la fine della seconda guerra mondiale; in particolare occorreva rimettere in funzione anche solo provvisoriamente le reti di approvvigionamento, almeno i ponti pi\u00f9 importanti e il traffico pubblico. occorreva sgombrare le macerie: questo lavoro venne fatto soprattutto da donne, le cosiddette tr\u00fcmmerfrauen \u2013 \"donne delle macerie\" in italiano; infatti le competenze professionali degli uomini presenti \u2013 quelli non morti, non gravemente feriti e prigionieri di guerra non ancora liberati \u2013 erano indispensabili. i singoli mattoni riutilizzabili vennero separati e puliti; anche travi, tubi e altro materiale veniva riutilizzato, mentre le macerie restanti non riutilizzabili venivano portate in diverse zone, soprattutto periferiche, a formare colline, poi coperte di terra e piantumate. la maggiore di queste colline \u00e8 il teufelsberg, ai margini del grunewald e alto 114,7 m s.l.m.\nin tutta la citt\u00e0, gli elementi illesi, restaurati o ricostruiti, convivono con quelli moderni. i risultanti contrasti costituiscono lo stile tipico della berlino odierna e sono nel contempo una testimonianza indiretta delle distruzioni belliche. il pi\u00f9 noto \u2013 e in ogni caso uno dei pochi \u2013 edifici che ancora ai primi del xxi secolo danno una viva idea diretta delle distruzioni dovute ai bombardamenti, agli incendi e alla battaglia finale \u00e8 la ged\u00e4chtniskirche (ossia \"chiesa della memoria\"), conservata allo stato di rudere per volont\u00e0 della popolazione di berlino ovest e circondata dagli elementi architettonici moderni della chiesa nuova, inaugurata nel dicembre del 1961.\nla zona attorno alla ged\u00e4chtniskirche, il \"nuovo ovest\" dei primi anni del novecento, fra i quartieri di charlottenburg, wilmersdorf e sch\u00f6neberg, divenne rapidamente un'importante zona commerciale di berlino ovest. anche la sola berlino ovest, durante gli anni del muro \u2013 480 degli 890 km\u00b2 totali \u2013 era una citt\u00e0 policentrica; altre importanti zone commerciali erano \u2013 e sono tuttora \u2013 il centro storico di spandau e la schlo\u00dfstra\u00dfe di steglitz, dove nell'aprile del 1970 venne aperto uno dei primi centri commerciali tedeschi con oltre 50 negozi.\nnacque invece in una zona periferica di berlino ovest, a ridosso del confine verso il settore sovietico e, dal 1961, del muro, il kulturforum. il primo edificio nuovo fu la philharmonie, costruita tra il 1960 e il 1963 su progetto di hans scharoun.\n\nst. matth\u00e4uskirche\nbiblioteca di stato di berlino (haus potsdamer stra\u00dfe)\ndeutsches technikmuseum berlin\nsowjetisches ehrenmal (monumento ai soldati sovietici)\nalt-treptow\nmemoriale sovietico di treptower park\nalexanderplatz\nfernsehturm (torre della televisione)\nmarx-engels-forumun altro risultato evidente dello sviluppo separato della citt\u00e0 era la presenza di istituzioni parallele, come il zoologischer garten berlin e il tierpark, la philharmonie e il konzerthaus, l'universit\u00e0 humboldt e l'universit\u00e0 libera, la vecchia e la nuova galleria nazionale, o molti musei divisi in due. dopo le iniziali discussioni sull'eventuale chiusura, da questo sdoppiamento ne risulta una ricchezza culturale ancora maggiore.\n\n\n=== dalla riunificazione a oggi ===\neast side gallery, 1990\noberbaumbr\u00fccke, 1992\nmauerpark, 1994\nreichstag / bundestag, 1999\ncheckpoint charlie, 2000\nmuseo ebraico, 2001\npotsdamer platz, 1993-2004\nmemoriale per gli ebrei assassinati d'europa, 2005\nstazione centrale, 2006\nmercedes benz arena, 2008\nupper west, 2017\nfuturium - casa del futuro, 2019\n\n\n== societ\u00e0 ==\n\n\n=== evoluzione demografica ===\nla popolazione di berlino fu, fino alla guerra dei trent'anni, molto bassa. inizi\u00f2 quindi a crescere costantemente, superando i 100.000 abitanti intorno al 1740 e il milione intorno al 1880.\n\ncon l'industrializzazione la citt\u00e0 richiam\u00f2 una forte immigrazione, particolarmente dalle regioni orientali. anche le citt\u00e0 e i comuni circostanti crebbero d'importanza. nel 1920 la creazione della \"grande berlino\" port\u00f2 la popolazione a circa 4 milioni.\ndopo le perdite della seconda guerra mondiale la popolazione, fortemente ridotta, contava circa 3 milioni di abitanti. nel periodo della divisione della citt\u00e0 in due blocchi berlino ovest ebbe un andamento demografico che oscillava tra 1,9 e 2,1 milioni di abitanti, mentre a berlino est il dato andava da 1,1 a 1,2 milioni. tra il 1957 e il 1990 i giovani della repubblica federale di germania hanno avuto l'opportunit\u00e0 di sfuggire al servizio militare se vivevano a berlino ovest. successivamente alla riunificazione la popolazione si attest\u00f2 sui dati attuali, con flessioni tra il 1996 e il 2001.\n\n\n=== salute ===\nsecondo il rapporto sullo sviluppo umano 2019 delle nazioni unite, la qualit\u00e0 della vita in berlino \u00e8 la seconda pi\u00f9 alta della germania.\n\n\n=== linguaggio ===\ni berlinesi parlano tedesco e a volte il dialetto berlinese che comunque \u00e8 abbastanza vicino al tedesco tipico.\nl'immigrazione ha creato una considerevole minoranza turca e altre comunit\u00e0 pi\u00f9 piccole tra cui italiani, serbi, greci, polacchi e croati. esistono anche un grosso numero di tedeschi immigrati e/o fuggiti dall'ex-unione sovietica e dalla romania. molti di loro parlano la lingua della loro ex-nazione di appartenenza. nonostante vivano a berlino immigrati che parlano decine di lingue diverse, l\u00b4unica lingua straniera veramente diffusa \u00e8 l\u00b4inglese.\n\n\n=== religione ===\nla lunga tradizione di tolleranza religiosa in prussia ha portato, nel corso dei secoli, all'immigrazione di diversi gruppi religiosi, perseguitati nella propria patria, anche in dimensioni rilevanti. anche le ondate di immigrazione diversamente causate hanno portato alla presenza odierna a berlino di tutte le importanti religioni del mondo. nel contempo i berlinesi sono noti per essere mediamente poco affezionati alla religione, con pi\u00f9 del 60% di atei (2017) residenti.\nuna prima rilevante ondata di uscite dalle due grandi chiese cristiane \u2013 nella berlino prevalentemente protestante fin dal 1539 \u2013 \u00e8 stata quella degli anni venti del novecento, che interessava cittadini politicamente orientati a sinistra, incidendo quindi particolarmente tra gli operai dell'allora maggiore citt\u00e0 industriale tedesca.\nl'abbandono delle chiese durante l'epoca nazionalsocialista \u2013 sia per convinzione che per opportunit\u00e0 \u2013 toccava anche berlino.\ndurante gli anni della divisione, la parte est non solo ha seguito la rapida emarginazione dei praticanti cristiani a opera del regime del partito socialista unificato di germania (sed).\n\nla percentuale di membri delle due grandi chiese cristiane a berlino corrisponde, quindi, a poco pi\u00f9 della met\u00e0 della media tedesca, pur essendo prevalentemente superiore alla media di quella riscontrata nelle regioni territoriali della ex-ddr.\n\ndell'arcidiocesi di berlino \u2013 con sede nella storica st-hedwigs-kathedrale \u2013 fa parte, oltre alla citt\u00e0, un ampio territorio appartenente alle due regioni federali del nord-est.\nla presenza musulmana \u00e8 legata all'immigrazione degli ultimi decenni, prevalentemente dalla turchia.\nla presenza di ebrei a berlino \u00e8 attestata sin dalla fine del xiii secolo, nonostante ripetuti episodi di restrizioni e espulsioni. gi\u00e0 nel settecento la comunit\u00e0 ebraica berlinese era la maggiore della germania. nell'ottocento e primo novecento la crescita fu esponenziale raggiungendo nel 1925 un totale di 172 672 membri, il 4,29% della popolazione della citt\u00e0 e il 30,6% degli ebrei tedeschi.. le persecuzioni del periodo nazista sconvolsero la vita della comunit\u00e0 ebraica berlinese. alla fine solo 6 500 persone riuscirono a sopravvivere a berlino \u2013 alcuni in quanto coniugati con tedeschi non ebrei, alcuni clandestinamente, grazie anche all'aiuto prestato da molti altri berlinesi \u2013 alla shoah, che caus\u00f2 7 000 suicidi e uccise 55 000 ebrei berlinesi nei campi di concentramento, mentre oltre 90 000 riuscirono a salvarsi rifugiandosi all'estero. nel dopoguerra, soprattutto dopo la riunificazione tedesca, la comunit\u00e0 ebraica berlinese ha conosciuto un periodo di vibrante rinascita. in particolare, con le recenti immigrazioni dagli stati dell'ex-unione sovietica, berlino \u00e8 oggi la comunit\u00e0 ebraica pi\u00f9 numerosa della germania e quella con il tasso di crescita maggiore.l'ultimo censimento dell'appartenenza religiosa risale al 2017.\n\narchitetture religiosechiesa di san michele\nchiesa di san sebastiano\n\n\n== amministrazione ==\n\n\n=== sistema politico ===\n\nberlino costituisce uno dei land (stati federati) della germania, ed \u00e8 quindi una citt\u00e0-stato.\nil sindaco della citt\u00e0 (regierender b\u00fcrgermeister, \"sindaco reggente\"), la giunta comunale (senat) e il consiglio comunale (abgeordnetenhaus, \"camera dei deputati\") fungono, quindi, al contempo sia da organi della citt\u00e0 che del land. il sindaco \u00e8 cos\u00ec anche ministro presidente, la giunta comunale \u00e8 anche governo e il consiglio comunale \u00e8 anche parlamento.\nberlino ha ricevuto dal resto della germania, dopo la caduta del muro, cospicui finanziamenti per la ricostruzione, trovandosi nel 2015 con un debito pari a circa 65 miliardi di euro.\n\n\n=== suddivisione amministrativa ===\n\nberlino \u00e8 suddivisa in 12 distretti (bezirk), o distretti amministrativi (verwaltungsbezirk):\nogni distretto pur eleggendo, durante le elezioni generali berlinesi, un proprio consiglio dei delegati distrettuali (bezirksverordnetenversammlung) e un sindaco distrettuale (bezirksb\u00fcrgermeister), e partecipando alle decisioni comunali tramite l'assemblea dei sindaci, gode unicamente dei poteri che il senato di berlino decide di delegargli. il parlamento cittadino pu\u00f2 inoltre modificare, istituire o abolire i distretti a proprio giudizio.\nl'attuale divisione in distretti \u00e8 stata ottenuta nel 2001 dall'accorpamento dei 23 distretti preesistenti. ogni distretto \u00e8 composto statisticamente da pi\u00f9 quartieri (ortsteil), complessivamente 97.\nall'interno dei quartieri vi sono talvolta localit\u00e0 dal carattere particolare, dette ortslage \u2013 soprattutto in periferia \u2013 o kiez \u2013 particolarmente nei tradizionali e caratteristici quartieri centrali. la suddivisione in \"ambiti statistici\" (statistische gebiete) coincide solo in parte con la suddivisione storica o tradizionale.\n\n\n=== gemellaggi ===\nberlino \u00e8 gemellata con 18 citt\u00e0 del mondo e collabora attivamente in diverse associazioni di citt\u00e0 internazionali.\n\ni distretti cittadini hanno numerosi gemellaggi autonomi, nazionali e internazionali, con citt\u00e0 e con quartieri di grandi citt\u00e0.\n\n\n=== simboli ===\nla bandiera di berlino consiste in un panno a 3 bande orizzontali, 2 rosse ai lati (pi\u00f9 piccole) e la centrale bianca. in questa vi \u00e8 il simbolo dell'orso non compreso nello scudo, il quale viene riportato nelle bandiere di uso governativo. la bandiera, creata nel 1911, fu adottata nella forma attuale il 26 maggio 1954 per berlino ovest e poi riconvertita a simbolo unico dopo la riunificazione del 1990.\nlo stemma cittadino ha la seguente descrizione araldica: in un campo d'argento, un orso rampante nero, armato e linguato di rosso. in alto, una corona d'oro decorata con otto fioroni dello stesso metallo, di cui cinque in vista. l'origine dello stemma \u00e8 sconosciuta, tuttavia si suppone che esso sia stato adottato in omaggio ad alberto i di brandeburgo (1100-1170).\n\n\n== economia ==\nfra le principali fonti economiche vi \u00e8 il turismo. altri settori principali, in rapida crescita, sono quelli dei servizi, tecnologia delle comunicazioni, mobilit\u00e0, media e musica, biologia, scienze ambientali, trasporti e ingegneria medica.\ntra le maggiori aziende presenti in citt\u00e0 vi sono la siemens (con sede nel quartiere siemensstadt del distretto di spandau), la daimler, l'allianz, la bmw, le deutsche bahn e la locale compagnia di trasporti pubblici, la bvg.\n\n\n=== manifestazioni ===\nmolto nota \u00e8 la berlinale, il pi\u00f9 importante festival del mondo rivolto al grande pubblico e nel contempo uno dei pi\u00f9 importanti festival del cinema (al pari di cannes e venezia); si svolge ogni anno a febbraio.\nnumerose altre manifestazioni, in particolare nei settori del teatro, del cinema, della musica classica e della musica contemporanea, si svolgono a berlino, attirando numerosi ospiti da tutto il mondo.\nnel 1989 \u00e8 nata a berlino la loveparade, ripetuta poi ogni estate fino al 2003 e poi di nuovo nel 2006. si \u00e8 svolta, nelle ultime manifestazioni, sulla stra\u00dfe des 17. juni, al centro del parco urbano del tiergarten. nel 1999 hanno partecipato, secondo gli organizzatori, oltre un milione di persone e complessivamente la manifestazione ha raccolto negli anni una decina di milioni di partecipanti.\nberlino \u00e8 una delle citt\u00e0 fieristiche pi\u00f9 importanti del mondo. vi si svolge la internationale gr\u00fcne woche, fondata nel 1926, la pi\u00f9 grande fiera del mondo nel settore alimentare e agricolo, con (2008) 1 610 espositori provenienti da 52 paesi, con una superficie di esposizione di 115 000 metri quadrati, con 425 000 visitatori e con oltre 5 000 giornalisti inviati da 70 paesi. anche la   ifa \u2013 fondata nel 1924 \u2013 \u00e8 la pi\u00f9 importante fiera del suo settore, quello dell'elettronica di consumo.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\ndal 1966 la citt\u00e0 ospita la itb, considerata una delle pi\u00f9 grandi fiere del turismo al mondo; la innotrans, svolta ogni due anni, \u00e8 la fiera di riferimento nel mondo della tecnica ferroviaria. molte altre fiere, rivolte in parte al grande pubblico, in parte solo o prevalentemente agli esperti, completano l'offerta.\nall'aeroporto berlinese di sch\u00f6nefeld si svolge la ila \u2013 internationale luft- und raumfahrtausstellung \u2013 la pi\u00f9 antica fiera dell'aviazione del mondo, fondata nel 1909 a frankfurt am main, trasferita nel 1912 a berlino e organizzata di nuovo a berlino ogni due anni dal 1992, una delle pi\u00f9 importanti esposizioni del settore e sia per numero di visitatori \u2013 nel 2006 oltre 250 000 \u2013 sia per velivoli esposti \u2013 nel 2006 erano 340.\n\n\n=== turismo ===\nberlino \u00e8 una meta turistica molto ambita, con notevole incremento dei pernottamenti negli anni successivi alla riunificazione della citt\u00e0 e in particolare dall'inizio del nuovo millennio. all'interesse internazionale per berlino contribuiscono anche le nuove e avveniristiche strutture architettoniche. oltre al variegato numero dei punti turisticamente ricettivi, situati prevalentemente in centro (ma anche in buona parte della periferia), \u00e8 da notare l'economicit\u00e0 della capitale rispetto a molte altre metropoli turistiche, europee e non. oggi la citt\u00e0 si \u00e8 portata alla pari con le pi\u00f9 grandi mete turistiche d'europa come londra, parigi o roma.\n\n\n=== media ===\naxel springer\nsuhrkamp verlag\nspringer nature\nstudio babelsberg\naccademia europea del cinema\nx-filme creative pool\nbmg rights management\naccademia europea del cinema\nhansa tonstudio\n\n\n== infrastrutture e trasporti ==\n\nberlino ha una rete di trasporti pubblici estesa e molto funzionale. anche il traffico privato \u00e8 molto scorrevole. il sistema di trasporto pubblico si articola in diversi mezzi, fra essi complementari, tutti gestiti dalla bvg (berliner verkehrsbetriebe) a eccezione della s-bahn, comunque integrata in un sistema tariffario unico.\n\n\n=== metropolitana e s-bahn ===\n\nla rete ferroviaria cittadina si articola su due reti (la metropolitana e la s-bahn) che insieme coprono capillarmente la superficie cittadina. successivamente alla riunificazione della citt\u00e0 (1990) i lavori di ricucitura della rete furono completati in pochi anni.\n\nla s-bahn \u00e8 un servizio ferroviario suburbano, prevalentemente di superficie, con tracciati spesso paralleli (ma autonomi) a quelli delle ferrovie nazionali della deutsche bahn. la rete, composta da 15 linee (di cui due circolari, il cosiddetto ring), fra loro sovrapposte nelle tratte centrali, copre tutta la citt\u00e0 e i dintorni: fra le citt\u00e0 servite vi sono potsdam, strausberg, oranienburg, bernau e k\u00f6nigs wusterhausen. la compagnia che la gestisce \u00e8 la s-bahn berlin gmbh, parte del gruppo deutsche bahn. la sua storia inizia nel 1882, con l'inaugurazione della stadtbahn, per poi incrementare il suo sviluppo con l'elettrificazione, a partire dalla met\u00e0 degli anni venti.\nla metropolitana \u00e8 prevalentemente sotterranea e costituita da 9 linee: u1, u2, u3, u4, u5, u6, u7, u8 e u9. la rete, sviluppatasi a partire dal 1902, \u00e8 una delle pi\u00f9 antiche del mondo, dopo quelle di londra, budapest e glasgow. \u00e8 gestita dalla compagnia cittadina bvg ed \u00e8 particolarmente sviluppata nelle zone centro-occidentali della citt\u00e0. sono allo studio numerosi progetti di espansione. purtroppo il problema principale nei ritardi dell'ampliamento della rete \u00e8 comunque dovuto alla situazione finanziaria del comune, e alla scelta politica di privilegiare altre forme di mobilit\u00e0 (tram e biciclette).\n\n\n=== tram, autobus e traghetti ===\nla rete tranviaria berlinese conta 22 linee urbane (quasi tutte nella zona orientale) e 2 extraurbane (verso sch\u00f6neiche, r\u00fcdersdorf e woltersdorf). la rete occidentale venne soppressa negli anni cinquanta e sessanta; di essa \u00e8 stata ricostruita una sola linea, che attraversa i quartieri di gesundbrunnen e wedding. tuttavia sono allo studio ulteriori prolungamenti. inoltre nel 2005 la rete venne completamente riorganizzata con l'istituzione delle linee metrotram (m).\ngli autobus contano un'estesissima rete, composta da linee ordinarie (bus), metrobus (m) ed espresse (x). vi sono poi le linee notturne (n).\ni traghetti di servizio pubblico contano 10 linee, tutte periferiche, che attraversano la sprea e altri fiumi e laghi. sono concentrate a sud-est (treptow-k\u00f6penick), ma la linea pi\u00f9 lunga si trova nella zona sud-occidentale, tra wannsee e kladow.\n\n\n=== ferrovie ===\nberlino \u00e8 un importante nodo ferroviario d'europa, uno dei punti di congiunzione fra l'est e l'ovest dei trasporti continentali. la sua rete ferroviaria, anche a causa delle vicissitudini occorsele durante il xx secolo, ha subito parecchi mutamenti, tra cui la perdita del sistema di stazioni di testa \"a raggiera\" (molto esteso a londra, mosca e parigi). molte sono nella citt\u00e0 le grandi stazioni ferroviarie, cos\u00ec come i resti dei vecchi terminal, tra i quali l'anhalter bahnhof. nei primi anni novanta, mentre venivano ricostruiti i vari tracciati delle ferrovia tedesche (db), il traffico a lunga percorrenza fu prima incentrato nella stazione di berlino giardino zoologico e poi condiviso con l'ostbahnhof, che fu la stazione principale fino al 28 maggio 2006. in quella data venne inaugurata la nuova stazione berlin hauptbahnhof (tra le pi\u00f9 grandi d'europa) e il tiergartentunnel, con altre due nuove stazioni a lunga percorrenza: gesundbrunnen e s\u00fcdkreuz.\nla rete ferroviaria ha una struttura pressappoco a croce, incentrata sugli assi della stadtbahn (est-ovest) e del tiergartentunnel (nord-sud), con varie diramazioni. tra l'ex-settore orientale e svariati comuni della cinta urbana (tra cui potsdam) nel brandeburgo, si trova il berliner au\u00dfenring, un percorso ferroviario circolare, eredit\u00e0 dell'epoca del muro, che serviva a raccordare tutte le ferrovie locali verso berlino est.\nnumerosi sono i collegamenti internazionali da berlino, i pi\u00f9 distanti dei quali la collegano con la russia, l'ucraina e, periodicamente, il kazakistan.\n\n\n=== aeroporti e porti fluviali ===\nberlino conta su:\n\nun grande aeroporto, internazionale, ossia l'aeroporto di berlino-brandeburgo, aperto il 31 ottobre 2020, che \u00e8 un'estensione dell'aeroporto di sch\u00f6nefeld. in passato esistevano anche l'aeroporto di berlino-tegel (a nord-ovest) e l'aeroporto di sch\u00f6nefeld (fuori citt\u00e0 a sud, nel comune omonimo). tegel e sch\u00f6nefeld furono costruiti in conseguenza del \"blocco di berlino\" e della relativa divisione della citt\u00e0.\ntre grandi porti fluviali, situati lungo la sprea, utilizzati per il trasporto merci e serviti anche da navi pesanti, sono tuttora in funzione. il pi\u00f9 grande \u00e8 il westhafen (it.: porto dell'ovest), situato a moabit; sono attivi anche il s\u00fcdhafen e l'hafen neuk\u00f6lln.\n\n\n=== strade, autostrade e piste ciclabili ===\nberlino ha una rete autostradale che si raccorda nella a10, il \"raccordo anulare\" cittadino. le altre linee autostradali sono la a2 (verso hannover, dortmund e oberhausen), la a9 (verso monaco di baviera), la a24 (verso amburgo), la a12 (verso francoforte sull'oder), la a13 (verso dresda), la a11 (verso stettino) e le urbane a115 (parte dell'avus), a111, a103, a113, a114, a117 e a100, il semianello centrale.\n\nmolto complessa \u00e8 anche la rete di strade federali. fra le numerose arterie vi sono anche le b 1 e b 2, che attraversano il territorio nazionale, l'una in direzione est-ovest, l'altra in direzione nord-sud. numerosi anche i percorsi delle strade europee, fra cui i pi\u00f9 notevoli sono la e30 (cork-samara e ufa) e la e55 (helsingborg-kalamata).\nla rete delle piste ciclabili \u00e8 molto sviluppata. esse si sviluppano tanto al centro quanto nelle zone boschive e periferiche, dato anche il diffusissimo uso della bicicletta come mezzo di locomozione, spesso sostitutivo dell'automobile. le biciclette hanno inoltre accesso su tutti i mezzi pubblici cittadini, con una piccola maggiorazione sul biglietto o sull'abbonamento.\nberlino \u00e8 oggi una delle pochissime citt\u00e0 in cui, in certe zone, sopravvive una numerazione delle vie molto particolare. i numeri civici si susseguono in maniera contigua senza differenziare i pari dai dispari: arrivata al fondo della via la numerazione prosegue sull'altro lato, e il numero pi\u00f9 alto sar\u00e0 quindi di fronte al numero 1. questo sistema, detto \"a ferro di cavallo\", non viene utilizzato nel quartiere prenzlauer berg dove si trova il sistema classico europeo (i numeri pari da un lato e i dispari dall'altro).\n\n\n== istruzione ==\nla scuola elementare a berlino dura \u2013 come nel brandeburgo e in futuro anche ad amburgo \u2013 sei anni, due in pi\u00f9 rispetto a quella delle rimanenti regioni federali; in comune con una parte delle regioni occidentali berlino offre dopo la scuola primaria la scelta tra la pi\u00f9 modesta hauptschule (quattro anni scolastici dopo la scuola elementare), la realschule (anch'essa di quattro anni, ma con contenuti pi\u00f9 impegnativi e un esame finale) e il gymnasium, l'unico che d\u00e0 diritto ad accedere all'universit\u00e0. il gymnasium dura sette anni (in alcuni casi nove, dopo quattro anni di scuola elementare); quindi la frequenza prima dell'universit\u00e0 \u00e8 di complessivamente 13 anni come in italia. \u00e8 in atto \u2013 come nelle altre regioni \u2013 la riduzione a dodici anni; insieme con l'inizio della scuola primaria, spostato da mediamente sei anni di et\u00e0 a mediamente cinque e mezzo, si giunger\u00e0 all'universit\u00e0 18 mesi prima. in alcuni licei esiste inoltre una classe accelerata, che rende possibile la maturit\u00e0 dopo dodici anni, in futuro dopo undici.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nalle quattro universit\u00e0 berlinesi \u2013 universit\u00e0 humboldt di berlino (hu), universit\u00e0 libera di berlino (fu), technische universit\u00e4t berlin (tu), universit\u00e4t der k\u00fcnste berlin (udk, fino al 2001: hochschule der k\u00fcnste \u2013 hdk) - studiano complessivamente oltre 105 000 studenti.\nnell'ambito della exzellenzinitiative \u2013 un confronto tra le universit\u00e0 tedesche \u2013 la fu dal 2007 \u00e8 ufficialmente una delle nove universit\u00e0 d'\u00e9lite tedesche.\noltre alle universit\u00e0 esistono sette accademie (fachhochschule), quattro accademie dedicate a diverse arti e dodici universit\u00e0 private con complessivamente oltre 25000 studenti.\ninoltre, berlino \u00e8 casa di un'ampia comunit\u00e0 di studenti internazionali. l'universit\u00e0 privata hertie school code, ospita persone provenienti da altri paesi per il 37% del totale degli iscritti. anche la hertie school, un'universit\u00e0 privata di scienze politiche pubbliche, conta tra i suoi alunni e studenti persone provenienti da oltre 95 paesi. \u00e8 uno degli atenei pi\u00f9 importanti in germania dedicati alle scienze politiche.\n\n\n=== ricerca ===\nle facolt\u00e0 mediche della fu e della hu dal 2003 fanno parte dell'ospedale universitario della charit\u00e9, costituendo cos\u00ec la pi\u00f9 grande facolt\u00e0 europea di medicina nello storico ospedale fondato nel 1710 e luogo di ricerca medica fin dal 1810, nel quale furono attivi rudolf virchow, ferdinand sauerbruch, hermann von helmholtz, robert koch, paul ehrlich e emil adolf von behring e che finora ha al suo attivo otto premi nobel.\n\nsono attive a berlino anche le grandi societ\u00e0 di ricerca nazionali, come la max-planck-gesellschaft e complessivamente otto istituti di ricerca di diversi ministeri federali.\na berlino ha sede l'accademia delle scienze fondata nel 1700 da leibnitz, e il collegato osservatorio astronomico.\nla ricerca scientifica si svolge anche in oltre 70 istituzioni extrauniversitarie a finanziamento pubblico con complessivamente oltre 60 000 dipendenti.\n\n\n=== biblioteche e archivi ===\nla maggiore biblioteca di berlino \u00e8 la staatsbibliothek zu berlin, una biblioteca nazionale, il cui patrimonio \u00e8 custodito in vari edifici tra cui la haus unter den linden e la haus potsdamer stra\u00dfe.\naltre biblioteche della citt\u00e0 sono la kunstbibliothek (\"biblioteca di belle arti\"), la berliner stadtbibliothek (\"biblioteca civica di berlino\") e la amerika-gedenkbibliothek (\"biblioteca commemorativa americana\").\nl'archivio segreto di stato custodisce i documenti dello stato prussiano.\n\n\n== cultura ==\n\ndopo la caduta del muro (1989), berlino \u00e8 diventata un centro per le arti, il design, i media, la musica e la moda. artisti e creativi si sono trasferiti in massa nella citt\u00e0 di berlino. l'alto numero di studenti e giovani ha aiutato.\nalcuni degli artisti che sono passati per berlino nel corso della storia sono lucas cranach il giovane, johann gottfried schadow, karl friedrich schinkel, moses mendelssohn, georg simmel, ernst ludwig kirchner, marlene dietrich, leni riefenstahl, helmut newton, bertolt brecht, kurt tucholsky, thomas e heinrich mann, paul klee, friedrich wilhelm murnau, fritz lang, wim wenders, nina hagen, rammstein i membri del movimento bauhaus e molti altri anche non tedeschi tra cui si possono nominare mark twain, vladimir nabokov, christopher isherwood, billy wilder, david bowie, iggy pop, depeche mode e gli u2.\na berlino sono nati i pittori eduard agricola e eduard barth.\n\n\n=== patrimoni dell'umanit\u00e0 e onorificenze ===\n\ni palazzi e parchi di potsdam e berlino sono stati dichiarati dall'unesco patrimonio dell'umanit\u00e0 nel 1990.\nl'isola dei musei \u00e8 entrata a far parte della lista nel 1999.\nnel 2008 un'altra parte di berlino \u00e8 entrata a far parte dei patrimoni dell'umanit\u00e0. si tratta di sei gruppi di edifici realizzati nei primi anni del xx secolo, che l'unesco ha riconosciuto di importanza internazionale assegnandogli il nome di \"residenze in stile moderno di berlino\".\nnel 2006 l'unesco ha dichiarato berlino citt\u00e0 creativa nella categoria del design.\n\n\n=== musei ===\n\nberlino \u00e8 una citt\u00e0 che offre musei di diverso genere.\n\nil nome \"isola dei musei\" \u00e8 dovuto al gran numero di musei, di importanza internazionale, che si trovano nella parte settentrionale dell'isola della sprea. i musei sono parte del gruppo dei musei statali di berlino, appartenenti alla fondazione culturale prussiana (stiftung preu\u00dfischer kulturbesitz). l'altes museum \u00e8 il pi\u00f9 antico dei musei, il neues museum espone tra i reperti dell'arte egizia anche il celebre busto di nefertiti. nell'alte nationalgalerie sono custodite opere d'arte del xix secolo, mentre nel bode-museum, con la sua caratteristica cupola in rame, sono esposte opere romane e bizantine. infine il pergamon museum famoso per ospitare l'altare di pergamo, la porta di ishtar babilonese, la porta del mercato di mileto, le originali mura del palazzo omayyade della mshatta, e in genere ricche collezioni di arte greca, babilonese e islamica.\n\nil complesso del kulturforum invece fu realizzato a partire dagli anni cinquanta del xx secolo, allo scopo di creare un centro culturale per l'allora berlino ovest, analogamente alla museumsinsel per berlino est. vi sorgono i musei: il neue nationalgalerie (1965-1968), il musikinstrumenten-museum (museo degli strumenti musicali, 1978-1984), il kunstgewerbemuseum (1978-1985), il gem\u00e4ldegalerie.\nberlino possiede una grande variet\u00e0 di musei, molti dei quali di rilievo internazionale: il museo egizio ospitato all'interno del neues museum; il bauhaus-archiv l'archivio del bauhaus dove sono custoditi parte degli archivi della celebre scuola; il br\u00f6han-museum con le sue opere in art nouveau; il br\u00fccke-museum che comprende una ricca collezione di opere legate al movimento artistico die br\u00fccke (il ponte); il museum berggruen collezione raccolta da heinz berggruen con opere di picasso, klee, giacometti, ecc.; il museo della tecnica; il museum f\u00fcr naturkunde, comprendente grandi raccolte di storia naturale; il deutsches historisches museum sulla storia della germania; il j\u00fcdisches museum nell'edificio appositamente progettato da daniel libeskind; il museum f\u00fcr fotografie, relativo alle opere di helmut newton; gli interessanti musei di dahlem riguardanti le diverse culture del mondo (museo etnologico, museo di arte asiatica, museo delle culture europee). opere di arte contemporanea sono esposte all'hamburger bahnhof, mentre nel martin-gropius-bau si tengono esposizioni temporanee. tra i musei pi\u00f9 curiosi si trovano lo stasimuseum, dedicato alle attivit\u00e0 di spionaggio della stasi, il ministero dei servizi segreti della ddr; il deutsches currywurst museum berlin, interamente dedicato al currywurst, tipico cibo da strada berlinese; lo zucker-museum (museo dello zucchero); lo schwulenmuseum, museo della cultura gay; e infine l'east side gallery, una sorta di museo all'aperto costituito da graffiti su di un tratto del muro di berlino.\n\n\n=== teatri di prosa ===\na berlino ci sono 44 teatri. il deutsches theater, nel mitte, risale al 1849\u201350. la volksb\u00fchne sulla rosa-luxemburg-platz fu costruita nel 1913\u201314, ma la compagnia esisteva gi\u00e0 dal 1890. il berliner ensemble, famoso per le rappresentazioni delle opere di bertolt brecht, venne fondato nel 1949. la schaub\u00fchne fu fondata nel 1962 e si trasfer\u00ec nella sede attuale sul kurf\u00fcrstendamm nel 1981. con i suoi 1 895 posti a sedere e un palcoscenico di 2 854 metri quadrati il friedrichstadt-palast, nel mitte, \u00e8 il pi\u00f9 grande palazzo per spettacoli d'europa.\naltri teatri berlinesi sono il grips-theater, il maxim gorki theater, il theater und kom\u00f6die am kurf\u00fcrstendamm e il renaissance theater.\n\n\n=== teatri dell'opera e musicali ===\nberlino ha tre importanti teatri dell'opera: la deutsche oper, la staatsoper unter den linden e la komische oper. la staatsoper sulla unter den linden \u00e8 stata inaugurata nel 1742 ed \u00e8 la pi\u00f9 antica delle tre. dal 1992 \u00e8 diretta da daniel barenboim. la komische oper \u00e8 specializzata nel repertorio dell'operetta e si trova anch'essa sull'unter den linden. la deutsche oper \u00e8 stata aperta nel 1912 a charlottenburg.\nle principali sale per musicals sono il theater am potsdamer platz e il theater des westens (costruito nel 1895). la danza contemporanea pu\u00f2 essere ammirata al radialsystem v. il tempodrom ospita concerti e spettacoli circensi. l'admiralspalast, nel mitte, ha un programma di variet\u00e0.\n\ni berliner philharmoniker, ufficialmente berliner philharmonisches orchester, da molti considerati la migliore orchestra sinfonica del mondo, hanno eletto nel 1999 sir simon rattle come direttore principale; la sede dell'orchestra \u00e8 la moderna philharmonie, primo edificio nuovo del kulturforum.\nla storica konzerthaus (originariamente schauspielhaus), al gendarmenmarkt, invece \u00e8 sede della konzerthausorchester berlin \u2013 fino al 2006 berliner sinfonie-orchester o bso \u2013 fondata nel 1952 come orchestra di berlino est.\nla terza grande orchestra sinfonica classica \u00e8 la deutsches symphonie-orchester berlin (dso), dal 1946 al 1956 rias-symphonie-orchester, poi fino al 1993 radio-symphonie-orchester berlin.\nmaggiormente specializzata nella musica del xx secolo \u00e8 la rundfunk-sinfonieorchester berlin (rsb), fondata nel 1923. \nrsb, dsb, il rundfunkchor berlin e il rias kammerchor appartengono alla holding pubblica rundfunk orchester und ch\u00f6re gmbh.\n\n\n=== berlino al cinema ===\n\nberlino \u00e8 fin dall'inizio un importante centro della settima arte; i fratelli skladanowsky vi presentarono le prime immagini in movimento a un pubblico pagante il 1\u00ba novembre del 1895, 58 giorni prima del debutto pubblico del cinematografo dei fratelli lumi\u00e8re a parigi.\na berlino sono legati i nomi di molti importanti registi e noti attori; a berlino e nei dintorni immediati furono attivi la ufa e la defa; la citt\u00e0 \u00e8 sede di 1 000 societ\u00e0 di produzione cinematografica e televisiva e oltre 244 sale cinematografiche (2021). a berlino sono stati girati centinaia di film, alcuni dei quali entrati di diritto nella storia del cinema tra cui: l'ultima risata (1924), metropolis (1927), l'angelo azzurro (der blaue engel, 1930), olimpia (1938), uno, due, tre! (1961), die legende von paul und paula & cenerentola (1973), christiane f. - noi, i ragazzi dello zoo di berlino (1981),\nil cielo sopra berlino (1987), good bye, lenin! (2003), the bourne supremacy (2004).soprattutto per\u00f2 berlino \u00e8 oggetto del cinema; migliaia di film sono ambientati a berlino e molti di essi descrivono carattere e storia di questa citt\u00e0: ho sposato tutta la famiglia (1982), liebling kreuzberg (1986), wolff, un poliziotto a berlino (1992), verliebt in berlin (2005), una strada verso il domani - ku'damm 56 (2016), babylon berlin (2016), 4 blocks (2017), unorthodox (2020).\n\n\n=== subcultura ===\ndopo la caduta del muro di berlino nel 1989, il centro della citt\u00e0 (la ex parte occidentale di berlino est) ospitava molte case parzialmente distrutte durante la seconda guerra mondiale e mai pi\u00f9 ricostruite. queste sono diventate un terreno fertile per vari tipi di controcultura e cultura underground, nonch\u00e9 di molti club notturni, compreso il berghain, uno dei pi\u00f9 importanti club di musica techno del mondo.\nberlino ha una ricca scena artistica, ma sta subendo una crescente pressione finanziaria, in quanto gli affitti sono aumentati da quando il governo tedesco \u00e8 tornato ad avere berlino come sede.\nper ovvia questione dei grandi numeri che hanno preso il posto di nicchie antropologiche, oggi il conformismo e la massificazione hanno sostituito la controcultura degli anni '90: il grande afflusso di stranieri europei e il conseguente aumento della popolazione hanno creato un florido mercato per gli investitori, fatto che ha determinato la trasformazione della cultura underground locale di 20 anni.la berlin burlesque week, \u00e8 rinomata in tutta europa. nata come la berlin burlesque nove anni fa, la kermesse \u00e8 cresciuta e oggi offre un'intera settimana di eventi per un totale di 80 artisti che si esibiranno.\n\n\n=== cucina ===\nil d\u00f6ner kebap \u00e8 un piatto tipico berlinese, perch\u00e9 \u00e8 stato inventato dagli immigrati turchi negli anni \u00b470 proprio a berlino. la specialit\u00e0 di berlino \u00e8 la \"currywurst\". la schrippe \u00e8 un panino, in tedesco standard \"br\u00f6tchen\". un berlinese (berliner pfannkuchen) \u00e8 un tipo di ciambella proveniente dalla germania.\nil kaufhaus des westens (\"grande magazzino dell'ovest\"), \u00e8 un grande magazzino di berlino con un assortimento sofisticato e di lusso. il reparto delle specialit\u00e0 gastronomiche costruito negli anni '20 \u00e8 particolarmente rinomato.\n\n\n=== sport ===\n\nberlino ha una grande storia sportiva. gustav scholz, erik zabel, pierre littbarski, franziska van almsick e altri noti sportivi vi sono nati. i nomi di pionieri dello sport come friedrich ludwig jahn e hannes marker sono legati a quello della citt\u00e0 cos\u00ec come quello dell'avus, fin dal 1921 nell'automobilismo.\na berlino si sono svolti importanti manifestazioni sportive come i giochi estivi della xi olimpiade nel 1936, manifestazione sfruttata come propaganda dal regime nazionalsocialista, ma anche evento sportivo di primo ordine con atleti eccezionali come rie mastenbroek e jesse owens.\n\nl'olympiastadion (stadio olimpico) del 1936 \u00e8 stato restaurato e modernizzato completamente prima dei mondiali di calcio del 2006. nell'agosto 2009 ha ospitato i campionati del mondo di atletica leggera. dal 1963 \u00e8 lo stadio dell'hertha bsc, societ\u00e0 fondata nel 1892. \u00e8 la squadra di calcio pi\u00f9 popolare a berlino e gioca nella bundesliga dalla stagione 1997-1998, salvo nelle stagioni 2010-2011 e 2012-2013 nelle quali ha disputato e vinto il campionato della seconda divisione.\n\nmeno successo sia di pubblico che di palmares hanno il 1. fc union berlino, che dalla stagione 2019-2020 milita nella bundesliga e gioca allo stadio alten forsterei, e il bfc dynamo, entrambi importanti all'epoca della ddr. la dinamo \u00e8 stata la pi\u00f9 titolata della ddr-oberliga, campionato della ddr. a berlino hanno sede anche la tennis borussia berlin e un'ottantina di altre societ\u00e0 calcistiche.\nsuccessi berlinesi si contano anche in altri sport, come nella deutsche eishockey liga, massimo campionato di hockey su ghiaccio, con l'eisb\u00e4ren berlin, nel campionato tedesco maschile di pallanuoto con la wasserfreunde spandau 04, nella basketball-bundesliga con l'alba berlino, la societ\u00e0 pi\u00f9 titolata a livello nazionale, nella 1. bundesliga tedesca di pallavolo maschile con l'charlottenburg berlin e nella pallamano. molto blasonata \u00e8 anche la compagine di football americano, i berlin adler.\nogni anno si svolgono a berlino la maratona di berlino, una delle maggiori manifestazioni di questo tipo a livello mondiale, l'istaf, una delle pi\u00f9 importanti manifestazioni mondiali di atletica leggera, la german open del tennis femminile (wta) e la coppa di germania, il secondo pi\u00f9 importante torneo di calcio tedesco.\nnumerosi impianti sportivi, stadi, piscine, piste e stadi del ghiaccio sono a disposizione dei cittadini e vengono intensamente usati. i grandi laghi e il fiume havel sono molto frequentati da velisti e rematori.\n\n\n== giorni festivi ==\ncapodanno (1\u00ba gennaio), primo giorno dell'anno\ngiornata internazionale della donna (8 marzo)\nvenerd\u00ec santo\nluned\u00ec dell'angelo\nfesta dei lavoratori (1\u00ba maggio)\nascensione\npentecoste\ngiorno dell'unit\u00e0 tedesca (3 ottobre)\nnatale (25 dicembre)\nsanto stefano (26 dicembre)\n\n\n== note ==\n\n\n=== esplicative ===\n\n\n=== bibliografiche ===\n\n\n== bibliografia ==\n alexandra richie, berlino \u2013 storia di una metropoli, milano, mondadori, 2003, isbn 88-04-34693-0.\n leonard gross, l'ultimo ebreo a berlino, carroll & graf publishers, 1999, isbn 0-7867-0687-2.\n chandler tertius, quattrocento anni di crescita urbana: un censimento storico, edwin mellen pr, 1987, isbn 0-88946-207-0.\n wolfgang ribbe, storia di berlino, bwv \u2013 berliner wissenschafts-verlag, 2002, isbn 3-8305-0166-8.\n michael kaufman e bernard gwertzman, il collasso del comunismo, 1990, isbn 0-8129-1872-x.\n anthony read e david fisher, la crescita di berlino: biografia di una citt\u00e0, new york, w. w. norton, 1994, isbn 0-393-03606-5.\n david clay large, berlin, new york, basic books, 2001, isbn 0-465-02632-x.\n antonella gargano, progetto metropoli. la berlino dell'espressionismo, silvy edizioni, 2012, isbn 978-88-97634-14-0.\n\n\n== voci correlate ==\nwelthauptstadt germania\n\n\n== altri progetti ==\n\n wikisource contiene una pagina su berlino\n wikiquote contiene citazioni su berlino\n wikizionario contiene il lemma di dizionario \u00abberlino\u00bb\n wikinotizie contiene notizie di attualit\u00e0 su berlino\n wikimedia commons contiene immagini o altri file su berlino\n wikivoyage contiene informazioni turistiche su berlino\n\n\n== collegamenti esterni ==\n\n(de) sito ufficiale, su berlin.de. \n berlin.de (canale), su youtube. \n berlino, su treccani.it \u2013 enciclopedie on line, istituto dell'enciclopedia italiana. \n paul ortwein rave, francesco tommasini, elio migliorini, walter holtzmann, lavinia mazzucchetti , adelmo damerini, berlino, in enciclopedia italiana, istituto dell'enciclopedia italiana, 1930. \n elio migliorini, silvio flirlani, pietro maravigna, berlino, in enciclopedia italiana, ii appendice, istituto dell'enciclopedia italiana, 1948. \n bruno nice, angelo tamborra, berlino, in enciclopedia italiana, iii appendice, istituto dell'enciclopedia italiana, 1961. \n emma ansovini, ludovica scarpa, berlino, in enciclopedia italiana, v appendice, istituto dell'enciclopedia italiana, 1991. \n maria ippolita nicotera, francesca socrate, berlino, in enciclopedia italiana, vii appendice, istituto dell'enciclopedia italiana, 2006. \n berlino, in dizionario di storia, istituto dell'enciclopedia italiana, 2010. \n(it, de, fr) berlino, su hls-dhs-dss.ch, dizionario storico della svizzera. \n(en) hubert joseph erb e lutz r. reuter, berlin, su enciclopedia britannica, encyclop\u00e6dia britannica, inc. \n(en) opere riguardanti berlino, su open library, internet archive. \n(en) berlino, in catholic encyclopedia, robert appleton company. \n sito istituzionale dell'ufficio del turismo, su berlin-tourist-information.de. url consultato il 5 agosto 2007 (archiviato dall'url originale il 13 aprile 2010).\nberlino: monumenti da visitare - viaggiberlino.com\n berlino: un secolo di architettura moderna, su capitalieuropee.altervista.org. url consultato il 25 agosto 2019 (archiviato dall'url originale il 18 maggio 2018).\n(de, en) berlino in 3d, su 3d-stadtmodell-berlin.de.\n(de, en) storia di berlino est, su ostberlin.de. url consultato il 10 aprile 2014 (archiviato dall'url originale il 10 aprile 2014).\n(de, en) mappe di berlino dal 1738 al 1989, su alt-berlin.info.\n(en) hypermedia berlin - mappa interattiva di berlino, su berlin.ucla.edu.\n(de)  berliner mauer - memoriale centro storico e documentazione sul muro di berlino"