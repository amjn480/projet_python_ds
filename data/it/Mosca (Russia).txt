"mosca (afi: /\u02c8moska/; in russo \u043c\u043e\u0441\u043a\u0432\u0430\u0301?, moskva, pronuncia russa [m\u0250sk\u02c8va], ) \u00e8 la capitale, la citt\u00e0 pi\u00f9 popolosa nonch\u00e9 il principale centro politico, economico e finanziario della federazione russa.\nfu fondata nell'anno 1147 da jurij dolgorukij sulle sponde del fiume moscova. il suo perimetro si estese gradualmente fino a includere nel xx secolo i sobborghi limitrofi di babu\u0161kin, kuncevo, ljublino, perovo, tu\u0161ino (dal 1960) e di solncevo (dal 1986), raggiungendo un'area totale di 2561,50 km\u00b2. la citt\u00e0 \u00e8 stata capitale del granducato di mosca, del regno degli zar di moscovia, dell'impero russo (fino al 1713 e poi dal 1728 al 1732) e dell'unione sovietica; oggi \u00e8 sede del governo della federazione russa, situato nel cremlino di mosca, una cittadella medievale fortificata che funge da sede del presidente russo. il cremlino e la piazza rossa sono uno dei vari siti patrimonio dell'umanit\u00e0 situati nel territorio dell'oblast' moscovita. anche il parlamento russo (composto dalla duma di stato e dal consiglio federale) ha sede nella citt\u00e0.\nvi risiede circa un decimo dell'intera popolazione russa: con pi\u00f9 di 13 milioni di abitanti (18 milioni considerando l'area metropolitana), \u00e8 la citt\u00e0 pi\u00f9 popolosa del paese, la seconda citt\u00e0 d'europa per popolazione e superficie dopo istanbul, la decima citt\u00e0 pi\u00f9 popolosa del mondo, la citt\u00e0 con oltre 10 milioni di persone pi\u00f9 settentrionale al mondo nonch\u00e9, a causa del suo rigido clima continentale, la megalopoli pi\u00f9 settentrionale e fredda della terra.\nmosca \u00e8 rinomata per i suoi stili architettonici unici e ammirabili in un gran numero di edifici storici, fra cui la celebre cattedrale di san basilio con le sue cupole a cipolla colorate, la cattedrale di cristo salvatore, i magazzini gum e l'esposizione delle conquiste dell'economia nazionale. la citt\u00e0 \u00e8 sede della torre di ostankino, la pi\u00f9 alta struttura d'europa, della torre della federazione, il secondo pi\u00f9 alto grattacielo d'europa, e del centro internazionale di affari di mosca. con pi\u00f9 del 40% del suo territorio ricoperto da vegetazione, \u00e8 una delle capitali pi\u00f9 verdi d'europa e del mondo; fra i parchi principali della citt\u00e0 sono menzionabili il parco gor'kij, il parco kolomenskoe e il parco caricyno. mosca \u00e8 inoltre considerata il centro della cultura russa, essendo luogo di nascita e di residenza di celebri artisti, scienziati e sportivi russi del passato e del presente, nonch\u00e9 sede di numerosissimi musei, accademie, istituzioni politiche e teatri.\nquella moscovita costituisce una delle maggiori economie urbane globali, essendo classificata come citt\u00e0 alfa globale, oltre a essere una delle destinazioni turistiche in pi\u00f9 rapida crescita secondo il mastercard global destination cities index.la citt\u00e0 \u00e8 servita da un'ampia rete di trasporti, che include quattro aeroporti internazionali (\u0161eremet'evo, domodedovo, vnukovo e \u017eukovskij), nove stazioni ferroviarie, numerose linee tramviarie, un sistema di monorotaia, un sistema ferroviario di superficie, un sistema di cabinovia, uno sviluppato servizio di car sharing e di bike sharing, e la metropolitana, fra le pi\u00f9 estese e profonde del mondo, la pi\u00f9 frequentata in europa e la quarta pi\u00f9 frequentata al mondo; essa \u00e8 uno dei punti di riferimento della citt\u00e0 ed \u00e8 famosa per la ricchezza dell'architettura delle sue 200 stazioni (di particolare pregio artistico, fra le altre, sono le stazioni di komsomol'skaja, plo\u0161\u010dad' revoljucii e kievskaja).\nmosca \u00e8 nota con numerosi epiteti,che si riferiscono alle sue dimensioni e allo status preminente all'interno della nazione: \"terza roma\" (\u0442\u0440\u0435\u0442\u0438\u0439 \u0440\u0438\u043c/tretij rim), \"citt\u00e0 dalla pietra bianca\" (\u0431\u0435\u043b\u043e\u043a\u0430\u043c\u0435\u043d\u043d\u0430\u044f/belokamennaja), \"citt\u00e0 del primo trono\" (\u043f\u0435\u0440\u0432\u043e\u043f\u0440\u0435\u0441\u0442\u043e\u043b\u044c\u043d\u0430\u044f/pervoprestol'naja), \"citt\u00e0 delle quaranta fortezze\" (\u0441\u043e\u0440\u043e\u043a \u0441\u043e\u0440\u043e\u043a\u043e\u0432/sorok sorokov) e \"citt\u00e0-eroina (della seconda guerra mondiale)\" (\u0433\u043e\u0440\u043e\u0434-\u0433\u0435\u0440\u043e\u0439/gorod-geroj).\n\n\n== geografia fisica ==\n\n\n=== territorio ===\nmosca si trova nel circondario federale centrale (nella porzione europea del paese), tra i fiumi oka e volga. al 1\u00ba gennaio 2014 la citt\u00e0 aveva una superficie di 2561,5 km\u00b2. un terzo del territorio (870 km\u00b2) si trova nella parte interna rispetto al mkad, mentre i restanti 1691,5 km\u00b2 si trovano al di fuori di tale strada a scorrimento veloce.\nil punto pi\u00f9 alto della metropoli \u00e8 localizzato a 255 m sopra il livello del mare, il punto pi\u00f9 basso a 114,2 m sopra il livello del mare. mosca giace sulle rive del fiume moscova; la citt\u00e0 \u00e8 attraversata da alcuni affluenti di quest'ultimo, come lo \u0161odnja, il chimka, il presnja, il neglinnaja, lo jauza, il ni\u0161\u010denka e altri. altre fonti d'acqua sono rappresentate da oltre 400 tra stagni e laghi e dalle sue 13 dighe.\nmosca \u00e8 situata nel terzo spicchio del fuso orario internazionale (utc+3); l'orario convenzionale utilizzato a mosca \u00e8 denominato internazionalmente \"fuso orario di mosca\".\n\n\n=== clima ===\nla citt\u00e0 di mosca ha un clima continentale freddo. lontana da mari che possano mitigare il clima, mosca ha un clima caratterizzato da inverni molto lunghi e rigidi ed estati brevi anche se talvolta molto calde.\nle precipitazioni sono abbondanti durante tutto l'anno ma raggiungono i picchi durante la primavera e l'autunno. durante l'inverno le precipitazioni nevose sono piuttosto abbondanti e la temperatura massima media non \u00e8 superiore ai \u22125 \u00b0c mentre la minima ai \u221210 \u00b0c ma soprattutto nelle zone periferiche durante ondate di gelo intenso pu\u00f2 scendere anche sotto i \u201325 \u00b0c, quasi sempre a notte fonda.\nmosca \u00e8 nota per essere una delle metropoli pi\u00f9 fredde del mondo ed \u00e8 spesso associata alla neve, ma le estati possono anche essere calde (record storico +39,7 \u00b0c nel luglio 2010) e ogni tanto afose. la temperatura minima a mosca si registr\u00f2 nel gennaio 1940, quando il termometro scese a \u201342,2 \u00b0c.\n\n\n=== flora ===\npur avendo sul suo territorio moltissimi edifici, le zone verdi di mosca costituiscono un terzo della superficie totale della capitale, con 34 300 ettari. la citt\u00e0 possiede alcuni tra i pi\u00f9 grandi parchi al mondo, come il parco izmajlovskij, il parco timiriazevskij, il parco fili, il parco zamoskvoreckij, il parco ljublino, il parco butovskij, l'orto botanico, il parco nesku\u010dnyj, il parco bitcevskij, il parco caricyno, il parco kolomenskoe, il parco kuz'minki, il parco kuskovo, il parco sokol'niki e molte altre aree verdi.\ntra l'area metropolitana della capitale e la sua oblast' \u00e8 situato il terzo parco urbano pi\u00f9 esteso del mondo, il parco nazionale di losinij ostrov.\n\n\n=== fauna ===\nla fauna moscovita \u00e8 variegata; ad esempio, nel parco nazionale di losinij ostrov \u00e8 possibile incontrare conigli, scoiattoli, ricci, cinghiali, alci, cervi, volpi, visoni, ermellini, anatre e ardeidi selvatiche, fagiani e starne. dai tempi di ivan iv il terribile il parco \u00e8 stato protetto dapprima come luogo reale di caccia e poi, dal 1983, come parco nazionale.\nil parco bitcevskij ospita toporagni, ricci, pipistrelli, conigli, arvicolini, donnole, galline terrestri.\ni parchi di mosca sono dimora di rare specie animali per un ambiente cittadino come il moscardino, la puzzola, la pavoncella, il pipistrello di nathusius e numerosi altri animali, inseriti nel libro rosso di mosca.\nla citt\u00e0 \u00e8 anche abitata da diversi cani randagi; se ne contano 30 000.\n\n\n== storia ==\n\n\n=== origini ===\nil primo riferimento storico a mosca \u00e8 datato 1147, quando era  una piccola citt\u00e0 di provincia con una trib\u00f9 finnica (i merja) e in un'antica cronaca russa si narra che il principe russo jurij dolgorukij invit\u00f2 il principe svjatoslav di novgorod-severskij, nonch\u00e9 suo alleato, a visitare il villaggio: \u00abvieni da me, fratello, vieni a mosca!\u00bb.\nnel 1156, il principe jurij dolgorukij fortific\u00f2 la citt\u00e0, cingendola di mura. dopo il saccheggio del 1237-1238, quando i mongoli la rasero al suolo uccidendone tutti gli abitanti, mosca fu ricostruita e divenne la capitale d'un principato indipendente.\n\n\n=== xiv secolo ===\nnel 1300 mosca fu conquistata da daniil aleksandrovi\u010d, il figlio di aleksandr nevskij e membro della dinastia rjurik. la sua posizione favorevole sulle rive del fiume moscova contribu\u00ec a una rapida espansione. mosca fu stabile e prospera per diversi anni, attraendo di conseguenza un gran numero di immigrati dall'intera russia.\nintorno al 1304 jurij di mosca entr\u00f2 in competizione con michail jaroslavi\u010d (e successivamente con il figlio di quest'ultimo, dmitrij) per il trono del principato di vladimir-suzdal'. con ivan i mosca ebbe finalmente la meglio su tver' e assunse il ruolo di capitale del principato e di unico centro di raccolta delle tasse destinate ai governanti mongoli. attraverso il pagamento di un cospicuo tributo ivan ottenne un'importante concessione dal khan: al contrario di altri principati, mosca non fu divisa fra i figli del principe, bens\u00ec pass\u00f2 interamente al maggiore di essi.\nse inizialmente il khan dell'orda d'oro tent\u00f2 di limitare l'influenza di mosca, in seguito, quando l'ascesa del granducato di lituania cominci\u00f2 a minacciare l'intera russia, il khan stesso, per controbilanciare la lituania, rinforz\u00f2 mosca, consentendole di diventare una delle citt\u00e0 pi\u00f9 potenti in russia.\nnel 1380, il principe dimitri donskoj di mosca condusse un'armata panrussa a un'importante vittoria sui mongoli nella battaglia di kulikovo. in quel momento mosca assunse un ruolo di primo piano nella liberazione della russia dalla dominazione mongola.\n\n\n=== dal xv al xvi secolo ===\nnel 1480 ivan iii di russia sottrasse definitivamente il controllo di mosca ai tatari e consegn\u00f2 la citt\u00e0 ai russi; la citt\u00e0 divenne poi capitale di un impero destinato a racchiudere, oltre all'intera russia e alla siberia, molte altre terre. ivan iii spos\u00f2 poi sofia paleologa, nipote dell'ultimo imperatore di costantinopoli, rafforzando cos\u00ec l'importanza della citt\u00e0. il cuore della chiesa ortodossa si spost\u00f2 a questo punto dall'antica bisanzio a mosca.\nla nuova posizione politica e religiosa raggiunta da mosca sul piano internazionale port\u00f2 alla nascita dell'idea che la citt\u00e0 fosse la terza roma (dove roma e costantinopoli erano state le prime due).\nla tirannia dei successivi zar, come ivan iv il terribile, port\u00f2 alla decadenza dello stato, bench\u00e9 allo stesso tempo l'impero andasse espandendosi. nel 1571 i tartari del canato di crimea si impadronirono di mosca e la diedero alle fiamme. dal 1610 al 1612 mosca fu occupata da truppe del regno polacco-lituano, il cui sovrano sigismondo iii tent\u00f2 di usurpare il trono russo.\n\n\n=== dal xvii al xix secolo ===\n\nnel 1612 gli abitanti di ni\u017enij novgorod e di altre citt\u00e0 russe si sollevarono contro gli occupanti polacchi, assediarono il cremlino e sterminarono gli invasori. nel 1613 un'assemblea dell'impero elesse lo zar michele romanov, dando inizio alla dinastia romanov.\nlo zar gi\u00e0 allora istitu\u00ec una festa a ricordo della cacciata dei polacchi e dei lituani, nota come \"giorno della liberazione di mosca dagli invasori polacchi\".\n\nmosca cess\u00f2 di essere la capitale del regno russo nel 1703, quando pietro il grande costru\u00ec san pietroburgo, sulla costa del mar baltico. quando nel 1812 napoleone invase il paese, il 14 settembre i moscoviti evacuarono e arsero la citt\u00e0, mentre le forze di napoleone si avvicinavano. l'esercito di napoleone, stremato dalla fame, dal freddo e dalla mancanza di approvvigionamenti, si ritir\u00f2.\n\n\n=== dal xx secolo ===\n\n\n==== dal 1905 alla rivoluzione d'ottobre ====\nnel gennaio del 1905 fu istituita ufficialmente a mosca la carica di governatore, o sindaco, e aleksandr adrianov divenne il primo sindaco ufficiale di mosca; il sindaco attuale \u00e8 sergej sobjanin. dopo il successo della rivoluzione d'ottobre del 1917 lenin, temendo invasioni straniere, spost\u00f2 la capitale da pietrogrado (fino al 1914 chiamata san pietroburgo) di nuovo a mosca il 5 marzo 1918.\n\n\n==== la seconda guerra mondiale ====\n\ndurante la seconda guerra mondiale, alle porte della citt\u00e0 ci fu un attacco da parte delle truppe tedesche della wehrmacht, che riuscirono a spingersi fino al vicino comune di himki, a nord-ovest di mosca. un monumento che raffigura tre enormi cavalli di frisia \u00e8 stato posto sul punto pi\u00f9 vicino al centro raggiunto dall'avanguardia delle truppe nemiche. il 5 dicembre 1941, l'armata rossa sferr\u00f2 una grande controffensiva davanti a mosca e riusc\u00ec a sconfiggere le truppe tedesche, salvando la capitale e respingendo indietro il nemico.\nsnodo vitale delle ferrovie e delle linee di rifornimento dell'urss, mosca, insieme con leningrado e kiev, venne individuata come uno dei tre obiettivi strategici dell'offensiva del 1941 della wehrmacht.\n\n\n==== dal dopoguerra al crollo dell'urss ====\ntra il 1952 e il 1957 a mosca si costruirono, su commissione di stalin, 7 grattacieli di simile architettura chiamati \"sette sorelle\", che ancora oggi sono un simbolo importante della citt\u00e0 rappresentante l'epoca sovietica.nel 1960 i confini territoriali di mosca furono stabiliti lungo il mkad; questo confine fu rimosso solo nel 1984 in seguito alla costruzione di nuovi edifici.\nnel 1980 mosca accolse i giochi della xxii olimpiade, durati dal 19 luglio al 3 agosto del 1980.\ndal 19 al 22 agosto 1991 avvenne il \"putsch di agosto\" organizzato dal comitato statale per lo stato di emergenza. nel 1993, a seguito della crisi costituzionale, causata dallo scontro tra il presidente el'cin e il parlamento russo, il 3 e il 4 ottobre fu occupato il centro televisivo di ostankino e fu attaccato il palazzo del governo.\n\n\n=== periodo post-sovietico ===\nalla fine degli anni novanta e all'inizio degli anni duemila la capitale si scontr\u00f2 per la prima volta con la minaccia del terrorismo internazionale, con alcuni attacchi contro i civili.\ni primi anni duemila hanno dato alla citt\u00e0 una nuova faccia: furono costruiti numerosi centri finanziari e abbattuti molti edifici sovietici obsoleti e fu notevolmente migliorato il settore dei servizi. oggi si pu\u00f2 osservare una citt\u00e0 completamente diversa da quella cementata dagli stereotipi sovietici e post-sovietici.\n\nnel 2015, su iniziativa della duma di mosca, sono incominciati i lavori di riqualificazione delle strade della capitale sulla base del programma \"la mia via\" (\u043c\u043e\u044f \u0443\u043b\u0438\u0446\u0430), che ha come obiettivo il rinnovamento e la creazione di zone pedonali, marciapiedi, facciate e illuminazione di edifici, piste ciclabili e piantumazione di alberi; la fine dei lavori era prevista per l'anno 2020.nel 2016 la duma di mosca ha avviato il programma di rinnovamento degli alloggi, grazie al quale entro 15 anni verranno abbattuti e sostituiti da abitazioni moderne i circa 5 000 condomini fatiscenti costruiti tra il 1957 e il 1968 durante il governo di nikita sergeevi\u010d chru\u0161\u010d\u00ebv, dal quale le abitazioni prendono il nome di chru\u0161\u010d\u00ebvka.da luglio ad agosto 2019 a mosca c'\u00e8 stata un'ondata di proteste anti-governative, guidate dall'oppositore alexej naval'nyj e dai candidati indipendenti al ruolo di deputati della duma della citt\u00e0 di mosca il'ja ja\u0161in, ljubov' sobol', ivan \u017edanov e julija galjamina. i raduni avvenuti a sakharov avenue il 20 luglio (22 000 manifestanti) e il 10 agosto (50 000 manifestanti) 2019 sono diventati i maggiori raduni politici in russia dopo le proteste in russia del 2011-2013. le proteste sono state causate dalla situazione instabile delle elezioni della duma della citt\u00e0 di mosca del 2019. diffuse proteste pubbliche si sono scatenate da numerose violazioni delle autorit\u00e0, rivendicate dai candidati indipendenti dell'opposizione, durante la procedura di registrazione dei candidati per le elezioni.\n\n\n=== i simboli della citt\u00e0 ===\n\nlo stemma della citt\u00e0 raffigura un cavaliere con una lancia in mano mentre uccide un basilisco ed \u00e8 identificato con san giorgio che uccide il drago. l'emblema araldico di mosca \u00e8 parte integrante dello stemma della russia sin dal xvi secolo. i suoi tre colori (bianco, blu e rosso) si crede abbiano ispirato i colori della bandiera della russia.\nin accordo alla legge cittadina del 1\u00ba ottobre 1995, n. 4-12 \"sul simbolo e sulla bandiera della citt\u00e0 di mosca\", lo stemma cittadino presenta su uno scudo araldico a sfondo rosso scuro di proporzioni 8:9 l'effigie di \"san giorgio vittorioso\" con armatura argentea e mantello azzurro su un cavallo argenteo che trafigge con una lancia dorata un drago nero.\nla bandiera della citt\u00e0 di mosca \u00e8 rettangolare e di proporzioni 2:3, ha colore rosso scuro e raffigura al centro delle due facciate gli elementi sopra elencati dello stemma con proporzioni tali da occupare 2/5 della larghezza della bandiera.\nl'inno della citt\u00e0 di mosca \u00e8 la composizione musicale \"mosca mia\" (\"\u043c\u043e\u044f \u043c\u043e\u0441\u043a\u0432\u0430\"), scritta da i. dunaevskij per i versi di m. lisjanskij e s. agranjan.\n\n\n=== onorificenze ===\n\n\n== monumenti e luoghi d'interesse ==\n\n\n=== architettura ===\nmosca possiede un patrimonio architettonico di rilevanza mondiale. la citt\u00e0 \u00e8 nota soprattutto per la cattedrale di san basilio, con le sue fastose cupole a cipolla, cos\u00ec come la cattedrale di cristo salvatore e le sette sorelle. il primo cremlino fu costruito a met\u00e0 del xii secolo.\nla struttura medioevale di mosca era concepita con mura concentriche e strade radiali che si intersecano. questa conformazione, cos\u00ec come i fiumi di mosca, hanno contribuito a plasmare lo sviluppo della citt\u00e0 nei secoli successivi.\nil cremlino \u00e8 stato ricostruito nel xv secolo. le sue torri e alcune delle sue chiese sono state costruite da architetti italiani, prestando alla citt\u00e0 un po' di aura del rinascimento. dalla fine del xv secolo, la citt\u00e0 fu abbellita da un numero crescente di strutture in muratura come monasteri, palazzi, mura, torri e chiese.\nl'aspetto della citt\u00e0 non cambi\u00f2 molto dal xviii secolo. le case erano costruite con tronchi di pino e abete rosso, con tetti a scandole intonacate con zolle o coperti da corteccia di betulla. la ricostruzione di mosca nella seconda met\u00e0 del xviii secolo \u00e8 stata resa necessaria non solo dagli incendi costanti, ma anche per le esigenze della nobilt\u00e0. gran parte degli edifici cittadini in legno sono stati sostituiti da edifici in stile classico.per gran parte della sua storia architettonica, mosca \u00e8 stata dominata da chiese ortodosse. tuttavia, l'aspetto generale della citt\u00e0 \u00e8 cambiato drasticamente durante il periodo sovietico, soprattutto a causa dello sforzo su larga scala di iosif stalin di \"modernizzare\" la citt\u00e0. i piani di stalin prevedevano una rete di ampi viali e strade, alcune delle quali con pi\u00f9 di dieci corsie, che, pur semplificando notevolmente il movimento attraverso la citt\u00e0, sono state realizzate a spese di un gran numero di edifici e distretti storici. tra le molte vittime delle demolizioni di stalin era la torre sucharev, un punto di riferimento cittadino di lunga tradizione, cos\u00ec come numerosi palazzi ed edifici commerciali che costeggiavano le strade principali. il nuovo status della citt\u00e0 come la capitale di uno stato totalitario profondamente laico, port\u00f2 alla demolizione di numerosi edifici religiosamente significativi particolarmente vulnerabili. molte delle chiese della citt\u00e0, che nella maggior parte dei casi erano gli edifici pi\u00f9 antichi e importanti della citt\u00e0, andarono distrutti; alcuni esempi notevoli sono la cattedrale di kazan' e la cattedrale di cristo salvatore. negli anni 1990, entrambe sono state ricostruite. molte chiese pi\u00f9 piccole, invece, sono andate perdute.\nmentre il periodo stalinista \u00e8 stato caratterizzato dalla decurtazione della creativit\u00e0 e dell'innovazione architettonica, i precedenti anni post-rivoluzionari avevano visto una crescita di nuovi edifici radicali realizzati in citt\u00e0. particolarmente degni di nota furono gli architetti costruttivisti della vchutemas, realizzatori di importanti edifici come il mausoleo di lenin. un altro importante architetto fu vladimir \u0161ukhov, famoso per la torre \u0161ukhov, una delle tante torri iperboloidi progettate da lui. fu realizzata tra il 1919 e il 1922 come torre di trasmissione per una societ\u00e0 televisiva russa. \u0161ukhov lasci\u00f2 un'eredit\u00e0 duratura per l'architettura costruttivista dei primi anni della russia sovietica. progett\u00f2 spaziose gallerie di negozi, in particolare i grandi magazzini gum sulla piazza rossa.\nforse il contributo pi\u00f9 riconoscibile del periodo staliniano sono le cosiddette sette sorelle, che comprendono sette grattacieli enormi sparsi in tutta la citt\u00e0, posti a una distanza circa uguale dal cremlino. una caratteristica distintiva dell'orizzonte di mosca, la loro forma imponente sarebbe stata ispirata dal manhattan municipal building a new york, e il loro stile, con esterni intricati e una grande guglia centrale, \u00e8 stato descritto come architettura gotica stalinista. tutte le sette torri possono essere viste dalla maggior parte dei punti pi\u00f9 alti della citt\u00e0; sono tra le costruzioni pi\u00f9 alte del centro di mosca, a parte la torre di ostankino, che, quando \u00e8 stato completata nel 1967, era la pi\u00f9 alta struttura autoportante del mondo e oggi rimane la settantaduesima, collocandosi tra edifici come il burj khalifa di dubai, il taipei 101 a taiwan e la torre cn di toronto.l'obiettivo sovietico di fornire alloggi per ogni famiglia e la rapida crescita della popolazione cittadina hanno portato alla costruzione di grandi blocchi abitativi monotoni. questi possono spesso essere identificati per et\u00e0, robustezza di costruzione o 'stile', a seconda della zona e i materiali utilizzati. la maggior parte di esse risalgono al periodo post-staliniano e gli stili spesso prendono il nome del capo di allora al potere (bre\u017enev, khru\u0161\u010d\u00ebv, ecc.). solitamente si trovano in uno stato di cattiva manutenzione.\nanche se la citt\u00e0 possiede ancora alcuni palazzi di cinque piani, costruiti nella prima met\u00e0 del 1960, i recenti edifici con pi\u00f9 appartamenti sono di solito alti almeno 9 piani e hanno ascensori. si stima che mosca abbia oltre il doppio degli ascensori di new york e quattro volte di pi\u00f9 di chicago. moslift, una delle principali societ\u00e0 operanti negli ascensori della citt\u00e0, ha circa 1 500 meccanici reperibili su chiamata, per liberare i residenti rimasti chiusi in essi.\ngli edifici di epoca stalinista, presenti soprattutto nella parte centrale della citt\u00e0, sono enormi e di solito ornati con motivi che richiamano il realismo socialista. tuttavia, piccole chiese - quasi sempre ortodosse - possono essere trovate in tutta la citt\u00e0 e offrono scorci del suo passato. la vecchia via arbat, una popolare strada turistica che un tempo era il cuore di una zona boh\u00e9mienne, conserva la maggior parte dei suoi edifici antecedenti al xx secolo. molti edifici che hanno trovato posizione lungo le strade principali del centro della citt\u00e0 (dietro le facciate staliniste di via tverskaja, per esempio) sono anch'essi esempi di architettura borghese tipiche dei tempi zaristi. il palazzo ostankino, kuskovo, uzkoe e altri grandi patrimoni, appena fuori mosca originariamente appartenerono ai nobili di epoca zarista, e alcuni conventi e monasteri, sia all'interno sia all'esterno della citt\u00e0, sono aperti ai moscoviti e turisti.\nvari tentativi sono stati fatti per ripristinare i molti esempi meglio conservati dell'architettura cittadina pre-sovietica. queste strutture restaurate sono facilmente individuabili per i loro nuovi colori brillanti e dalle facciate immacolate. molti di questi restauri sono stati criticati per la presunta mancanza di rispetto all'autenticit\u00e0 storica. il facciatismo \u00e8 ampiamente praticato.\nall'esterno delle case spesso si trovano targhe che informano i passanti che un personaggio noto un tempo viveva l\u00ec. spesso, le placche sono dedicati alle celebrit\u00e0 sovietiche non note al di fuori della russia. vi sono anche molte case museo di famosi scrittori russi, compositori e artisti.\ndopo la dissoluzione dell'urss, l'architettura socialista \u00e8 stata abbandonata. nella costruzione di nuovi edifici si \u00e8 copiato lo stile occidentale, e si \u00e8 anche cercato di creare un proprio stile, il cosiddetto \"stile luzhkoviano\", definizione popolare data agli edifici fatti costruire sottocommissione dell'amministrazione di mosca, presidiata dal sindaco jurj lu\u017ekov, che comment\u00f2 cos\u00ec lo stile creato dai suoi fidati architetti e scultori:\n\nalcuni esempi di edifici realizzati durante il governo di lu\u017ekov sono: il centro commerciale \"nautilius\" sulla piazza lubjanka, la casa-uovo in via mashkov, il centro commerciale \"okhotny ryad\" in piazza del maneggio, il centro commerciale \"evropejskij\" in piazza della stazione kievskaja, il teatro \"et cetera\" nel vicolo frolov.negli ultimi anni, l'amministrazione comunale \u00e8 stata ampiamente criticata per la pesante distruzione che ha colpito molti edifici storici. si stima che un terzo del centro storico di mosca \u00e8 stato distrutto negli ultimi anni per fare spazio ad appartamenti e alberghi di lusso. altri edifici storici, tra cui l'albergo moskva del 1930 e il magazzino voentorg del 1913, sono stati rasi al suolo e ricostruiti nuovamente con l'inevitabile perdita del valore storico. negli ultimi 12 anni pi\u00f9 di 50 edifici con lo status di monumento furono abbattuti e molti di essi risalivano al xvii secolo. alcuni critici si chiedono anche se il denaro utilizzato per la ricostruzione degli edifici rasi al suolo non poteva essere utilizzato per la ristrutturazione delle strutture decadenti, tra cui molte opere dell'architetto konstantin mel'nikov e la stazione della metropolitana majakovskaja.\n\nnegli anni 2010 si sono realizzati diversi edifici in stile altecno. lo spazio per eccellenza dedicato a questo stile architettonico \u00e8 il quartiere degli affari moscow-city. i lavori sono incominciati nel 1998, con la costruzione della torre 2000 e del ponte di bagration. la torre della federazione est, con i suoi 374 metri \u00e8 al momento l'edificio pi\u00f9 alto di mosca e il secondo pi\u00f9 alto d'europa dopo il centro lakhta di san pietroburgo. la torre mercury city spicca per il suo colore arancione. l'edificio pi\u00f9 alto di mosca sar\u00e0 la torre uno, che secondo i progetti sar\u00e0 alta 403,9 metri. i lavori per la realizzazione di quest'ultima torre sono incominciati nel 2019.il famoso architetto zaha hadid ha costruito nel 2015 un centro uffici in stile neo-futuristico, l'edificio dominion.al salone internazionale per i professionisti del settore immobiliare mipim 2019 il premio speciale della giuria \u00e8 stato assegnato al progetto del parco zarjad'e con annesso complesso multifunzionale per concerti. un progetto che ha coinvolto diversi studi d'architettura internazionali: s. kuznetsov, diller scofidio + renfro, hargreaves associates, citymakers, cpu reserve, mahpi, architectural bureau by t. bashkaev. il parco si estende su una superficie di oltre 10 ettari nel cuore di mosca. il nuovo complesso per concerti, inaugurato nel settembre 2018, \u00e8 indicato come nuovo simbolo per la citt\u00e0. per la giuria la forza del progetto \u00e8 aver concentrato in un solo luogo un insieme di storia, modernit\u00e0, natura e citt\u00e0. il parco riproduce infatti il paesaggio naturale della russia, mentre il complesso \u00e8 composto da diverse aree, compresi anfiteatri esterni, padiglioni e anche edifici storici restaurati.lo stadio della dinamo mosca, la vtb arena, ricostruita nel 2019, \u00e8 comparsa al sesto posto nella classifica annuale del stadiumdb dei migliori stadi dell'anno. l'impianto sportivo, progettato da manica architecture, speech e blank architects ha ricevuto 22,5 punti per il valore architettonico, 25 punti per la funzionalit\u00e0 e 15 punti per l'innovazione.\nl'area industriale badaevskij, inaugurata nel 1875 per la produzione di birra e dismessa nel 2006, \u00e8 stata ridisegnata nel 2018 da herzog & de meuron e apex project bureau. il progetto comprende la restaurazione degli spazi esistenti, la creazione di un nuovo edificio sospeso a 35 metri nell'aria e un parco. affacciata sul fiume moscova la passeggiata \u00e8 immaginata come un luogo di aggregazione con ristoranti, bar e negozi, collegata alla vicina kutuzovskiy prospekt tramite un parco che prevede zone pubbliche, semi-pubbliche, private con diverse tipologie di verde, prati, vegetazione bassa, bosco alberato. il progetto ha vinto il premio wafx 2019 del world architecture festival per la categoria \"riuso\".\n\n\n=== parchi e monumenti ===\nmosca dispone di 120 parchi e 18 giardini, tra cui quattro giardini botanici. vi sono anche 450 chilometri quadrati di zone verdi oltre a 100 chilometri quadrati di foreste. mosca \u00e8 una citt\u00e0 molto verde rispetto ad altre citt\u00e0 di dimensioni analoghe dell'europa occidentale e del nord america. vi sono in media 27 metri quadrati di parchi per persona a mosca rispetto ai 6 di parigi, ai 7,5 di londra e agli 8,6 di new york.il parco gorkij (che prende il nome da maksim gor'kij), \u00e8 stato fondato nel 1928. la parte principale (689 000 metri quadrati) lungo il fiume moscova contiene attrazioni per bambini (compresi una ruota panoramica, specchi d'acqua con barche e biciclette d'acqua). dopo la riqualificazione iniziatasi nel 2011, il parco dispone di copertura wi-fi, spazi per la danza, campi da tennis, piste ciclabili, bici condivise, stazioni di caricamento di dispositivi mobili, uno skate-park, un cinema a cielo aperto, campi da calcetto e da pallavolo, un eco-circolo, ristoranti e bar. confina con il giardino neskut\u010dnyj (408 000 metri quadrati), il pi\u00f9 antico parco di mosca ed ex residenza imperiale, creato come risultato dell'integrazione di tre tenute nel xix secolo. il giardino dispone di piste ciclabili e di attrezzi pee l'allenamento e ospita il teatro verde, uno dei pi\u00f9 grandi anfiteatri aperti in europa, in grado di contenere fino a 15 000 persone.diversi parchi comprendono una sezione conosciuta come \"parco della cultura e riposo\", talvolta posti accanto a una zona selvaggia (questo include parchi come izmajlovskij, fili e sokolniki. alcuni parchi sono designati come parchi forestali (lesopark).\nparco izmajlovskij, creato nel 1931, \u00e8 uno dei pi\u00f9 grandi parchi urbani del mondo insieme con richmond park a londra. la sua superficie di 15,34 chilometri quadrati \u00e8 sei volte superiore a quella del central park a new york.il parco sokolniki, dal nome della caccia al falco che si teneva in passato, \u00e8 uno dei pi\u00f9 antichi parchi di mosca e ha una superficie di 6 chilometri quadrati. \u00e8 dotato di piste ciclabili, attrezzi per l'allenamento, un campo da calcio, diversi bar e ha all'interno il museo della calligrafia moderna. un cerchio centrale con una grande fontana \u00e8 circondato da betulle, aceri e olmi. un labirinto composto di sentieri immersi nel verde si trova al di l\u00e0 dei laghetti del parco.\nil parco khodynskoe pole si trova nella parte meridionale dell'omonimo campo di khodynka (in russo \u0445\u043e\u0434\u044b\u043d\u0441\u043a\u043e\u0435 \u043f\u043e\u043b\u0435?, khodynskoe pole), antichissima pianura nella parte settentrionale della capitale russa. il viale centrale del parco era adibito fino al 2003 a pista di decollo del primo aeroporto della citt\u00e0. il nuovo spazio pubblico \u00e8 stato inaugurato nel settembre 2018, durante i festeggiamenti del giorno della citt\u00e0 di mosca. durante una visita al cantiere, il sindaco sergej sobjanin ha dichiarato che il nuovo parco \u00e8 un \"territorio di dialogo\", dove vengono presi in considerazione gli interessi e le idee dei residenti. ha inoltre annunciato che verr\u00e0 aumentata la superficie adibita ad aerea verde, verranno realizzate delle zone adibite a passatempi attivi, allo sport e al passeggio con i cani. il parco comprende piste di atletica, attrezzi di outdoor fitness per gli anziani, campi da tennis e pallavolo, spazi per i pattini e skatepark, locali usati dal business e punti di noleggio di bici, monopattini, segway. nell'estate 2018 una fontana, emanante getti d'acqua di diversa altezza, accompagnati da luce e musica, \u00e8 stata aperta al pubblico.il parco nazionale losiny ostrov, con una superficie totale di oltre 116 chilometri quadrati, confina con il parco sokolniki ed \u00e8 stato il primo parco nazionale della russia. appare abbastanza selvaggio ed \u00e8 anche conosciuto come la \"citt\u00e0 taiga\". qui possono essere visti degli alci.\ncycin \u00e8 il principale orto botanico di accademia delle scienze, fondato nel 1945, \u00e8 il pi\u00f9 grande d'europa. esso copre il territorio di 3,61 chilometri quadrati e preserva un'esibizione dal vivo di oltre 20 000 diverse specie di piante provenienti da diverse parti del mondo, nonch\u00e9 un laboratorio per la ricerca scientifica. esso contiene anche un roseto con 20 000 cespugli, un dendrarium e un bosco di querce rosa, con l'et\u00e0 media degli alberi di oltre 100 anni. vi \u00e8 anche una serra che occupa pi\u00f9 di 5 000 metri quadrati di superficie.l'esposizione delle conquiste dell'economia nazionale (\u0432\u044b\u0441\u0442\u0430\u0432\u043a\u0430 \u0434\u043e\u0441\u0442\u0438\u0436\u0435\u043d\u0438\u0439 \u043d\u0430\u0440\u043e\u0434\u043d\u043e\u0433\u043e \u0445\u043e\u0437\u044f\u0439\u0441\u0442\u0432\u0430), \u00e8 in realt\u00e0 uno degli esempi pi\u00f9 importanti di architettura monumentale di epoca staliniana. tra le grandi aree del parco ricreativo vi sono decine di padiglioni elaborati, ciascuno dei quali rappresenta un settore dell'industria sovietica e della scienza o di una delle repubbliche dell'urss. anche se, nel corso degli anni 1990, \u00e8 stato impropriamente usato come un gigantesco centro commerciale (la maggior parte dei padiglioni erano affittati alle piccole imprese), esso conserva ancora la maggior parte dei suoi monumenti architettonici grazie all'imponente programma di restauro avviato nel 2014, tra cui due fontane monumentali (fiore di pietra e amicizia delle nazioni), il monumento dell'operaio e della kolchoziana e del padiglione espositivo kosmos. sul territorio del complesso ci sono oggi il pi\u00f9 grande oceanario d'europa, moskvarium, con 53 000 m\u00b2 visitabili, il museo della navetta spaziale buran, il centro per la cosmonautica e l'aviazione e il museo \"la mia russia\".\n\nil parco lilac, fondato nel 1958, \u00e8 noto per la sua esposizione permanente di sculture e un grande roseto.\nmosca \u00e8 sempre stata una destinazione popolare per i turisti. alcune delle pi\u00f9 famose attrazioni includono la citt\u00e0, patrimonio mondiale dell'unesco, il cremlino di mosca e la piazza rossa, che \u00e8 stato costruito tra il xiv e xvii secolo. la chiesa dell'ascensione presso kolomenskoe, risalente al 1532, \u00e8 anch'essa un patrimonio mondiale dell'unesco e un'altra attrazione molto popolare.vicino alla nuova galleria tret'jakov vi \u00e8 un giardino di sculture, museon, spesso chiamato \"il cimitero dei monumenti caduti\" che espone le statue dell'ex unione sovietica rimosse dal loro posto dopo la scomparsa del paese comunista. nel 2012 il giardino ha subito un drastico cambiamento: tutto il territorio adiacente al complesso \u00e8 stato trasformato in zona pedonale fornita di piste ciclabili, copertura wi-fi, spazi ricreativi, esposizioni e bar.\naltre attrazioni popolari includono lo zoo di mosca, un giardino zoologico in due sezioni collegate da un ponte, con quasi un migliaio di specie e pi\u00f9 di 6 500 esemplari. ogni anno, lo zoo attira pi\u00f9 di 1,2 milioni di visitatori.il 9 settembre 2017 \u00e8 stato inaugurato il parco zarjad'e a poca distanza dal cremlino e dalla piazza rossa. all'interno del parco trovano posto un anfiteatro, una sala da concerti, ristoranti, una grotta di ghiaccio dedicata alla natura dell'estremo nord e alle esplorazioni artiche e antartiche dove la temperatura \u00e8 tenuta costantemente sottozero, un centro comunicazione e alcuni padiglioni per eventi.\nin piazza gagarin \u00e8 possibile ammirare il monumento in titanio dedicato al sovietico jurij gagarin, primo uomo a volare nello spazio, costruito in occasione delle olimpiadi del 1980 in unione sovietica.\n\nil 29 febbraio 2020 \u00e8 stato aperto, dopo 4 anni di lavori, il parco divertimenti tematico coperto pi\u00f9 grande d'europa, il dream island. il parco si trova a sud della citt\u00e0, nel quartiere nagatinskij zaton ed \u00e8 possibile utilizzare la linea 2 della metropolitana fino alla fermata di technopark. il complesso include otto aree tematiche e un centro commerciale, tutto sotto lo stesso tetto, un'estensione di 30 ettari, all'esterno c'\u00e8 un parco ampio 44 ettari, una sala concerti polifunzionale da 3.500 posti, una passeggiata lungo il fiume moscova di 2 chilometri, una scuola di vela per bambini e un albergo a 4 stelle con 410 camere. all'interno del dream island c'\u00e8 un'area coperta chiamata passeggiata cittadina, con quattro strade che richiamano londra, roma, barcellona e beverly hills. le strade portanno a una piazza centrale, chiamata mosca, coperta dalla pi\u00f9 grande cupola in vetro d'europa. l'intera struttura pu\u00f2 ospitare fino a 12 milioni di visitatori l'anno.\n\n\n=== gli anelli di mosca ===\nil sistema stradale di mosca \u00e8 centrato all'incirca intorno al cremlino nel cuore della citt\u00e0. da l\u00ec, le strade generalmente si estendono verso l'esterno per intersecarsi con una sequenza di strade circolari (\"anelli\").\nil primo e pi\u00f9 interno anello importante, bul'varnoe kol'co (anello dei viali), \u00e8 stato costruito lungo il percorso della preesistente cinta muraria del xvi secolo che circondava il belyj gorod. il bul'varnoe kol'co non \u00e8 tecnicamente un anello perch\u00e9 non forma un cerchio completo, ma piuttosto un arco simile a un ferro di cavallo che incomincia presso la cattedrale di cristo salvatore e termina al fiume jauza.\nil secondo anello principale \u00e8 il sadovoe kol'co (anello dei giardini) che segue il percorso delle mura cittadine del xvi secolo.\nil terzo anello \u00e8 stato completato nel 2003 come una superstrada ad alta velocit\u00e0.\nil quarto anello \u00e8 un'altra autostrada ed \u00e8 attualmente in costruzione per ridurre ulteriormente la congestione del traffico.\nl'anello pi\u00f9 esterno \u00e8 l'anello autostradale chiamato mkad (dal russo \u043c\u043e\u0441\u043a\u043e\u0432\u0441\u043a\u0430\u044f \u043a\u043e\u043b\u044c\u0446\u0435\u0432\u0430\u044f \u0430\u0432\u0442\u043e\u043c\u043e\u0431\u0438\u043b\u044c\u043d\u0430\u044f \u0434\u043e\u0440\u043e\u0433\u0430) realizzato nel 1950. fino all'ampliamento in direzione sud-ovest del comune di mosca del 2012, ha rappresentato per la maggior parte del suo tracciato anche il confine amministrativo della citt\u00e0. fuori mosca, alcune delle strade continuano a seguire questo modello circolare.\n\n\n== societ\u00e0 ==\n\n\n=== evoluzione demografica ===\ndal 1400 al 1856\ndal 1868 al 2002\n\n\n=== religione ===\n\nil cristianesimo \u00e8 la religione predominante in citt\u00e0, di cui la chiesa ortodossa russa \u00e8 quella che ha il maggior numero di fedeli. altre religioni praticate a mosca includono la chiesa apostolica armena, il buddismo, il cattolicesimo, l'islam, l'ebraismo, i vecchi credenti, il protestantesimo e la fede nativa slava.\nil patriarca di mosca, funge da capo della chiesa e risiede nel monastero danilov. prima del 1917, mosca veniva chiamata la \"citt\u00e0 di 40 volte 40 chiese\" - \"\u0433\u043e\u0440\u043e\u0434 \u0441\u043e\u0440\u043e\u043a\u0430 \u0441\u043e\u0440\u043e\u043a\u043e\u0432 \u0446\u0435\u0440\u043a\u0432\u0435\u0439\". nel 1918 il governo bolscevico dichiar\u00f2 la russia uno stato laico, che in pratica significava che la religione era stata repressa e la societ\u00e0 doveva diventare atea. durante il periodo di 1920-1930 un gran numero di chiese della citt\u00e0 furono demolite, compreso lo storico monastero chudov al cremlino, risalente al xiv secolo, la cattedrale di kazan' sulla piazza rossa, la cattedrale di cristo salvatore, costruita nel xix secolo in memoria della vittoria sull'esercito di napoleone nel 1812, e molte altre. ci\u00f2 ha continuato ad avvenire anche dopo la seconda guerra mondiale, fino agli anni settanta, quando le persecuzioni contro la religione in unione sovietica divennero meno gravi. la maggior parte delle chiese e dei monasteri sopravvissuti furono chiusi e poi utilizzati come club, uffici, fabbriche o addirittura magazzini. a seguito della disgregazione dell'unione sovietica del 1991 molte delle chiese distrutte sono state restaurate e le religioni tradizionali tornarono a guadagnare popolarit\u00e0. tra le chiese ricostruite negli anni novanta vi \u00e8 l'impressionante nuova cattedrale di cristo salvatore, che ancora una volta \u00e8 diventata un punto di riferimento della citt\u00e0. \u00e8 stata ricostruita sul luogo della vecchia cattedrale diroccata, dove era stata realizzata una grande piscina, aperta fino al 1994.\nin citt\u00e0 si contano circa 1,5 milioni di musulmani, cio\u00e8 il 14% della popolazione. vi sono quattro moschee a mosca.\n\n\n== cultura ==\n\n\n=== istruzione ===\na mosca ci sono molte grandi universit\u00e0, fra cui la rinomata universit\u00e0 statale di mosca ospitata nella torre alta 240 m sulle vorob'\u00ebvy gory (colline dei passeri). l'ateneo ha pi\u00f9 di 30 000 studenti e 7 000 laureati. l'universit\u00e0 tecnica statale bauman offre un'ampia specializzazione in campo tecnologico e l'istituto statale di mosca per le relazioni internazionali (mgimo) \u00e8 la pi\u00f9 famosa scuola russa per l'insegnamento della diplomazia internazionale. l'universit\u00e0 russa di economia plechanov \u00e8 una delle pi\u00f9 grandi e prestigiose istituzioni economiche russe per l'educazione universitaria di economia e commercio. per quanto riguarda l'alta istruzione musicale \u00e8 presente l'accademia russa di musica gnesin.\nfra le universit\u00e0 maggiormente conosciute si possono citare anche l'universit\u00e0 russa dell'amicizia tra i popoli fondata nel 1960, con 30 000 studenti, la mesi (moscow state university of economics, statistics and informatics), fondata nel 1932, con 10 000 studenti in ateneo e oltre 150 000 iscritti al programma di formazione a distanza e l'universit\u00e0 statale di arti e industria stroganov, una delle pi\u00f9 antiche istituzioni russe nel campo delle arti e del design industriali monumentali e decorativi. dal 1992 \u00e8 inoltre presente la scuola superiore di economia, istituita in un'ottica di sostegno ai piani governativi riformisti e di rinnovamento dell'insegnamento dell'economia in russia durante il periodo immediatamente successivo al collasso dell'urss.\nla citt\u00e0 di mosca partecipa annualmente alle rilevazioni ocse pisa (programme for international student assessment), che fanno il punto sui livelli di competenze in lettura, matematica e scienze di quindicenni provenienti da 79 diversi paesi ed economie. nel 2018 la capitale russa ha avuto dei buonissimi risultati. i giovani studenti moscoviti hanno guadagnato 534 punti in lettura, aggiudicandosi cos\u00ec il terzo posto, 534 punti in matematica, ottendendo pertanto il quinto posto, 528 punti in scienze, raggiungendo il sesto posto.\n\n\n=== ricerca ===\nl'accademia russa delle scienze, principale istituzione di ricerca della federazione, ha sede a mosca, anche se i singoli istituti di ricerca sono disseminati in tutto il territorio federale. essa si articola in molti istituti, che coprono una pluralit\u00e0 di discipline scientifiche e sociali.\nseparato \u00e8 l'istituto di fisca e tecnologia di mosca.\n\n\n=== biblioteche e archivi ===\nla principale biblioteca di mosca \u00e8 la biblioteca di stato russa, gi\u00e0 biblioteca lenin, che \u00e8 una delle maggiori biblioteche del mondo. l'assessorato alla cultura della citt\u00e0 di mosca gestisce oltre 450 biblioteche pubbliche, dislocate in tutti i quartieri della capitale.\na mosca ha sede anche l'archivio di stato della federazione russa.\n\n\n=== musei ===\nuno dei musei d'arte pi\u00f9 importanti di mosca \u00e8 la galleria tret'jakov, fondata da pavel michajlovi\u010d tret'jakov, un ricco mecenate delle arti che ha donato la sua grande collezione privata alla citt\u00e0. la galleria tret'jakov \u00e8 divisa in due edifici. la galleria tret'jakov antica, che \u00e8 la galleria originale e si trova sulla riva sud del fiume moscova, ed espone lavori della classica tradizione russa. qui possono essere ammirate le opere di pittori pre-rivoluzionari famosi, come il'ja efimovi\u010d repin, nonch\u00e9 la opere dei primi pittori delle icone russe. i visitatori possono anche osservare i rari originali dell'iconografo andrej rubl\u00ebv della prima met\u00e0 del xv secolo. la galleria di tret'jakov nuova, realizzata in epoca sovietica, contiene principalmente opere di artisti sovietici, cos\u00ec come di alcuni dipinti contemporanei, ma vi \u00e8 una certa sovrapposizione con l'antica galleria tret'jakov per quanto riguarda l'arte degli inizi del xx secolo. la nuova galleria comprende una piccola ricostruzione del celebre monumento di vladimir evgrafovi\u010d tatlin alla terza internazionale e una miscela di altre opere d'avanguardia di artisti come kazimir severinovi\u010d malevi\u010d e vasilij vasil'evi\u010d kandinskij. opere caratteristiche del realismo socialista si possono trovare all'interno dei padiglioni della nuova galleria tret'jakov.\n\nun altro museo d'arte della citt\u00e0 di mosca \u00e8 il museo pu\u0161kin delle belle arti (\u043c\u0443\u0437\u0435\u0439 \u0438\u0437\u043e\u0431\u0440\u0430\u0437\u0438\u0442\u0435\u043b\u044c\u043d\u044b\u0445 \u0438\u0441\u043a\u0443\u0441\u0441\u0442\u0432 \u0438\u043c. \u0430.\u0441. \u043f\u0443\u0448\u043a\u0438\u043d\u0430), fondato tra gli altri dal padre di marina ivanovna cvetaeva. il museo pu\u0161kin \u00e8 simile al british museum di londra in quanto i suoi saloni rappresentano una sezione trasversale di opere sulla civilt\u00e0 del mondo, con molte copie di sculture antiche. tuttavia, ospita anche dipinti famosi di ogni epoca occidentale; opere di claude monet, paul c\u00e9zanne, e pablo picasso sono presenti nella collezione del museo.\nil museo statale di storia della russia (\u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0438\u0441\u0442\u043e\u0440\u0438\u0447\u0435\u0441\u043a\u0438\u0439 \u043c\u0443\u0437\u0435\u0439) \u00e8 un museo di storia russa situato tra la piazza rossa e piazza del maneggio. la sua collezione va dalle reliquie di trib\u00f9 preistoriche che abitavano la russia, a opere d'arte inestimabili acquisite dai membri della dinastia romanov. il numero totale di oggetti che qui si trovano raggiunge i diversi milioni. il museo politecnico, fondato nel 1872 \u00e8 il pi\u00f9 grande museo tecnico della federazione, offre una vasta gamma di invenzioni storiche e conquiste tecnologiche, tra cui automi umanoidi dal xviii secolo e il primo computer sovietico. la sua collezione contiene pi\u00f9 di 160 000 articoli.il museo dei cosmonauti posto sotto il monumento ai conquistatori dello spazio che si trova alla fine del viale dei cosmonauti \u00e8 il luogo della memoria per il programma spaziale sovietico.\nil museo di architettura statale \u0161\u010dusev, che si trova non lontano dal cremlino, \u00e8 il museo nazionale di architettura russa e prende il nome dell'architetto aleksej viktorovi\u010d \u0161\u010dusev.\nil parco gorkij ha al suo interno il museo di arte contemporanea garage, costruito dentro l'ex stazione di servizio degli autobus bachmetevskij.\ntra gli altri musei cittadini che si possono menzionare vi sono l'arsenale del cremlino, il museo bulgakov, il museo centrale della federazione russa delle aeronautiche militari e il museo di arte multimediale.\n\n\n=== cinema, musica, teatro ===\nmosca \u00e8 il cuore dello spettacolo russo, con il suo conosciuto balletto e cinema. in citt\u00e0 ci sono oltre 150 teatri, 132 cinema e 24 sale da concerto. il teatro dell'opera e del balletto di mosca \u00e8 il celebre teatro bol'\u0161oj (\"grande teatro\").\ni teatri di prosa pi\u00f9 antichi sono il malyj teatr (\"piccolo teatro\") e il teatro d'arte di mosca, legato ai nomi di \u010dechov e di stanislavskij. il teatro ebraico statale di mosca (in russo: \u043c\u043e\u0441\u043a\u043e\u0432\u0441\u043a\u0438\u0439 \u0433\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0435\u0432\u0440\u0435\u0439\u0441\u043a\u0438\u0439 \u0442\u0435\u0430\u0442\u0440), noto anche con l'acronimo goset (\u0433\u043e\u0441\u0435\u0442), \u00e8 stata una compagnia teatrale yiddish fondata nel 1919 e chiusa nel 1948 dalle autorit\u00e0 sovietiche. altri teatri famosi sono il teatro accademico statale evgenij vachtangov sull'arbat e il teatro della taganka. i repertori in una tipica stagione di mosca sono numerosi e moderne interpretazioni di opere classiche, sia operistiche sia teatrali.\nla casa internazionale della musica, inaugurata nel 2003 \u00e8 conosciuta per i suoi spettacoli di musica classica. essa possiede anche il pi\u00f9 grande organo della russia.\nmosca \u00e8 sede di molte orchestre sinfoniche, fra cui l'orchestra sinfonica accademica statale della federazione russa, l'orchestra nazionale russa e l'orchestra filarmonica di mosca. l'orchestra popolare statale russa osipov \u00e8 specializzata nell'esecuzione della musica popolare russa con gli strumenti tradizionali.\nvi sono anche due grandi circhi di mosca: il circo statale di mosca e il circo sul cvetnoj bul'var.la filmografia sovietica \u00e8 parte integrante della storia del cinema russo e del cinema russo d'avanguardia e lo studio cinematografico mosfil'm \u00e8 stato il luogo di produzione di molti film classici. tuttavia, nonostante la continua presenza e la grande reputazione internazionale dei cineasti russi, lo studio oggi \u00e8 molto meno prolifico di un tempo. film rari e storici possono essere visti nel cinema saljut, dove i film della collezione dal museo del cinema vengono mostrati regolarmente.\n\n\n=== vita notturna ===\nla citt\u00e0 \u00e8 ricca di diversi tipi di locali, ristoranti e bar. il centro della citt\u00e0 di mosca e la prospettiva rublevka (la zona pi\u00f9 costosa della citt\u00e0) possiedono una vasta scelta di strutture di lusso. la via tverskaja \u00e8 la principale, qui ci sono numerosi alberghi e negozi di alto livello.\nl'adiacente tret'jakovskij proezd, posta a sud di via tverskaja, ospita boutique di lusso come gucci, bulgari, tiffany & co., armani, prada, ferrari e bentley. la vita notturna a mosca \u00e8 cresciuta dalla fine dell'era sovietica e oggi la citt\u00e0 vanta alcune tra le pi\u00f9 grandi discoteche del mondo. nelle vie centrali della citt\u00e0 ci sono numerose attivit\u00e0 commerciali e culturali aperte anche di notte, in particolar modo pub, ristoranti, negozi, cinema e musei.\n\n\n== geografia antropica ==\n\n\n=== suddivisioni amministrative ===\n\nmosca si compone di 12 distretti:\n\ncentrale (\u0446\u0435\u043d\u0442\u0440\u0430\u043b\u044c\u043d\u044b\u0439, central'nyj)\nsettentrionale (\u0441\u0435\u0432\u0435\u0440\u043d\u044b\u0439, severnyj)\nnord-orientale (\u0441\u0435\u0432\u0435\u0440\u043e-\u0432\u043e\u0441\u0442\u043e\u0447\u043d\u044b\u0439, severo-vosto\u010dnyj)\norientale (\u0432\u043e\u0441\u0442\u043e\u0447\u043d\u044b\u0439, vosto\u010dnyj)\nsud-orientale (\u044e\u0433\u043e-\u0432\u043e\u0441\u0442\u043e\u0447\u043d\u044b\u0439, jugo-vosto\u010dnyj)\nmeridionale (\u044e\u0436\u043d\u044b\u0439, ju\u017enyj)\nsud-occidentale (\u044e\u0433\u043e-\u0437\u0430\u043f\u0430\u0434\u043d\u044b\u0439, jugo-zapadnyj)\noccidentale (\u0437\u0430\u043f\u0430\u0434\u043d\u044b\u0439, zapadnyj)\nnord-occidentale (\u0441\u0435\u0432\u0435\u0440\u043e-\u0437\u0430\u043f\u0430\u0434\u043d\u044b\u0439, severo-zapadnyj)\nzelenograd (\u0437\u0435\u043b\u0435\u043d\u043e\u0433\u0440\u0430\u0434)\nnovomoskovskij (\u043d\u043e\u0432\u043e\u043c\u043e\u0441\u043a\u043e\u0432\u0441\u043a\u0438\u0439)\ntroickij (\u0442\u0440\u043e\u0438\u0446\u043a\u0438\u0439)gli ultimi tre sono stati costituiti il 1\u00ba giugno 2012.\ni distretti si dividono in giunte. dal 1991 mosca \u00e8 amministrativamente suddivisa in quartieri (146 in totale, tra i quali 21 insediamenti). a essi si sono aggiunti il 1\u00ba giugno 2012 i 21 insediamenti in cui sono suddivisi gli ultimi due nuovi distretti.\n\n\n== economia ==\n\n\n=== panoramica ===\nmosca \u00e8 una delle pi\u00f9 grandi citt\u00e0 economiche internazionali ed \u00e8 il maggior centro finanziario in russia, infatti la capitale controlla la maggior parte della situazione finanziaria del paese. un esempio di questo fenomeno sono le banche; infatti quasi la met\u00e0 delle compagnie finanziarie ha sede proprio a mosca. inoltre, le maggiori aziende russe hanno dislocata la propria sede centrale a mosca, sebbene molte siano operative in territori non vicini alla capitale.\nmosca vanta il pi\u00f9 basso tasso di disoccupazione di tutti i distretti federali della russia, con un tasso pari a solo l'1% registrato nel 2010, rispetto alla media nazionale del 7%. nel 2018 il salario medio mensile in citt\u00e0 \u00e8 di 67 900 rubli, rispetto alla media nazionale di 35 843 rubli.\nmosca \u00e8 il centro finanziario indiscusso della russia e sede delle grandi banche del paese e molte delle sue pi\u00f9 grandi aziende, come il gigante del gas naturale gazprom. mosca possiede il 17% delle vendite al dettaglio in russia e il 13% di tutte le attivit\u00e0 di costruzione nel paese. fino al momento in cui la crisi finanziaria russa del 1998 ha colpito l'economia, i vari settori di business moscoviti hanno mostrato tassi di crescita esponenziali. molti nuovi centri commerciali ed edifici per uffici sono stati costruiti negli ultimi anni, ma mosca sperimenta ancora carenze in spazi. come risultato, molti ex impianti industriali e di ricerca sono stati riconvertiti per diventare adatti a uso ufficio.\nil mercato \u010derkizovskij era il pi\u00f9 grande mercato in europa, con un fatturato giornaliero di circa trenta milioni di dollari e circa diecimila venditori provenienti da diversi paesi (tra cui cina, turchia, azerbaigian e india). esso era amministrativamente diviso in dodici parti e copre un ampio settore della citt\u00e0. da luglio 2009 \u00e8 stato chiuso.\nnel 2008, mosca ha 74 miliardari con una ricchezza media di 5,9 miliardi di dollari, che la pone al di sopra dei 71 miliardari di new york. tuttavia, a partire dal 2009, vi sono solo 27 miliardari a mosca contro i 55 miliardari di new york. nel complesso, la russia ha perso 52 miliardari durante la recessione. in cima alla lista dei miliardari russi nel 2009 vi era michail prochorov, con 13,4 miliardi di dollari, davanti al pi\u00f9 celebre roman abramovi\u010d, con 12,1 miliardi di dollari. l'holding di prochorov, \"\u043e\u043d\u044d\u043a\u0441\u0438\u043c\" (on\u00e8ksim) possiede enormi attivit\u00e0 nell'energia all'idrogeno, nelle nanotecnologie, nell'energia tradizionale, nel settore dei metalli preziosi, mentre abramovi\u010d, dopo aver venduto la sua societ\u00e0 petrolifera sibneft al gigante russo del gas controllato dallo stato gazprom nel 2005, ha acquistato attivit\u00e0 di produzione dell'acciaio e nel settore minerario. egli possiede anche il chelsea. la donna pi\u00f9 ricca della russia rimane elena baturina, seconda moglie del sindaco di mosca jurij lu\u017ekov. secondo l'elenco dei miliardari del mondo stilato da forbes nel 2011, mosca \u00e8 la citt\u00e0 con il maggior numero di miliardari al mondo, con 79 dei 115 viventi in tutta la russia.\n\n\n=== industria ===\nle attivit\u00e0 industriali primarie a mosca comprendono il settore chimico, metallurgico, alimentare, tessile, mobili, produzione di energia e sviluppo di software.\nsul territorio della citt\u00e0 sono dislocati numerosi impianti di progettazione e produzione militare, tra questi si ricordano:\n\nil centro di ricerca e produzione aerospaziale chruni\u010dev\nimpianto ingegneristico dell'azienda aeromobilistica mig\nvko almaz-antej\nimpianto di costruzione di macchine di tu\u0161ino\nmkb vympel\n\u010derny\u0161ev uecle maggiori aziende civili sono:\n\npetrolificio di mosca\nrenault russia\noao electrozavod\nooo moselectro\u0161it\nimpianto meccanico di karacharov\nmoskabel'\noao tre\u010dgornaja manufaktura\nimpianto di realizzazione navale di mosca\noao moschimfarpreparati\nkrasnyj okt'jabr ojscla fabbrica moscovita elicotteri mil \u00e8 una dei principali produttori di elicotteri militari e civili a livello mondiale. il gknpc chruni\u010dev ha prodotto e produce tutt'oggi vari componenti per le missioni spaziali, compresi i moduli per le stazioni spaziali mir, saljut e la stazione spaziale internazionale iss, nonch\u00e9 i veicoli di lancio proton e gli icbm militari. le aziende aeronautiche suchoj, ilju\u0161in, mikojan, tupolev e jakovlev hanno uffici di progettazione situati in citt\u00e0. npo energoma\u0161, che produce i motori a razzo per i programmi spaziali russi e americani, cos\u00ec come la lavo\u010dkin, che ha costruito aerei da combattimento durante la seconda guerra mondiale, ma anche sonde spaziali durante la corsa allo spazio, possiede uffici tecnici nella vicina chimki. le fabbriche automobilistiche come la zil si trovano nei pressi di mosca. la fabbrica di orologi pol\u00ebt di mosca produce affidabili esemplari militari, professionali e sportivi ben noti in russia e all'estero. jurij gagarin nel suo viaggio nello spazio us\u00f2 uno \"sturmanskie\", prodotto da questa fabbrica.\nla fabbrica electrozavod \u00e8 stata la prima fabbrica di trasformatori in russia. la distilleria kristall \u00e8 la pi\u00f9 antica distilleria in russia specializzata nella produzione di vari tipi di vodka, tra cui la \"stolichnaya\", mentre un vasto assortimento di vini sono prodotti in diversi vigneti nei pressi della citt\u00e0. la fabbrica dei monili mosca e la jewellerprom sono importanti produttori di gioielli russi; jewellerprom ha realizzato e prodotto la famosa ed esclusiva medaglia dell'ordine della vittoria, assegnata a coloro che favorirono l'armata rossa dell'unione sovietica durante la seconda guerra mondiale. ci sono anche molte altre industrie situate appena fuori dalla citt\u00e0 di mosca, cos\u00ec come molte industrie microelettroniche verso zelenograd.\ngazprom, il pi\u00f9 grande estrattore di gas naturale del mondo e la pi\u00f9 grande societ\u00e0 russa, ha sede anch'essa a mosca, cos\u00ec come molte altre compagnie petrolifere, del gas e dell'elettricit\u00e0.\n\nmosca ospita anche sedi di varie societ\u00e0 di sviluppo software, tra cui ad esempio:\n\n1c company - produttore di software per il business e giochi,\nabbyy - software house autore di programmi per il riconoscimento del testo e la traduzione,\nakella - azienda impegnata nello sviluppo di videogiochi,\nkaspersky - noto produttore di software anti-virus.nonostante che molti impianti industriali vengano lentamente spostati verso le citt\u00e0 periferiche per migliorare l'aspetto cittadino, mosca resta uno dei maggiori centri industriali della russia.\n\n\n=== costo della vita ===\ndurante il periodo sovietico, molti appartamenti sono stati prestati a cittadini da parte del governo in base a una norma di metri quadrati per persona (alcuni gruppi, tra cui gli artisti del popolo, gli eroi e gli eminenti scienziati hanno dovuto bonus in base ai loro risultati). la propriet\u00e0 privata degli appartamenti \u00e8 stata limitata fino al 1990, quando alle persone furono garantiti i diritti di propriet\u00e0 ai luoghi in cui dimoravano. fin dall'era sovietica, i proprietari immobiliari dovevano pagare per le loro residenze un importo fisso basato sulle persone per soggiorno.\na causa della situazione economica, il prezzo degli immobili a mosca continua a salire. oggi, ci si pu\u00f2 aspettare di pagare 4 000 dollari in media per metro quadrato (11 m\u00b2) alla periferia della citt\u00e0, o 6 500 - 8 000 dollari per metro quadrato in un quartiere prestigioso per arrivare anche ai 40 000 dollari per metro quadrato. per l'affitto di un monolocale in centro di mosca si pu\u00f2 arrivare a spendere circa 2 500 dollari al mese.\nun tipico appartamento con una camera \u00e8 di circa una trentina di metri quadrati, un tipico appartamento con due camere da letto \u00e8 di quarantacinque metri quadrati e un tipico appartamento di tre camere da letto \u00e8 di settanta metri quadrati. molti non possono muoversi dai loro appartamenti, soprattutto se una famiglia vive in un appartamento di due stanze originariamente concesso dallo stato durante l'era sovietica. alcuni residenti della citt\u00e0 hanno cercato di far fronte all'alto costo della vita con l'affitto dei loro appartamenti durante il soggiorno nelle dacie (case di campagna) al di fuori della citt\u00e0.\nnel 2006, mercer human resources consulting ha nominato mosca la citt\u00e0 pi\u00f9 cara del mondo per i dipendenti espatriati, davanti alla vincitrice perenne tokyo, a causa del rublo russo stabile cos\u00ec come l'aumento dei prezzi delle case all'interno della citt\u00e0. mosca \u00e8 anche al primo posto nelle edizioni del 2007 e del 2008 del sondaggio.nel 2008, mosca si \u00e8 classificata in cima alla lista delle citt\u00e0 pi\u00f9 costose per il terzo anno consecutivo.\n\n\n== infrastrutture e trasporti ==\nil trasporto all'interno della citt\u00e0 e in parte dell'oblast' di mosca \u00e8 gestito da mosgortrans, che ha sotto la propria giurisdizione la metropolitana, gli autobus, i filobus, i tram, l'anello centrale di mosca e il noleggio di microbus e autobus con conducente.\n\n\n=== aeroporti ===\ni principali aeroporti internazionali di mosca sono:\n\nl'aeroporto \u0161eremet'evo (45,83 milioni di passeggeri nel 2018)\nl'aeroporto domodedovo (30,66 milioni di passeggeri nel 2017)\nl'aeroporto di mosca-vnukovo (18,14 milioni di passeggeri nel 2017)altri aeroporti minori di mosca sono:\n\nl'aeroporto bykovo\nl'aeroporto ostaf'evo\nl'aeroporto tu\u0161inol'aeroporto \u0161eremet'evo \u00e8 il punto di ingresso pi\u00f9 comune per i visitatori stranieri, esso infatti gestisce il sessanta per cento di tutti i voli internazionali. l'aeroporto domodedovo \u00e8 invece la porta principale a lungo raggio nazionale e rivaleggia con l'aeroporto \u0161eremet'evo sui voli intercontinentali. gli altri tre aeroporti in particolare offrono voli all'interno della russia e da e per gli stati dell'ex unione sovietica. gli aeroporti di mosca hanno distanze variabili dalla tangenziale mkad: bykovo \u00e8 il pi\u00f9 lontano a 35 km, domodedovo \u00e8 a 22 km, vnukovo a 11 km, \u0161eremet'evo a 10 km e ostaf'evo, il pi\u00f9 vicino dista circa 8 chilometri.vi sono anche molti piccoli aeroporti vicino a mosca, come l'aeroporto m'ja\u010dkovo, destinati ad aerei privati, elicotteri e voli charter.\n\n\n=== trasporti fluviali ===\nsulla moscova, che attraversa la citt\u00e0, vi sono i due porti fluviali cittadini, uno a sud e uno a nord del tratto urbano del fiume. molte rotte sulla moscova e sull'oka, vengono utilizzate principalmente per crociere di intrattenimento. il porto a nord, costruito nel 1937, \u00e8 anche il principale hub per percorsi fluviali a lungo raggio. vi sono anche tre porti commerciali che servono mosca.\n\n\n=== ferrovie ===\nle principali stazioni ferroviarie a servizio della citt\u00e0 sono:\n\nstazione belorusskij\nstazione kazanskij\nstazione kievskij\nstazione kurskij\nstazione leningradskij\nstazione paveletskij\nstazione ri\u017eskij\nstazione sav\u00eblovskij\nstazione jaroslavskiji terminali sono situati vicino al centro della citt\u00e0, lungo il percorso ad anello della metropolitana 5 o vicino a essa. ogni stazione gestisce i treni provenienti da diverse parti d'europa e dell'asia. ci sono anche molte piccole stazioni ferroviarie di mosca. poich\u00e9 i biglietti del treno sono relativamente a buon mercato, sono il modo preferito di viaggiare per i russi, soprattutto quando in partenza per san pietroburgo, seconda citt\u00e0 pi\u00f9 grande della russia. mosca \u00e8 anche il capolinea occidentale della ferrovia transiberiana, che attraversa quasi 9 300 chilometri di territorio russo fino a vladivostok, sulla costa del pacifico.\n\n\n=== anello centrale di mosca ===\nil 10 settembre 2016 \u00e8 stato inaugurato l'anello centrale di mosca, gestito dalla metropolitana, la quattordicesima linea del trasporto sotterraneo. la linea ferroviaria entra infatti nella piantina della metropolitana di mosca, evidenziata da dei trattini rossi e indicata con il numero 14. la maggior parte delle attuali 31 stazioni sono in superficie, fatto che le distingue dalla metropolitana in cui le stazioni sono perlopi\u00f9 sotterranee. i treni usati sono elettrici; la progettazione copre i territori non serviti dalla metropolitana e li congiunge con le fermate dei trasporti pubblici di superficie. il 31 marzo 2017 \u00e8 stato annunciato l'ingresso del cinquanta milionesimo passeggero.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== diametri centrali di mosca ===\ni diametri centrali di mosca sono un sistema di linee ferroviarie urbane e suburbane, create sulla base delle gi\u00e0 esistenti ferrovie di mosca. il sistema di trasporto serve la citt\u00e0 di mosca e l'oblast'di mosca. il servizio \u00e8 stato creato per migliorare la logistica dei passeggeri all'interno della capitale e per rendere pi\u00f9 facile l'accesso alla citt\u00e0 ai pendolari che abitano fuori dalla citt\u00e0.il 21 novembre 2019 sono state inaugurate le prime due linee, la d1, che collega le citt\u00e0 di odinstovo e lobnja e la d2, che collega nachabino con podol'sk. in futuro saranno aperte altre 3 linee, rispettivamente la d3, la d4 e la d5.\ncon l'apertura delle nuove linee \u00e8 stato introdotto un nuovo piano tariffario, che comprende 3 zone:\n-zona \"centrale\" (mark-setun' per la d1 e volokolamskaja-ostaf'evo per la d2) 38 rubli;\n-zona \"suburbana\" (oblast' di mosca-mosca e viceversa) 45 rubli;\n-zona \"lontana\" (oltre il circolo centrale di mosca) 23 rubli per ogni zona attraversata.\nsulle linee circolano i nuovi treni ivolga (eg2tv).\n\n\n=== metropolitana ===\n\nla rete di trasporto locale comprende la metropolitana di mosca, un sistema di metropolitana famosa per la sua arte, per i suoi murali, per i mosaici e i lampadari decorati che si trovano nelle stazioni. quando ha aperto nel 1935, il sistema aveva appena due linee. oggi, la metropolitana di mosca ne comprende tredici, per lo pi\u00f9 sotterranee con un totale di 216 stazioni. essa \u00e8 una delle pi\u00f9 profonde al mondo: per esempio, la stazione di parco della vittoria, completata nel 2003, a 84 metri di profondit\u00e0, ha le scale mobili pi\u00f9 lunghe d'europa. la metropolitana di mosca \u00e8 una delle metropolitane pi\u00f9 trafficate al mondo, servendo circa dieci milioni di passeggeri giornalmente (300 000 000 persone ogni mese). di fronte a seri problemi di trasporto, mosca dispone di ampi piani per espandere la sua rete metropolitana.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== autobus, bus elettrici e filobus ===\n\ncome le stazioni della metropolitana anche le fermate degli autobus sono molto distanti tra loro, fino a 4 chilometri. tuttavia una vasta rete di autobus si irradia da ogni stazione alle zone residenziali circostanti. mosca ha anche un terminal degli autobus passeggeri a lungo raggio e interurbani (central bus terminal) con un transito giornaliero di circa 25 000 passeggeri.ogni strada principale della citt\u00e0 \u00e8 servita da almeno una linea di autobus. molti di questi percorsi sono raddoppiati da un percorso a filobus: la rete filoviaria di mosca, aperta nel novembre 1933, \u00e8 stata la prima a essere costruita in unione sovietica. la citt\u00e0 dispone inoltre di un moderno ed efficiente servizio di mar\u0161rutke, gestito dal comune di mosca. a differenza delle altre citt\u00e0 russe, nella capitale il biglietto acquistato per usufruire di un mezzo pubblico vale anche per questo tipo di veicolo, dotato anche della possibilit\u00e0 di prenotare la fermata.nel 2018 le compagnie automobilistiche gaz e kamaz hanno vinto il bando di gara indetto dalla societ\u00e0 dei trasporti moscovita mosgortrans per la consegna di 200 autobus elettrici e 62 stazioni di caricamento ultra veloce. in base al contratto siglato, i produttori sono responsabili della qualit\u00e0 e dell'operativit\u00e0 dei mezzi e delle stazioni fornite per 15 anni. dall'anno 2021 verranno acquistati esclusivamente autobus con motore elettrico, sostituendo la flotta di bus alimentati a gasolio. entro il 2019, la russia dovrebbe essere diventata il paese con pi\u00f9 veicoli pubblici alimentati a metano o energia elettrica d'europa.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== monorotaia ===\n\na mosca vi \u00e8 anche una breve linea monorotaia, gestita dalla societ\u00e0 metropolitana di mosca. inaugurata nel 2004, la linea collega la stazione della metropolitana timirjazevskaja e ulica sergeja \u0117izen\u0161tejna, passando vicino al centro espositivo vdnkh. nelle mappe della metropolitana \u00e8 indicata come linea 13.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== tram ===\n\nmosca ha un vasto sistema tramviario, inaugurato nel 1899. la linea pi\u00f9 recente \u00e8 stata costruita nel 1984. il suo utilizzo quotidiano da parte dei moscoviti \u00e8 basso, rappresentando circa il 5% dei viaggi, poich\u00e9 molte connessioni vitali nella rete sono state soppresse. i tram rimangono ancora importanti in alcuni distretti per il raggiungimento delle stazioni della metropolitana. i tram forniscono anche importanti legami incrociati tra le linee della metropolitana.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== taxi ===\nin generale, ovunque ci si trovi, in qualsiasi momento del giorno o della notte, \u00e8 possibile ottenere un taxi in pochi minuti o secondi tendendo la mano verso la strada. le autorit\u00e0 locali cercano di ostacolare l'attivit\u00e0 dei taxi illegali in quanto questi sono reputati poco sicuri; per questo motivo servizi di taxi commerciali sono sempre pi\u00f9 evoluti e numerosi.\n\n\n=== strade ===\n\nogni giorno in citt\u00e0 transitano oltre due milioni di auto. gli ultimi anni hanno visto una continua crescita del numero di automobili, che ha provocato ingorghi e mancanza di parcheggi. il complesso sistema stradale moscovita \u00e8 considerabile come una sorta di snodo fra europa e asia. per raccordare le strade che giungono nella capitale vi \u00e8 un sistema di tre \"raccordi anulari\" concentrici, di cui il pi\u00f9 esterno (totalmente esterno alla citt\u00e0) arriva a lambire i territori delle vicine oblast' di kaluga e ivanovo.\ncon l'aumento delle autovetture, boom avvenuto negli anni novanta e fenomeno in continua espansione, mosca presenta non pochi tratti stradali la cui percorrenza nelle ore di punta pu\u00f2 durare alcune ore, inconveniente che genera importanti ritardi e malcontento. la capitale russa si piazza tra le citt\u00e0 pi\u00f9 trafficate d'europa e del mondo.per diminuire i problemi legati all'eccessivo traffico in citt\u00e0, si sono progettate quattro strade a percorrimento veloce: la corda nord-occidentale, la corda nord-orientale, la corda sud-orientale e tangenziale meridionale. secondo molti esperti, questo modello di organizzazione del traffico \u00e8 molto pi\u00f9 efficiente del raccordo anulare, per questo motivo con le nuove strade si vuole sostituire la quarta strada circolare.\n\n\n=== parcheggio ===\ndal 2013 a mosca \u00e8 stata attivata un'imponente rete di parcheggi a pagamento, che allargando la propria zona di servizio anno, oggi si estende fino al terzo anello (superstrada). gli stalli sono gestiti da una societ\u00e0 dipendente dal comune di mosca, \u00ab\u0430\u0434\u043c\u0438\u043d\u0438\u0441\u0442\u0440\u0430\u0442\u043e\u0440 \u043c\u043e\u0441\u043a\u043e\u0432\u0441\u043a\u043e\u0433\u043e \u043f\u0430\u0440\u043a\u043e\u0432\u043e\u0447\u043d\u043e\u0433\u043e \u043f\u0440\u043e\u0441\u0442\u0440\u0430\u043d\u0441\u0442\u0432\u0430\u00bb (\u0433\u043a\u0443 \u00ab\u0430\u043c\u043f\u043f\u00bb) - \"amministrazione dell'area parcheggi di mosca\" (gku \"ampp\") che tra i suoi ruoli ha quelli di migliorare l'infrastruttura dei parcheggi, della gestione del ricavo dei parcheggi, del controllo del rispetto da parte degli utilizzatori delle regole di parcheggio e del sanzionamento delle irregolarit\u00e0 degli utilizzatori. il pagamento della sosta pu\u00f2 essere effettuato tramite un messaggio sms, il sito web del gestore, tramite l'app \u00ab\u043f\u0430\u0440\u043a\u043e\u0432\u043a\u0438 \u043c\u043e\u0441\u043a\u0432\u044b\u00bb - \"parcheggi di mosca\" o con i parchimetri disposti nelle vicinanze degli stalli.\n\n\n=== servizio di sharing ===\na mosca sono disponibili diversi servizi di veicoli a noleggio patrocinati dalla duma cittadina, tra cui automobili (karshering) che sono gestiti da diverse societ\u00e0, i veicoli pi\u00f9 utilizzati appartengono a delimobil (operatore italiano), yandex drive, belkacar, youdrive e car5. le autovetture possono essere guidate prenotandole attraverso l'applicazione dell'operatore, che sbloccher\u00e0 le portiere attraverso il sistema glonass non appena il cliente si sar\u00e0 avvicinato al veicolo. nel 2018 il sindaco di mosca sobjanin ha annunciato che il car sharing cittadino vanta il numero pi\u00f9 alto di veicoli in europa, con una clientela giornaliera di oltre 25 000 cittadini, alla fine dello stesso anno mosca \u00e8 diventata la seconda citt\u00e0 al mondo per numero di veicoli compartiti con 16 500 veicoli; ogni anno la flotta cittadina verr\u00e0 ampliata da 5 000 automobili. circa 3 000 biciclette tradizionali ed elettriche sono gestite dalla citybike (velobike) affittabili da 380 stazioni bike sharing mediante carta di credito o troika card (la tessera multiuso dei trasporti di mosca). al termine del viaggio, la bicicletta va parcheggiata nell'apposita stazione pi\u00f9 prossima alla propria posizione. i monopattini elettrici sono affittabili da pi\u00f9 di 20 stazioni situate nel centro cittadino, al termine del viaggio questi devono essere riconsegnati all'apposita stazione. visto il gradimento dei servizi di sharing, la municipalit\u00e0 della capitale russa si impegna a migliorare il servizio e a stanziare fondi per aumentare il parco veicoli dei diversi operatori. esistono inoltre numerosi servizi privati di affitto di biciclette, monopattini, scooter, segway e altri tipi di mezzi di trasporto dislocati nei siti di affollamento di massa, in particolare in prossimit\u00e0 dei parchi moscoviti.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== cabinovia di mosca ===\nil 26 novembre 2018 il sindaco della capitale russa sobjanin ha ufficialmente inaugurato il sistema di cabinovia operante sopra il fiume moscova. l'infrastruttura collega il complesso olimpico luzhniki alla collina dei passeri e alla via kosygin.il tragitto ha una durata di 5 minuti, che \u00e8 quindi pi\u00f9 conveniente dei 20 minuti impiegati per compiere lo stesso percorso in automobile. l'orario di funzionamento del trasporto pubblico \u00e8 11:00-23:00. il complesso ha tre stazioni: lu\u017eniki, novaja liga e vorob'\u00ebvy gory.\nla fune ha una lunghezza di 720 metri ed \u00e8 in grado di trasportare fino a 1 600 passeggeri all'ora in qualsiasi condizione meteorologica. le 35 cabine dell'impianto sono equipaggiate con schermi multimediali, illuminazione led, ganci per le biciclette, sci e snowboard e audioguide disponibili in russo, inglese, cinese e tedesco.\n\n\n=== sistema di navigazione unico dei trasporti ===\nnel 2016 \u00e8 stato introdotto il sistema di navigazione unico dei trasporti di mosca, che consiste in un design unico di segnaletica, che aiuta i passeggeri e i pedoni a orientarsi nella citt\u00e0. il sistema \u00e8 stato progettato per essere dispiegato nella metropolitana, sui trasporti terrestri, nelle aree pedonali, sulla rete velobike e negli spazi di transito. ciascun elemento del sistema ha un determinato ruolo nell'orientamento e nella costruzione del percorso. alcuni elementi di navigazione prevedono una mappa indicante l'utente nello spazio e gli obiettivi che possono raggiungere a piedi in 5 minuti. i materiali utilizzati per la realizzazione degli elementi segnaletici consentono di minimizzare gli atti di vandalismo e i vari pezzi possono essere facilmente sostituiti.\nla nuova segnaletica viene posizionata dove i passeggeri e i pedoni hanno la necessit\u00e0 di orientarsi. il progetto richiede l'analisi dei modelli pedonali, la considerazione del contesto e delle caratteristiche specifiche di ciascun luogo e un elenco di domande per le quali l'utente pu\u00f2 ottenere una risposta in quel determinato luogo. il dipartimento dello sviluppo delle infrastrutture di trasporto e stradali di mosca ha sviluppato questo sistema uniforme di segnaletica di navigazione in un team che comprende grafici, designer industriali, cartografi, analisti, editori e manager. esperti russi e mondiali lavorano costantemente al progetto.\n\n\n== amministrazione e politica ==\n\nmosca \u00e8 la sede del potere della federazione russa. al centro della citt\u00e0, che si trova nel circondario federale centrale, vi \u00e8 il cremlino di mosca, che ospita la residenza ufficiale del presidente della russia, cos\u00ec come molte strutture governative nazionali. queste includono numerosi comandi militari e la sede del servizio federale di sicurezza. mosca, in qualit\u00e0 di capitale della federazione russa, \u00e8 altres\u00ec ricca di ambasciate e rappresentanze diplomatiche, che rappresentano una moltitudine di stati esteri. la capitale \u00e8 inoltre una delle tre citt\u00e0 federali contemplate dalla costituzione russa, assieme alla baltica san pietroburgo e alla crimeana sebastopoli (nonostante l'ucraina consideri quest'ultima parte del suo territorio, disconoscendo la validit\u00e0 dell'annessione della crimea alla russia e del soggetto politico risultante). tra gli 85 soggetti federali della russia, mosca rappresenta il pi\u00f9 popolato e il pi\u00f9 piccolo in termini di superficie. infine, mosca si trova nella regione economica centrale, una delle dodici regioni all'interno della russia con obiettivi economici simili. la legge fondamentale della citt\u00e0 \u00e8 la carta di mosca, adottata nel 1995.\n\n\n=== duma della citt\u00e0 di mosca ===\nsecondo la costituzione della federazione russa, mosca \u00e8 un soggetto federale autonomo, in quanto viene considerata una citt\u00e0 di valore federale.\nla duma della citt\u00e0 di mosca (consiglio comunale o parlamento locale), \u00e8 l'organo che emette tutte le leggi locali. esso comprende 35 membri che vengono eletti per un mandato di quattro anni in una rappresentazione proporzionale mista: 18 sono eletti sulla base proporzionale di liste di partito e 17 su base elettorale di un singolo mandato. a capo della duma vi \u00e8 il sindaco. il 27 giugno 2012 \u00e8 stato approvato l'emendamento secondo il quale il sindaco della capitale deve essere a suffragio universale diretto.\nil sindaco di mosca \u00e8 il funzionario leader nell'esecutivo e a lui spetta la conduzione del governo di mosca, che \u00e8 il massimo organo del potere esecutivo.\nil potere \u00e8 esercitato sul territorio di mosca mediante 12 prefetti (uno per ogni distretto) e da 146 prefetti di quartieri (per i 146 quartieri moscoviti).\n\n\n=== gestione dei rifiuti ===\nla gestione dei rifiuti \u00e8 stata per lungo tempo un tasto dolente della capitale russa, cos\u00ec come per il paese in generale. i metodi pi\u00f9 avanzati di raccolta differenziata e riciclaggio dei rifiuti erano per lo pi\u00f9 sconosciuti ai cittadini di mosca, in quanto tutte le immondizie prodotte venivano buttate in un cassonetto, il contenuto del quale era in seguito trasportato all'esterno della capitale e depositato in enormi discariche. esistevano solamente alcuni centri di raccolta differenziata per quartiere e di tutte le immondizie prodotte solo il 22% veniva riciclato. le discariche nell'oblast' di mosca, dove venivano scaricati i rifiuti, erano diventate enormi. nella citt\u00e0 di klin, che si trova a 100 chilometri a nordovest di mosca, la discarica comunale aveva un cumulo di rifiuti alto come un palazzo di sei piani e si trovava a 400 metri da una scuola. i cittadini locali hanno organizzato numerose proteste con il fine di attirare l'attenzione riguardo al problema.\nil 1 gennaio 2020 \u00e8 stata introdotta la riforma della gestione dei rifiuti. secondo le nuove disposizioni della duma di mosca in ogni cortile ci devono essere due contenitori: uno di colore blu per plastica, carta, vetro e metallo e l'altro, grigio, per i rifiuti umidi. il contenuto dei contenitori deve essere riciclato in appositi centri di riciclaggio.\n\n\n=== sicurezza ===\nsecondo la classifica delle citt\u00e0 pi\u00f9 sicure dell'economist intelligence unit mosca occupa il 37-o posto con un punteggio di 65,8 su 100. la microcriminalit\u00e0 (soprattutto scippi e furti), bench\u00e9 largamente inferiore rispetto ad altre metropoli europee, \u00e8 sempre pi\u00f9 diffusa nei grandi centri urbani, in aree quali mercati generali, metropolita, stazioni ferroviarie. oltre 200 000 telecamere con sistema di riconoscimento facciale sono attive sui trasporti, nelle strade e nei palazzi della citt\u00e0.\nle strutture che garantiscono la sicurezza della capitale sono le forze dell'ordine e di emergenza federali. in ogni quartiere ci sono una stazione rionale di polizia e una stazione del servizio antincendio. ogni quartiere dispone anche di due centri medici: uno per i minorenni e l'altro per i maggiorenni. in ogni distretto amministrativo ci sono delle strutture mediche specializzate.\nil servizio di pronto soccorso moscovita \u00e8 il secondo al mondo. la graduatoria \u00e8 aperta da berlino, ma la capitale russa si contraddistingue per il tempo medio di risposta degli operatori (4 secondi), l\u2019intervallo tra la chiamata e la partenza dell\u2019ambulanza (2 minuti e 30 secondi) e il tempo di attesa prima dell\u2019arrivo dei soccorsi. come in tutto il paese i numeri di emergenza sono il 101 per il servizio antincendio, il 102 per le forze dell'ordine, il 103 per le emergenze sanitarie, il 104 per il servizio d'emergenza gas e il 112 come numero unico di emergenza.\n\n\n=== gemellaggi ===\n tirana\n berlino\n chicago\n cracovia\n erevan\n gerusalemme\n madrid\n mykola\u00efv\n luhans'k\n tel aviv\n teheran\n varsavia\n riga\n bucarest\n pechino, dal 1995\n banja luka\n vienna\n\n\n== sport ==\n\nmosca ha organizzato i giochi della xxii olimpiade nel 1980; per l'occasione furono realizzati o ristrutturati numerosi impianti sportivi.\n\n\n=== calcio ===\nla citt\u00e0 \u00e8 sede di varie squadre sportive, quattro militano nella prem'er liga:\n\ncska mosca che gioca nello stadio arena cska\nlokomotiv mosca che gioca nello stadio stadio lokomotiv\nspartak mosca che gioca nello stadio otkrytie arena\ndinamo mosca che gioca nello stadio vtb arena\ntorpedo mosca (ex torpedo-luzhniki) che gioca nello stadio \u0117duard strel'cov\ntorpedo-rg societ\u00e0 sciolta nel 2001 giocava nello stadio oktjabr.\nfc mosca (ex torpedo-zil e torpedo metallurg) (sciolta nel 2010).\nveles moscacertanovo mosca\nla nazionale della russia gioca nello stadio lu\u017eniki, il quale ha una capacit\u00e0 massima di circa 80 000 spettatori.\n\n\n==== campionato mondiale di calcio 2018 ====\nla capitale russa ha partecipato come una delle citt\u00e0 ospitanti alla coppa del mondo fifa 2018 in russia, durante la quale ha messo a disposizione due stadi: lo stadio lu\u017eniki e la otkrytie arena.\n\n\n=== pallacanestro ===\nnella pallacanestro militano nella vtb united league:\n\ncska mosca che gioca nel palasport cska universal sports hall\nkhimki bc che gioca nel palastadio novator\n\n\n=== football americano ===\nnel football americano la citt\u00e0 \u00e8 o fu rappresentata da diverse squadre:\n\nmoscow bears, campioni sovietici nel 1991\nmoscow patriots, 14 volte campioni russi e vincitori di una efaf eastern cup\nmoscow black storm, 1 volta campioni russi\nmoscow bruins, vincitori di una eastern league of american football\nmoscow swans\nmoscow tanks\nmoscow red falcons\nmoscow mustangs\nmoscow united\nmoscow dragons\nmoscow spartans\nmoscow silver bullets\n\n\n=== hockey su ghiaccio ===\nnell'hockey su ghiaccio sono presenti le squadre impegnate nella khl:\n\nspartak mosca\ndinamo mosca\ncska mosca\n\n\n=== pallavolo ===\nla pallavolo \u00e8 rappresentata da diverse squadre:\n\nvolejbol'nyj klub dinamo moskva\nvolejbol'nyj klub cska\nvk dyussh \u00abzvezda\u00bb\nvk \u00abtaktika\u00bb\n\n\n=== ginnastica ritmica ===\nmosca ospita il palazzo per la ginnastica ritmica intitolata a irina viner-usmanova, situato nel complesso olimpico lu\u017eniki. la costruzione dell'impianto sportivo \u00e8 incominciata nel 2017, mentre l'inaugurazione si \u00e8 svolta il 18 giugno 2019. il finanziatore del progetto \u00e8 il miliardario ali\u0161er usmanov, marito della ex ginnasta e allenatrice di ginnastica irina viner. la superficie totale del palazzo \u00e8 di 23500 m\u00b2, che comprendono 3 palestre, spogliatoi, sale per giudici e allenatori, saune, mensa e bar, 2 sale da ballo, un centro medico, uno spazio dedicato ai giornalisti e un albergo per i ginnasti.a mosca sono state organizzate anche alcune gare di sci alpino e di sci di fondo valide per le rispettive coppe del mondo.\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== bibliografia ==\n\ncaroline brooke: mosca: una storia culturale. 2006 (oxford university press)\nkarel neubert: ritratto di mosca. 1964\nalbert j. schmidt: l'architettura e i progetti della mosca classica: una storia culturale. 1989\nkathleen berton: mosca: una storia architettonica. st. martin's, 1991\nmarcel girard: splendori di mosca e dei suoi dintorni. 1967\njohn bushnell: i graffiti di mosca: linguaggio e sottocultura. unwin hyman, 1990\ns.s. hromov et al. (eds.): storia di mosca. 1981\ngalina dutkina. i giorni di mosca: la vita e i tempi duri nella nuova russia. tradotto da catherine fitzpatrick. kodansha america, 1995\n\n\n== voci correlate ==\nistituto di scienze e tecnologia di mosca\nmetropolitana di mosca\nteatro bol'\u0161oj\nteatro ebraico statale di mosca\ncska mosca\nspartak mosca\nskolkovo innovation center\npiazza rossa\ncremlino di mosca\nbiennale di mosca\n\n\n== altri progetti ==\n\n wikiquote contiene citazioni di o su mosca\n wikizionario contiene il lemma di dizionario \u00abmosca\u00bb\n wikinotizie contiene notizie di attualit\u00e0 su mosca\n wikimedia commons contiene immagini o altri file su mosca\n wikivoyage contiene informazioni turistiche su mosca\n\n\n== collegamenti esterni ==\n\n(ru, en) sito ufficiale, su mos.ru. \n \u0433\u043e\u0440\u043e\u0434 \u043c\u043e\u0441\u043a\u0432\u0430 (canale), su youtube. \n mosca, su treccani.it \u2013 enciclopedie on line, istituto dell'enciclopedia italiana. \n giorgio pulle', miron malkiel-jirmounski, ettore lo gatto, cirillo korolevskij, giorgio vernadskij, mosca, in enciclopedia italiana, istituto dell'enciclopedia italiana, 1934. \n giuseppe caraci, pietro maravigna, guido gigli, angelo tamborra, mosca, in enciclopedia italiana, ii appendice, istituto dell'enciclopedia italiana, 1949. \n manfredo vanni, mosca, in enciclopedia italiana, iii appendice, istituto dell'enciclopedia italiana, 1961. \n anna bordoni, vieri quilici, mosca, in enciclopedia italiana, v appendice, istituto dell'enciclopedia italiana, 1993. \n alessandro de magistris, mosca, in enciclopedia italiana, vii appendice, istituto dell'enciclopedia italiana, 2007. \n mosca, in dizionario di storia, istituto dell'enciclopedia italiana, 2010. \n(en) richard antony french, kathleen berton murrell e grigory ioffe, moscow, su enciclopedia britannica, encyclop\u00e6dia britannica, inc."