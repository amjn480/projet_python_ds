"ukraina (ukr. \u0443\u043a\u0440\u0430\u0457\u043d\u0430, ukrajina, [\u028akr\u0250\u02c8jin\u0250] ( ods\u0142uchaj)) \u2013 pa\u0144stwo unitarne, po\u0142o\u017cone w europie wschodniej. graniczy od p\u00f3\u0142nocy z bia\u0142orusi\u0105, od zachodu z polsk\u0105, s\u0142owacj\u0105 i w\u0119grami, od po\u0142udnia z rumuni\u0105 i mo\u0142dawi\u0105 oraz morzem czarnym i morzem azowskim, od p\u00f3\u0142nocnego wschodu i wschodu z federacj\u0105 rosyjsk\u0105. stolic\u0105 ukrainy jest kij\u00f3w.\nukraina jest cz\u0142onkiem za\u0142o\u017cycielskim onz, cz\u0142onkiem \u015bwiatowej organizacji handlu, rady europy, mi\u0119dzynarodowej agencji energii atomowej, pog\u0142\u0119bionej i ca\u0142o\u015bciowej strefy wolnego handlu (dcfta) oraz organizacji regionalnych i subregionalnych, takich jak obwe, guam i organizacji wsp\u00f3\u0142pracy gospodarczej pa\u0144stw morza czarnego.\nukraina jest pa\u0144stwem suwerennym od 1990 roku; w 2009 przyst\u0105pi\u0142a do programu partnerstwo wschodnie, od 2014 jest krajem stowarzyszonym z uni\u0105 europejsk\u0105, a od 1 stycznia 2016 jest cz\u0142onkiem strefy wolnego handlu z uni\u0105 europejsk\u0105.\nwed\u0142ug raportu imf kraj ten ma jeden z najni\u017cszych (po mo\u0142dawii) w europie wska\u017anik\u00f3w pkb na osob\u0119, kt\u00f3ry w 2021 roku wyni\u00f3s\u0142 4384 dolary.\n\n\n== etymologia ==\nze s\u0142owotw\u00f3rczego i etymologicznego punktu widzenia nazwa \u201eukraina\u201d zawiera w sobie rdze\u0144 kraj oznaczaj\u0105cy \u201eco\u015b ukrojonego\u201d, a nast\u0119pnie: \u201ekawa\u0142 ziemi lub koniec\u201d. niekt\u00f3rzy \u0142\u0105cz\u0105 t\u0119 podstaw\u0119 s\u0142owotw\u00f3rcz\u0105 z wyra\u017ceniem u kraja, z brzegu, na skraju. wyraz \u201eukraina\u201d ukszta\u0142towany zosta\u0142 przy pomocy sufiksu -ina, kt\u00f3ry w j\u0119zykach s\u0142owia\u0144skich tworzy nazwy przestrzenne.\n\nokre\u015blenie \u201eukraina\u201d jako nazwa pospolita pojawi\u0142o si\u0119 w \u015bredniowieczu i oznacza\u0142o pierwotnie nazw\u0119 granicznych region\u00f3w geograficznych. do ko\u0144ca xvi wieku termin \u201eukraina\u201d nie mia\u0142 charakteru oficjalnego i oznacza\u0142 jedynie \u201eugranicze\u201d (\u201epogranicze\u201d, \u201ekra\u0144ce pa\u0144stwowe\u201d) poszczeg\u00f3lnych teren\u00f3w, b\u0119d\u0105cych pod kontrol\u0105 r\u00f3\u017cnych pa\u0144stw. ukraina jako nazwa pospolita pojawi\u0142a si\u0119 w dwunastowiecznych kronikach ruskich dla oznaczenia ziem kresowych, pogranicznych. w zachowanych zabytkach r\u0119kopi\u015bmiennych nazwa \u201eukraina\u201d pojawia si\u0119 po raz pierwszy w tzw. latopisie kijowskim, kt\u00f3rego najstarszy zachowany egzemplarz pochodzi z xv w., opisuj\u0105cym wydarzenia z lat 1111\u20131200. pod rokiem 1187 kronikarz, m\u00f3wi\u0105c o \u015bmierci bohatera walk z po\u0142owcami, w\u0142odzimierza, ksi\u0119cia przygranicznego ksi\u0119stwa perejas\u0142awskiego, zanotowa\u0142 \u201eza nim ukraina wielce rozpacza\u0142a\u201d, a relacjonuj\u0105c wypadki 1189 r., nazwa\u0142 ukrain\u0105 tereny le\u017c\u0105ce mi\u0119dzy bohem a dniestrem. z kolei tereny mi\u0119dzy ilmem a dnieprem, zamieszkiwane przez plemiona wschodnios\u0142owia\u0144skie, nazywane by\u0142y w\u00f3wczas przez kronikarzy \u201erusi\u0105\u201d. od xiii w. ksi\u0119stwo halicko-wo\u0142y\u0144skie kronikarze bizantyjscy zacz\u0119li nazywa\u0107 \u201ema\u0142\u0105 rusi\u0105\u201d.\nurz\u0119dowo nazwa \u201eukraina\u201d zosta\u0142a u\u017cyta po raz pierwszy za czas\u00f3w rzeczypospolitej w roku 1590 w tytule konstytucji sejmowej wed\u0142ug projektu jana zamoyskiego: porz\u0105dek ze strony ni\u017cowc\u00f3w i ukrainy.\nna prze\u0142omie xvi i xvii w. nazw\u0119 \u201eukraina\u201d (ju\u017c jako nazw\u0119 w\u0142asn\u0105) zacz\u0119to uto\u017csamia\u0107 z krain\u0105 le\u017c\u0105c\u0105 nad \u015brodkowym i dolnym dnieprem, tzw. ukrain\u0105 naddnieprza\u0144sk\u0105 (naddnieprzem). pocz\u0105tkowo obejmowa\u0142a ona tylko wojew\u00f3dztwo kijowskie, cz\u0119\u015b\u0107 wojew\u00f3dztwa brac\u0142awskiego na wsch\u00f3d od rzek murachwa i s\u0142ucz, a w latach 1635\u20131686 tak\u017ce wojew\u00f3dztwo czernihowskie. przyk\u0142adowo, w czasie sejmu 1659 roku wymieniono \u201ewoiewodztwa ukrainne\u201d i by\u0142y to \u201ewoiewodztwa, kiiowskie, brac\u0142awskie, czerniechowskie\u201d.\nw 1648 kartograf francuski w s\u0142u\u017cbie zygmunta iii i w\u0142adys\u0142awa iv wilhelm beauplan wykona\u0142 map\u0119 delineatio generalis camporum desertorum vulgo ukraina..., traktuj\u0105c wymiennie nazwy \u201edzikie pola\u201d i \u201eukraina\u201d. w wydanym w 1651 dziele opisanie ukrainy, kt\u00f3r\u0105 tworz\u0105 liczne prowincje kr\u00f3lestwa polskiego le\u017c\u0105ce pomi\u0119dzy granicami moskowii i transylwanii... umiejscowi\u0142 ukrain\u0119 pomi\u0119dzy granicami carstwa rosyjskiego a siedmiogrodem, z wy\u0142\u0105czeniem rusi czerwonej.\n\nw roku 1686 w traktacie grzymu\u0142towskiego rzeczpospolita odst\u0105pi\u0142a carstwu rosyjskiemu ukrain\u0119 za dnieprem (ukraina lewobrze\u017cna); t\u0119 cz\u0119\u015b\u0107 oficjalnie w rosji urz\u0119dowo okre\u015blano ma\u0142orosj\u0105 (ma\u0142orusi\u0105). nazw\u0119 t\u0119 rozci\u0105gni\u0119to po rozbiorach polski na ca\u0142y kraj po\u0142udniowo-zachodni w sk\u0142adzie imperium rosyjskiego, pozostawa\u0142a w obiegu urz\u0119dowym do rewolucji lutowej i obalenia caratu w marcu 1917. po zlikwidowaniu przez katarzyn\u0119 ii siczy zaporoskiej po\u0142udniow\u0105 ukrain\u0119 okre\u015blano w imperium rosyjskim jako noworosj\u0119.\n\n\n== geografia ==\nkrajobraz ukrainy sk\u0142ada si\u0119 g\u0142\u00f3wnie ze step\u00f3w i wy\u017cyn; na zachodzie kraju rozci\u0105gaj\u0105 si\u0119 karpaty, a na krymie \u2013 g\u00f3ry krymskie.\n\nstolic\u0105 ukrainy jest kij\u00f3w. inne du\u017ce miasta: chark\u00f3w, dniepr, donieck, odessa, zaporo\u017ce, lw\u00f3w, krzywy r\u00f3g, mariupol, \u0142uga\u0144sk.\n\u0142\u0105czna d\u0142ugo\u015b\u0107 granic: 7340 km.\nnajwy\u017cszy punkt: howerla 2061 m n.p.m.\nnajni\u017cszy punkt: morze czarne 0 m.ukraina le\u017cy g\u0142\u00f3wnie w europie (europie wschodniej), natomiast wyspa tuz\u0142a, znajduj\u0105ca si\u0119 w granicach autonomicznej republiki krymu, znajduje si\u0119 w azji (wed\u0142ug najpopularniejszej granicy europa-azja).\n\n\n=== klimat ===\nznaczna cz\u0119\u015b\u0107 ukrainy jest po\u0142o\u017cona w strefie klimatu umiarkowanego kontynentalnego, natomiast p\u00f3\u0142wysep krymski \u2013 w strefie klimatu podzwrotnikowego morskiego. obszar kraju znajduje si\u0119 najcz\u0119\u015bciej pod wp\u0142ywem polarnomorskich i polarnokontynentalnych mas powietrza. bilans promieniowania jest tu dodatni i wynosi na p\u00f3\u0142nocy ok. 15 j/m\u00b2 (35 kcal/cm\u00b2), a na po\u0142udniu ok. 21 j/m\u00b2 (50 kcal/cm\u00b2). najbardziej charakterystyczn\u0105 cech\u0105 klimatu ukrainy jest jego wzrastaj\u0105cy z zachodu na wsch\u00f3d kontynentalizm termiczny. w zwi\u0105zku z tym roczne amplitudy temperatury powietrza wahaj\u0105 si\u0119 od 25 \u00b0c we lwowie do 30 \u00b0c w starobielsku. na terenie kraju przewa\u017ca r\u00f3wnie\u017c kontynentalny rozk\u0142ad opad\u00f3w z maksimum w ciep\u0142ym okresie roku. roczna suma opad\u00f3w maleje z p\u00f3\u0142nocnego zachodu (600 mm) na po\u0142udniowy wsch\u00f3d (400 mm).\n\n\n=== gleby ===\nw p\u00f3\u0142nocnej cz\u0119\u015bci kraju najwi\u0119kszy obszar zajmuj\u0105 gleby bielicoziemne. w lasach spotyka si\u0119 szare gleby le\u015bne. na bagnach wykszta\u0142ci\u0142y si\u0119 gleby bagienne i torfowo-bagienne. dominuj\u0105cym typem gleb s\u0105 gleby czarnoziemne zajmuj\u0105ce ok. 60% kraju, co stanowi blisko 40% \u015bwiatowych zasob\u00f3w tego typu gleb. wyst\u0119puj\u0105 one w strefie stepu i lasostepu. w p\u00f3\u0142nocnej cz\u0119\u015bci lasostepu najwi\u0119ksz\u0105 powierzchni\u0119 zajmuj\u0105 czarnoziemy ubogie w pr\u00f3chnic\u0119 (4\u20135%). natomiast w po\u0142udniowej jego cz\u0119\u015bci rozwin\u0119\u0142y si\u0119 czarnoziemy o zawarto\u015bci pr\u00f3chnicy 6\u20136,5%. nisk\u0105 zawarto\u015bci\u0105 pr\u00f3chnicy charakteryzuj\u0105 si\u0119 tak\u017ce czarnoziemy le\u017c\u0105ce w p\u00f3\u0142nocnej cz\u0119\u015bci stepu (3\u20134%). po\u0142udniowa cz\u0119\u015b\u0107 niziny czarnomorskiej i krymu zaj\u0119te s\u0105 przez gleby ciemnokasztanowe. na nizinie zakarpackiej dominuj\u0105cym typem s\u0105 kwa\u015bne gleby brunatne. w g\u00f3rach krymskich zaznacza si\u0119 r\u00f3\u017cnica w pokrywie glebowej zwi\u0105zana z ekspozycj\u0105 stok\u00f3w: stoki p\u00f3\u0142nocne pokryte s\u0105 szarymi glebami le\u015bnymi, a po\u0142udniowe \u2013 czerwonoziemami. obszary zasolone zajmuj\u0105 na ukrainie 330 tys. ha. najwi\u0119cej tego typu gleb wyst\u0119puje w republice autonomicznej krymu oraz w obwodach cherso\u0144skim, dniepropietrowskim i \u0142uga\u0144skim.\n\n\n== historia ==\n\n\n=== \u015bredniowiecze ===\n\n\n==== s\u0142owianie wschodni i pocz\u0105tki rusi ====\nnap\u0142yw s\u0142owian w dorzecze dniepru i d\u017awiny rozpocz\u0105\u0142 si\u0119 w v lub vi w. n.e. z wczesno\u015bredniowiecznych kultur archeologicznych na ukrainie mo\u017cna wymieni\u0107 np. kultur\u0119 pie\u0144kowsk\u0105. przez nestorowe terytoria polan, drewlan, i ulicz\u00f3w przebiega\u0142y szlaki handlowe \u0142\u0105cz\u0105ce kraje morza ba\u0142tyckiego z bizancjum i bliskim wschodem. wyprawy handlowe d\u017awin\u0105, dnieprem, wo\u0142g\u0105 i donem zetkn\u0119\u0142y podr\u00f3\u017cuj\u0105cych t\u0119dy kupc\u00f3w i wojownik\u00f3w norma\u0144skich oraz chazarskich z plemionami s\u0142owia\u0144skimi.\nw vii w. ziemie w \u015brodkowym i g\u00f3rnym dorzeczu dniepru dosta\u0142y si\u0119 na ponad dwa wieki pod panowanie koczowniczych chazar\u00f3w. w okresie najwi\u0119kszego rozkwitu pa\u0144stwa chazarskiego w viii wieku kaganowi chazarskiemu trybut p\u0142aci\u0142o 25 plemion i ksi\u0119stw, w tym w\u0142adca kijowa (kuar). w drugiej po\u0142owie ix wieku kaganat zosta\u0142 zdobyty przez wareg\u00f3w, kt\u00f3rzy przenie\u015bli do kijowa (kaenugard) swoj\u0105 siedzib\u0119. pod koniec ix wieku kij\u00f3w zosta\u0142 na prawie 400 lat stolic\u0105 rusi kijowskiej \u2013 norma\u0144skiej gardariki (pa\u0144stwa grod\u00f3w).\npierwszymi historycznymi w\u0142adcami ruskimi byli prawdopodobnie normanowie (ksi\u0105\u017c\u0119 ruryk i), kt\u00f3rzy zgodnie z istniej\u0105cymi przekazami przybyli na p\u00f3\u017aniejsze ziemie ruskie przed rokiem 860. za\u0142o\u017cenie nowogrodu wielkiego przez ruryka w 862 roku uwa\u017ca si\u0119 za pocz\u0105tek historii rusi. ruryk zdo\u0142a\u0142 skupi\u0107 pod swymi rz\u0105dami cz\u0119\u015b\u0107 norman\u00f3w, plemion wschodnios\u0142owia\u0144skich oraz plemion ugrofi\u0144skich i utworzy\u0142 pierwsze znane pa\u0144stwo ruskie \u2013 ru\u015b nowogrodzk\u0105. ruryk by\u0142 tak\u017ce za\u0142o\u017cycielem dynastii rurykowicz\u00f3w, kt\u00f3ra sprawowa\u0142a rz\u0105dy na rusi do 1598 roku.\n\n\n==== ru\u015b kijowska ====\nwyprawa nast\u0119pcy ruryka, ksi\u0119cia nowogrodzkiego olega m\u0105drego na kij\u00f3w (882 r.) doprowadzi\u0142a do zjednoczenia p\u00f3\u0142nocnych i po\u0142udniowych ksi\u0119stw oraz powstania rusi kijowskiej. by\u0142a ona pocz\u0105tkowo lu\u017anym zwi\u0105zkiem ksi\u0119stw, kt\u00f3re do ok. 2 po\u0142. xi w. zachowa\u0142y szerok\u0105 autonomi\u0119. ksi\u0105\u017c\u0119ta kijowscy oleg (panuj\u0105cy do roku 912 lub 922) i igor rurykowicz (panuj\u0105cy w latach 912/922\u2013945) podpisali z bizancjum uk\u0142ady handlowe, kt\u00f3re gwarantowa\u0142y krajowi zyskowny handel.\nrz\u0105dz\u0105ca w latach 945\u2013957 ksi\u0119\u017cna olga scentralizowa\u0142a pa\u0144stwo, stworzy\u0142a podstawy trwa\u0142ego porz\u0105dku administracyjnego. kolejny w\u0142adca, syn olgi \u015bwiatos\u0142aw i podejmowa\u0142 odleg\u0142e wyprawy wojenne, docieraj\u0105c na krym i kaukaz oraz na ba\u0142kany. o\u017ceniony z ann\u0105 porfirogenetk\u0105, siostr\u0105 cesarza bizantyjskiego bazylego ii bu\u0142garob\u00f3jcy, ksi\u0105\u017c\u0119 w\u0142odzimierz i wielki w 988 roku przyj\u0105\u0142 chrzest i uczyni\u0142 z chrze\u015bcija\u0144stwa obrz\u0105dku greckiego oficjaln\u0105 religi\u0119 pa\u0144stwow\u0105. w\u0142odzimierz tak\u017ce w 981 roku zaj\u0105\u0142 zbrojnie grody czerwie\u0144skie i przy\u0142\u0105czy\u0142 je po raz pierwszy do rusi. terytorium to przywr\u00f3ci\u0142 w granice monarchii wczesnopiastowskiej boles\u0142aw i chrobry (1018) podczas wyprawy kijowskiej. w 1031 jaros\u0142aw i m\u0105dry ponownie przy\u0142\u0105czy\u0142 zbrojnie grody czerwie\u0144skie do rusi i wysiedli\u0142 znaczn\u0105 cz\u0119\u015b\u0107 l\u0119dzian pod kij\u00f3w, osiedlaj\u0105c w ich miejsce rusin\u00f3w.\npanuj\u0105cy w latach 1019\u20131054 jaros\u0142aw i m\u0105dry umocni\u0142 pozycj\u0119 ko\u015bcio\u0142a na rusi kijowskiej. ustanowione przez niego zasady dziedziczenia tronu ksi\u0105\u017c\u0119cego w oparciu o regu\u0142\u0119 senioratu nie zapobieg\u0142y rozpadowi politycznej jedno\u015bci kraju. w roku \u015bmierci jaros\u0142awa (1054) dokona\u0142 si\u0119 roz\u0142am chrze\u015bcija\u0144stwa na rzymskokatolickie i prawos\u0142awne.\n\n\n==== rozbicie dzielnicowe rusi ====\nw xii w. ru\u015b kijowska podzieli\u0142a si\u0119 na konkuruj\u0105ce ze sob\u0105 dzielnice. na p\u00f3\u0142nocy powsta\u0142a republika nowogrodzka, na p\u00f3\u0142nocnym zachodzie ksi\u0119stwo po\u0142ockie, na po\u0142udniowym zachodzie ksi\u0119stwo halicko-w\u0142odzimierskie. w centralnej cz\u0119\u015bci powsta\u0142y ksi\u0119stwa: kijowskie, turowskie i smole\u0144skie, na p\u00f3\u0142nocnym wschodzie ksi\u0119stwa rostowsko-suzdalskie i riaza\u0144skie, na po\u0142udniowym wschodzie czernihowskie i perejas\u0142awskie. z czasem uleg\u0142y one dalszemu rozdrobnieniu, przy czym ksi\u0105\u017c\u0119ta, kt\u00f3rym uda\u0142o si\u0119 zaw\u0142adn\u0105\u0107 kijowem, w hierarchii feudalnej stali wy\u017cej od pozosta\u0142ych ksi\u0105\u017c\u0105t i pos\u0142ugiwali si\u0119 tytu\u0142em wielkiego ksi\u0119cia.\nw roku 1169 ksi\u0105\u017c\u0119 w\u0142odzimiersko-suzdalski andrzej i bogolubski opanowa\u0142 kij\u00f3w, uzyskuj\u0105c tym samym tytu\u0142 wielkiego ksi\u0119cia. odmiennie od wi\u0119kszo\u015bci swoich poprzednik\u00f3w nie przeni\u00f3s\u0142 do tego miasta swej stolicy, lecz osadza\u0142 tam podleg\u0142ych sobie ksi\u0105\u017c\u0105t. centrum jego pa\u0144stwa pozostawa\u0142 w\u0142odzimierz, kt\u00f3ry odt\u0105d pe\u0142ni\u0142 funkcj\u0119 stolicy wielkiego ksi\u0119stwa i przej\u0105\u0142 dominuj\u0105c\u0105 rol\u0119 kijowa.\n\n\n==== niewola mongolska i pocz\u0105tek wp\u0142yw\u00f3w litewskich ====\nw 1223 r. wojska rusko-po\u0142owieckie ponios\u0142y kl\u0119sk\u0119 w bitwie nad ka\u0142k\u0105 w walce z mongo\u0142ami, kt\u00f3rzy pomimo zwyci\u0119stwa wycofali si\u0119 na wsch\u00f3d. kilkana\u015bcie lat p\u00f3\u017aniej, w latach 1237\u20131240 batu-chan dokona\u0142 inwazji na ru\u015b. 6 grudnia 1240 zdoby\u0142 i zburzy\u0142 kij\u00f3w, morduj\u0105c i uprowadzaj\u0105c w niewol\u0119 jego ludno\u015b\u0107. podbi\u0142 w\u00f3wczas wszystkie ziemie b\u0119d\u0105ce pod jurysdykcj\u0105 w\u0142adc\u00f3w ruskich z wyj\u0105tkiem ksi\u0119stw po\u0142ockiego, pi\u0144skiego i republiki nowogrodzkiej. mongo\u0142owie nie przej\u0119li bezpo\u015brednich rz\u0105d\u00f3w w podbitych ksi\u0119stwach, ograniczaj\u0105c si\u0119 do zatwierdzania kandydat\u00f3w do tron\u00f3w ksi\u0105\u017c\u0119cych w formie tzw. jar\u0142yku otrzymywanego przez wielkich ksi\u0105\u017c\u0105t, kt\u00f3rzy z kolei pe\u0142nili funkcje zwierzchnie nad reszt\u0105 ksi\u0105\u017c\u0105t (z tytu\u0142em wielkiego ksi\u0119cia) i mieli prawo zwracania si\u0119 o pomoc do chana z\u0142otej ordy (kt\u00f3rej za\u0142o\u017cycielem by\u0142 batu-chan).\ntytu\u0142 wielkiego ksi\u0119cia by\u0142 zwi\u0105zany z obowi\u0105zkami podatkowymi (trybutem) wobec chanatu. wielki ksi\u0105\u017c\u0119 by\u0142 inkasentem daniny na rzecz chana, p\u0142aci\u0142 j\u0105 osobi\u015bcie i bezpo\u015brednio oraz windykowa\u0142 z podleg\u0142ych ksi\u0105\u017c\u0105t ruskich. z tego powodu znaczna cz\u0119\u015b\u0107 rusi zachodniej i centralnej podda\u0142a si\u0119 w wieku xiv w\u0142adzy wielkiego ksi\u0119cia litewskiego, kt\u00f3ry nie p\u0142aci\u0142 trybutu na rzecz chana.\n\n\n==== przy\u0142\u0105czenie rusi czerwonej do polski ====\nw xiii wieku ksi\u0119stwo halicko-w\u0142odzimierskie sta\u0142o si\u0119, wobec zniszczenia kijowa i rusi centralnej, drugim obok pa\u0144stw tzw. rusi zaleskiej (twer, w\u0142odzimierz nad kla\u017am\u0105, moskwa, republika nowogrodu) ruskim o\u015brodkiem pa\u0144stwowym, prowadz\u0105cym samodzieln\u0105 polityk\u0119 dynastyczn\u0105 i zagraniczn\u0105 oraz podejmuj\u0105cym pr\u00f3by zjednoczenia rusi. w grudniu 1253 ksi\u0105\u017c\u0119 halicko-w\u0142odzimierski daniel i zosta\u0142 w drohiczynie koronowany przez legata papie\u017ca innocentego iv, opata opizo z messano na kr\u00f3la rusi. daniel halicki by\u0142 za\u0142o\u017cycielem miasta lwowa i zwi\u0105za\u0142 si\u0119 ma\u0142\u017ce\u0144stwami dynastycznymi z piastami mazowieckimi. tytu\u0142em kr\u00f3la rusi tytu\u0142owa\u0142 si\u0119 po raz ostatni wnuk daniela, jerzy lwowicz (zm. 1308). synowie jerzego: lew i andrzej, wsp\u00f3\u0142rz\u0105dz\u0105c pa\u0144stwem, u\u017cywali tytu\u0142u ksi\u0105\u017c\u0119cego (odpowiednio \u2013 ksi\u0105\u017c\u0119 halicki i ksi\u0105\u017c\u0119 w\u0142odzimierski).\nw roku 1338 siostrzeniec i nast\u0119pca lwa i andrzeja, bezpotomny boles\u0142aw jerzy ii, ksi\u0105\u017c\u0119 i pan rusi, szukaj\u0105c pomocy przeciw bojarom, zawar\u0142 uk\u0142ad z kazimierzem wielkim i uzna\u0142 go za dziedzica rusi. w 1339, w uk\u0142adzie wyszehradzkim, kr\u00f3lestwo polskie i kr\u00f3lestwo w\u0119gier zawar\u0142y porozumienie w sprawie podzia\u0142u ziem ksi\u0119stwa halicko-wo\u0142y\u0144skiego w przysz\u0142o\u015bci. w 1340 boles\u0142aw jerzy zmar\u0142 otruty przez bojar\u00f3w, a kazimierz wielki wyprawi\u0142 si\u0119 na ru\u015b czerwon\u0105, by obj\u0105\u0107 j\u0105 w posiadanie. zaj\u0105\u0142 na kr\u00f3tko lw\u00f3w, \u201ez kt\u00f3rego wkr\u00f3tce si\u0119 wycofa\u0142, zagarn\u0105wszy spore \u0142upy i uprowadziwszy cz\u0119\u015b\u0107 ludno\u015bci\u201d. w 1344 opanowa\u0142 ziemi\u0119 przemysk\u0105 i sanock\u0105, a w 1346 w tytulaturze kr\u00f3lewskiej kazimierza pojawi\u0142 si\u0119 cz\u0142on: pan i dziedzic rusi, wyprzedzaj\u0105cy stan faktyczny. namiestnikiem rusi czerwonej by\u0142 w latach 1340\u20131349 miejscowy bojar dymitr (detko), uznaj\u0105cy zwierzchnictwo polski i w\u0119gier. w 1349 roku, po ponownej wyprawie zbrojnej, kazimierz wielki przy\u0142\u0105czy\u0142 ru\u015b czerwon\u0105 ze lwowem i haliczem do korony. wo\u0142y\u0144 z \u0142uckiem i w\u0142odzimierzem zaj\u0105\u0142 ksi\u0105\u017c\u0119 litewski lubart, r\u00f3wnie\u017c spowinowacony ze zmar\u0142ym ksi\u0119ciem halickim.\no ziemie ksi\u0119stwa halicko-wo\u0142y\u0144skiego do ko\u0144ca xiv wieku trwa\u0142y zatargi i wojny najpierw pomi\u0119dzy koron\u0105 i sprzymierzonym z ni\u0105 kr\u00f3lestwem w\u0119gier a wielkim ksi\u0119stwem litewskim (kt\u00f3re po serii najazd\u00f3w zaj\u0119\u0142o wo\u0142y\u0144 i podole kamienieckie, a ze wzgl\u0119d\u00f3w dynastycznych pretendowa\u0142o do ca\u0142o\u015bci terytorium ksi\u0119stwa), a nast\u0119pnie pomi\u0119dzy koron\u0105 a kr\u00f3lestwem w\u0119gier. po \u015bmierci kazimierza wielkiego ludwik w\u0119gierski wcieli\u0142 ru\u015b czerwon\u0105 do kr\u00f3lestwa w\u0119gier. tr\u00f3jstronny konflikt o przynale\u017cno\u015b\u0107 pa\u0144stwow\u0105 ziem ksi\u0119stwa halicko-wo\u0142y\u0144skiego (rusi halicko-w\u0142odzimierskiej) zako\u0144czy\u0142 si\u0119 ostatecznie po zawarciu przez jagie\u0142\u0142\u0119 ma\u0142\u017ce\u0144stwa z kr\u00f3low\u0105 polski jadwig\u0105 andegawe\u0144sk\u0105 i samodzielnym obj\u0119ciu tronu polskiego po jej \u015bmierci. jadwiga jako kr\u00f3lowa polski i spadkobierca ludwika andegawe\u0144skiego w 1387 usun\u0119\u0142a starost\u00f3w w\u0119gierskich i og\u0142osi\u0142a akt przy\u0142\u0105czenia rusi halicko-w\u0142odzimierskiej do korony.\nw wyniku ostatecznych rozgranicze\u0144 dawne terytoria ksi\u0119stwa zosta\u0142y podzielone pomi\u0119dzy koron\u0119 (ru\u015b czerwona) i wielkie ksi\u0119stwo litewskie (kt\u00f3re zatrzyma\u0142o wo\u0142y\u0144 i podole kamienieckie), za\u015b kr\u00f3l polski przyj\u0105\u0142 tytu\u0142 ksi\u0119cia rusi, co podkre\u015bla\u0142o odr\u0119bny status wcielonych terytori\u00f3w (tytu\u0142 ten kr\u00f3lowie polski nosili a\u017c do 1795 roku). terytorialne status quo utrzyma\u0142o si\u0119 do unii lubelskiej (1569), gdy do rusi koronnej do\u0142\u0105czy\u0142y wo\u0142y\u0144, podole i pozosta\u0142e ziemie ukrainne.\n\n\n==== w wielkim ksi\u0119stwie litewskim ====\nw 1320 roku po kl\u0119sce poniesionej przez ksi\u0119stwo kijowskie w bitwie nad rzek\u0105 irpie\u0144, litwa uzale\u017cni\u0142a od siebie przej\u015bciowo kijowszczyzn\u0119. rurykowicze kijowscy zostali pozbawieni w\u0142adzy, ksi\u0119stwo kijowskie giedymin nada\u0142 holsza\u0144skim. w xiii i xiv w. wi\u0119kszo\u015b\u0107 zachodnich ksi\u0119stw ruskich przesz\u0142a w stref\u0119 wp\u0142yw\u00f3w nabieraj\u0105cej znaczenia litwy. po upadku ksi\u0119stwa halicko-w\u0142odzimierskiego (przeciwwagi dla wp\u0142yw\u00f3w litewskich) wi\u0119kszo\u015b\u0107 ziem nale\u017c\u0105cych do rusi zachodniej i centralnej zosta\u0142a w konsekwencji podporz\u0105dkowana wielkiemu ksi\u0119stwu litewskiemu (xiv wiek). st\u0105d rywalizacja ksi\u0105\u017c\u0105t rusi p\u00f3\u0142nocnej, p\u00f3\u017aniej wielkiego ksi\u0119stwa moskiewskiego z wielkim ksi\u0119stwem litewskim, za\u015b po unii lubelskiej \u2013 carstwa rosyjskiego z rzecz\u0105pospolit\u0105 obojga narod\u00f3w.\nw latach 1331\u20131362 ksi\u0119stwo kijowskie znajdowa\u0142o si\u0119 we w\u0142adzy rurykowicz\u00f3w putywelskich podporz\u0105dkowanych z\u0142otej ordzie. w 1362 r. wielki ksi\u0105\u017c\u0119 olgierd giedyminowicz po bitwie nad sinymi wodami zaj\u0105\u0142 i wcieli\u0142 do wielkiego ksi\u0119stwa kij\u00f3w. bezpo\u015brednie wcielenie ksi\u0119stw ruskich do struktury wielkiego ksi\u0119stwa (usuni\u0119cie ksi\u0105\u017c\u0105t lokalnych) nast\u0105pi\u0142o dopiero po zawarciu unii polsko-litewskiej (1385 r.).\n\n\n=== okres rzeczypospolitej ===\n\n\n==== unia lubelska i w\u0142\u0105czenie kijowszczyzny w granice korony ====\n5 marca 1569, w przededniu unii lubelskiej (1 lipca 1569), sejm koronny, przy aprobacie pos\u0142\u00f3w z podlasia, przeg\u0142osowa\u0142 w\u0142\u0105czenie (inkorporacj\u0119) wojew\u00f3dztwa podlaskiego do korony. 26 maja 1569 roku do korony z terytorium wielkiego ksi\u0119stwa litewskiego w\u0142\u0105czono edyktem zygmunta augusta (jako dziedzicznego wielkiego ksi\u0119cia litewskiego)wojew\u00f3dztwo wo\u0142y\u0144skie, a 6 czerwca wojew\u00f3dztwo kijowskie i wojew\u00f3dztwo brac\u0142awskie. unia lubelska powo\u0142a\u0142a rzeczpospolit\u0105 jako zwi\u0105zek pa\u0144stwowy dw\u00f3ch r\u00f3wnoprawnych podmiot\u00f3w: korony i litwy.\nw tym samym czasie w\u0142adcy wielkiego ksi\u0119stwa moskiewskiego, przyjmuj\u0105c tytu\u0142 \u201ecara wszechrusi\u201d (nie uznawany przez wielkie ksi\u0119stwo litewskie i koron\u0119), rozpocz\u0119li rywalizacj\u0119 z rzecz\u0105pospolit\u0105 o w\u0142adz\u0119 nad ziemiami dawnej rusi kijowskiej, wchodz\u0105cymi w sk\u0142ad korony i litwy.\nw 1596 r. wi\u0119kszo\u015b\u0107 biskup\u00f3w cerkwi prawos\u0142awnej w granicach rzeczypospolitej przyj\u0119\u0142a zwierzchnictwo papie\u017ca w wyniku unii brzeskiej. wobec oporu wiernych za panowania w\u0142adys\u0142awa iv zosta\u0142a przywr\u00f3cona autokefaliczna struktura cerkwi prawos\u0142awnej w rzeczypospolitej, podleg\u0142ej kanonicznie patriarchatowi konstantynopola. prawos\u0142awnym metropolit\u0105 kijowa zosta\u0142 piotr mohy\u0142a, a po jego \u015bmierci sylwester koss\u00f3w.\nw drugiej po\u0142owie xvi wieku na pograniczu naddnieprza, tzw. dzikich polach uformowa\u0142a si\u0119 spo\u0142eczno\u015b\u0107 wojskowa kozak\u00f3w zaporoskich, chroni\u0105ca pogranicze przed tatarami i uczestnicz\u0105ca w wojnach pierwszej po\u0142owy xvii w. w ramach wojsk rzeczypospolitej. kozaczyzna od ko\u0144ca xvi wieku by\u0142a jednocze\u015bnie o\u015brodkiem powsta\u0144 kozackich w obronie swego niezale\u017cnego statusu, a z czasem i statusu ludno\u015bci ruskiej w rzeczypospolitej.\n\n\n==== hetmanat i powstania kozackie ====\nod ko\u0144ca xvi w. dosz\u0142o do serii powsta\u0144 kozak\u00f3w zaporoskich przeciwko koronie. pierwszymi by\u0142y: powstanie kosi\u0144skiego i powstanie nalewajki. w 1637 roku wybuch\u0142o w naddnieprzu powstanie pawluka, kt\u00f3rego st\u0142umienie doprowadzi\u0142o do przej\u015bciowego ograniczenia praw kozaczyzny. najpowa\u017cniejszym powstaniem by\u0142o powstanie w latach 1648\u20131655 pod przyw\u00f3dztwem bohdana chmielnickiego. obj\u0119\u0142o terytorialnie naddnieprze, wo\u0142y\u0144, podole, ru\u015b czerwon\u0105 po zamo\u015b\u0107 i znaczny obszar wielkiego ksi\u0119stwa litewskiego. od ugody zborowskiej (1649) kozacy posiadali system autonomicznych rz\u0105d\u00f3w okre\u015blanych jako hetmanat (hetma\u0144szczyzna) lub wojsko zaporoskie. w styczniu 1654 hetmanat w ugodzie perejas\u0142awskiej podda\u0142 ukrain\u0119 naddnieprza\u0144sk\u0105 pod w\u0142adz\u0119 cara rosji z zachowaniem jej autonomii i przywilej\u00f3w kozackich. konsekwencj\u0105 ugody by\u0142a d\u0142ugoletnia (1654\u20131667) wojna rzeczypospolitej z carstwem rosyjskim, toczona na obszarze rzeczypospolitej po \u015brodkow\u0105 wis\u0142\u0119. w 1658 roku zosta\u0142a zawarta pomi\u0119dzy hetmanatem a rzecz\u0105pospolit\u0105 unia hadziacka, przekre\u015blaj\u0105ca podleg\u0142o\u015b\u0107 ukrainy rosji i ustanawiaj\u0105ca ksi\u0119stwo ruskie jako trzeci r\u00f3wnoprawny cz\u0142on rzeczypospolitej (obok korony i litwy). postanowienia unii nie wesz\u0142y ostatecznie w \u017cycie. ko\u0144cz\u0105cy dzia\u0142ania wojenne rozejm andruszowski z 1667 roku rozstrzygn\u0105\u0142, \u017ce rzeczpospolita utraci\u0142a na rzecz rosji zadnieprze, czyli wojew\u00f3dztwo czernihowskie i wi\u0119kszo\u015b\u0107 (ok. 140 tys. km\u00b2) wojew\u00f3dztwa kijowskiego. podzia\u0142 terytorium ukrainy mi\u0119dzy rzeczpospolit\u0105 a carstwo rosyjskie zosta\u0142 potwierdzony w 1686 traktatem grzymu\u0142towskiego, kt\u00f3ry opr\u00f3cz cesji zadnieprza uznawa\u0142 w\u0142adz\u0119 rosji nad kijowem z okr\u0119giem. r\u00f3wnie\u017c w 1686 prawos\u0142awna metropolia kijowska (podleg\u0142a dot\u0105d patriarchatowi konstantynopola) zosta\u0142a podporz\u0105dkowana patriarchatowi moskiewskiemu.\nw latach 1672\u20131676 toczy\u0142a si\u0119 na terenie ukrainy wojna polsko-turecka. po pokoju w buczaczu w 1672 roku, do 1699 cz\u0119\u015b\u0107 podola wraz z kamie\u0144cem i naddnieprza opanowana zosta\u0142a przez imperium osma\u0144skie. cz\u0119\u015b\u0107 wr\u00f3ci\u0142a do korony po zwyci\u0119skich bitwach jana sobieskiego pod chocimiem i \u017curawnem (1676), potwierdzi\u0142 to rozejm w \u017curawnie (1676). w konsekwencji wznowionej wojny polsko tureckiej (1683\u20131699), po pokoju w kar\u0142owicach w 1699, wszystkie ziemie utracone w roku 1672 na rzecz imperium osma\u0144skiego powr\u00f3ci\u0142y w granice rzeczypospolitej.\nwojny, rzezie, deportacje ludno\u015bci w jasyr i na terytorium carstwa rosyjskiego i epidemie towarzysz\u0105ce wojnom doprowadzi\u0142y terytorium do ruiny, wyludni\u0142y je i zatrzyma\u0142y rozw\u00f3j.\ndwudziestoletnie (1687\u20131708) rz\u0105dy hetmana iwana mazepy w lewobrze\u017cnym, podporz\u0105dkowanym moskwie hetmanacie by\u0142y okresem stabilizacji gospodarczej i spo\u0142ecznej, rozwoju kulturalnego (popierana przez hetmana akademia kijowsko-mohyla\u0144ska), przekszta\u0142cania si\u0119 starszyzny kozackiej w warstw\u0119 szlacheck\u0105 i tworzenia si\u0119 elity urz\u0119dniczej hetmanatu. na stepowym pograniczu carstwa rosyjskiego (ukraina s\u0142obodzka) trwa\u0142o intensywne osadnictwo wychod\u017ac\u00f3w z terytorium hetmanatu i zrujnowanej ukrainy prawobrze\u017cnej.\n\n\n==== wzrost wp\u0142yw\u00f3w rosji, upadek rzeczypospolitej ====\npo pokoju kar\u0142owickim (1699) sejm zdecydowa\u0142 o rozwi\u0105zaniu oddzia\u0142\u00f3w kozak\u00f3w rejestrowych w s\u0142u\u017cbie rzeczypospolitej. po dw\u00f3ch latach bezskutecznych pr\u00f3b uchylenia tej decyzji wybuch\u0142o powstanie paleja, ostatnie zorganizowane powstanie kozackie na terytorium rzeczypospolitej, st\u0142umione w 1704 przez wojska koronne i wojska podporz\u0105dkowanego rosji hetmanatu, wprowadzone do rzeczypospolitej w zwi\u0105zku z tocz\u0105c\u0105 si\u0119 od roku 1700 iii wojn\u0105 p\u00f3\u0142nocn\u0105, w kt\u00f3rej rzeczpospolita, saksonia i rosja tworzy\u0142y koalicj\u0119 przeciw szwecji. znaczna cz\u0119\u015b\u0107 teren\u00f3w ukrainy prawobrze\u017cnej zosta\u0142a w\u00f3wczas zaj\u0119ta przez wojska mazepy, kt\u00f3ry d\u0105\u017cy\u0142 do w\u0142\u0105czenia ich do hetmanatu.\nwobec d\u0105\u017ce\u0144 piotra i do ograniczenia w ramach gruntownych reform carstwa rosyjskiego autonomicznego statusu hetmanatu, hetman mazepa prowadz\u0105cy od 1704 roku tajne rokowania ze stanis\u0142awem leszczy\u0144skim, a za jego po\u015brednictwem z kr\u00f3lem szwecji karolem xii, opowiedzia\u0142 si\u0119 w roku 1708, wraz ze starszyzn\u0105 hetmanatu i cz\u0119\u015bci\u0105 jego wojsk przeciwko rosji, a po stronie szwecji i obozu szwedzkiego w rzeczypospolitej. karola xii popar\u0142a w\u00f3wczas r\u00f3wnie\u017c sicz zaporoska. kl\u0119ska armii szwedzko-kozackiej w bitwie pod po\u0142taw\u0105 (1709) oznacza\u0142a pora\u017ck\u0119 pr\u00f3by usamodzielnienia podj\u0119tej przez mazep\u0119 i by\u0142a pocz\u0105tkiem stopniowego ograniczania autonomii hetmanatu w ramach carstwa (od 1721 imperium rosyjskiego), a\u017c do jego ca\u0142kowitej likwidacji ukazem katarzyny ii w 1764 r.\niii wojna p\u00f3\u0142nocna (1700\u20131721) doprowadzi\u0142a do zasadniczej zmiany uk\u0142adu si\u0142 w europie wschodniej. status mocarstwa regionalnego uzyska\u0142a zreformowana przez piotra i rosja, za\u015b rzeczpospolita utraci\u0142a suwerenno\u015b\u0107 i sta\u0142a si\u0119 faktycznym protektoratem rosji i przechodzi\u0142a okres d\u0142ugotrwa\u0142ego wewn\u0119trznego parali\u017cu politycznego (czasy saskie). traktat adrianopolski mi\u0119dzy rosj\u0105 a turcj\u0105 (1713) i potwierdzenie pokoju kar\u0142owickiego w 1714 mi\u0119dzy rzecz\u0105pospolit\u0105 a turcj\u0105 ustala\u0142y status ukrainy prawobrze\u017cnej jako nieod\u0142\u0105cznej cz\u0119\u015bci rzeczypospolitej. mi\u0119dzy jesieni\u0105 1713 a wiosn\u0105 1714 ludno\u015b\u0107 teren\u00f3w prawobrze\u017ca, z kt\u00f3rych ust\u0119powa\u0142o wojsko rosyjskie, zosta\u0142a po raz kolejny si\u0142\u0105 przesiedlona za dniepr. do po\u0142owy xviii wieku nast\u0105pi\u0142a odbudowa gospodarcza teren\u00f3w, gospodarka zosta\u0142a oparta w pe\u0142ni o system wielkich latyfundi\u00f3w magnackich, opartych o gospodark\u0119 pa\u0144szczy\u017anian\u0105. form\u0105 oporu spo\u0142ecznego ch\u0142opstwa wobec wzrastaj\u0105cych systematycznie obci\u0105\u017ce\u0144 pa\u0144szczy\u017anianych by\u0142 rozpowszechniony do lat 70. xviii wieku bandytyzm spo\u0142eczny (hajdamacy).\npo zawi\u0105zaniu konfederacji barskiej w 1768 roku prawobrze\u017cnym naddnieprzem wstrz\u0105sn\u0119\u0142a koliszczyzna \u2013 krwawy bunt ch\u0142opski, kt\u00f3rego kulminacj\u0105 by\u0142a rze\u017a huma\u0144ska. bunt, o kt\u00f3rego inspiracj\u0119 podejrzewano petersburg, zosta\u0142 st\u0142umiony bezwzgl\u0119dnie przez wojska koronne i rosyjskie.\n\nw 1764 r. katarzyna ii zlikwidowa\u0142a hetmanat i jego autonomi\u0119, przekszta\u0142caj\u0105c go w guberni\u0119 ma\u0142orosyjsk\u0105, w 1765 zlikwidowa\u0142a ustr\u00f3j kozacki ukrainy s\u0142obodzkiej, r\u00f3wnie\u017c przekszta\u0142caj\u0105c j\u0105 w guberni\u0119 (s\u0142obodzko-ukrai\u0144sk\u0105). w 1775 roku, po zwyci\u0119skiej dla rosji wojnie z turcj\u0105, katarzyna ii zburzy\u0142a sicz zaporosk\u0105 i zakaza\u0142a u\u017cywania nazwy kozactwa zaporoskiego. tytu\u0142 hetmana wojsk kozackich przys\u0142ugiwa\u0142 od tego czasu wy\u0142\u0105cznie panuj\u0105cej rodzinie carskiej. starszyzna siczy zosta\u0142a zes\u0142ana na syberi\u0119, starszyzna hetmanatu zosta\u0142a zr\u00f3wnana w prawach ze szlacht\u0105 rosyjsk\u0105 (tzw. dworianstwem) i wpisana do tabeli rang imperium rosyjskiego, a wolni kozacy otrzymali status r\u00f3wnowa\u017cny wolnym ch\u0142opom rosyjskim. ch\u0142opi hetmanatu zostali ukazem z 1783 przypisani do miejsca pobytu, cz\u0119\u015b\u0107 kozak\u00f3w zaporoskich jako kozacy czarnomorscy zosta\u0142a przesiedlona na kuba\u0144, cz\u0119\u015b\u0107 zbieg\u0142a na terytorium tureckie, tworz\u0105c istniej\u0105c\u0105 do 1829 sicz dunajsk\u0105. przy\u0142\u0105czone do imperium rosyjskiego w 1774 traktatem w k\u00fccz\u00fck kajnard\u017cy nadczarnomorskie terytoria imperium osma\u0144skiego, poszerzone o anektowane w 1783 terytorium zlikwidowanego chanatu krymskiego i zdobycze po wojnie rosyjsko-tureckiej 1787\u20131792, okre\u015blane \u0142\u0105cznie jako noworosja sta\u0142y si\u0119 terenem intensywnej kolonizacji. jednym z jej przejaw\u00f3w by\u0142o za\u0142o\u017cenie i szybki rozw\u00f3j odessy i innych powsta\u0142ych w\u00f3wczas port\u00f3w czarnomorskich (miko\u0142aj\u00f3w, cherso\u0144). granic\u0105 rosyjsko-tureck\u0105 w roku 1792 sta\u0142 si\u0119 dniestr.\nw wyniku drugiego (1793) i trzeciego (1795) rozbioru rzeczypospolitej imperium rosyjskie anektowa\u0142o ukrain\u0119 prawobrze\u017cn\u0105 (wojew\u00f3dztwa: kijowskie, wo\u0142y\u0144skie i podolskie). austria anektowa\u0142a w 1772 wojew\u00f3dztwo ruskie i skrawek wojew\u00f3dztwa podolskiego, tworz\u0105c kr\u00f3lestwo galicji i lodomerii, jako cz\u0119\u015b\u0107 monarchii habsburg\u00f3w, p\u00f3\u017aniej cesarstwa austrii, wreszcie austro-w\u0119gier.\n\n\n=== xix wiek ===\n\n\n==== zab\u00f3r rosyjski i austriacki ====\nw ko\u0144cu xix wieku tereny ukrainy mia\u0142y charakter zdecydowanie rolniczy. bezpo\u015brednio po zniesieniu podda\u0144stwa i uw\u0142aszczeniu ch\u0142op\u00f3w (1861) na wchodz\u0105cej w sk\u0142ad imperium rosyjskiego cz\u0119\u015bci kraju w r\u0119kach 1,95 mln rodzin ch\u0142opskich znajdowa\u0142o si\u0119 20 mln dziesi\u0119cin ziemi uprawnej, 32 200 polskich i rosyjskich rodzin szlacheckich posiada\u0142o 17 mln dziesi\u0119cin ziemi.\nw 1897 r. ch\u0142opi stanowili 86,4% og\u00f3\u0142u ludno\u015bci guberni ukrai\u0144skich imperium. w 1905 u\u017cytki rolne wynosi\u0142y \u0142\u0105cznie 45 mln ha, w tym 97 maj\u0105tk\u00f3w ziemskich obejmowa\u0142o ok. 2 mln ha, 2355 maj\u0105tk\u00f3w \u2013 7 mln ha, a 17 793 maj\u0105tki \u2013 6 mln ha. jednocze\u015bnie 2 640 000 gospodarstw ch\u0142opskich by\u0142o w posiadaniu ok. 15 mln ha. reszta ziemi znajdowa\u0142a si\u0119 w posiadaniu zamo\u017cnych gospodarstw ch\u0142opskich, kupc\u00f3w, pa\u0144stwa oraz klasztor\u00f3w i ko\u015bcio\u0142\u00f3w. na ukrainie prawobrze\u017cnej w\u0142asno\u015b\u0107 szlachecka stanowi\u0142a 24,8%, na ukrainie lewobrze\u017cnej 20,4%, w guberniach stepowych 19,4%, a w\u0142asno\u015b\u0107 ch\u0142opska odpowiednio \u2013 49,8%, 68,5% i 58%. przeci\u0119tnie na w\u0142asno\u015b\u0107 szlacheck\u0105 przypada\u0142o 24,5%, na ch\u0142opsk\u0105- 58,5% ca\u0142ej ziemi.\nw 1897 r. w miastach \u017cy\u0142o 13% ludno\u015bci, a najwi\u0119kszymi o\u015brodkami miejskimi by\u0142y: odessa (404 000 mieszka\u0144c\u00f3w), kij\u00f3w (248 000), chark\u00f3w (174 000) i katerynos\u0142aw (121 000), kt\u00f3re znajdowa\u0142y si\u0119 w\u015br\u00f3d dziesi\u0119ciu najwi\u0119kszych miast ca\u0142ego imperium rosyjskiego i w kt\u00f3rych skupia\u0142o si\u0119 35% og\u00f3\u0142u ludno\u015bci miejskiej guberni ukrai\u0144skich. mimo \u017ce przemys\u0142 istnia\u0142 tylko w kilku o\u015brodkach, z ukrainy pochodzi\u0142o 52% produkcji sur\u00f3wki \u017celaza i 70% wydobytego w\u0119gla kamiennego w imperium rosyjskim.\nw 1897 r. w imperium rosyjskim mieszka\u0142o 22 380 551 ukrai\u0144c\u00f3w (17,81% og\u00f3\u0142u ludno\u015bci imperium). zamieszkiwali zwarcie kraj po\u0142udniowo-zachodni (gubernia kijowska (79,2%), wo\u0142y\u0144ska (70,1%) i podolska (80,9%)), gubernie: cherso\u0144sk\u0105 (53,9%), taurydzk\u0105 (42,2%, wobec 27% rosjan i 13,6% tatar\u00f3w), katerynos\u0142awsk\u0105 (68,9%), po\u0142tawsk\u0105 (93%), czernihowsk\u0105 (66,4%), charkowsk\u0105 (80,6%), po\u0142udniowo-zachodni\u0105 cz\u0119\u015b\u0107 obwodu wojska do\u0144skiego (28,1% ca\u0142o\u015bci ludno\u015bci obwodu), obw\u00f3d kuba\u0144ski (47,4% wobec 42,6% rosjan), guberni\u0119 stawropolsk\u0105 (36,6%), po\u0142udniowo-zachodni\u0105 cz\u0119\u015b\u0107 guberni kurskiej (21,2% og\u00f3\u0142u ludno\u015bci guberni), po\u0142udniow\u0105 cz\u0119\u015b\u0107 guberni woroneskiej (36,2% og\u00f3\u0142u ludno\u015bci guberni), p\u00f3\u0142nocn\u0105 i po\u0142udniowo-wschodni\u0105 cz\u0119\u015b\u0107 guberni besarabskiej (19,6% og\u00f3\u0142u ludno\u015bci guberni). na prze\u0142omie xix i xx wieku mia\u0142a miejsce masowa, popierana przez w\u0142adze carskie, migracja kilkuset tysi\u0119cy ukrai\u0144c\u00f3w do po\u0142udniowego regionu dalekiego wschodu imperium rosyjskiego (obw\u00f3d nadmorski i amurski \u2013 tzw. zielony klin).\nna terytorium austro-w\u0119gier liczebno\u015b\u0107 ukrai\u0144c\u00f3w wynosi\u0142a w 1910 og\u00f3\u0142em 3 991 000 os\u00f3b, z czego w przedlitawii \u2013 3 518 000 os\u00f3b (galicja \u2013 3 211 000 (40,2% ludno\u015bci kraju koronnego), ksi\u0119stwo bukowiny \u2013 305 101 ukrai\u0144c\u00f3w (stanowi\u0105cych 38,39% ludno\u015bci prowincji)). w kr\u00f3lestwie w\u0119gier (zalitawii): 472 000 ukrai\u0144c\u00f3w, z czego na zakarpaciu \u2013 330 010 ukrai\u0144c\u00f3w (stanowi\u0105cych 54,5% ludno\u015bci prowincji).\nmiasta galicji wschodniej mia\u0142y w\u00f3wczas zdecydowanie \u017cydowski charakter \u2013 \u017cydzi stanowili 40\u201345% ludno\u015bci miejskiej tego obszaru (polacy i ukrai\u0144cy stanowili po 25\u201330%).\nw latach 90. xix w. rozpoczyna si\u0119 masowa emigracja zarobkowa ch\u0142op\u00f3w ukrai\u0144skich z galicji do ameryki, przede wszystkim do kanady i usa, w mniejszym stopniu do brazylii, argentyny i innych kraj\u00f3w. jest to pocz\u0105tek zorganizowanej diaspory ukrai\u0144skiej w ameryce, zw\u0142aszcza w kanadzie.\n\n\n==== ukrai\u0144skie odrodzenie narodowe ====\nxix wiek, pocz\u0105wszy od publikacji eneidy iwana kotlarewskiego (1798) w dobie preromantyzmu i romantyzmu by\u0142 okresem ukrai\u0144skiego odrodzenia narodowego, formowania si\u0119 nowo\u017cytnego j\u0119zyka ukrai\u0144skiego (iwan kotlarewski, taras szewczenko), tworzenia si\u0119 nowych elit kulturalnych i spo\u0142ecznych (pocz\u0105wszy od kijowskiego bractwa cyryla i metodego), wreszcie redefinicji poj\u0119cia ukrainy i ukrai\u0144c\u00f3w, w opozycji do oficjalnej ideologii imperium rosyjskiego (mychaj\u0142o drahomanow, mychaj\u0142o hruszewski).\nw konsekwencji wiosny lud\u00f3w w cesarstwie austrii zniesiono pa\u0144szczyzn\u0119, za\u015b w 1848 r. powsta\u0142a pierwsza ukrai\u0144ska organizacja polityczna w galicji \u2013 g\u0142\u00f3wna rada ruska (istniej\u0105ca do 1851, rozwi\u0105zana w ramach polityki reakcji porewolucyjnej). kl\u0119ska imperium rosyjskiego w wojnie krymskiej (1856) by\u0142a bod\u017acem dla rozwoju ukrai\u0144skiego ruchu narodowego w imperium (hromady), w zwi\u0105zku z os\u0142abieniem imperium i liberalizacj\u0105 stosunk\u00f3w politycznych w rosji w okresie reform aleksandra ii. carat po wybuchu powstania styczniowego, r\u00f3wnolegle do represji skierowanych przeciw polakom, podj\u0105\u0142 kroki maj\u0105ce zapobiec przeobra\u017ceniu ukrai\u0144skiego ruchu narodowego w zjawisko masowe, zagra\u017caj\u0105ce spoisto\u015bci imperium. cyrkularz wa\u0142ujewski (1863) zakaza\u0142 druku w j\u0119zyku ukrai\u0144skim (poza utworami poetyckimi). ukaz emski (1876) zabroni\u0142 u\u017cywania nazwy ukraina, drukowania ksi\u0105\u017cek, broszur, prasy i przek\u0142ad\u00f3w (nawet z rosyjskiego) w j\u0119zyku ukrai\u0144skim i wwo\u017cenia z zagranicy na terytorium imperium rosyjskiego wszelkich wydawnictw wydrukowanych w tym j\u0119zyku. zabrania\u0142 tak\u017ce wystawiania ukrai\u0144skich spektakli teatralnych i drukowania ukrai\u0144skich tekst\u00f3w do utwor\u00f3w muzycznych. nauka w szko\u0142ach, w tym w szko\u0142ach elementarnych, mia\u0142a by\u0107 odt\u0105d prowadzona wy\u0142\u0105cznie w j\u0119zyku rosyjskim. z bibliotek szk\u00f3\u0142 wszystkich szczebli usuni\u0119to ksi\u0105\u017cki w j\u0119zyku ukrai\u0144skim. akty te, zmierzaj\u0105ce do rusyfikacji ukrai\u0144c\u00f3w, w po\u0142\u0105czeniu z represjami policyjnymi zablokowa\u0142y rozw\u00f3j ukrai\u0144skiego \u017cycia kulturalnego i spo\u0142ecznego na obszarze imperium rosyjskiego do lat 90. xix w., gdy w konsekwencji modernizacji i uprzemys\u0142owienia kraju powsta\u0142y nielegalne ukrai\u0144skie organizacje polityczne (bractwo tarasowc\u00f3w, og\u00f3lnoukrai\u0144ska bezpartyjna organizacja demokratyczna, ukrai\u0144ska partia rewolucyjna, ukrai\u0144ska partia ludowa i in.) \u2013 narodowo-demokratyczne i socjalistyczne. postanowienia ukazu emskiego przesta\u0142y obowi\u0105zywa\u0107 po rewolucji 1905 roku w rosji, pojawi\u0142a si\u0119 w\u00f3wczas po trzydziestu latach mo\u017cliwo\u015b\u0107 druku w j\u0119zyku ukrai\u0144skim, powstawa\u0142y ukrai\u0144skie organizacje naukowe i kulturalne. do upadku caratu (marzec 1917) ukrai\u0144skie gubernie imperium by\u0142y okre\u015blane urz\u0119dowo jako ma\u0142orosja, a j\u0119zyk ukrai\u0144ski jako ma\u0142orosyjski dialekt j\u0119zyka rosyjskiego.\n\nw sytuacji represji carskich, skierowanych przeciwko ukrai\u0144skiej odr\u0119bno\u015bci kulturowej w imperium rosyjskim, o\u015brodkiem rozwoju ukrai\u0144skiego odrodzenia narodowego, okre\u015blanym jako piemont ukrainy, sta\u0142a si\u0119 galicja, nale\u017c\u0105ca do cesarstwa austrii, po 1866 kraj koronny liberalnej monarchii konstytucyjnej austro-w\u0119gier. w okresie autonomii galicyjskiej lw\u00f3w jako stolica galicji sta\u0142 si\u0119 centrum dzia\u0142alno\u015bci naukowej, politycznej, kulturalnej, spo\u0142ecznej i gospodarczej ukrai\u0144c\u00f3w zamieszkuj\u0105cych galicj\u0119 wschodni\u0105 i emigrant\u00f3w z naddnieprza. na uniwersytecie lwowskim dzia\u0142a\u0142y katedry z ukrai\u0144skim j\u0119zykiem wyk\u0142adowym, w tym pierwsza na \u015bwiecie katedra historii ukrainy mychaj\u0142a hruszewskiego, wydawane by\u0142y ukrai\u0144skie ksi\u0105\u017cki, periodyki i prasa (di\u0142o i in.), publikowa\u0142 iwan franko, gwiazd\u0105 opery by\u0142a so\u0142omija kruszelny\u0107ka. w galicji dzia\u0142a\u0142y m.in. towarzystwo naukowe im. szewczenki, towarzystwo spo\u0142eczno-o\u015bwiatowe proswita (o\u015bwiata ludowa), centrobank \u2013 g\u0142\u00f3wna instytucja finansowa ukrai\u0144skiej sp\u00f3\u0142dzielczo\u015bci w galicji, narodnyj dim, organizacja skautowa p\u0142ast, legalne ukrai\u0144skie partie polityczne (ukrai\u0144ska partia radykalna, ukrai\u0144ska partia narodowo-demokratyczna, ukrai\u0144ska partia socjal-demokratyczna i in.), a bezpo\u015brednio przed i wojn\u0105 \u015bwiatow\u0105 r\u00f3wnie\u017c organizacje paramilitarne (ukrai\u0144ski zwi\u0105zek siczowy (1912), towarzystwo ukrai\u0144skich strzelc\u00f3w siczowych (1914)). spo\u0142eczno\u015b\u0107 ukrai\u0144ska galicji wybiera\u0142a swoich przedstawicieli do sejmu krajowego galicji i reichsratu przedlitawii (parlamentu austriackiego) w wiedniu. wa\u017cn\u0105 postaci\u0105 w \u017cyciu galicji, ko\u015bcio\u0142a greckokatolickiego i ukrai\u0144skiego \u017cycia spo\u0142ecznego by\u0142 od 1900 arcybiskup metropolita lwowski andrzej szeptycki.\n\n\n=== xx wiek ===\n\n\n==== i wojna \u015bwiatowa, rewolucja w rosji, powstanie url, hetmanatu, zurl i ich upadek ====\nw konsekwencji kl\u0119sk ponoszonych przez imperium rosyjskie w i wojnie \u015bwiatowej 8 marca 1917 roku w piotrogrodzie wybuch\u0142a rewolucja, kt\u00f3ra doprowadzi\u0142a do obalenia caratu i wprowadzenia rz\u0105d\u00f3w demokratycznych w rosji. proklamowane swobody liberalne i demokratyczne, w szczeg\u00f3lno\u015bci wolno\u015b\u0107 s\u0142owa, druku, stowarzysze\u0144 i zgromadze\u0144, pochod\u00f3w i manifestacji, a tak\u017ce amnestia dla wi\u0119\u017ani\u00f3w politycznych z czas\u00f3w caratu, przyczyni\u0142y si\u0119 do rozwoju ukrai\u0144skiego ruchu narodowego, co znalaz\u0142o oficjalny wyraz w powo\u0142aniu ukrai\u0144skiej centralnej rady, a w p\u00f3\u017aniejszym czasie w wyodr\u0119bnianiu wojskowych jednostek z\u0142o\u017conych z \u017co\u0142nierzy ukrai\u0144skich w ramach armii rosyjskiej. postulatem ukrai\u0144skiego ruchu narodowego by\u0142a w\u00f3wczas autonomia terytorialna ukrainy w ramach demokratycznej republiki rosyjskiej.\n7 listopada 1917 roku w\u0142adz\u0119 w rosji w drodze zbrojnego zamachu stanu w piotrogrodzie obj\u0119\u0142a partia bolszewik\u00f3w, obalaj\u0105c demokratyczny rz\u0105d tymczasowy oraz wprowadzaj\u0105c dyktatur\u0119 partyjn\u0105 i policyjny terror. w rosji wybuch\u0142a kilkuletnia wojna domowa o w\u0142adz\u0119 i ustr\u00f3j kraju.\n\n20 listopada 1917 roku na obszarze dawnych guberni imperium rosyjskiego: kijowskiej, podolskiej, wo\u0142y\u0144skiej, czernihowskiej, po\u0142tawskiej, charkowskiej, katerynos\u0142awskiej, cherso\u0144skiej i taurydzkiej (bez krymu) powsta\u0142a w ramach federacji z rosj\u0105 ukrai\u0144ska republika ludowa, kt\u00f3ra og\u0142osi\u0142a pe\u0142n\u0105 niepodleg\u0142o\u015b\u0107 25 stycznia 1918 roku, po rozp\u0119dzeniu przez bolszewik\u00f3w wybranej w demokratycznych wyborach konstytuanty i krwawym st\u0142umieniu pokojowych demonstracji w jej obronie.\nbolszewicy pr\u00f3bowali przej\u0105\u0107 w\u0142adz\u0119 w kijowie r\u00f3wnolegle do przewrotu w piotrogrodzie. zosta\u0142o to jednak uniemo\u017cliwione przez oddzia\u0142y lojalne wobec ukrai\u0144skiej centralnej rady, kt\u00f3ra 20 listopada 1917 roku proklamowa\u0142a niepodleg\u0142o\u015b\u0107 ukrai\u0144skiej republiki ludowej w zwi\u0105zku federacyjnym z rosj\u0105. na ukrainie odby\u0142y si\u0119 w ko\u0144cu listopada 1917 r. wybory do rosyjskiego zgromadzenia ustawodawczego (konstytuanty), podczas kt\u00f3rych na listy partii ukrai\u0144skich socjalist\u00f3w-rewolucjonist\u00f3w oddano 3433 tys. g\u0142os\u00f3w. 24\u201325 grudnia 1917 roku w charkowie bolszewicy stworzyli marionetkow\u0105 ukrai\u0144sk\u0105 ludow\u0105 republik\u0119 rad (nazwa \u015bwiadomie zbli\u017cona do ukrai\u0144skiej republiki ludowej). po rozp\u0119dzeniu w piotrogrodzie 19 stycznia 1918 roku zgromadzenia ustawodawczego (po jednym dniu obrad) przez bolszewik\u00f3w przy u\u017cyciu oddzia\u0142\u00f3w strzelc\u00f3w \u0142otewskich 25 stycznia 1918 roku ukrai\u0144ska centralna rada og\u0142osi\u0142a pe\u0142n\u0105 niepodleg\u0142o\u015b\u0107 ukrai\u0144skiej republiki ludowej. oddzia\u0142y bolszewik\u00f3w rozpocz\u0119\u0142y w\u00f3wczas ofensyw\u0119 na terytorium url i 8 lutego 1918 roku zaj\u0119\u0142y kij\u00f3w. po zawarciu traktatu brzeskiego jej terytorium znalaz\u0142o si\u0119 pod okupacj\u0105 wojsk niemieckich i austro-w\u0119gierskich, za\u015b rfsrr by\u0142a zmuszona uzna\u0107 niepodleg\u0142o\u015b\u0107 ukrai\u0144skiej republiki ludowej i 14 czerwca 1918 roku zawrze\u0107 z hetmanatem (nazwa pa\u0144stwa ukrai\u0144skiego powsta\u0142ego pod protektoratem niemieckim) zawieszenie broni, preliminaryjne do traktatu pokojowego. w latach 1918\u20131920 kij\u00f3w znajdowa\u0142 si\u0119 kolejno we w\u0142adaniu ukrai\u0144skiej republiki ludowej, hetmanatu, ponownie url, bolszewik\u00f3w, armii ochotniczej gen. antona denikina, ponownie url, bolszewik\u00f3w, wojska polskiego i url, by od 13 czerwca 1920 roku ostatecznie znale\u017a\u0107 si\u0119 w r\u0119kach sowieckich. w dniach 5\u201312 lipca 1918 roku utworzony zosta\u0142 ukrai\u0144ski oddzia\u0142 rkp(b) \u2013 kp(b)u.\n\npo kapitulacji niemiec na froncie zachodnim (11 listopada 1918 r.) rz\u0105d bolszewicki uzna\u0142 traktat brzeski za nieby\u0142y i r\u00f3wnolegle do wycofywania si\u0119 wojsk niemieckich z tzw. ober-ostu rozpocz\u0105\u0142 zajmowanie opuszczanych przez niemc\u00f3w terytori\u00f3w si\u0142ami armii czerwonej oraz proklamowanie w tym celu marionetkowych republik radzieckich. 30 listopada 1918 roku w kursku utworzony zosta\u0142 (w celu legitymizacji agresji rosji sowieckiej przeciw ukrai\u0144skiej republice ludowej) tymczasowy robotniczo-ch\u0142opski rz\u0105d ukrainy na czele z jurijem piatakowem.\n3 stycznia 1919 armia czerwona zaj\u0119\u0142a chark\u00f3w, kt\u00f3ry sta\u0142 si\u0119 pierwsz\u0105 siedzib\u0105 rz\u0105du i stolic\u0105 usrr. 25 stycznia 1919 rz\u0105d tymczasowy uchwali\u0142 po\u0142\u0105czenie ukrainy z rosj\u0105 na zasadach radzieckiej federacji, a 29 stycznia zosta\u0142 przemianowany na rad\u0119 komisarzy ludowych usrr. 10 marca 1919 roku uchwalono konstytucj\u0119 usrr. jej stolic\u0105 zosta\u0142 chark\u00f3w. usrr formalnie bra\u0142a udzia\u0142 w negocjacjach pokojowych z polsk\u0105 prowadzonych w mi\u0144sku i rydze w 1920 roku. zosta\u0142a uznana przez rz\u0105d polski za jedyne istniej\u0105ce pa\u0144stwo ukrai\u0144skie, polska z\u0142ama\u0142a tym samym sojusznicze zobowi\u0105zania wobec ukrai\u0144skiej republiki ludowej. \u017co\u0142nierze armii url zostali internowani, nadal natomiast istnia\u0142 i funkcjonowa\u0142 rz\u0105d ukrai\u0144skiej republiki ludowej na emigracji, na terenie polski.\n\nw latach 1918\u20131922 na terytorium pomi\u0119dzy dnieprem a morzem azowskim trwa\u0142o powstanie anarchist\u00f3w pod wodz\u0105 nestora machno, st\u0142umione ostatecznie przez armi\u0119 czerwon\u0105.\npo kl\u0119sce militarnej monarchii austro-w\u0119gierskiej w i wojnie \u015bwiatowej nast\u0105pi\u0142 jesieni\u0105 1918 roku rozpad pa\u0144stwa austro-w\u0119gierskiego na tworz\u0105ce si\u0119 niepodleg\u0142e pa\u0144stwa sukcesyjne poszczeg\u00f3lnych narodowo\u015bci monarchii. 1 listopada 1918 roku na obszarze galicji wschodniej zosta\u0142a proklamowana zachodnioukrai\u0144ska republika ludowa. ludno\u015b\u0107 polska lwowa i przemy\u015bla wyst\u0105pi\u0142a zbrojnie na rzecz przynale\u017cno\u015bci tych miast do odradzaj\u0105cej si\u0119 polski. po kilkumiesi\u0119cznej wojnie z udzia\u0142em regularnych si\u0142 wojskowych polski (wojska polskiego) i zurl (ukrai\u0144skiej armii halickiej), armia zurl zosta\u0142a wyparta przez wojsko polskie w lipcu 1919 roku za zbrucz, a zachodnioukrai\u0144ska republika ludowa przesta\u0142a istnie\u0107.\n\npo i wojnie \u015bwiatowej, wojnie polsko-ukrai\u0144skiej i wojnie polsko-bolszewickiej galicja wschodnia i zachodni wo\u0142y\u0144 znalaz\u0142y si\u0119 w ii rzeczypospolitej, ru\u015b zakarpacka wesz\u0142a w sk\u0142ad czechos\u0142owacji, besarabia i bukowina \u2013 rumunii. wi\u0119kszo\u015b\u0107 terytorium dzisiejszej ukrainy po trwaj\u0105cej w latach 1917\u20131921 wojnie znalaz\u0142a si\u0119 pod w\u0142adz\u0105 sowieck\u0105 jako ukrai\u0144ska socjalistyczna republika radziecka, od grudnia 1922 w sk\u0142adzie zsrr. stolic\u0105 ukrainy sowieckiej by\u0142 do 1934 roku chark\u00f3w, a nast\u0119pnie kij\u00f3w.\n\n\n==== okres 1920\u20131939, mi\u0119dzy zsrr i ii rp ====\n\npo przegranej przez zachodnioukrai\u0144sk\u0105 republik\u0119 ludow\u0105 wojnie cz\u0119\u015b\u0107 ukrai\u0144c\u00f3w w polsce zdecydowa\u0142a si\u0119 dzia\u0142a\u0107 \u015brodkami pokojowymi na rzecz spo\u0142eczno\u015bci ukrai\u0144skiej (po 1931 roku undo), jednak druga cz\u0119\u015b\u0107 wybra\u0142a dzia\u0142alno\u015b\u0107 terrorystyczn\u0105 i dywersyjn\u0105 przeciw pa\u0144stwu polskiemu (uwo, p\u00f3\u017aniej oun). dzia\u0142ania te w pewien spos\u00f3b podsyca\u0142y represje (jak np. pacyfikacja ma\u0142opolski wschodniej w 1930 roku) czy te\u017c nacisk polonizacyjny (np. akcja polonizacyjno-rewindykacyjna 1938 roku).\nna ukrainie sowieckiej w latach 20. prowadzono tzw. polityk\u0119 ukrainizacji, czyli form\u0119 narodowego komunizmu ukrai\u0144skiego, zarzucon\u0105 w 1929 roku wraz z rozpocz\u0119ciem przez wkp(b) pod kierownictwem stalina polityki przymusowej kolektywizacji. konsekwencj\u0105 tej polityki, a szczeg\u00f3lnie zwi\u0105zanych z ni\u0105 represji nkwd i armii czerwonej, by\u0142a sprowokowana kl\u0119ska g\u0142odu. podczas gdy z g\u0142odu umiera\u0142y miliony ludzi, rz\u0105d zsrr eksportowa\u0142 na zach\u00f3d odebrane im si\u0142\u0105 zbo\u017ce, sprzedaj\u0105c je wobec wielkiego kryzysu po cenach dumpingowych. kl\u0119ska g\u0142odu doprowadzi\u0142a w latach 1932\u20131933 do \u015bmierci oko\u0142o 6\u20137 milion\u00f3w ukrai\u0144skich ch\u0142op\u00f3w, z czego minimum 3,3 mln na terytorium ukrai\u0144skiej srr, za\u015b terror nkwd z lat 30. zniszczy\u0142 fizycznie ukrai\u0144sk\u0105 inteligencj\u0119 na terenie usrr. terror nkwd obj\u0105\u0142 r\u00f3wnie\u017c polak\u00f3w w ukrai\u0144skiej srr. w latach 20. utworzono na terenie usrr polski rejon narodowy im. juliana marchlewskiego ze stolic\u0105 w do\u0142byszu. zosta\u0142 on zlikwidowany w latach 30., a mniejszo\u015b\u0107 polska w zsrr, w szczeg\u00f3lno\u015bci w usrr (m.in. podole kamienieckie, \u017cytomierz), zosta\u0142a poddana w latach 30. faktycznej eksterminacji, skierowanej oficjalnie przeciwko polakom jako ca\u0142ej grupie etnicznej. podczas samej tylko tzw. operacji polskiej nkwd w latach 1937\u20131938 zamordowano co najmniej 111 000 polak\u00f3w, 28 744 skazano na pobyt w obozach koncentracyjnych struktury gu\u0142ag-u, a kilkaset tysi\u0119cy deportowano do kazachstanu.\nw 1934 r. stolic\u0119 usrr przeniesiono z charkowa do kijowa.\n\n\n==== ii wojna \u015bwiatowa ====\nw wyniku paktu ribbentrop-mo\u0142otow po agresji zsrr na polsk\u0119 17 wrze\u015bnia 1939 roku pod okupacj\u0105 armii czerwonej znalaz\u0142y si\u0119 tereny polskich wojew\u00f3dztw: stanis\u0142awowskiego, tarnopolskiego, wo\u0142y\u0144skiego i wschodniej cz\u0119\u015bci lwowskiego. sowieckie w\u0142adze okupacyjne po przeprowadzeniu pseudowybor\u00f3w dokona\u0142y w pa\u017adzierniku 1939 roku formalnej aneksji okupowanych teren\u00f3w ii rzeczypospolitej. konsekwencj\u0105 aneksji by\u0142o narzucenie mieszka\u0144com teren\u00f3w okupowanych obywatelstwa zsrr oraz rozpocz\u0119cie procesu sowietyzacji teren\u00f3w okupowanych i systematycznych represji policyjnych nkwd. ostatni\u0105 fal\u0105 represji by\u0142o wymordowanie przez nkwd po ataku niemiec na zsrr kilkudziesi\u0119ciu tysi\u0119cy wi\u0119\u017ani\u00f3w przetrzymywanych w wi\u0119zieniach na terenach okupowanych, w tym na obszarze polski anektowanym przez zsrr. na terenie usrr najwi\u0119ksze masakry mia\u0142y miejsce we lwowie, drohobyczu, czortkowie, \u0142ucku, r\u00f3wnem i wielu innych miejscach.\n\npo ataku niemiec na zsrr 22 czerwca 1941 roku na ukrainie zgin\u0119\u0142o i zosta\u0142o zamordowanych ok. siedmiu milion\u00f3w ludzi r\u00f3\u017cnej narodowo\u015bci. oun-b og\u0142osi\u0142a we lwowie 30 czerwca 1941 roku akt odnowienia pa\u0144stwa ukrai\u0144skiego. obie frakcje nacjonalistyczne (oun-b i oun-m) by\u0142y gotowe w 1941 roku do wsp\u00f3\u0142pracy z niemcami przeciwko zsrr w celu uzyskania autonomii b\u0105d\u017a niepodleg\u0142o\u015bci ukrainy.\npo niepowodzeniu pr\u00f3by og\u0142oszenia niepodleg\u0142o\u015bci oun-b przesz\u0142a do podziemia i utworzy\u0142a jesieni\u0105 1942 partyzantk\u0119 \u2013 ukrai\u0144sk\u0105 powsta\u0144cz\u0105 armi\u0119, kt\u00f3ra toczy\u0142a walk\u0119 z partyzantk\u0105 polsk\u0105 i radzieck\u0105 oraz niemieck\u0105 administracj\u0105 okupacyjn\u0105 i niemieckimi si\u0142ami policyjnymi, a po okupacji teren\u00f3w wo\u0142ynia i galicji wschodniej \u2013 z oddzia\u0142ami armii czerwonej i nkwd. upa w latach 1943\u20131944 dokona\u0142a czystki etnicznej \u2013 masowej zbrodni ludob\u00f3jstwa na polskiej ludno\u015bci cywilnej na terenie obecnej zachodniej ukrainy (wo\u0142y\u0144, galicja wschodnia). oun-m by\u0142a politycznym promotorem powstania w 1943 roku dywizji ss-ha\u0142yczyna (galizien).\n\nw 1944 roku stalin uzna\u0142, i\u017c w czasie okupacji niemieckiej tatarzy krymscy kolaborowali jako nar\u00f3d z iii rzesz\u0105 i zadecydowa\u0142 o deportacji ca\u0142ego narodu tatar\u00f3w krymskich do uzbekistanu. g\u0142\u00f3wn\u0105 akcj\u0119 wysiedle\u0144cz\u0105 przeprowadzono 18 maja 1944 roku. w miejsce tatar\u00f3w przybyli osadnicy rosyjscy. wtedy te\u017c przeprowadzono wielk\u0105 akcj\u0119 zmiany nazw miejscowo\u015bci na rosyjskie. by\u0142a to jedna z wielkich deportacji narod\u00f3w w zsrr w latach ii wojny \u015bwiatowej (opr\u00f3cz tatar\u00f3w krymskich obj\u0119\u0142a m.in. czeczen\u00f3w, inguszy, ka\u0142muk\u00f3w, a w 1941 roku niemc\u00f3w nadwo\u0142\u017ca\u0144skich). wed\u0142ug nikity chruszczowa stalin rozwa\u017ca\u0142 deportacj\u0119 wszystkich ukrai\u0144c\u00f3w na syberi\u0119 i odst\u0105pi\u0142 od tego tylko ze wzgl\u0119du na skal\u0119 przedsi\u0119wzi\u0119cia.\nna mocy ustale\u0144 przyw\u00f3dc\u00f3w wielkiej brytanii, usa i zsrr zapad\u0142ych na konferencjach wielkiej tr\u00f3jki w teheranie i ja\u0142cie w 1945 do ukrai\u0144skiej srr zosta\u0142y w\u0142\u0105czone tereny wo\u0142ynia i galicji wschodniej ze lwowem, na wsch\u00f3d od tzw. linii curzona.\nw latach 1944\u20131949 z usrr do polski w nowych granicach przymusowo wysiedlono oko\u0142o 790 tysi\u0119cy polak\u00f3w, w latach 1955\u20131959 wysiedlono kolejnych 76 tysi\u0119cy, natomiast z polski do usrr wysiedlono oko\u0142o 480 tysi\u0119cy ukrai\u0144c\u00f3w.\n\n\n==== okres powojenny ====\nw 1946 r. do ukrai\u0144skiej srr zosta\u0142a w\u0142\u0105czona jako obw\u00f3d zakarpacki ru\u015b zakarpacka. jednym z przyw\u00f3dc\u00f3w zsrr zosta\u0142 w 1953 roku nikita chruszczow, kt\u00f3ry doprowadzi\u0142 w trzechsetn\u0105 rocznic\u0119 ugody perejas\u0142awskiej (1954) do przeniesienia krymu z jurysdykcji rfsrr do usrr.\n\nukraina, obok rosji i bia\u0142orusi, by\u0142a jedn\u0105 z trzech republik zwi\u0105zkowych zsrr posiadaj\u0105cych prawo g\u0142osu w onz. pod koniec lat 50., wskutek odwil\u017cy, odrodzi\u0142 si\u0119 ruch niepodleg\u0142o\u015bciowy.\n26 kwietnia 1986 r. w ukrai\u0144skiej elektrowni atomowej w czarnobylu dosz\u0142o do jednej z najwi\u0119kszych na \u015bwiecie katastrof atomowych.\n12 lutego 1991 r., tu\u017c przed rozwi\u0105zaniem zsrr, na obszarze ukrainy utworzono krymsk\u0105 asrr.\n\n\n=== niepodleg\u0142a ukraina ===\n16 lipca 1990 roku ukrai\u0144ski parlament przyj\u0105\u0142 deklaracj\u0119 suwerenno\u015bci pa\u0144stwowej ukrainy. ustali\u0142o to zasady samostanowienia, demokracji, niezale\u017cno\u015bci i pierwsze\u0144stwa prawa ukrai\u0144skiego nad prawem sowieckim. 24 sierpnia 1991 parlament przyj\u0105\u0142 deklaracj\u0119 niepodleg\u0142o\u015bci. referendum i pierwsze wybory prezydenckie odby\u0142y si\u0119 1 grudnia 1991 roku. ponad 90% g\u0142osuj\u0105cych popar\u0142o niepodleg\u0142o\u015b\u0107 ukrainy, a pierwszym prezydentem zosta\u0142 wybrany \u0142eonid krawczuk. 8 grudnia 1991 roku zawarto uk\u0142ad bia\u0142owieski. traktat ten g\u0142osi\u0142, \u017ce zsrr jako podmiot prawa mi\u0119dzynarodowego i byt geopolityczny przesta\u0142 istnie\u0107, a powsta\u0142e w jego miejsce suwerenne kraje powo\u0142uj\u0105 wsp\u00f3lnot\u0119 niepodleg\u0142ych pa\u0144stw. uk\u0142ad podpisali: ze strony ukrainy \u2013 \u0142eonid krawczuk, ze strony rosji \u2013 borys jelcyn, a ze strony bia\u0142orusi \u2013 stanis\u0142au szuszkiewicz.\nw 1994 roku wybory prezydenckie wygrywa \u0142eonid kuczma. dwa lata p\u00f3\u017aniej przyj\u0119to now\u0105 konstytucj\u0119 i wprowadzono do obiegu hrywn\u0119. kuczma zosta\u0142 ponownie wybrany na urz\u0105d prezydenta w 1999 roku. w 2002 roku wybory parlamentarne wygra\u0142o blok nasza ukraina, ugrupowanie wiktora juszczenki.\n\nw 2004 roku zwyci\u0119zc\u0105 wybor\u00f3w prezydenckich og\u0142oszono wiktora janukowycza. wyniki spowodowa\u0142y publiczne protesty os\u00f3b popieraj\u0105cych wiktora juszczenk\u0119. ostatecznie urz\u0105d prezydenta obj\u0105\u0142 wiktor juszczenko. w wyborach parlamentarnych w 2006 roku zwyci\u0119stwo odnios\u0142a partia region\u00f3w. premierem zostaje wiktor janukowicz. konflikt mi\u0119dzy prezydentem a premierem i kryzys polityczny zako\u0144czy\u0142 si\u0119 przedterminowymi wyborami. na czele rz\u0105du stan\u0119\u0142a julia tymoszenko. w 2008 roku dosz\u0142o do kolejnego kryzysu politycznego.\nwybory prezydenckie w 2010 roku zwyci\u0119\u017cy\u0142 wiktor janukowycz. rz\u0105d tymoszenko zosta\u0142 zdymisjonowany, a nowym premierem zostaje myko\u0142a azarow.\n\n30 marca 2012 roku zosta\u0142o zaplanowane podpisanie umowy stowarzyszeniowej z uni\u0105 europejsk\u0105 podczas szczytu partnerstwa wschodniego. 21 listopada 2013 roku prezydent ukrainy wiktor janukowycz od\u0142o\u017cy\u0142 podpisanie umowy stowarzyszeniowej z uni\u0105 europejsk\u0105 i prowadzi\u0142 polityk\u0119 zbli\u017cenia z rosj\u0105, co zapocz\u0105tkowa\u0142o protesty zwolennik\u00f3w integracji z ue. podczas euromajdanu przez ukrain\u0119 przesz\u0142a fala protest\u00f3w, co w ostateczno\u015bci doprowadzi\u0142o do obalenia rz\u0105du myko\u0142y azarowa, a nast\u0119pnie prezydenta wiktora janukowycza.\n\npo obaleniu prezydenta janukowycza i rz\u0105du azarowa po nieuznawanym przez rz\u0105d arsenija jaceniuka referendum rz\u0105d krymski jednostronnie og\u0142osi\u0142 niepodleg\u0142o\u015b\u0107, a nast\u0119pnie zosta\u0142 wcielony do rosji. na wschodzie ukrainy separaty\u015bci, kt\u00f3rzy wzniecili powstanie przeciwko ukonstytuowanym w lutym 2014 nowym w\u0142adzom kijowskim, og\u0142osili suwerenno\u015b\u0107 samozwa\u0144czej donieckiej republiki ludowej i \u0142uga\u0144skiej republiki ludowej, kt\u00f3re militarnie wspierane by\u0142y przez federacj\u0119 rosyjsk\u0105.\n25 maja 2014 roku w przedterminowych wyborach prezydenckich na prezydenta ukrainy zostaje wybrany petro poroszenko. 27 czerwca podpisuje umow\u0119 stowarzyszeniow\u0105 ukrainy z uni\u0105 europejsk\u0105, kt\u00f3ra zosta\u0142a ratyfikowana pod koniec roku.\n1 stycznia 2016 roku ukraina przyst\u0105pi\u0142a do dcfta, kt\u00f3rej celem jest modernizacja i rozw\u00f3j gospodarki ukrainy, sprawowanie rz\u0105d\u00f3w i praworz\u0105dno\u015bci zgodnie ze standardami ue oraz stopniowe zwi\u0119kszanie integracji z rynkiem wewn\u0119trznym ue. 11 maja 2017 unia europejska zatwierdzi\u0142a ruch bezwizowy dla obywateli ukrai\u0144skich, kt\u00f3ry wszed\u0142 w \u017cycie 11 czerwca. ukrai\u0144cy zostali uprawnieni do podr\u00f3\u017cy do strefy schengen w celach turystycznych, rodzinnych i biznesowych, przy czym jedynym wymaganym dokumentem jest paszport biometryczny.\n26 listopada 2018 prezydent ukrainy petro poroszenko podpisa\u0142 dekret o wprowadzeniu stanu wojennego na okres 60 dni. tego samego dnia zosta\u0142 on zatwierdzony przez rad\u0119 najwy\u017csz\u0105 ukrainy.\n\n\n=== inwazja rosji na ukrain\u0119 ===\n24 lutego 2022 o godzinie 5:55 czasu moskiewskiego prezydent rosji w\u0142adimir putin og\u0142osi\u0142, \u017ce podj\u0105\u0142 decyzj\u0119 o rozpocz\u0119ciu operacji wojskowej na ukrainie. o godz. 5:00 czasu lokalnego (4:00 czasu polskiego) rozpocz\u0119\u0142a si\u0119 inwazja rosji na ukrain\u0119. tego samego dnia prezydent ukrainy wo\u0142odymyr ze\u0142enski podpisa\u0142 dekret o wprowadzeniu stanu wojennego na okres 30 dni w zwi\u0105zku z militarn\u0105 agresj\u0105 rosji. p\u00f3\u017anym wieczorem podpisa\u0142 tak\u017ce dekret o powszechnej mobilizacji.\n\n\n== symbole pa\u0144stwowe ==\nflag\u0105 ukrainy jest prostok\u0105t podzielony na dwa poziome pasy: niebieski i \u017c\u00f3\u0142ty.\noficjalnym god\u0142em ukrainy jest tryzub (tr\u00f3jz\u0105b), kt\u00f3ry pojawi\u0142 si\u0119 po raz pierwszy na monetach bitych przez w\u0142odzimierza i wielkiego. god\u0142o wyst\u0119puje w odmianie ma\u0142ej jako herb pa\u0144stwowy. znane s\u0105 tak\u017ce projekty tzw. odmiany wielkiej herbu. projekty te jednak jeszcze nie zosta\u0142y oficjalnie zatwierdzone.\n\n\n== ustr\u00f3j polityczny ==\nod proklamowania niepodleg\u0142o\u015bci 24 sierpnia 1991 roku ukraina jest republik\u0105 parlamentarn\u0105. 8 grudnia 1991 roku wraz z federacj\u0105 rosyjsk\u0105 i bia\u0142orusi\u0105 podpisa\u0142a porozumienie o utworzeniu wsp\u00f3lnoty niepodleg\u0142ych pa\u0144stw. zgodnie z konstytucj\u0105 uchwalon\u0105 w czerwcu 1996 roku przez rad\u0119 najwy\u017csz\u0105 g\u0142ow\u0105 pa\u0144stwa jest prezydent wybierany w g\u0142osowaniu powszechnym na 5-letni\u0105 kadencj\u0119. najwy\u017cszym organem w\u0142adzy pa\u0144stwowej jest jednoizbowy parlament \u2013 rada najwy\u017csza ukrainy, w kt\u00f3rej sk\u0142ad wchodzi 450 deputowanych wybieranych w wyborach powszechnych na 5 lat (od 2006 roku, wcze\u015bniej kadencja trwa\u0142a 4 lata). organem w\u0142adzy wykonawczej jest rz\u0105d (gabinet ministr\u00f3w), na kt\u00f3rego czele stoi premier powo\u0142ywany przez rad\u0119 najwy\u017csz\u0105 na wniosek prezydenta. na mocy konstytucji rz\u0105d jest podporz\u0105dkowany bezpo\u015brednio prezydentowi. 1 stycznia 2006 roku nabra\u0142a mocy prawnej nowa redakcja konstytucji ukrainy, kt\u00f3ra cz\u0119\u015b\u0107 uprawnie\u0144 prezydenta przenios\u0142a na rz\u0105d, zbli\u017caj\u0105c system w\u0142adzy do polskiego, jednak nadal z mocniejsz\u0105 pozycj\u0105 g\u0142owy pa\u0144stwa. niejednoznaczne, nieprzemy\u015blane, a miejscami wzajemnie sprzeczne mechanizmy ustrojowe doprowadzi\u0142y w nast\u0119pnych latach do spor\u00f3w kompetencyjnych, a w rezultacie niemal do parali\u017cu ukrai\u0144skich instytucji pa\u0144stwowych. 1 pa\u017adziernika 2010 roku trybuna\u0142 konstytucyjny orzek\u0142, \u017ce zmiany w konstytucji z 2004 roku odby\u0142y si\u0119 z naruszeniem obwi\u0105zuj\u0105cego porz\u0105dku prawnego i tym samym przywr\u00f3ci\u0142 konstytucj\u0119 z 1996 roku. 21 lutego 2014 rada najwy\u017csza ukrainy w trybie ustawy przywr\u00f3ci\u0142a moc obowi\u0105zuj\u0105c\u0105 postanowie\u0144 konstytucji z 2004 roku. ustawa wesz\u0142a w \u017cycie 22 lutego 2014 po promulgacji.\n\n\n=== scena polityczna ===\nproces kszta\u0142towania si\u0119 sceny partyjnej na ukrainie mo\u017cna podzieli\u0107 na kilka etap\u00f3w:\n\netap przedpartyjny \u2013 obejmuje lata funkcjonowania zsrr. jest to okres, w kt\u00f3rym pojawi\u0142y si\u0119 pierwsze inicjatywy spo\u0142eczne o charakterze demokratycznym. rok 1987 przyni\u00f3s\u0142 protesty w gronie ukrai\u0144skiej inteligencji. domagano si\u0119 m.in. obowi\u0105zkowego nauczania j\u0119zyka ukrai\u0144skiego w szko\u0142ach i protestowano przeciwko zrusyfikowanym nazwom miejscowo\u015bci. etap ten charakteryzuje si\u0119 powstaniem wielu formalnych proreformatorskich organizacji i stowarzysze\u0144, a tak\u017ce utworzeniem ruchu na rzecz przebudowy, kt\u00f3ry by\u0142 najpopularniejsz\u0105 i najsilniejsz\u0105 organizacj\u0105 opozycyjn\u0105, gromadz\u0105c\u0105 bardzo szerokie spektrum ideowe.\netap wielopartyjno\u015bci \u2013 dla tego etapu najwa\u017cniejsze s\u0105 dwa wydarzenia. pierwszym z nich jest przyj\u0119cie w pa\u017adzierniku 1989 r. przez rad\u0119 najwy\u017csz\u0105 decyzji o bezpo\u015brednich wyborach do rad wszystkich szczebli. drugim jest og\u0142oszenie niepodleg\u0142o\u015bci przez ukrain\u0119 24 sierpnia 1991 r. zdemokratyzowana ordynacja wyborcza otwiera\u0142a drzwi dla opozycji do legalnego przej\u0119cia w\u0142adzy.\netap postkomunistyczny \u2013 to okres od og\u0142oszenia niepodleg\u0142o\u015bci do pierwszych wolnych wybor\u00f3w w roku 1994. cechuje go przede wszystkim kryzys tworz\u0105cego si\u0119 systemu partyjnego spowodowany delegalizacj\u0105 komunistycznej partii ukrainy. jej likwidacja spowodowa\u0142a chaos, gdy\u017c znikn\u0105\u0142 g\u0142\u0119boki podzia\u0142 na komunist\u00f3w i opozycj\u0119. etap ten wyr\u00f3\u017cni\u0142 si\u0119 tak\u017ce powstaniem znacznej ilo\u015bci nowych partii. chocia\u017c partii politycznych by\u0142o kilkadziesi\u0105t, to \u017cadna z nich nie mia\u0142a ani poziomu liczebno\u015bci umo\u017cliwiaj\u0105cego utworzenie skutecznych organizacji partyjnych w terenie, ani poziomu popularno\u015bci umo\u017cliwiaj\u0105cego chocia\u017c po\u0142owie potencjalnych wyborc\u00f3w zna\u0107 partie i rozr\u00f3\u017cnia\u0107 je mi\u0119dzy sob\u0105, ani te\u017c poziomu wp\u0142ywu pozwalaj\u0105cego frakcjom w parlamencie lub w lokalnych organach przedstawicielskich wp\u0142ywa\u0107 na tworzenie rz\u0105du lub struktur wykonawczych w terenie.\netap strukturyzacji \u2013 rozpocz\u0105\u0142 si\u0119 wyborami, kt\u00f3re odby\u0142y si\u0119 27 marca 1994 r. przeprowadzone zosta\u0142y wed\u0142ug ordynacji wi\u0119kszo\u015bciowej, kt\u00f3ra nie sprzyja\u0142a tworzeniu stabilnej sceny politycznej.\n\n\n=== organizacja pa\u0144stwa ===\ng\u0142ow\u0105 pa\u0144stwa jest prezydent ukrainy. w\u0142adz\u0119 wykonawcz\u0105 na ukrainie sprawuje rz\u0105d ukrainy z premierem na czele, natomiast w\u0142adz\u0119 ustawodawcz\u0105 \u2013 parlament ukrainy z przewodnicz\u0105cym rady na czele.\nw republice autonomicznej krymu dzia\u0142aj\u0105 dodatkowo rada najwy\u017csza republiki autonomicznej krymu i rz\u0105d republiki autonomicznej krymu.\nw ni\u017cszych jednostkach administracyjnych (obwody, miasta wydzielone) w\u0142adze dziel\u0105 si\u0119 na pa\u0144stwowe (obwodowa administracja pa\u0144stwowa, ukr. o\u0431\u043b\u0430\u0441\u043d\u0430 \u0434\u0435\u0440\u0436\u0430\u0432\u043d\u0430 \u0430\u0434\u043c\u0456\u043d\u0456\u0441\u0442\u0440\u0430\u0446\u0456\u044f, \u043e\u0434\u0430) i samorz\u0105dowe (rada obwodowa, ukr. o\u0431\u043b\u0430\u0441\u043da \u0440\u0430\u0434\u0430). taki sam podzia\u0142 wyst\u0119puje w rejonach.\n\n\n=== podzia\u0142 administracyjny ===\n\nterytorium ukrainy w i rz\u0119dzie dzieli si\u0119 na 24 obwody (ukr. \u043e\u0431\u043b\u0430\u0441\u0442\u044c \u2013 oblast\u2019), 2 miasta wydzielone (kij\u00f3w i sewastopol) oraz 1 republik\u0119 autonomiczn\u0105 (republik\u0119 autonomiczn\u0105 krymu) maj\u0105c\u0105 w\u0142asn\u0105 konstytucj\u0119 i rz\u0105d (sewastopol i republika autonomiczna krymu znajduj\u0105 si\u0119 poza administracj\u0105 ukrai\u0144sk\u0105, w 2014 zosta\u0142y zaanektowane przez rosj\u0119 jako miasto wydzielone i republika krymu). w ii rz\u0119dzie ukraina dzieli si\u0119 na 136 rejon\u00f3w (ukr. p\u0430\u0439\u043e\u043d \u2013 rajon) oraz 14 rejon\u00f3w i 11 miast wydzielonych w ramach autonomicznej republiki krymu.\n\n\n=== samorz\u0105d ===\nod 2015 roku na ukrainie trwa proces decentralizacji w\u0142adzy. stworzone drog\u0105 \u0142\u0105czenia i wyznaczenia centrum administracyjnego samorz\u0105dy dosta\u0142y nazw\u0119 hromady. wybory do rad wiejskich, se\u0142yszcznych i miejskich odby\u0142y si\u0119 we wrze\u015bniu 2020 roku. samorz\u0105dy otrzyma\u0142y wi\u0119kszo\u015b\u0107 z podatku od dochod\u00f3w os\u00f3b fizycznych, natomiast przekazany im spadek w postaci znacznej ilo\u015bci szk\u00f3\u0142, plac\u00f3wek medycznych i zak\u0142ad\u00f3w kultury wymaga optymizacji.\n\n\n== si\u0142y zbrojne ==\nsi\u0142y zbrojne ukrainy (ukr. \u0437\u0431\u0440\u043e\u0439\u043d\u0456 \u0441\u0438\u043b\u0438 \u0443\u043a\u0440\u0430\u0457\u043d\u0438 (\u0437\u0441\u0443), zbrojni sy\u0142y ukrajiny (zsu)) powsta\u0142y wraz z og\u0142oszeniem niepodleg\u0142o\u015bci ukrainy w 1991 roku. sk\u0142adaj\u0105 si\u0119 z nast\u0119puj\u0105cych rodzaj\u00f3w si\u0142 zbrojnych:\n\nwojsk l\u0105dowych,\nsi\u0142 powietrznych,\nmarynarki wojennej.\n\n\n== demografia ==\nagresja rosji na ukrain\u0119 spowodowa\u0142a, \u017ce zaostrzeniu uleg\u0142 kryzys demograficzny w kraju. poza granice wyjecha\u0142o oko\u0142o 8 milion\u00f3w obywateli, a zw\u0142aszcza wiele matek z dzie\u0107mi, 3/4 pracuj\u0105cych, po\u0142owa z wykszta\u0142ceniem wy\u017cszym. po\u0142\u0105czenie du\u017cej liczby ofiar w\u015br\u00f3d m\u0119\u017cczyzn, niejasnych perspektyw powrotu uchod\u017ac\u00f3w i zmiany plan\u00f3w prokreacyjnych przyczynia si\u0119 do depopulacji kraju tak, \u017ce w 2030 roku populacja tego kraju mo\u017ce by\u0107 jedn\u0105 z najstarszych w europie i dodatkowo z wysokim odsetkiem os\u00f3b schorowanych, inwalid\u00f3w, cierpi\u0105cych na zesp\u00f3\u0142 stresu pourazowego czy depresj\u0119. utrata w ci\u0105gu 30 lat pozycji jednego z lider\u00f3w w\u015br\u00f3d kraj\u00f3w europy pod wzgl\u0119dem liczby ludno\u015bci spowoduje najprawdopodobniej zahamowanie rozwoju i powojennej odbudowy.\n\n\n=== narodowo\u015bci (2001) ===\nukrai\u0144cy \u2013 77,8%\nrosjanie \u2013 17,3%\nbia\u0142orusini \u2013 0,6%\nmo\u0142dawianie \u2013 0,5%\ntatarzy krymscy \u2013 0,5%\nbu\u0142garzy \u2013 0,4%\npolacy \u2013 0,3%\nw\u0119grzy \u2013 0,3%\n\u017cydzi \u2013 0,2%\npozostali \u2013 2,4%78% mieszka\u0144c\u00f3w deklaruje narodowo\u015b\u0107 ukrai\u0144sk\u0105. 67% respondent\u00f3w deklaruje, \u017ce pos\u0142uguje si\u0119 j\u0119zykiem ukrai\u0144skim, cho\u0107 odsetek ten zwi\u0119ksza si\u0119 od momentu og\u0142oszenia niepodleg\u0142o\u015bci.\nj\u0119zyk ukrai\u0144ski dominuje w \u017cyciu codziennym zachodniej cz\u0119\u015bci kraju, a na ukrainie \u015brodkowej oraz w sto\u0142ecznym kijowie jest on u\u017cywany r\u00f3wnolegle wraz z rosyjskim. z kolei w\u015br\u00f3d ludno\u015bci ukrainy wschodniej, po\u0142udniowej oraz krymu wyra\u017anie przewa\u017ca j\u0119zyk rosyjski. na ca\u0142ym obszarze wsp\u00f3\u0142czesnego pa\u0144stwa a\u017c prawie 30% obywateli ukrainy pos\u0142uguje si\u0119 j\u0119zykiem rosyjskim, jako swoim ojczystym. podczas m.in. kryzysu krymskiego w\u015br\u00f3d ludno\u015bci rosyjskoj\u0119zycznej wyst\u0105pi\u0142y tendencje separatystyczne.\n\nludno\u015b\u0107 po\u0142udniowo-wschodniej ukrainy pozostaje zrusyfikowana, dominuje w\u015br\u00f3d niej prze\u015bwiadczenie, i\u017c ukrai\u0144cy i rosjanie s\u0105 cz\u0119\u015bci\u0105 jednej wsp\u00f3lnoty cywilizacyjnej, a w interesie obu narod\u00f3w le\u017cy \u015bcis\u0142a wsp\u00f3\u0142praca. potwierdza to przeprowadzony w marcu 2011 przez research & branding group sonda\u017c wed\u0142ug kt\u00f3rego a\u017c 47% ukrai\u0144c\u00f3w chcia\u0142aby pozostania w strukturach zwi\u0105zku radzieckiego, 43% uwa\u017ca, \u017ce upadek zsrr by\u0142 najwi\u0119ksz\u0105 geopolityczn\u0105 katastrof\u0105 xx wieku, a 54% wskazuje, \u017ce zmian\u0105 na lepsze by\u0142by powr\u00f3t zsrr (tylko co trzecia osoba wskaza\u0142a odwrotnie). mieszka\u0144cy ukrainy \u015brodkowej a zw\u0142aszcza zachodniej podkre\u015blaj\u0105 w zdecydowanie wi\u0119kszym stopniu swoj\u0105 odr\u0119bno\u015b\u0107 kulturowo-cywilizacyjn\u0105 od rosjan. silne s\u0105 w\u015br\u00f3d nich tendencje proeuropejskie, ale tak\u017ce nacjonalistyczne.\n\n\n=== struktura wyznaniowa ===\nwed\u0142ug danych sonda\u017cowych w 2019: ko\u015bci\u00f3\u0142 prawos\u0142awny ukrainy 43,9%; ukrai\u0144ski ko\u015bci\u00f3\u0142 prawos\u0142awny patriarchatu moskiewskiego 15,2%; ko\u015bci\u00f3\u0142 katolicki obrz\u0105dku bizantyjsko-ukrai\u0144skiego (grekokatolicy) 6,9%, ko\u015bci\u00f3\u0142 rzymskokatolicki 1,3%; ko\u015bcio\u0142y protestanckie i ewangelickie 0,4%; religie niechrze\u015bcija\u0144skie (islam, judaizm, hinduizm, buddyzm) 0,4%, osoby nieuto\u017csamiaj\u0105ce si\u0119 z \u017cadn\u0105 religi\u0105 9,5% (sonda\u017c nie obj\u0105\u0142 krymu i oraz okupowanych cz\u0119\u015bci obwod\u00f3w \u0142uga\u0144skiego i donieckiego).\nstruktura religijna w 2020 roku, wed\u0142ug the arda:\n\nchrze\u015bcija\u0144stwo \u2013 84,6%:\nprawos\u0142awie \u2013 70,9%\nkatolicyzm \u2013 11,2% (w wi\u0119kszo\u015bci grekokatolicy)\nprotestantyzm \u2013 1,9% (g\u0142. zielono\u015bwi\u0105tkowcy i bapty\u015bci)\n\u201cniezale\u017cni\u201d \u2013 1,8% (w tym staroobrz\u0119dowcy, \u015bwiadkowie jehowy, pi\u0119\u0107dziesi\u0105tnicy, mormoni i inni)\nbezwyznaniowi \u2013 13,5%\nislam \u2013 1,6%\njudaizm \u2013 0,1%\nbuddyzm \u2013 0,04%.\n\n\n=== miasta ===\nwykaz najwi\u0119kszych ukrai\u0144skich miast\n\n\n== gospodarka ==\ngospodarka ukrainy ma najni\u017cszy wska\u017anik wolno\u015bci gospodarczej w europie, a zarazem jeden z najgorszych w og\u00f3le na \u015bwiecie. wed\u0142ug danych mfw nominalne pkb ukrainy w 2015 roku to 90,62 miliarda dolar\u00f3w, co w przeliczeniu na osob\u0119 wynosi 2002 dolar\u00f3w rocznie, jest to najni\u017cszy po mo\u0142dawii wynik w europie, por\u00f3wnywalny z takimi krajami jak kongo, wietnam czy sudan.\nukraina by\u0142a najwi\u0119ksz\u0105 po rosyjskiej fsrr i kazachskiej srr republik\u0105 zsrr. warto\u015b\u0107 produkcji ukrainy czterokrotnie przewy\u017csza\u0142a produkcj\u0119 nast\u0119pnej w kolejno\u015bci republiki. \u017cyzne ukrai\u0144skie czarnoziemy dawa\u0142y ponad 25% rolniczej produkcji zwi\u0105zku radzieckiego. st\u0105d pochodzi\u0142y te\u017c znacz\u0105ce ilo\u015bci mi\u0119sa, mleka, zbo\u017ca i warzyw przeznaczone dla innych republik. analogicznie przemys\u0142 ci\u0119\u017cki ukrainy dostarcza\u0142 wyposa\u017cenie i surowce do o\u015brodk\u00f3w przemys\u0142owych i wydobywczych pozosta\u0142ych republik. aktualnie ukraina zale\u017cna jest od importu energii, zw\u0142aszcza gazu ziemnego.\nkr\u00f3tko po rozpadzie zwi\u0105zku radzieckiego rz\u0105d ukrainy uwolni\u0142 wi\u0119kszo\u015b\u0107 cen i ustanowi\u0142 prawne zasady prywatyzacji, ale op\u00f3r w ko\u0142ach rz\u0105dowych spowodowa\u0142 zaniechanie reform i doprowadzi\u0142 do pewnego uwstecznienia. w latach 1992\u20131999 produkcja spad\u0142a o 40% poni\u017cej poziomu produkcji z 1991 r. swobodna polityka monetarna doprowadzi\u0142a pod koniec 1993 r. do hiperinflacji. od momentu obj\u0119cia prezydentury w 1994 roku leonid kuczma wprowadzi\u0142 reformy gospodarcze, zaprowadzi\u0142 dyscyplin\u0119 finansow\u0105 i stara\u0142 si\u0119 o zniesienie kontroli cen i handlu zagranicznego.\nkryzys finansowy w rosji w 1998 roku spowodowa\u0142 gwa\u0142towny spadek eksportu oraz popytu krajowego, niwecz\u0105c tym samym nadzieje ukrainy na przewidywany po raz pierwszy od uzyskania niepodleg\u0142o\u015bci wzrost gospodarczy. w 1999 roku produkcja nadal zmniejsza\u0142a si\u0119 nieznacznie. rz\u0105d nie by\u0142 te\u017c w stanie zmniejszy\u0107 olbrzymich zaleg\u0142o\u015bci w wyp\u0142atach pensji oraz rent i emerytur.\nukraina jest najwi\u0119kszym po rosji pa\u0144stwem europejskim (604 tys. km\u00b2). blisko 42,5 miliona mieszka\u0144c\u00f3w powoduje, i\u017c jest to rynek o du\u017cym potencjale. od 2000 do 2008 roku ukraina by\u0142a w fazie dynamicznego wzrostu (5\u20136% wzrostu pkb \u015bredniorocznie). w 2002 r. pkb wzros\u0142o o 4,6%, w 2003 r. \u2013 o 8,5%. w latach nast\u0119pnych ukrai\u0144ska gospodarka cierpia\u0142a na skutek kryzysu finansowego, niestabilno\u015bci politycznej oraz rosyjskiej agresji na krymie i w donbasie. w 2009 r. pkb spad\u0142o o 15%, za\u015b w 2015 r. \u2013 o 10%.\n5 lutego 2008 roku zako\u0144czy\u0142y si\u0119 negocjacje o cz\u0142onkostwo tego pa\u0144stwa w wto.\n\n16 maja 2008 roku ukraina oficjalnie zosta\u0142a cz\u0142onkiem wto.s\u0142abe strony gospodarki ukrai\u0144skiej:\n\nwolne tempo prywatyzacji i wielu reform rynkowych;\nbrak stabilno\u015bci politycznej i przejrzysto\u015bci ustawodawstwa;\nwysokie oprocentowanie kredyt\u00f3w konsumpcyjnych;\ns\u0142aba i niestabilna waluta;\nhandel zagraniczny zorientowany i uzale\u017cniony od kondycji gospodarczej rosji;\nniesprzyjaj\u0105cy klimat inwestycyjny, o czym \u015bwiadczy niski poziom inwestycji zagranicznych (w i i ii kwartale 2015 r. odpowiednio 0,63 i 0,54 mld usd);\nbrak stabilno\u015bci produkcji rolnej (wzrost o ok. 10% w 2001 r., o 1,9% w 2002 r. i gwa\u0142towny spadek o ponad 10% w 2003 r. spowodowany niskimi zbiorami zb\u00f3\u017c).gospodarka ukrai\u0144ska opiera si\u0119 g\u0142\u00f3wnie na przemy\u015ble metalurgicznym (ok. 23% produkcji przemys\u0142owej), spo\u017cywczym (18%), maszynowym (ok. 12%) i wydobywczym (ok. 11%). wp\u0142ywy z eksportu surowc\u00f3w i nisko przetworzonych wyrob\u00f3w metalowych dostarczaj\u0105 ok. 70% wp\u0142yw\u00f3w do bud\u017cetu.\ng\u0142\u00f3wni inwestorzy zagraniczni na ukrainie to: stany zjednoczone, cypr, wielka brytania, holandia i rosja.\nog\u00f3lna warto\u015b\u0107 bezpo\u015brednich inwestycji zagranicznych \u2013 ok. 6,7 mld usd w 2004 r. oraz ok. 2,9 mld usd w 2015 r.\nukraina jest uznawana przez uni\u0119 europejsk\u0105 i stany zjednoczone za pa\u0144stwo o gospodarce rynkowej.\n\n\n=== dane makroekonomiczne ===\n\u015brednia p\u0142aca w marcu 2008 wynosi\u0142a r\u00f3wnowarto\u015b\u0107 ok. 344 usd (1702 uah). najwi\u0119ksze p\u0142ace s\u0105 w obwodach kijowskim, dniepropetrowskim i donieckim.\nwska\u017anik produkcji przemys\u0142owej spad\u0142 w 2008 roku o 3,1% i o 28,4% w pierwszych 9 miesi\u0105cach 2009 roku.\nw 2008 roku realna zmiana pkb wynios\u0142a +2,1%, ale wed\u0142ug danych za trzeci kwarta\u0142 2009 roku odnotowano spadek o 15,9%.\nniestabilny kurs hrywny: 5 listopada 2008 roku kurs usd/uah wynosi\u0142 5,825, za\u015b 5 listopada 2009 roku 8,23 (wzrost o oko\u0142o 41%). obserwowana jest r\u00f3wnie\u017c deprecjacja kursu hrywny wobec polskiego z\u0142otego. mi\u0119dzy 6 listopada 2008 roku a 6 listopada 2009 roku z\u0142oty umocni\u0142 si\u0119 wzgl\u0119dem hrywny o 29,03%.\ninflacja w 2008 roku (r/r) wynios\u0142a 25,20% i by\u0142a jedn\u0105 z najwy\u017cszych na \u015bwiecie (214 miejsce na 222 notowane pa\u0144stwa).\nw 2009 roku zanotowano za\u0142amanie w imporcie oraz eksporcie towar\u00f3w i us\u0142ug.\n\n\n==== inflacja ====\ninflacja w 2015 r. wynios\u0142a 48,7%, w 2016 r. wynios\u0142a 13,5%.\n\n\n==== inwestycje zagraniczne ====\nstruktura bran\u017cowa inwestycji zagranicznych na ukrainie:\n\n49,8% \u2013 przemys\u0142 spo\u017cywczy, metalurgiczny, chemiczny i petrochemiczny;\n15% \u2013 handel;\n7,9% \u2013 finanse;\n7,9% \u2013 transport.\n\n\n=== turystyka ===\nw 2015 roku kraj ten odwiedzi\u0142o 12,428 mln turyst\u00f3w (2,2% mniej ni\u017c w roku poprzednim), generuj\u0105c dla niego przychody na poziomie 1,082 mld dolar\u00f3w.\n\n\n== transport ==\n\n\n== wsp\u00f3\u0142praca mi\u0119dzynarodowa ==\n\n\n== kultura ==\n\n\n== dni \u015bwi\u0105teczne ==\n1 stycznia \u2013 nowy rok\n13 stycznia \u2013 stary nowy rok (ma\u0142anka)\n22 stycznia \u2013 dzie\u0144 jedno\u015bci ukrainy\n8 marca \u2013 mi\u0119dzynarodowy dzie\u0144 kobiet\n1 maja \u2013 \u015bwi\u0119to pracy\n8 maja \u2013 dzie\u0144 zwyci\u0119stwa nad nazizmem w ii wojnie \u015bwiatowej\n28 czerwca \u2013 dzie\u0144 konstytucji ukrainy\n23 sierpnia \u2013 dzie\u0144 flagi narodowej\n24 sierpnia \u2013 dzie\u0144 niepodleg\u0142o\u015bci ukrainy\n14 pa\u017adziernika \u2013 pokrowa, dzie\u0144 kozactwa ukrai\u0144skiego, dzie\u0144 obro\u0144cy ukrainy\n6 grudnia \u2013 dzie\u0144 si\u0142 zbrojnych ukrainy\n19 grudnia \u2013 dzie\u0144 \u015bw. miko\u0142aja\n25 grudnia \u2013 bo\u017ce narodzenie\n\n\n== sport ==\nsportowcy z ukrainy osi\u0105gaj\u0105 wyniki w wielu (zw\u0142aszcza letnich) dyscyplinach sportu. najwa\u017cniejsze karty lekkoatletyczne zapisa\u0142 dla tego pa\u0144stwa serhij bubka. bracia wo\u0142odymyr i witalij k\u0142yczko s\u0105 najbardziej znanymi przedstawicielami kraju w boksie zawodowym, a ukrai\u0144skie kluby pi\u0142karskie, takie jak szachtar donieck czy dynamo kij\u00f3w, regularnie graj\u0105 w rozgrywkach ligi mistrz\u00f3w uefa i innych rozgrywkach europejskich. ukraina razem z polsk\u0105 wsp\u00f3\u0142organizowa\u0142a euro 2012. by\u0142a to pierwsza tych rozmiar\u00f3w impreza sportowa zorganizowana we wschodniej cz\u0119\u015bci europy.\n\n\n== zobacz te\u017c ==\naneksja krymu przez rosj\u0119\nwojna w donbasie\nwojna rosyjsko-ukrai\u0144ska\ngranica rosyjsko-ukrai\u0144ska\n\n\n== uwagi ==\n\n\n== przypisy ==\n\n\n== bibliografia ==\n\u0435\u043d\u0446\u0438\u043a\u043b\u043e\u043f\u0435\u0434\u0456\u044f \u0456\u0441\u0442\u043e\u0440\u0456\u0457 \u0443\u043a\u0440\u0430\u0457\u043d\u0438: \u0442. 1-10. \u0440\u0435\u0434\u043a\u043e\u043b.: \u0432. \u0430. \u0441\u043c\u043e\u043b\u0456\u0439 (\u0433\u043e\u043b\u043e\u0432\u0430) \u0442\u0430 \u0456\u043d. \u043d\u0430\u043d \u0443\u043a\u0440\u0430\u0457\u043d\u0438. \u0456\u043d\u0441\u0442\u0438\u0442\u0443\u0442 \u0456\u0441\u0442\u043e\u0440\u0456\u0457 \u0443\u043a\u0440\u0430\u0457\u043d\u0438. \u2013 \u043a\u0438\u0457\u0432 2004\u20132013, wyd. \u00ab\u043d\u0430\u0443\u043a\u043e\u0432\u0430 \u0434\u0443\u043c\u043a\u0430\u00bb. isbn 966-00-0632-2 wersja elektroniczna\ndaniel beauvois: tr\u00f3jk\u0105t ukrai\u0144ski. szlachta, carat i lud na wo\u0142yniu, podolu i kijowszczy\u017anie 1793\u20131914, wydawnictwo: umcs, lublin 2005, isbn 83-227-2377-6.\njan jacek bruski: mi\u0119dzy prometeizmem a realpolitik. ii rzeczpospolita wobec ukrainy sowieckiej 1921\u20131926, krak\u00f3w 2010, wyd. uniwersytet jagiello\u0144ski, isbn 978-83-62261-13-0.\njan jacekj.j. bruski jan jacekj.j., petlurowcy, krak\u00f3w: wyd. arcana, 2004, isbn 83-86225-03-3, oclc 749576912 .brak strony (ksi\u0105\u017cka)\nandrzej chojnowski: ukraina, warszawa 1997, instytut historyczny uniwersytetu warszawskiego i wydawnictwo trio, isbn 83-85660-51-8.\nmychaj\u0142o hruszewski: \u0456\u0441\u0442\u043e\u0440\u0456\u044f \u0443\u043a\u0440\u0430\u0457\u043d\u0438-\u0440\u0443\u0441\u0438 (ukr.)\njaros\u0142aw hrycak: historia ukrainy 1772\u20131999: narodziny nowoczesnego narodu, prze\u0142. katarzyna koty\u0144ska, lublin 2000, isbn 83-85854-50-9.\nnatalia jakowenko: historia ukrainy od czas\u00f3w najdawniejszych do ko\u0144ca xviii wieku lublin 2000 wyd. instytut europy \u015brodkowo-wschodniej, isbn 83-85854-54-1, wyd. ii rozszerzone: historia ukrainy do 1795 roku, warszawa 2011, wydawnictwo naukowe pwn, isbn 978-83-01-16763-9.\nludwik kolankowski: polska jagiellon\u00f3w, wyd. iii poprawione i uzupe\u0142nione, olsztyn 1991, wyd. oficyna warmi\u0144ska, isbn 83-85410-04-x.\nw\u0142adys\u0142aw konopczy\u0144ski: dzieje polski nowo\u017cytnej, t. i, wyd. i warszawa 1936, wiele wznowie\u0144.\nrobert ku\u015bnierz, ukraina w latach kolektywizacji i wielkiego g\u0142odu (1929\u20131933), toru\u0144 2005, s. 336.\nrobert ku\u015bnierz, w \u015bwiecie stalinowskich zbrodni. ukraina w latach czystek i terroru (1934\u20131938) w obserwacjach i analizach msz oraz wywiadu wojskowego drugiej rzeczypospolitej, s\u0142upsk 2013, s. 428.\nhenryk paszkiewicz: pocz\u0105tki rusi, krak\u00f3w 1996, wyd. polska akademia umiej\u0119tno\u015bci, isbn 83-86956-08-9.\nhenrykh. paszkiewicz henrykh., polityka ruska kazimierza wielkiego, annaa. kuci\u0144ska-kucharczyk (oprac.), krak\u00f3w: towarzystwo naukowe \u201esocietas vistulana\u201d, 2002, isbn 83-88385-05-4, oclc 830373161 .brak strony (ksi\u0105\u017cka)\nw\u0142adys\u0142aw serczyk: historia ukrainy, wyd. 3 poprawione i uzupe\u0142nione wroc\u0142aw 2001, wyd. ossolineum, isbn 83-04-04530-3.\n\n\n== linki zewn\u0119trzne ==\n\nurz\u0119dy centralne:\n\noficjalna strona ukrainy\nprezydent ukrainy (ukr.)\ngabinet ministr\u00f3w (ukr.)\nrada najwy\u017csza ukrainy (ukr.)"