"belarus ([b\u025bla\u02c8r\u0289\u02d0s]), traditionellt kallat vitryssland (formellt statsnamn: republiken belarus, belarusiska: \u0440\u044d\u0441\u043f\u0443\u0301\u0431\u043b\u0456\u043a\u0430 \u0431\u0435\u043b\u0430\u0440\u0443\u0301\u0441\u044c, respublika bjelarus, ryska: \u0440\u0435\u0441\u043f\u0443\u0301\u0431\u043b\u0438\u043a\u0430 \u0431\u0435\u043b\u0430\u0440\u0443\u0301\u0441\u044c, respublika belarus), \u00e4r ett land i \u00f6steuropa. landet \u00e4r en inlandsstat och gr\u00e4nsar till lettland, litauen, polen, ryssland och ukraina. belarus huvudstad \u00e4r minsk. fram till 1991, d\u00e5 belarus frigjorde sig fr\u00e5n det s\u00f6nderfallande sovjetunionen och utropade sin sj\u00e4lvst\u00e4ndighet, hette landet vitryska ssr och var en av sovjetunionens f\u00f6rbundsrepubliker.\nbelarus \u00e4r en \u00f6verv\u00e4gande flack inlandsstat med mor\u00e4nterr\u00e4ng i norr och stora v\u00e5tmarker i s\u00f6der, d\u00e4r flera har utdikats f\u00f6r att bli odlingsmark. landet har cirka 11 000 sj\u00f6ar och flera floder. knappt 30 procent av landet best\u00e5r av skog och hedlandskap, och n\u00e4stan h\u00e4lften av arealen \u00e4r jordbruksmark. de viktigaste gr\u00f6dorna \u00e4r korn, r\u00e5g, potatis, sockerbetor och lin. en viktig sektor inom jordbruket \u00e4r kreatursn\u00e4ringen, med mj\u00f6lkproduktion och svinuppf\u00f6dning.\nbelarus pr\u00e4glades efter sj\u00e4lvst\u00e4ndigheten 1991 av strejker och politisk oro. sedan aleksandr lukasjenko kom till makten 1994 har dock en gradvis stabilisering skett till priset av kraftigt inskr\u00e4nkta medborgerliga och politiska r\u00e4ttigheter. nya politiska oroligheter utbr\u00f6t efter valet 2020, som dock slogs ner av lukasjenko, med resultatet att en del av oppositionen gick i exil och en annan del f\u00e4ngslades. \u00e5r 2019 rankades belarus som europas minst demokratiska land enligt den amerikanska organisationen freedom house. \u00e5ren 2000 till 2007 hade landets ekonomi god tillv\u00e4xt, till stor del driven av kraftigt subventionerade olje- och gasleveranser fr\u00e5n ryssland. n\u00e4r den ryska politiken f\u00f6r\u00e4ndrades och olje- och gaspriserna gradvis h\u00f6jdes, drabbades den belarusiska ekonomin starkt negativt. fr\u00e5n att ha varit skuldfritt har landet p\u00e5 bara n\u00e5gra \u00e5r dragit p\u00e5 sig en betydande utlandsskuld.\n\n\n== etymologi ==\n\n\n=== namnet vitryssland ===\ndet svenska namnet vitryssland \u00e4r en rak, m\u00f6jlig, \u00f6vers\u00e4ttning av belarus (\u0431\u0435\u043b\u0430\u0440\u0443\u0441\u044c). belarus \u00e4r en sammansm\u00e4ltning av uttrycket bielaja rus och har anv\u00e4nts sedan 1100-talet. bela (\u0431\u0435\u043b\u0430) i namnet har en omtvistad inneb\u00f6rd och har tillskrivits betydelsen \"vit\", \"klar\" eller \"fri\", vilket kan syfta p\u00e5 att vitryssland aldrig er\u00f6vrades av mongolv\u00e4ldet. slutdelen rus syftar p\u00e5 rutenien. namnet har syftat p\u00e5 olika territorier i nuvarande ukraina och ryssland och b\u00f6rjade f\u00f6rst anv\u00e4ndas som ortnamn f\u00f6r de \u00f6stra delarna av belarus p\u00e5 1300-talet. \nefter det att kejsard\u00f6met ryssland inf\u00f6rlivat alla vitryska territorier fr\u00e5n polen-litauen p\u00e5 1790-talet undvek den ryska statsmakten att anv\u00e4nda namnet belarus, utan kallade ist\u00e4llet omr\u00e5det f\u00f6r \"nordv\u00e4stra ryssland\" eller anv\u00e4nde namnen p\u00e5 guvernementen i omr\u00e5det.enligt svenska akademiens ordbok \u00e4r det svenska ordet \"vitrysk\" eller \"vitryssisk\" k\u00e4nt sedan b\u00f6rjan p\u00e5 1600-talet.\n\n\n=== ny ben\u00e4mning belarus ===\nsedan belarus blev sj\u00e4lvst\u00e4ndigt i och med sovjetunionens uppl\u00f6sning har namnet vitryssland ifr\u00e5gasatts i sverige, eftersom det anses ge en o\u00f6nskad association till grannlandet ryssland ist\u00e4llet f\u00f6r en kulturell koppling till det medeltida kievriket (rus eller rutenien). dock anv\u00e4nder i princip alla grannl\u00e4nder till belarus ett namn h\u00e4rlett p\u00e5 samma s\u00e4tt som vitryssland. den 24 november 2019 b\u00f6rjade svenska utrikesdepartementet officiellt att anv\u00e4nda namnet belarus ist\u00e4llet f\u00f6r vitryssland. spr\u00e5kr\u00e5det rekommenderar att man idag anv\u00e4nder belarus, adjektivet belarusisk och inv\u00e5narbeteckningen belarusier. spr\u00e5kr\u00e5det s\u00e4ger ocks\u00e5 att spr\u00e5ket d\u00e5 heter belarusiska, men att vitryska \u00e4nd\u00e5 kan anv\u00e4ndas i sammanhang d\u00e4r nationsnamnet belarus anv\u00e4nds.i och med att mediespr\u00e5ksgruppen (med representanter fr\u00e5n tt, public service, svenska dagbladet, dagens nyheter, aftonbladet, expressen, omni, den finlandssvenska mediespr\u00e5kv\u00e5rden och spr\u00e5kr\u00e5det) 2020 gick \u00f6ver till att rekommendera ben\u00e4mningen belarus i st\u00e4llet f\u00f6r vitryssland b\u00f6rjade alla massmedier anv\u00e4nda det nya namnet. dessf\u00f6rinnan hade det anv\u00e4nts i mycket begr\u00e4nsad omfattning, bland annat av kulturredaktionerna p\u00e5 sveriges television och sveriges radio. sveriges radios huvudargument f\u00f6r namn\u00e4ndringen \u00e4r att den nya ben\u00e4mningen minskar risken f\u00f6r sammanblandning med ryssland och tydligare uttrycker en politisk sj\u00e4lvst\u00e4ndighet gentemot ryssland samt inte minst att regeringen/utrikesdepartementet \u00e4ndrat sin ben\u00e4mning 2019 och att det \u00e4r mera praktiskt, det vill s\u00e4ga mindre r\u00f6rigt, om de tv\u00e5 namnformerna inte anv\u00e4nds parallellt i det allm\u00e4nna samtalet.\n\n\n== historia ==\ndet omr\u00e5de som utg\u00f6r dagens belarus har under historiens lopp er\u00f6vrats, styrts och h\u00e4rjats av en rad \u00f6verh\u00f6gheter. p\u00e5 500-talet koloniserades landet av slaviska och baltiska folkstammar, och p\u00e5 800-talet inlemmades det i kievriket. trehundra \u00e5r senare er\u00f6vrades det av invasionsstyrkor fr\u00e5n grannlandet litauen. n\u00e4r kievrikets makt efter jaroslav i:s d\u00f6d 1054 minskade, uppstod i omr\u00e5det furstend\u00f6met polotsk. \u00e5r 1240 uppl\u00f6stes kievriket efter mongolinvasionen, och det som idag \u00e4r belarus blev under 1300-talet en del av storfurstend\u00f6met litauen och sedermera polen\u2013litauen. p\u00e5 1500-talet, d\u00e5 litauen f\u00f6renats med polen, dominerade det polska inflytandet. \u00e5r 1795 blev belarus, i samband med polens tredje delning, en del av kejsard\u00f6met ryssland.\nbildandet av en nationellt medvetande i belarus f\u00f6rknippas fr\u00e4mst med det belarusiska spr\u00e5ket och litteraturen, d\u00e4r startskottet var diktsamlingen dudka bia\u0142oruska (utgiven 1891 i krak\u00f3w) av franci\u0161ak bahu\u0161evi\u010d. detta skedde senare \u00e4n i finland, estland och ukraina; l\u00e4nder som ocks\u00e5 ingick i det ryska kejsard\u00f6met. litteratur p\u00e5 belarusiska och ukrainska fick under denna tid inte tryckas inom ryssland, men kunde tryckas i lemberg (dagens lviv) och krak\u00f3w som h\u00f6rde till \u00f6sterrike-ungern. en viktig skillnad mellan de b\u00e5da l\u00e4nderna \u00e4r att dagens v\u00e4stra ukraina (med lviv) har tillh\u00f6rt \u00f6sterrike-ungern, medan dagens v\u00e4stra belarus (med brest) tillh\u00f6rde kejsard\u00f6met ryssland.\nunder b\u00e5de f\u00f6rsta och andra v\u00e4rldskriget drabbades belarus av katastrofal f\u00f6rst\u00f6relse. efter den ryska revolutionen 1917 var b\u00e5de belarus och ukraina sj\u00e4lvst\u00e4ndiga en kort period innan bolsjevikerna lyckades gripa makten. f\u00f6r att blidka nationalisterna, gjordes de till egna republiker, vitryska ssr respektive ukrainska ssr, som formellt f\u00f6renades med ryssland genom att i december 1922 bilda sovjetunionen.\nresultatet av den nazityska invasionen 1941 blev bland annat 1,3 miljoner d\u00f6dade samt utpl\u00e5ning av n\u00e4stan hela den judiska befolkningen i vitryska ssr d\u00e5 90% av dessa m\u00f6rdades i f\u00f6rintelsen. m\u00e5nga byggnader l\u00e5g i ruiner, och huvudstaden minsk hade j\u00e4mnats med marken. efter kriget h\u00f6lls landet i ett h\u00e5rt grepp av sovjetunionen. 1986 drabbades landet av ytterligare en allvarlig katastrof genom tjernobylolyckan i ukraina. stora delar av jordbruksdistrikten i s\u00f6dra belarus blev kontaminerade av radioaktivt nedfall och \u00e4r sedan dess sp\u00e4rrade f\u00f6r jordbruksproduktion.\nefter sovjetunionens uppl\u00f6sning blev belarus sj\u00e4lvst\u00e4ndigt 1991. sedan aleksandr lukasjenko blev vald till president 1994 har belarus \u00e5ter \u00f6ppnat sig mot ryssland, och l\u00e4ndernas ekonomier \u00e4r v\u00e4l integrerade. lukasjenkos tid som president har utvecklats till ett auktorit\u00e4rt styre, d\u00e4r internationella kritiker \u00e4ven har anklagat lukasjenko f\u00f6r att anv\u00e4nda sig av diktatoriska metoder. de val som har h\u00e5llits de senaste \u00e5ren har betecknats som ofria av utl\u00e4ndska observat\u00f6rer; politisk opposition har f\u00e5tt utst\u00e5 statlig repression och media \u00e4r statskontrollerad. anh\u00e4ngare av presidenten menar att belarus genom lukasjenkos regim har blivit besparat den st\u00f6rre ekonomiska kris, som drabbat andra forna sovjetiska republiker, i samband med uppl\u00f6sningen av sovjetunionen och den snabba \u00f6verg\u00e5ngen fr\u00e5n planekonomi till marknadsekonomi.\n\n\n== geografi ==\nbelarus har ingen kust, \u00e4r relativt platt och best\u00e5r av stora omr\u00e5den med tr\u00e4skmark samt t\u00e4cks av ett flertal sj\u00f6ar och floder. de st\u00f6rsta tr\u00e4skmarkerna finns i polesien. det uppskattas finnas uppemot 11 000 sj\u00f6ar i belarus, men huvuddelen av dessa t\u00e4cker en yta p\u00e5 mindre \u00e4n 0,5 km\u00b2. i norr finns n\u00e5gra st\u00f6rre sj\u00f6ar, s\u00e5som naratj (79,6 km\u00b2) och asvejskaje. den st\u00f6rsta floden \u00e4r dnepr; viktigare bifloder till denna \u00e4r prypjat som senare rinner samman med dnepr i ukraina, berezina och sozj. andra viktigare floder \u00e4r njemen och daugava (belarusiska: dzvina) i norr samt bug i sydv\u00e4st.\nlandets h\u00f6gsta punkt \u00e4r dzerzjinskijberget med en h\u00f6jd av 346 meter \u00f6ver havet, och dess l\u00e4gsta punkt \u00e4r floden njemen p\u00e5 90 meter \u00f6ver havet.\nbelarus yta \u00e4r till 74 procent t\u00e4ckt av skog och detta \u00e4r en av landets viktigaste naturtillg\u00e5ngar. andra naturresurser \u00e4r torv, mindre m\u00e4ngder petroleum och naturgas, granit, fosfor, dolomitisk kalksten, m\u00e4rgel, krita, sand, grus och lera. \n\nbelarus har ett fuktigt kontinentalklimat som liknar det i litauen och norra ukraina. vintrarna \u00e4r str\u00e4nga (den genomsnittliga temperaturen i januari \u00e4r \u22128 till \u22122 \u00b0c) \u00f6ver hela landet, med omfattande sn\u00f6t\u00e4cke, och varar mellan 105 och 145 dagar. somrarna \u00e4r svala (medeltemperatur p\u00e5 15 till 20 \u00b0c), med de h\u00f6gsta temperaturerna i juli och augusti. sommaren och v\u00e5ren \u00e4r i regel de fuktigaste tiderna p\u00e5 \u00e5ret, \u00e4ven om det inte faller n\u00e5gra st\u00f6rre m\u00e4ngder nederb\u00f6rd. den \u00e5rliga nederb\u00f6rden varierar mellan 550 och 700 millimeter.\nungef\u00e4r en femtedel av landets territorium, fr\u00e4mst i de syd\u00f6stliga l\u00e4nen homel och mahiljou, p\u00e5verkades av k\u00e4rnkraftsolyckan i tjernobyl i norra ukraina \u00e5r 1986. stora delar av dessa omr\u00e5den anses fortfarande vara obeboeliga p\u00e5 grund av den skadliga joniserande str\u00e5lningen.\n\n\n== politik ==\nf\u00f6r f\u00f6rdjupningar, se \u00e4ven presidentvalet i belarus 2020 samt protesterna i belarus 2020\u20132021.belarus \u00e4r en republik vars president enligt konstitutionen fr\u00e5n 1994 har omfattande befogenheter. aleksandr lukasjenko har innehaft posten som president sedan 1994. det h\u00f6gsta politiska organet utg\u00f6rs av ett tv\u00e5kammarparlament. den folkvalda kammaren (palata predstavitelei) best\u00e5r av 110 ledam\u00f6ter, vilka v\u00e4ljs genom direkta val f\u00f6r en fyra\u00e5rsperiod. r\u00f6str\u00e4tts\u00e5ldern \u00e4r 18 \u00e5r. i den belarusiska konstitutionen st\u00e5r det att den parlamentariska demokratin skall utg\u00f6ras av r\u00e4ttvisa, frihet och allm\u00e4n r\u00f6str\u00e4tt, som innefattar hemliga val f\u00f6r att tillf\u00f6rs\u00e4kra v\u00e4ljaren politisk integritet. andra kammaren m\u00e5ste godk\u00e4nna premi\u00e4rministern, och oppositionen kan d\u00e4rmed l\u00e4mna in en misstroendef\u00f6rklaring mot densamme. f\u00f6rsta kammaren \u00e4r en r\u00e5dsf\u00f6rsamling best\u00e5ende av 64 medlemmar som v\u00e4ljs geografiskt f\u00f6rutom 8 medlemmar som utses av presidenten. regimen st\u00f6ds bland annat av organisationen belaja rus.\nefter sj\u00e4lvst\u00e4ndigheten 1991 antog man en vit-r\u00f6d-vit flagga, men har d\u00e4refter \u00e5terinf\u00f6rt den gamla vitryska ssr-flaggan fr\u00e5n sovjettiden, om man bortser ifr\u00e5n hammaren och sk\u00e4ran. den f\u00f6rsta flaggan som valdes efter sj\u00e4lvst\u00e4ndigheten \u00e4r numera oppositionens symbol. den som b\u00e4r denna flagga eller r\u00f6dvita symboler, till exempel pins, riskerar dock numera tv\u00e5 veckors f\u00e4ngelse enligt belarusisk lag. f\u00f6rbindelserna mellan ryssland och belarus har blivit alltmer sp\u00e4nda, inte minst handelspolitiskt. ryska krav p\u00e5 att betala marknadspriser f\u00f6r gasimporten efter har inte tagits emot v\u00e4l.\n\n\n=== valet 2004 ===\nefter det omdiskuterade valet i oktober 2004 bestod parlamentet till st\u00f6rsta delen av icke partianslutna medlemmar, 98 ledam\u00f6ter. n\u00e5gra f\u00e5 platser tillf\u00f6ll partierna kommunistpartiet (8 mandat), jordbrukspartiet (3 mandat) och det liberala demokratiska partiet (1 mandat). oppositionskoalitionerna var folkets koalition fem plus och demokratiska centerkoalitionen d\u00e4r flera politiska partier finns representerade med skilda politiska inriktningar, bland annat liberaler, socialdemokrater, kommunister och konservativa. valet i oktober 2004 har av flera organisationer inklusive organisationen f\u00f6r s\u00e4kerhet och samarbete i europa f\u00f6rklarats som ej fritt.\n\n\n=== valet 2006 ===\ni valet 2006 segrade aleksandr lukasjenko med 82,6 procent av r\u00f6sterna. osse-observat\u00f6rerna har f\u00f6rklarat valet som ogiltigt p\u00e5 grund av att bland annat oppositionen trakasserades och inte fick komma fram i media, samt att folket hotades av repressalier och v\u00e5ld om de skulle demonstrera (\"vi kommer att vrida nacken av dem som om de vore ankungar\" \u2013 har lukasjenko sagt i media enligt dagens nyheter och aftenposten). trots detta samlades 10 000 personer i minsk den 19 mars f\u00f6r att demonstrera mot valresultatet. enligt oppositionen arresterades \u00f6ver 350 personer som f\u00f6ljd av protestaktionerna, en del av dessa d\u00f6mdes f\u00f6r \"huliganism\". den 24 mars samma \u00e5r greps ytterligare 400 personer p\u00e5 oktobertorget i minsk. belarus, med nuvarande presidenten aleksandr lukasjenko, brukar kallas \"europas sista diktatur\".repressalier mot studenter som demonstrerade mot regimen ledde till att ett stort antal studenter relegerades fr\u00e5n universiteten och h\u00f6gskolorna. polska staten ordnade d\u00e5 stipendier f\u00f6r de drabbade belarusiska studenterna som sedan fick platser f\u00f6r studier vid polska h\u00f6gskolor och universitet. fr\u00e5n h\u00f6stterminen 2006 deltog flera hundra belarusiska studenter i programmet, som \u00e4r det st\u00f6rsta st\u00f6dprojektet inom europeiska unionen f\u00f6r belarus. fr\u00e5n belarus sida ses detta som en provokation och \u00f6kar ytterligare sp\u00e4nningen mellan l\u00e4nderna, d\u00e5 den polska minoriteten i landet redan tidigare p\u00e5st\u00e5tt sig ha blivit utsatt f\u00f6r trakasserier.\n\n\n=== valet 2010 ===\n2010 genomf\u00f6rdes ytterligare ett riggat presidentval i belarus. under valkv\u00e4llen den 19 december demonstrerade cirka 40 000 personer mot valfusket i huvudstaden minsk. trots n\u00e4rvaron av internationella observat\u00f6rer, v\u00e4ntade regimen inte l\u00e4nge innan den brutalt slog till mot demonstranterna. kravallpolis omringade demonstranterna, m\u00e5nga misshandlades sv\u00e5rt och cirka 600 personer f\u00e4ngslades. bland de misshandlade och f\u00e4ngslade fanns \u00e4ven lukasjenkos konkurrenter; presidentkandidater fr\u00e5n demokratir\u00f6relsen. uladzimir njakljaje\u016d (uladzimir njakljajeu, belarusisk namnform) poet och presidentkandidat, stoppades under valdagen utanf\u00f6r sitt kontor av \"ok\u00e4nda m\u00e4n\" (av regimen uts\u00e4nda) och misshandlades till medvetsl\u00f6shet.v\u00e4sterl\u00e4ndsk media var snabba med att g\u00e5 ut och ifr\u00e5gas\u00e4tta informationen dagen efter presidentvalet 2010 i belarus, s\u00e4rskilt g\u00e4llande vad som skedde under valnatten. bland annat skrev aftonbladet att demonstranterna f\u00f6rs\u00f6kte storma regeringsbyggnaden. svenska ambassaden som bevittnade tragedin under valnatten, samt svenska riksdagsledam\u00f6ter, som caroline szyber och representanter fr\u00e5n kampanjen info belarus, rapporterade, att det som s\u00e5g ut att vara demonstranter, som attackerade regeringsbyggnaden, i sj\u00e4lva verket sannolikt genomf\u00f6rdes av provokat\u00f6rer, det vill s\u00e4ga den belarusiska regimens egna uts\u00e4nda. detta h\u00e4vdas bland annat ocks\u00e5 av en av de ledande oppositionstidningarna nasja niva (\"v\u00e5r jord\", \"v\u00e5r mark\"). p\u00e5 s\u00e5 s\u00e4tt skulle regimen f\u00e5 \"legitimitet\" f\u00f6r ingripandet mot demonstranterna, samt en f\u00f6rev\u00e4ndning f\u00f6r det \u00f6verv\u00e5ld som sedan anv\u00e4ndes. det har framkommit foton och film-klipp som bevis p\u00e5 att vandaliseringen startades av en provokat\u00f6r. bevisen har publicerats av oberoende medier i belarus, bland annat p\u00e5 webbsidan f\u00f6r charter97.\n\n\n=== valet 2020 ===\n\nett presidentval h\u00f6lls den 9 augusti 2020. aleksandr lukasjenko utropade sig som segrare, men d\u00e5 valet omg\u00e4rdades av f\u00f6rmodat valfusk och ocks\u00e5 f\u00f6ljdes av omfattande protester i landet har bland annat sverige och eu meddelat att de inte erk\u00e4nner valet. bakgrunden till protesterna var att ett antal politiska motst\u00e5ndare till lukasjenko utesl\u00f6ts fr\u00e5n att kandidera vid valet. i europa framh\u00f6lls framf\u00f6r allt sergej tichanovskij, politisk youtubare, som f\u00e4ngslades f\u00f6r p\u00e5st\u00e5dda ekonomiska brott.  han kom d\u00e4rf\u00f6r att ers\u00e4ttas som kandidat vid valet av sin fru svjatlana tsichano\u016dskaja. hon st\u00e4llde upp som partipolitiskt obunden, med ett enda vall\u00f6fte: att belarus skulle f\u00e5 genomf\u00f6ra fria och r\u00e4ttss\u00e4kra politiska val.i samband med valet f\u00f6rde tsichanouskaja sina barn till litauen, till f\u00f6ljd av hot som hon hade tagit emot. hon blev frihetsber\u00f6vad i sju timmar efter valet och reste efter det - fortfarande hotad - till litauen f\u00f6r att g\u00e5 i exil.den 14 augusti 2020 sl\u00e4ppte tsichanouskaja en video d\u00e4r hon h\u00e4vdade att hon hade vunnit det belarusiska presidentvalet 2020 med mellan 60% och 70% av r\u00f6sterna. tsichanouskaja f\u00f6rkunnade ocks\u00e5 bildandet av ett koordinationsr\u00e5d f\u00f6r ett demokratiskt maktskifte i belarus.organisationen f\u00f6r s\u00e4kerhet och samarbete i europa, osse fick inte m\u00f6jlighet att \u00f6vervaka valet och har efter valet uttalat sig f\u00f6rst\u00e4rkt negativt om situationen i landet.\n\n\n=== m\u00e4nskliga r\u00e4ttigheter ===\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, belarus, 1 juni 2015.m\u00e4nskliga r\u00e4ttigheter kr\u00e4nks regelbundet i landet, n\u00e5got som dokumenterats i flera internationella rapporter fr\u00e5n bland annat europeiska unionen. den belarusiska regeringen har kritiserats f\u00f6r f\u00f6rf\u00f6ljelse av icke-statliga organisationer, oberoende journalister, nationella minoriteter och oppositionspolitiker. godtyckliga arresteringar har gjorts av medborgare av politiska sk\u00e4l, f\u00f6r att ha kritiserat tj\u00e4nstem\u00e4n, eller f\u00f6r att ha deltagit i demonstrationer. vissa r\u00e4tteg\u00e5ngar har genomf\u00f6rts bakom st\u00e4ngda d\u00f6rrar utan n\u00e4rvaro av oberoende observat\u00f6rer. r\u00e4ttsv\u00e4sendet \u00e4r inte oberoende av den politiska makten och domslut har oftast varit f\u00f6rutbest\u00e4mda.vjasna human rights centre listar 11 politiska f\u00e5ngar som \u00e5r 2013 sitter f\u00e4ngslade i belarus. bland dem \u00e4r m\u00e4nniskor\u00e4ttsaktivisten ales bjaljatski, vice ordf\u00f6rande i international federation for human rights och chef f\u00f6r vjasna.\u00e5r 2014 meddelade president lukasjenko att han \u00e4mnar inf\u00f6ra en ny lag som f\u00f6rbjuder kolchosarbetare (cirka 9 procent av den totala arbetsstyrkan) fr\u00e5n att byta arbete och bostadsort utan tillst\u00e5nd fr\u00e5n guvern\u00f6ren. lagen j\u00e4mf\u00f6rdes med livegenskap av lukasjenko sj\u00e4lv. liknande regler inf\u00f6rdes f\u00f6r skogsindustrin under 2012.v\u00e4stl\u00e4nder har beskrivit belarus under lukasjenko som en diktatur och lukasjenko som \"europas sista diktator\"; regeringen lukasjenko har anklagat samma v\u00e4stmakter f\u00f6r att f\u00f6rs\u00f6ka st\u00f6rta lukasjenko, och beskriver usa som en \"verklig diktatur\". lukasjenko s\u00e4ger att diktatur \u00e4r om\u00f6jligt i hans land, men att han personligen inte accepterar de liberala v\u00e4rden som v\u00e4st f\u00f6rs\u00f6ker p\u00e5tvinga landet, och har sagt sig ha en \"auktorit\u00e4r ledarstil\". europar\u00e5det har stoppat belarus medlemskap sedan 1997 f\u00f6r valoegentligheter i den konstitutionella folkomr\u00f6stningen november 1996 och parlamentets fyllnadsval.  usa:s tidigare utrikesminister condoleezza rice beskrivit belarus som en av v\u00e4rldens sex \"utposter av tyranni\", ett utl\u00e5tande som av den belarusiska regeringen beskrivs som \"r\u00e4tt l\u00e5ngt fr\u00e5n verkligheten\".belarus \u00e4r det enda europeiska land som fortfarande bedriver d\u00f6dsstraff. belarus och usa var de enda av 56 medlemsl\u00e4nder i organisationen f\u00f6r s\u00e4kerhet och samarbete i europa som utf\u00f6rde avr\u00e4ttningar under 2011.\n\n\n=== kriget i ukraina 2022 ===\ninf\u00f6r rysslands invasion av ukraina 2022 organiserade ryssland och belarus stora gemensamma krigs\u00f6vningar n\u00e4ra den ukrainska gr\u00e4nsen. efter att \u00f6vningarna officiellt avslutats kvarstannade ryska trupper i landet, och ryska trupper gick sedan in i ukraina ocks\u00e5 utg\u00e5ende fr\u00e5n belarus territorium. dagarna efter attacken \u00e4r det oklart i vilken m\u00e5n belarus ledning eller milit\u00e4r godk\u00e4nt eller direkt medverkat i krigshandlingarna. den 2 mars 2022 beslutade europeiska r\u00e5det att inf\u00f6ra sanktioner mot 22 h\u00f6gt uppsatta medlemmar av belarusisk milit\u00e4r personal p\u00e5 grund av landets \"deltagande i det p\u00e5g\u00e5ende oprovocerade och ober\u00e4ttigade milit\u00e4ra angreppet mot ukraina\".\n\n\n=== administrativ indelning ===\n\nbelarus \u00e4r indelat i sex l\u00e4n (voblasts):\n\nl\u00e4net brest\nl\u00e4net homel\nl\u00e4net hrodna\nl\u00e4net mahiljou\nl\u00e4net minsk\nl\u00e4net vitsebskdessutom har huvudstaden minsk s\u00e4rskild status.\n\n\n== ekonomi ==\nbelarus har stora f\u00f6rekomster av torv, bergsalt och kaliumkarbonat samt en del kolreserver, men f\u00f6r \u00f6vrigt \u00e4r r\u00e5varutillg\u00e5ngarna obetydliga. f\u00f6r att kunna f\u00f6rs\u00f6rja industrin, till exempel den petrokemiska industrin och lastbilsproduktionen, \u00e4r landet h\u00e4nvisat till energileveranser fr\u00e5n ryssland som man har satt sig i stor skuld till.\nden belarusiska staten \u00e4ger och kontrollerar 80 procent av landets ekonomi, d\u00e4r det finns 600 statliga bolag. landets marknadssocialism har lett till ekonomisk isolation och hindrat investeringar fr\u00e5n utlandet. belarus har betydande tillverkning av vapen och maskiner, ett arv fr\u00e5n sovjettiden. ekonomin \u00e4r beroende av energi som importeras fr\u00e5n ryssland. svenska f\u00f6retag som vattenfall och tibnor har bedrivit aff\u00e4rer med statliga bolag i belarus. ikea har underleverant\u00f6rer i landet (m\u00f6bler och textilier).jordbruket st\u00e5r f\u00f6r 15 procent av syssels\u00e4ttningen. inom industrin \u00e4r de traditionellt viktigaste sektorerna textil- och tr\u00e4bearbetning. under 1960-talet v\u00e4xte verkstadsindustrin med tillverkning av traktorer och kylsk\u00e5p. till de stora belarusiska bolagen h\u00f6r belaruskaja tschyhunka och det statliga flygbolaget belavia. inom den tunga verkstadsindustrin kan m\u00e4rkas rustnings- och fordonsindustrin maz, fordonstillverkaren mzkt och traktortillverkaren mtz (minski traktorny sawod).\n\nbnp (ppp): 166 miljarder us-dollar (2016) \nbnp (ppp) per capita: 17 500 us-dollar (2016) \nbnp-tillv\u00e4xt: -2,6 procent (2016) \nolika sektorers andel av bnp: jordbruk, skogsbruk och fiske 14 procent, industri 44 procent, service och \u00f6vrigt 42 procent (1998)\nnaturtillg\u00e5ngar: torv, fosfor, mineraler\nviktiga exportvaror: maskiner och tillbeh\u00f6r, syntetfibrer, kemiska g\u00f6dningsmedel, metaller och livsmedel.\n\n\n=== statliga bolag ===\nbelneftechim, statligt oljebolag.\nbeltopgaz\nbeltransgaz\n\n\n=== turism ===\npopul\u00e4ra turistm\u00e5l \u00e4r bland annat minsk, brest, hrodna, vitsebsk, mahiljou, njasvizj, mirs slott, sj\u00f6n naratj, bialowiezaskogen och chatyn.\n\n\n=== \u00f6vrigt ===\nlandets namn \u00e4r ocks\u00e5 namnet p\u00e5 en traktor som tillverkas av mtz i minsk.\n\n\n== demografi ==\n\ninv\u00e5nare: 9 492 000 (46/km\u00b2) (januari 2018) \nnaturlig befolkningstillv\u00e4xt: +0,01 procent (2018)\nl\u00e4s- och skrivkunnighet: 99,73 procent\nfolkgrupper (2009): cirka 84 procent belarusier, 8 procent ryssar, 3 procent polacker, 2 procent ukrainare, 0,1 procent judar, 3 procent \u00f6vriga\nspr\u00e5k: belarusiska (officiellt), ryska (officiellt), polska, ukrainska, litauiska. 72 procent av befolkningen har ryska som f\u00f6rsta spr\u00e5k, medan endast 11,9 procent har belarusiska, det andra officiella spr\u00e5ket, som sitt f\u00f6rsta spr\u00e5k.\nreligion: 60 procent rysk-ortodoxa, 14 procent katoliker, d\u00e4rut\u00f6ver medlemmar i unierade f\u00f6rsamlingar.\n\n\n=== st\u00e4der ===\nminsk\nhomel\nmahiljou\nvitsebsk\nhrodna\nbrest\nbabrujsk\npinsk\norsja\npolatsk\n\n\n== kultur och samh\u00e4llsliv ==\nse \u00e4ven kategori:kultur i belarus\n\n\n=== spr\u00e5k och litteratur ===\nse \u00e4ven kategori:belarusisk litteraturbelarusiska spr\u00e5ket var l\u00e4nge motarbetat, det \u00e4r f\u00f6rst \u00e5ren 1903\u20131921 som r\u00e4knas som det \"belarusiska \u00e5teruppvaknandet\". men redan 1517\u20131519 hade francysk skaryna \u00f6versatt bibeln fr\u00e5n fornkyrkoslaviska till kanslirutenska eller forn\u00f6stslaviska. bibeln trycktes i prag och vilnius. skaryna levde i storfurstend\u00f6met litauen och r\u00e4knas b\u00e5de som litauer och belarusier. samtidigt som sovjetunionen till\u00e4t spr\u00e5ket och litteraturen att utvecklas friare \u00e4n under kejsard\u00f6met, f\u00f6rtrycktes religion och \u00e5sikter, och arvet fr\u00e5n skaryna tonades ned. som den moderna belarusiska litteraturens grundare r\u00e4knas janka kupa\u0142a (1882\u20131942) och jakub ko\u0142as (1882\u20131956). stor betydelse fick tidskriften nasja niva (1906\u20131915, \u00e5teruppr\u00e4ttad 1991).\n\n\n=== konst ===\nse \u00e4ven kategori:belarusiska konstn\u00e4rer\n\n\n=== musik ===\n\nadelsmannen anton radziwi\u0142\u0142 (1775\u20131833; \u00e4gare av njasvizj slott), tonsatte goethes faust (uruppf\u00f6rande 1820). komposit\u00f6ren stanis\u0142aw moniuszko f\u00f6ddes och verkade i minsk. den sovjetiske tons\u00e4ttaren michail krosjner (1900\u20131942) var verksam b\u00e5de i kiev och minsk. till efterkrigstiden h\u00f6r anatol bogatyrou (1913\u20132003).\ninom popul\u00e4rmusik och folklore \u00e4r gruppen pesnjary (grundad 1969 av gitarristen uladzimir muljavin) den mest k\u00e4nda. n\u00e5gra andra \u00e4r verasy (1971\u2013), siabry (1974\u2013), stary olsa (1999\u2013). rockgruppen bi-2 (1988\u20131991, 1999\u2013) var belarusisk, men \u00e5terf\u00f6renades 1999 i ryssland. ett annat rockband \u00e4r ljapis trubetskoj (1990\u2013). \n\u00e5ren 2004\u20132019 deltog belarus i eurovision song contest. i maj 2021 beslutade dock europeiska radio- och tv-unionen (ebu) sig f\u00f6r att utesluta belarus fr\u00e5n t\u00e4vlingen. bakgrunden var att ebu sedan det omstridda presidentvalet i belarus 2020 iakttagit att mediafriheten i belarus kr\u00e4nkts vid upprepade tillf\u00e4llen. det statliga mediebolaget belaruskaja tele-radio campanija (btrc) har uppmanats att respektera ebu:s grundv\u00e4rderingar om yttrandefrihet, journalistiskt oberoende och transparens. ebu framh\u00f6ll ocks\u00e5 att btrc s\u00e4nt intervjuer som genomf\u00f6rts under tv\u00e5ng eller hot, och att kanalen d\u00e4rf\u00f6r inte ans\u00e5gs l\u00e4mpad att delta i ebu-samarbetet.\n\n\n=== teater och film ===\n\n\n=== mat och dryck ===\n\n\n=== flagga ===\n\nefter sj\u00e4lvst\u00e4ndigheten antog man en vit-r\u00f6d-vit flagga, f\u00f6r att senare \u00e5terg\u00e5 till en variant av den gamla sovjetiska flaggan f\u00f6r vitryska ssr, d\u00e4r dock hammaren och sk\u00e4ran var borttagna samt m\u00f6nsterf\u00e4rgen \u00e4ndrad. den vit-r\u00f6d-vita flaggan (belarusiska: \u0431\u0435\u043b-\u0447\u044b\u0440\u0432\u043e\u043d\u0430-\u0431\u0435\u043b\u044b \u0441\u0446\u044f\u0433) anv\u00e4nds fortfarande av oppositionella och nationalister som en symbol f\u00f6r ett \"fritt och sj\u00e4lvst\u00e4ndigt belarus\".\n\n\n== internationella rankningar ==\n\n\n== se \u00e4ven ==\nrutenien\ngalizien\nsvartryssland\n\n\n== referenser ==\n\n\n=== noter ===\n\n\n=== tryckta k\u00e4llor ===\ngeographica \u2013 atlas och uppslagsverk \u00f6ver v\u00e4rldens folk och l\u00e4nder isbn 978-3-8331-4129-4\nsilitski, vitali; zaprudnik jan. (2007) (p\u00e5 engelska). historical dictionary of belarus. historical dictionaries of europe ; 59 (2nd ed.). lanham, md.: scarecrow press. libris 10617943. isbn 978-0-8108-5812-1 \nsnyder, timothy (2011). den blodiga jorden: europa mellan hitler och stalin. stockholm: bonnier. libris 11957588. isbn 9789185555116 \n\n\n== externa l\u00e4nkar ==\n\n wikimedia commons har media som r\u00f6r belarus.\n wikinews har nyheter relaterade till vitryssland.\nui \u2013 vitryssland\n\u00f6stgruppen, svensk m\u00e4nniskor\u00e4ttsorganisation som arbetar aktivt med vitryssland\nbelarusbloggen, \u00f6stgruppens ordf\u00f6rande bloggar om vitryssland"