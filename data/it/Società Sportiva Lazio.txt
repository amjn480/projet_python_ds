"la societ\u00e0 sportiva lazio, meglio nota come lazio, \u00e8 una societ\u00e0 calcistica italiana con sede nella citt\u00e0 di roma, sezione calcistica della polisportiva s.s. lazio. \nla societ\u00e0 podistica lazio fu fondata il 9 gennaio 1900 da un gruppo di giovani atleti guidati dal sottufficiale dei bersaglieri luigi bigiarelli. dopo aver esordito in divisa bianca, talvolta con scritta sociale azzurra sul petto, ai primi del novecento adott\u00f2 l'odierna tenuta di gioco biancoceleste, o la sua variante biancazzurra, mutuando i propri colori sociali dalla bandiera della grecia, patria delle olimpiadi. la lazio \u00e8 presente dal 6 maggio 1998 alla borsa di milano nell'indice ftse italia small cap: \u00e8 stata la prima societ\u00e0 calcistica italiana a quotarsi in borsa dove sono state successivamente ammesse anche la sua concittadina roma e la juventus.\nla lazio avvi\u00f2 l'attivit\u00e0 calcistica il 6 gennaio 1901, mentre l'affiliazione alla figc \u00e8 attestata almeno dal 1908 e l'istituzione ufficiale della sezione calcio \u00e8 datata 3 ottobre 1910. ha preso parte a 81 edizioni delle 92 disputate nella serie a a girone unico, disputando prima dell'avvento dello stesso (1929-30) tre finalissime nazionali. vanta nel proprio palmar\u00e8s 2 titoli di campione d'italia (1974 e 2000), 7 coppe italia, 5 supercoppe italiane e, in ambito internazionale, la coppa delle coppe 1998-99 e la supercoppa uefa 1999. la lazio \u00e8 il quinto club italiano e il ventottesimo europeo per numero di competizioni uefa vinte.\nla lazio \u00e8 anche uno dei membri dell'european club association (eca), organizzazione internazionale che ha sostituito il soppresso g-14 e rappresenta i club calcistici a livello europeo, riuniti in consorzio al fine di ottenere una tutela comune dei diritti sportivi, legali e televisivi di fronte alla fifa.la polisportiva s.s. lazio \u00e8 con le sue oltre 80 discipline la pi\u00f9 grande, nonch\u00e9 la pi\u00f9 antica, d'europa. alla stessa venne insignita il 2 giugno 1921 la benemerenza di ente morale.\n\n\n== storia ==\n\nla societ\u00e0 podistica lazio (solo dal 19 giugno 1926 rinominata societ\u00e0 sportiva lazio), fu fondata il 9 gennaio 1900 in piazza della libert\u00e0, nel rione prati di roma, da un gruppo di giovani atleti, con a capo il giovane sottoufficiale dei bersaglieri, oltre che atleta podista, luigi bigiarelli..\nla lazio, dopo gli esordi nel 1901, si affili\u00f2 alla fif almeno dal 1908 (costituendo ufficialmente la sezione calcistica il 3 ottobre 1910), partecip\u00f2 ai primi tornei federali dal 1910 (anno in cui si svolsero le prime edizioni laziali della terza categoria), e a partire dal 1912 cominci\u00f2 a disputare la prima categoria, ovvero la massima serie nazionale. il club romano, capitanato dal suo centrattacco sante ancherani, visse stagioni importanti nella prima parte degli anni dieci conquistando consecutivamente due campionati dell'italia meridionale, raggiungendo la finalissima del torneo nazionale in tre occasioni, senza per\u00f2 mai vincerlo, perdendo rispettivamente contro pro vercelli (1913) casale (1914) e genoa (1923).\nnel 1927 la lazio, grazie al decisivo intervento del generale della milizia fascista, giorgio vaccaro, all'epoca vicepresidente biancoceleste, fu l'unica societ\u00e0 capitolina a resistere alla volont\u00e0 del regime fascista di riunire tutte le squadre di roma in un unico club, quello che sarebbe poi diventato l'associazione sportiva roma.i biancocelesti parteciparono al primo campionato di serie a nel 1929 e guidati da silvio piola, storico centrattacco della nazionale, nonch\u00e9 il pi\u00f9 prolifico attaccante italiano di tutti i tempi, raggiunse il secondo posto nella stagione 1936-1937, andando a sfiorare quello che sarebbe stato il suo primo scudetto, e centrando il proprio miglior piazzamento in campionato antecedente alla seconda guerra mondiale; sempre nel 1937 la formazione capitolina, trascinata ancora una volta dalle reti di piola, conquista l'accesso alla finale di coppa dell'europa centrale in cui fu sconfitta nel doppio confronto dalla compagine ungherese del ferencv\u00e1ros.\nnel 1958 la lazio, guidata dall'ex calciatore biancoceleste fulvio bernardini, vince il suo primo trofeo ufficiale, conquistando la coppa italia. seguono due retrocessioni in serie b tra gli anni sessanta e gli anni settanta (1961 e 1971), prima del ritorno in massima serie.\nla \"spina dorsale\" di questa squadra, allestita dal presidente italoamericano umberto lenzini, era formata dal portiere felice pulici, dai difensori luigi martini, giancarlo oddi, sergio petrelli e giuseppe wilson, il capitano, dai centrocampisti mario frustalupi, franco nanni e luciano re cecconi, oltre che da vincenzo d'amico, renzo garlaschelli e giorgio chinaglia, bomber ed emblema di quell'undici guidato dall'indimenticato tecnico tommaso maestrelli. questa lazio, che al suo ritorno in massima serie si ritrova subito in lotta per lo scudetto, perso solamente all'ultima giornata, conquist\u00f2 l'anno successivo il suo primo titolo in serie a, nel campionato 1973-1974.subito dopo l'impresa compiuta dalla \"banda maestrelli\" con la vittoria del tricolore, la lazio dovette affrontare alcuni drammatici avvenimenti che segneranno in maniera profonda le stagioni a venire: l'omicidio di re cecconi, la scomparsa dopo lunga malattia di maestrelli, oltre all'improvviso trasferimento di chinaglia negli stati uniti, fecero s\u00ec che il valore della compagine romana scendesse precipitosamente di livello. negli anni ottanta il club capitolino \u00e8 coinvolto in due scandali per scommesse illecite, noti come totonero e totonero-bis. la lazio retrocede due volte in b (1980 e 1985) e sfiora la c nel 1986, salvandosi agli spareggi per la retrocessione.\nl'insediamento del finanziere romano sergio cragnotti, avvenuto nel 1992, cambia radicalmente la storia del club laziale e lo rilancia in campionato e nelle competizioni europee grazie ai suoi importanti investimenti che portarono i biancocelesti a primeggiare in italia e in europa. cragnotti batt\u00e9 ripetutamente tutti i record riguardo alle valutazioni del calciomercato, acquistando calciatori come juan sebasti\u00e1n ver\u00f3n e christian vieri, con i quali super\u00f2 di molto le cifre degli allora trasferimenti pi\u00f9 costosi del mondo, e successivamente del centravanti argentino hern\u00e1n crespo, acquisito quasi al prezzo doppio del centrocampista ver\u00f3n.\ntra la fine degli anni novanta e l'inizio degli anni duemila, sotto la guida dello svedese sven-g\u00f6ran eriksson, il club capitolino conquista due coppe italia (1998 e 2000), due supercoppe italiane (1998 e 2000), la coppa delle coppe (ultima edizione) e la supercoppa uefa del 1999, oltre allo scudetto del 2000. la coppa delle coppe 1999 \u00e8 il primo titolo europeo per la lazio, che nel 1998 aveva perso la coppa uefa contro l'inter.negli anni duemila, in seguito ad alcuni problemi finanziari del presidente cragnotti e della sua societ\u00e0, la cirio, il club rischia la bancarotta. nel luglio 2004 l'imprenditore romano claudio lotito acquista il club biancoceleste secondo un accordo con i vertici della controllante capitalia, riuscendo a salvare la societ\u00e0 dal fallimento grazie ad una transazione con l'agenzia delle entrate per la rateizzazione in 23 anni dei debiti accumulati dalla s.s. lazio con il fisco nel marzo 2005. nel 2006 la lazio \u00e8 coinvolta nello scandalo denominato calciopoli.sotto la presidenza lotito, i biancocelesti hanno ottenuto al 2020 due qualificazioni alla fase a gironi di uefa champions league e diverse partecipazioni alla coppa uefa/europa league, oltre alla vittoria di sei trofei. nel 2009 la lazio si \u00e8 aggiudicata, infatti, la coppa italia e, qualche mese dopo, la supercoppa italiana. nel 2013 fu vinta per la sesta volta la coppa italia, dopo il successo per 1-0 nella finale-derby contro la roma. nel 2017 la squadra biancoceleste mise in bacheca la supercoppa italiana e nel 2019 la settima coppa italia e la quinta supercoppa italiana.\n\n\n== cronistoria ==\n\n\n== colori e simboli ==\n\n\n=== colori ===\ni colori sociali della s.s. lazio sono il bianco e il celeste (o la sua variante azzurro), scelti in origine da sante ancherani, uno dei pionieri del club romano, per la loro delicatezza e signorilit\u00e0 e in seguito adottati stabilmente dal presidente fortunato ballerini in onore della grecia, patria delle olimpiadi; ballerini, infatti, era stato uno dei promotori dell'assegnazione alla citt\u00e0 di roma dei giochi della iv olimpiade del 1908 (poi disputati a parigi).per i colori della loro maglia (la prima versione bianca con la scritta \"lazio\" a caratteri azzurri sul petto, e successivamente a quarti bianchi e celesti), i giocatori della lazio sono soprannominati biancocelesti o anche biancazzurri.\n\n\n=== simboli ufficiali ===\n\n\n==== stemma ====\nil simbolo della s.s. lazio \u00e8 l'aquila, scelta in quanto emblema di potenza, vittoria e prosperit\u00e0, oltre che uno dei simboli delle legioni romane. inoltre, secondo la simbologia antica, l'aquila rappresenta la figura di zeus, principale divinit\u00e0 del pantheon ellenico.\nnel corso degli anni lo stemma della lazio ha subito varie modifiche: il primo vero logo ufficiale, ideato nel 1906, raffigurava uno scudo a strisce verticali bianche e celesti sul quale era posata un'aquila che artigliava un nastro sul quale campeggiava il nome della societ\u00e0.qualche stagione pi\u00f9 tardi comparir\u00e0 sul simbolo laziale la dicitura \"roma\", per poi essere modificato durante il ventennio per volont\u00e0 del regime mussoliniano. alla fine della dittatura lo stemma del club biancoceleste fu ridisegnato secondo lo stile originario.\nnel 1979, con l'arrivo delle moderne strategie di merchandising nel calcio italiano, anche la lazio, per mano del noto grafico piero gratton, cre\u00f2 un proprio logo, registrato presso l'ufficio italiano brevetti e marchi, ovvero una piccola aquila azzurra stilizzata, che comparve sulle maglie prodotte dal maglificio pouchain.il simbolo adottato a partire dal 1982 fino al 1987, realizzato da cesare benincasa e voluto dall'allora presidente laziale gian chiarion casoni, fu caratterizzato esclusivamente dalla figura dell'aquila stilizzata, rivista in una foggia pi\u00f9 lineare.\nlo stemma societario in uso, scaturito da un restyling del 1993, riprende lo stile di quelli originari: in esso domina l'aquila d'oro posata su uno scudo palato biancoceleste, recante il nome del club inscritto in una fascia superiore. tale emblema \u00e8 stato declinato in una versione speciale per il centenario della societ\u00e0, dal 9 gennaio 2000 al 9 gennaio 2001: all'interno dello scudo a bande bianche e celesti sovrastato dall'aquila era presente il numero 100 a caratteri aurei.\n\n\n==== inno ====\nl'inno ufficiale della lazio \u00e8 vola lazio vola, interpretato da toni malco e scritto insieme a claudio natili e silvio subelli. le sue note, solitamente, vengono lanciate durante il volo dell'aquila olympia e al termine della partita, precedute, in caso di vittoria della lazio, dal brano i giardini di marzo di lucio battisti.all'ingresso in campo, dall'inizio dell'era lotito, il brano scelto \u00e8, invece, inno alla lazio (ribattezzato dalla tifoseria so' gi\u00e0 du' ore) scritto e interpretato da aldo donati, primo inno realizzato per la lazio nel 1977, richiesto al cantautore romano dall'attrice e tifosa biancoceleste elena fabrizi, nota come la sora lella.\n\n\n==== mascotte ====\nalla fine degli anni novanta la lazio cre\u00f2 la sua prima mascotte ufficiale, skeggia, un aquilotto con la divisa biancoceleste e un pallone da calcio, divenuto poi anche il simbolo della scuola calcio del club capitolino.\ndal 2010 la societ\u00e0 romana ha adottato un'aquila che, dopo un sondaggio online tra i tifosi, ha battezzato col nome di olympia, e che richiama il ricordo della sua fondazione ispirata dagli ideali olimpici. prima di ogni gara casalinga, la mascotte viene fatta volare per qualche minuto all'interno dello stadio sotto il controllo dei propri falconieri, il cui capo \u00e8 stato dapprima lo spagnolo juan bernab\u00e8 e poi il fratello jos\u00e9 maria. il rapace, che vive all'interno del centro sportivo di formello, accompagna la squadra anche nel periodo del ritiro estivo.\n\n\n==== patrono ====\nla squadra biancoceleste \u00e8 la prima a poter vantare un\u2019icona santificale, ovvero sant\u2019aquila, la cui celebrazione avviene il giorno 8 luglio. l'iniziativa \u00e8 stata avanzata dall'avvocato gian luca mignogna con un articolo pubblicato il 27 giugno 2018 nel quale veniva presentato un lavoro di ricerca storica proprio su sant'aquila. l'idea \u00e8 stata poi accolta ufficialmente dal club attraverso un comunicato il 7 luglio successivo.\n\n\n== strutture ==\n\n\n=== stadio ===\n\nil primo impianto sportivo utilizzato dalla lazio fu il campo di piazza d'armi, prima di trasferirsi nel 1905 a villa borghese (parco dei daini, piazza di siena). l\u00ec gioc\u00f2 fino al 1913, quando un tiro dell'attaccante fernando saraceni i centr\u00f2 in pieno la vettura di una nobildonna: come punizione suo marito, il prefetto angelo annaratone, \"sfratt\u00f2\" i biancocelesti.\nin cerca di un nuovo stadio, i calciatori laziali si trasferirono prima al campo della farnesina e successivamente, dal 1914, allo stadio della rondinella (che sorgeva nell'area fra gli attuali stadio flaminio e palazzetto dello sport), dove giocarono fino al 1931, anche se la squadra romana sostenne gli allenamenti presso la rondinella fino al 1957.a quel punto la lazio, cos\u00ec come la roma, si divisero lo stadio nazionale, che a quei tempi aveva una capienza di circa 30.000 spettatori.nel 1953 entrambe le compagini capitoline si trasferirono allo stadio olimpico, dove tuttora disputano i loro match casalinghi. l'olimpico, situato nel foro italico, \u00e8 il pi\u00f9 grande stadio della capitale. oltre alle partite della lazio, ospita quelle dei rivali romanisti, occasionalmente quelle della nazionale di calcio italiana ed \u00e8 la sede delle finali della coppa italia. fu aperto per la prima volta nel 1937 e dopo la sua ultima ristrutturazione nel 2008, lo stadio ha una capacit\u00e0 di 70.634 posti a sedere. ha ospitato le olimpiadi del 1960, l'europeo di calcio del 1980, il mondiale di calcio 1990 e due finali di champions league, nel 1996 e nel 2009. in vista dei mondiali del 1990 che avrebbero visto l'olimpico come uno degli stadi ospitanti, l'impianto sub\u00ec opere di ristrutturazione, e per tale motivo nella stagione 1989-1990 entrambe le squadre romane giocarono le rispettive gare casalinghe allo stadio flaminio, utilizzato dalla lazio per le sue gare interne gi\u00e0 durante le annate 1961-1962 e 1967-1968.\n\n\n=== centro di allenamento ===\n\nil centro sportivo di formello \u00e8 situato nell'omonimo comune nell'area metropolitana di roma.\nfu costruito nella seconda met\u00e0 degli anni novanta per volont\u00e0 dell'allora presidente della lazio sergio cragnotti e fu inaugurato il 7 aprile del 1997.\n\nla squadra biancoceleste, che dalle sue origini svolgeva gli allenamenti sui campi di piazza d'armi, successivamente di villa borghese (parco dei daini, piazza di siena) e poi della farnesina, si trasfer\u00ec nel 1914 presso il suo primo, vero impianto sportivo, ovvero lo stadio della rondinella, e successivamente, dal 1957 e per quasi quarant'anni, utilizz\u00f2 gli impianti del centro sportivo di tor di quinto (ribattezzato il 30 aprile 1977 come centro sportivo \"tommaso maestrelli\", in memoria del compianto allenatore deceduto pochi mesi prima); usufruisce del centro sportivo di formello gi\u00e0 dalla stagione sportiva 1995-1996, come centro di allenamento quotidiano per i calciatori laziali.\ndal 1998 \u00e8 situata presso gli uffici del centro sportivo la sede ufficiale del club capitolino, anche se in un breve periodo (dal 2001 al 2004), la sede fu spostata nel centro di roma prima in via augusto valenziani 10 e poi in via borgognona 47, per essere di nuovo trasferita in maniera definitiva nell'attuale s.s. lazio training center.\n\n\n== societ\u00e0 ==\nla sezione calcistica laziale, fondata il 9 gennaio 1900 come associazione polisportiva con il nome societ\u00e0 podistica lazio, dal 27 aprile 1967 \u00e8 una societ\u00e0 per azioni con la denominazione ufficiale societ\u00e0 sportiva lazio, assunta fin dal 19 giugno 1926. la societ\u00e0, avente sede legale in via di santa cornelia 1000 a formello (roma) e iscritta alla camera di commercio di roma, risulta avere, al 2023, 164 dipendenti e un capitale sociale di 40 643 346,60 euro suddiviso in 67 738 911 azioni ordinarie del valore nominale di 0,60 euro ciascuna.dal 19 giugno 2004 il club \u00e8 controllato dall'imprenditore italiano claudio lotito. questo controllo di lotito sulla lazio \u00e8 esercitato tramite la societ\u00e0 italiana lazio events s.r.l., proprietaria del club biancoceleste con il 67,04% del capitale e, a sua volta, detenuta da tre societ\u00e0 italiane (linda s.r.l. al 40,00%, s.n.a.m. lazio sud s.r.l. al 40,00% e bona dea s.r.l. al 20,00%) appartenenti per intero a claudio lotito. il rimanente capitale azionario del 32,96% \u00e8 detenuto da azionisti diffusi aventi tutti una quota di azioni inferiore al 2% e tra i quali vi \u00e8, ad esempio, la mediolanum gestione fondi sgrpa con l'1,58% o la svizzera banca del sempione sa con lo 0,60%.la lazio, presente dal 6 maggio 1998 alla borsa di milano nell'indice ftse italia small cap (codice isin: it0003621783 - codice alfanumerico: ssl), \u00e8 stata la prima societ\u00e0 calcistica italiana a quotarsi in borsa, dove sono state successivamente ammesse anche la sua concittadina roma e la juventus.\nla societ\u00e0 biancoceleste \u00e8 inoltre la capogruppo del \"gruppo s.s. lazio s.p.a.\", del quale fanno parte anche le seguenti controllate: s.s. lazio marketing & communication s.p.a. (al 100%) che si occupa delle attivit\u00e0 pubblicitarie, di merchandising, del marchio e delle attivit\u00e0 immobiliari; s.s. lazio women 2015 a r.l. (al 100%) che si occupa delle attivit\u00e0 tecnico-sportive e di gestione dei diritti di broadcasting relative alla squadra di calcio femminile.il brand lazio, secondo il report della societ\u00e0 di consulenza globale per la valutazione dei marchi, l'inglese brand finance, nel 2023 \u00e8 al sesto posto in italia e al quarantacinquesimo nel mondo, con un valore di 112 milioni di euro e un rating a+.il club \u00e8 membro ordinario dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\nil governo societario della societ\u00e0 sportiva lazio s.p.a., al 2023, prevede un sistema di amministrazione dualistico con una ripartizione di competenze tra l'assemblea degli azionisti, il consiglio di gestione e il consiglio di sorveglianza, adottato il 30 ottobre 2004. il club \u00e8 l'unica societ\u00e0 di calcio italiana di vertice ad assumere questa forma di gestione societaria, anzich\u00e9 i sistemi tradizionale o monistico. il consiglio di gestione \u00e8 composto da due membri, nominati dall'assemblea degli azionisti e indicati dalla societ\u00e0 controllante lazio events s.r.l.; claudio lotito, a cui \u00e8 riferibile la propriet\u00e0, ricopre la carica di presidente del consiglio di gestione, assunta nel 2004 con l'allora acquisto del club. il consiglio di sorveglianza \u00e8 composto invece da cinque membri sempre indicati da lazio events, dei quali alberto incollingo assume il ruolo di presidente. la societ\u00e0 di revisione, scelta anch'essa dagli azionisti quale organo esterno di riesame dei conti, \u00e8 l'azienda deloitte & touche s.p.a..dal sito internet ufficiale della societ\u00e0.\n\n\n=== sponsor ===\ndi seguito l'elenco degli sponsor tecnici della s.s. lazio.\n\n\n=== sedi sociali e campi di gioco ===\ndi seguito l'elenco delle sedi sociali e dei campi di gioco utilizzati dalla s.s. lazio nel corso della sua storia.\n\n\n=== impegno nel sociale ===\nla lazio \u00e8 una societ\u00e0 attiva nel campo sociale e degli aiuti umanitari, tramite numerosi sezioni della polisportiva che ogni anno organizza anche eventi speciali per sostenere diverse associazioni, tra cui la so.spe, esibendone anche il logo sulle maglie nella stagione 2007-2008, e quella intitolata alla memoria del giovane tifoso laziale gabriele sandri, il cui logo \u00e8 apparso sulle maglie del club durante la partita di campionato lazio-parma del 6 novembre 2011.nell'annata 2008-2009, la lazio, sempre attraverso una campagna di sponsorizzazione, ha promosso insieme all'industria alimentare algida una raccolta fondi per le popolazioni vittime del terremoto che nel 2009 ha sconvolto l'abruzzo.\nla s.s. lazio calcio, dopo aver adottato nel 2010 l'aquila olympia, ha deciso di intraprendere al fianco dell'a.r.f., un'associazione per la tutela e soccorso degli animali operante nel lazio, una campagna di sensibilizzazione anti-bracconaggio e la raccolta di donazioni in favore del progetto di protezione e cura dei rapaci.la societ\u00e0 biancoceleste, attraverso slogan e messaggi presenti sulle maglie da gioco dei propri calciatori, si \u00e8 spesso schierata riguardo tematiche ed eventi sociali come la lotta al razzismo (slogan \u201cno racism\u201d e \u201cwe love football, we fight racism\u201d, rispettivamente nel 2012 e nel 2013), la lotta al terrorismo (scritta \u201cje suis charlie\u201d nel 2015), la lotta alle mafie (slogan \"libera\" nel 2017), oltre che messaggi di commemorazione per le vittime dei terremoti (\"noi con voi\" e \"i love norcia\" nel 2016).il club laziale, nel settembre 2019, diventa il primo football club plastic free italiano grazie all'accordo di partnership commerciale siglato con filette prime water, abbandonando l\u2019uso della plastica monouso per la difesa della salute e nella lotta contro l\u2019inquinamento. l'impegno della lazio per la sostenibilit\u00e0 e il rispetto per l\u2019ambiente \u00e8 ribadito anche nel luglio 2021 quando, insieme allo sponsor tecnico macron, viene presentata la nuova maglia biancoceleste realizzata con tessuto tecnologico ed ecologico proveniente da plastica riciclata.a giugno 2020, durante un periodo storico segnato dalla pandemia di covid-19, la lazio avvia il progetto \"tu non sarai mai sola\", un\u2019iniziativa a sostegno delle tante attivit\u00e0 poste in essere dalla croce rossa italiana, relative all\u2019emergenza \u2018fase 2\u2019 covid-19, per le fasce di popolazioni pi\u00f9 vulnerabili. \ntale iniziativa consiste nell'inviare una foto e con l\u2019acquisto da parte della lazio di una sagoma, posta su un seggiolino a scelta per tutte le partite delle aquile che si disputeranno a porte chiuse allo stadio olimpico di roma. il club laziale devolver\u00e0 alla cri una parte del ricavato dalla vendita delle sagome. a dicembre dello stesso anno, il club capitolino contribuisce al progetto \"stop the waste\" promosso dal world food programme, agenzia delle nazioni unite che si occupa di assistenza alimentare, con lo scopo di fronteggiare lo spreco alimentare e lenire le sofferenze di chi \u00e8 malnutrito.nel gennaio 2021 il club romano ufficializza la partnership con la nazionale dei sacerdoti, unione che vedr\u00e0 la lazio portare messaggi di speranza e di aiuti in tutto il mondo attraverso le competizioni disputate dalla sele\u00e7ao sacerdoti, che indosser\u00e0 i colori biancocelesti quale simbolo di unione tra i comuni valori sportivi e sociali di cui entrambe le realt\u00e0 si fanno portatrici.il 23 febbraio 2021, nell'anno del centenario della costituzione in ente morale della societ\u00e0 biancoceleste, viene inaugurata la nascita della onlus fondazione s.s. lazio 1900, presidenziata dall'ex canottiera gabriella bascelli, sulla base di specifica delibera del consiglio generale della polisportiva s.s. lazio, per promuovere attraverso iniziative sportive e culturali stili di vita centrati sulla salute e il rispetto per l'ambiente, l\u2019inclusione e integrazione sociale contro ogni forma di discriminazione ed emarginazione, oltre al welfare di comunit\u00e0 con diffusione di attivit\u00e0 culturali di interesse sociale e con finalit\u00e0 educativa.\n\n\n=== settore giovanile ===\nil settore giovanile della lazio vede a capo dell'organigramma enrico lotito, figlio del patron biancoceleste claudio, il quale si occupa di tutto il vivaio delle aquile in veste di direttore generale. altra figura apicale \u00e8 quella di fabrizio fratini, assistito nel suo lavoro dall'olandese joop lensen, gi\u00e0 responsabile dell'academy \"roberto lovati\", nella gestione della scuola calcio e delle squadre agonistiche sino alla categoria under-17.nel corso dei decenni il vivaio laziale ha da sempre cresciuto numerosi giocatori che hanno contribuito notevolmente all'accrescimento tecnico della prima squadra, dai primi anni di attivit\u00e0 del club fino a oggi: negli anni settanta la lazio \u00e8 formata da elementi usciti dalle squadre giovanili (da d'amico a giordano, fino a manfredonia, agostinelli e tassotti), e negli anni ottanta il vivaio laziale ha formato giocatori come paolo di canio e valerio fiori, fino ad arrivare alla met\u00e0 degli anni novanta, quando dalla formazione primavera sono arrivati in prima squadra marco di vaio, flavio roma ma soprattutto alessandro nesta, divenuto uno dei simboli della societ\u00e0 romana nonch\u00e9 il capitano biancoceleste pi\u00f9 vincente della storia. negli anni duemila si \u00e8 imposto in prima squadra lorenzo de silvestri, mentre nel decennio seguente si fanno notare danilo cataldi e alessandro murgia.\nla lazio ha al suo attivo cinque vittorie nel campionato primavera (1975-76, 1986-87, 1994-95, 2000-01, 2012-13), tre in coppa italia primavera (1978-79, 2013-14, 2014-15). e una in supercoppa primavera (2014). tuttavia gli aquilotti non sono mai riusciti nell'impresa di aggiudicarsi il prestigioso torneo di viareggio, pur arrivando a disputare la finale in quattro occasioni.\n\n\n== diffusione nella cultura di massa ==\nla partita di campionato lazio-foggia (0-0) del 28 agosto 1993, prima giornata del campionato di serie a 1993-1994, fu il primo posticipo della massima serie a essere trasmesso in televisione.nello spettacolo sono stati molti gli artisti che si sono avvicinati ai colori biancocelesti, e uno dei pi\u00f9 accesi sostenitori \u00e8 stato l'indimenticabile mario riva, storico presentatore de il musichiere, durante il quale lo stesso riva vantava in pi\u00f9 occasioni il suo essere laziale, creando simpatici siparietti con il pubblico e gli ospiti. alla fine degli anni cinquanta il popolare show-man fu elevato alla dignit\u00e0 di consigliere onorario della lazio dall'allora presidente siliato.\n\nin ambito cinematografico si trovano vari riferimenti alla lazio, come ad esempio in il tifoso, l'arbitro e il calciatore (1982), ultr\u00e0 (1991), tifosi (1999), l'allenatore nel pallone (1984) e l'allenatore nel pallone 2 (2008), nella quale vi \u00e8 un cameo del presidente claudio lotito nel ruolo di se stesso. altre citazioni nelle commedie quali mi faccia causa (1984), vacanze in america (1984) e anni 90 - parte ii (1993), caterina va in citt\u00e0 di paolo virz\u00ec (2003), nella cui soundtrack \u00e8 presente anche l'inno biancoceleste vola lazio vola, gli ultimi saranno ultimi di massimiliano bruno (2015) e in nove lune e mezza di michela andreozzi (2017).\nla lazio compare in varie fiction televisive, come nella sesta stagione della serie di un medico in famiglia e nella terza de i cesaroni; nell'undicesimo episodio di quest'ultima fiction, girato in gran parte all'interno del centro sportivo di formello.\nimportante citazione della squadra romana \u00e8 presente anche in letteratura, nel libro mangia, prega, ama - una donna cerca la felicit\u00e0 (2006), autobiografia della scrittrice statunitense elizabeth gilbert, la quale racconta che durante la sua permanenza a roma viene accompagnata allo stadio dall'amico luca spaghetti, commercialista capitolino di fede laziale, ad assistere a due gare delle aquile, contro sparta praga e bologna e altre partite le ha vissute guardandole in televisione sempre in compagnia del suo amico luca. nelle pagine del best seller la gilbert parla della passione per i colori biancocelesti che le ha trasmesso spaghetti, anche se per il film mangia prega ama (2010) la produzione decide che, contrariamente a quanto raccontanto nel romanzo, la scrittrice, interpretata da julia roberts, dovesse essere una simpatizzante romanista.la lazio \u00e8 entrata a far parte anche del mondo della musica. sono state dedicate alla squadra capitolina numerose canzoni come e vola l'aquila e notti biancazzurre di toni malco, la pi\u00f9 bella di tutte quante e quant'\u00e8 bello esse laziali di aldo donati, caput mundi di enrico lenni e cent'anni insieme, brano composto da vari autori in occasione del centenario della societ\u00e0 romana e interpretato tra gli altri da edoardo guarnera, pino insegno e mino reitano, simpatizzante laziale, oltre ai noti \"cantori\" biancocelesti donati, lenni e malco. \nanche la cantautrice e attrice roberta faccani, pronipote di augusto faccani, calciatore della lazio nei primi anni del novecento, dedica alla squadra biancoceleste il singolo lazio generazione, cos\u00ec come ha fatto fabio melis con la sua nati per vincere. inoltre, il singolo \u00e8 gi\u00e0 domenica della band italiana degli statuto \u00e8 stato dedicato alla memoria di gabriele sandri, tifoso laziale scomparso tragicamente l'11 novembre 2007.\n\n\n== allenatori e presidenti ==\n\n\n=== allenatori ===\n\nsono 69 gli allenatori ad avere avuto a tutt'oggi la conduzione tecnica della lazio, tra cui due hanno ricoperto il ruolo di direttore tecnico, sei hanno assunto tale incarico oltre esser stati sulla panchina biancoceleste come allenatori e quattro hanno ricoperto il ruolo di allenatore-giocatore.\nfino a tutto il secondo decennio del xx secolo non esisteva un sistema dettagliato di allenamento in preparazione degli incontri di campionato.\nin pratica i giocatori \u2013 atleti, studenti e lavoratori \u2013 avevano l'abitudine di ritrovarsi al campo di piazza d'armi prima e allo stadio della rondinella poi per gli allenamenti, consistenti in partitelle e corse di velocit\u00e0 e/o resistenza, spesso sotto il coordinamento del capitano della squadra.\nil primo vero allenatore della storia laziale, a parte i pionieri bruto seghettini e sante ancherani, fu l'italiano guido baccani, alla guida della squadra dal 1906, il quale introdusse innovazioni dal punto di vista tattico e di strategie.\nbaccani allen\u00f2 la formazione biancoceleste quasi per un ventennio fino al 1924, quando entr\u00f2 a far parte della commissione tecnica della nazionale azzurra.\na vantare il mandato tecnico pi\u00f9 lungo \u00e8 tuttora proprio guido baccani, rimasto al timone della squadra per 18 stagioni, compresi gli anni in cui le attivit\u00e0 erano sospese a causa della prima guerra mondiale, dal 1906-07 al 1923-24.\nsia il numero di stagioni consecutive che quello totale sono record per i tecnici del club romano.\nsimone inzaghi vanta il primato complessivo di panchine ufficiali (251), mentre quello di trofei vinti con il club (7 con le aquile) appartiene al tecnico svedese sven-g\u00f6ran eriksson.\n\nda menzionare anche tommaso maestrelli, il principale artefice del primo scudetto biancoceleste, scomparso nel 1976 poco dopo aver condotto la lazio alla salvezza, fulvio bernardini, tecnico negli anni cinquanta e sessanta che nel 1958 regal\u00f2 ai laziali la prima vittoria di un trofeo ufficiale, ossia la coppa italia, ed eugenio fascetti che, nonostante non abbia vinto alcun titolo, rimarr\u00e0 nel cuore dei tifosi laziali insieme ai componenti della squadra da lui guidata nella stagione 1986-87, i cosiddetti eroi del -9, i quali ottennero un'insperata salvezza agli spareggi dopo essere partiti con nove punti di penalizzazione nel campionato cadetto.\ndal 1\u00ba luglio 2021 l'allenatore della prima squadra \u00e8 maurizio sarri.\n\n\n=== presidenti ===\n\na partire dalla fondazione del club a oggi, alla guida della lazio si sono avvicendati 34 presidenti, di cui 4 hanno svolto anche il ruolo di commissario straordinario e uno ad interim. il primo presidente del club pi\u00f9 antico della capitale fu il cavalier giuseppe pedercini.\nla presidenza pi\u00f9 longeva \u00e8 appannaggio di claudio lotito, alla guida del club ininterrottamente dal 19 luglio 2004, quando tramite la sua \"lazio events s.r.l.\" acquista il 26,969% del capitale sociale, salvando il sodalizio romano da una situazione che l'avrebbe condotto a un inevitabile fallimento. sergio cragnotti, presidente dal 1992 al 1994 e poi dal 1998 al 2003, vanta il palmar\u00e8s pi\u00f9 ampio nella storia della societ\u00e0 con 7 trofei complessivi: di questi, rispettivamente 6 durante la sua presidenza effettiva e uno durante l'interregno di dino zoff.\n\nda ricordare umberto lenzini, soprannominato dai tifosi pap\u00e0 lenzini, presidente del primo scudetto biancoceleste nel campionato 1973-74, leonardo siliato, in carica quando la lazio conquist\u00f2 il suo primo trofeo ufficiale, ovvero la coppa italia 1958, e fortunato ballerini, alla testa dell'originaria societ\u00e0 podistica lazio per 18 anni (1904-1922) e al cui mandato si deve, il 3 ottobre 1910, l'istituzione ufficiale della sezione calcistica biancoceleste.\n\n\n== calciatori ==\n\na partire dalla fondazione del club a oggi, hanno vestito la maglia della lazio oltre 800 calciatori, in gran parte italiani; alcuni di questi hanno militato nella nazionale italiana.\ntra i calciatori italiani di rilievo sono annoverati sante ancherani, uno dei pionieri della sezione calcio della polisportiva biancoceleste nonch\u00e9 primo capitano e allenatore laziale, fulvio bernardini, primo calciatore della lazio, romano di nascita e proveniente dal centro-sud, a essere convocato in nazionale, i fratelli saraceni, fernando e luigi, pochi tra i tanti giocatori nella storia del calcio italiano ad aver indossato nel corso della loro carriera la maglia di una sola societ\u00e0, quella biancoceleste in tal caso, ezio sclavi, anfilogino guarisi, detto fil\u00f2, campione del mondo nel 1934, oltre a silvio piola, vero e proprio giocatore simbolo degli anni trenta e anni quaranta con la maglia della lazio e della nazionale azzurra, con la quale ha vinto un mondiale (1938), enrique flamini, divenuto anche allenatore e dirigente sia a livello giovanile che di prima squadra, aldo puccinelli e leandro remondini.\n\naltro celebre calciatore ad aver scritto la storia del club romano, di cui \u00e8 diventato una vera e propria bandiera, \u00e8 stato roberto lovati, portiere e capitano della squadra tra gli anni cinquanta e anni sessanta, colui che ha raccolto l'eredit\u00e0 di lucidio sentimenti iv, e successivamente tecnico e dirigente, sia delle giovanili che della prima squadra. in quegli anni cos\u00ec difficili per i colori biancocelesti spiccano le doti tecniche di calciatori come paolo carosi, francesco janich, nello governato, diego zanetti ed arrigo dolso, mentre negli anni settanta, con la chiusura della frontiere, nella lazio militarono giocatori del calibro di giorgio chinaglia, vincenzo d'amico, mario frustalupi, renzo garlaschelli, luigi martini, franco nanni, giancarlo oddi, sergio petrelli, felice pulici, luciano re cecconi e giuseppe wilson, recordman di presenze con la fascia da capitano al braccio, tutti protagonisti della vittoria dello scudetto del '74.\nnegli anni ottanta si distinsero bruno giordano, lionello manfredonia, gabriele podavini, domenico caso, giuliano fiorini, angelo gregucci, raimondo marino e paolo di canio.\n\ndurante gli anni novanta svariati calciatori hanno registrato presenze nella nazionale italiana, tra cui pierluigi casiraghi, luca marchegiani e giuseppe signori, tutti e tre protagonisti al mondiale del 1994, roberto cravero, roberto di matteo, giuseppe favalli, primatista di titoli vinti con la maglia delle aquile (8 in 12 stagioni), roberto mancini, paolo negro, alessandro nesta e giuseppe pancaro, quest'ultimi cinque campioni d'italia nella stagione 1999-2000, oltre a christian vieri, autore del primo dei due gol che regalarono alla lazio la vittoria della coppa delle coppe 1998-99. negli anni duemila si distinsero anche simone inzaghi, con 9 stagioni all'attivo da calciatore e recordman di presenze come allenatore biancoceleste in 6 stagioni, massimo oddo e angelo peruzzi, entrambi campioni del mondo 2006, oltre a tommaso rocchi, bomber laziale per ben 9 stagioni. agli anni duemiladieci sono legati invece i nomi del centrocampista marco parolo e del centravanti ciro immobile.\ntra i giocatori non italiani ad aver vestito la maglia della lazio nel corso dei decenni si segnalano salvador gualtieri, arne selmosson, vice-campione al mondiale del 1958 con la nazionale svedese, humberto tozzi, juan carlos morrone, batista, mediano della sele\u00e7\u00e3o che prese parte al mondiale del 1982, michael laudrup, fantasista danese vincitore con la sua nazionale della confederations cup del 1995, e rub\u00e9n sosa, attaccante uruguaiano che con la celeste ha vinto due edizioni della copa am\u00e9rica (1987 e 1995).\nnegli anni novanta furono molti i calciatori stranieri in maglia laziale: fra i tanti da citare sono i tedeschi karl-heinz riedle, vincitore del mondiale del 1990 giocato in italia, e thomas doll, vice-campione continentale all'europeo del 1992, l'inglese paul gascoigne, talentuoso centrocampista noto anche per le sue vicende extra-calcistiche, l'olandese aron winter, campione continentale all'europeo del 1988, il croato alen bok\u0161i\u0107, il ceco pavel nedv\u011bd, insignito del pallone d'oro nel 2003, il portoghese s\u00e9rgio concei\u00e7\u00e3o, il cileno marcelo salas, gli argentini jos\u00e9 chamot, mat\u00edas almeyda, diego simeone e juan sebasti\u00e1n ver\u00f3n ed i serbi sini\u0161a mihajlovi\u0107 e dejan stankovi\u0107. negli anni duemila si distinsero invece l'argentino hern\u00e1n crespo, ovvero il calciatore pi\u00f9 pagato nella storia del club, il brasiliano c\u00e9sar, l'olandese jaap stam ed il macedone goran pandev. agli anni duemiladieci sono legati invece i nomi del centravanti tedesco miroslav klose, campione del mondo con la germania nel 2014, del laterale bosniaco senad luli\u0107, del centrocampista serbo sergej milinkovi\u0107-savi\u0107 e del centrocampista spagnolo luis alberto. il romeno \u0219tefan radu, primatista di presenze, ha vestito la maglia biancoceleste per 16 stagioni (dal 2008 al 2023).\nnel massimo campionato vinsero il titolo di capocannoniere silvio piola (1936-1937 e 1942-1943), giorgio chinaglia (1973-1974), bruno giordano (1978-1979), giuseppe signori (1992-1993, 1993-1994, 1995-1996), hern\u00e1n crespo (2000-2001) e ciro immobile (2017-2018, 2019-2020, 2021-2022).\n\n\n=== capitani ===\nsono 57 i giocatori che hanno indossato la fascia di capitani della lazio.\nil periodo pi\u00f9 lungo con la fascia di capitano della squadra laziale \u00e8 stato quello di ancherani, con dieci stagioni dal 1901 al 1907 e dal 1908 al 1912. l'attuale capitano biancoceleste \u00e8 il centravanti italiano ciro immobile.\n\n\n=== maglie ritirate ===\n12 - curva nord\n\n\n=== contributo alle nazionali di calcio ===\nil primo giocatore della lazio a essere convocato in nazionale \u00e8 stato fulvio bernardini in occasione dell'incontro amichevole del 22 marzo 1925 contro la francia, vinto nettamente dagli azzurri per 7-0. bernardini, nella sua carriera in nazionale, ha fatto parte anche della spedizione olimpica del 1928, conquistando la medaglia di bronzo.\nsuccessivamente, in occasione della coppa internazionale 1931-1932, venne chiamato a vestire la maglia della nazionale lo storico capitano ezio sclavi, uno dei pi\u00f9 grandi portieri dell'epoca, e nell'edizione 1933-35 fecero parte della vittoriosa compagine azzurra anche l'oriundo guarisi e il bomber piola.\nnel 1934, in occasione dei mondiali, fu ancora convocato fil\u00f2 guarisi, mentre la competizione mondiale del 1938, vinta dalla nazionale italiana, vide come assoluto protagonista silvio piola. due anni prima, in occasione dei giochi olimpici di berlino, nella vincente spedizione azzurra erano presenti due calciatori biancocelesti, ovvero i centrocampisti baldo e gabriotti.\ngli anni quaranta rappresentarono un periodo difficile nella storia della lazio, difatti francesco antonazzi \u00e8 stato l'unico ad essere chiamato in nazionale durante quel decennio in occasione dei giochi olimpici di londra. tuttavia negli anni cinquanta fecero parte della spedizione per i mondiali brasiliani del 1950 alcuni calciatori biancocelesti, quali furiassi, remondini e sentimenti iv.per ben 24 anni nessun biancoceleste ha preso parte alle spedizioni della nazionale maggiore in occasione di competizioni ufficiali.\nspezzarono il digiuno delle convocazioni tre simboli della lazio fresca vincitrice del primo scudetto della sua storia nel 1974, quali il bomber chinaglia, il centrocampista re cecconi e il difensore wilson, chiamati dall'allora commissario tecnico ferruccio valcareggi per la spedizione mondiale. nel 1978, in vista dei mondiali, lionello manfredonia \u00e8 stato l'unico rappresentante laziale nella compagine azzurra.\ndopo circa 16 anni dall'ultima presenza di giocatori biancocelesti con la maglia azzurra in competizioni ufficiali, complice un periodo particolarmente difficile per le sorti del club romano come quello vissuto negli anni ottanta, la lazio diede alla nazionale tre elementi, come casiraghi, marchegiani e signori, chiamati a far parte della spedizione azzurra ai mondiali statunitensi del 1994, persi in finale contro il brasile ai calci di rigore. due anni dopo le convocazioni (e questa volta per gli europei del 1996) furono per di matteo, fuser e nesta, oltre a casiraghi.tra il 1996 e il 2002, a parte il campionato europeo del 2000, quando fu convocato insieme a negro, alessandro nesta, capitano pi\u00f9 vincente della storia biancoceleste, \u00e8 stato l'unico calciatore della lazio a essere annesso alle spedizioni della nazionale maggiore, cos\u00ec come roberto baronio, unico rappresentante laziale alle olimpiadi di sydney.\nl'europeo 2004 rappresenta la competizione durante la quale la compagine azzurra presenta il maggior numero di giocatori laziali, ben cinque: corradi, favalli, fiore, oddo e peruzzi. questi ultimi due hanno fatto parte anche della compagine azzurra che nella notte berlinese conquista la coppa del mondo 2006.in occasione delle olimpiadi di pechino del 2008 sono stati convocati i due biancocelesti de silvestri e rocchi, quest'ultimo come \"fuori quota\".\ncandreva e marchetti sono stati rappresentanti laziali con la casacca azzurra in occasione della confederations cup 2013; mentre per i mondiali del 2014, \u00e8 stato convocato il solo candreva. quest'ultimi due, insieme a parolo, hanno fatto parte della spedizione azzurra in occasione dell'europeo del 2016.\nacerbi ed immobile sono gli ultimi calciatori della formazione romana ad essere convocati in una spedizione azzurra, in occasione del vittorioso europeo 2020.\n\noltre ai calciatori che hanno vinto titoli con la maglia della nazionale italiana, sono da menzionare miroslav klose, convocato dalla nazionale tedesca in occasione del successo nei mondiali 2014, arne selmosson, secondo con la nazionale svedese ai mondiali del 1958, e gli argentini pedro troglio e lucas biglia, vice campioni del mondo con la maglia dell'albiceleste rispettivamente nel 1990 e 2014.\nil profeta hernanes ha invece dato il suo contributo al trionfo della nazionale brasiliana in confederations cup 2013.\nin occasione delle olimpiadi di rio del 2016, felipe anderson ha avuto l'onore di ricevere la medaglia d'oro avendo fatto parte della vincente spedizione della nazionale olimpica brasiliana.\n\n\n== palmar\u00e8s ==\n\n\n=== competizioni nazionali ===\n campionato italiano: 2 1973-1974, 1999-2000 coppa italia: 7 1958, 1997-1998, 1999-2000, 2003-2004, 2008-2009, 2012-2013, 2018-2019 supercoppa italiana: 5 1998, 2000, 2009, 2017, 2019\n\n\n=== competizioni internazionali ===\n coppa delle coppe: 1 1998-1999 supercoppa uefa: 1 1999\n\n\n=== altre competizioni ===\n coppa delle alpi: 1 1971serie b: 1 1968-1969\n\n\n=== competizioni giovanili ===\n\na livello giovanile, la squadra primavera della lazio \u00e8 una delle formazioni pi\u00f9 importanti e titolate, avendo conquistato 5 campionati primavera, essendo cos\u00ec la quarta squadra con pi\u00f9 scudetti giovanili, 3 coppe italia primavera e una supercoppa primavera. anche le squadre di altre categorie hanno ottenuto nel corso degli anni vari successi sia a livello nazionale, soprattutto con le formazioni berretti (1), under-17 (2), under-15 (3), pulcini (1) e in passato juniores (1), sia in campo internazionale, con la formazione primavera trionfante nel trofeo internazionale karol wojtyla in sei occasioni, detenendo cos\u00ec il record di vittorie del torneo, oltre a quella degli allievi, vincitrice del torneo internazionale carlin's boys di sanremo, del torneo internazionale citt\u00e0 di gradisca - trofeo nereo rocco e della scirea cup.\n\n\n== statistiche e record ==\n\n\n=== partecipazione ai campionati ===\nin 106 stagioni sportive a partire dall'esordio a livello nazionale il 3 novembre 1912, inclusi 10 campionati di prima categoria nazionale e 3 di divisione nazionale, oltre a 1 di prima divisione.\n\n\n=== statistiche di squadra ===\nin 106 stagioni sportive a partire dall'esordio a livello nazionale, risalente al 3 novembre 1912, la lazio ha disputato 94 campionati di massima serie (81 campionati di serie a, 10 di prima categoria nazionale e 3 di divisione nazionale), mentre per una volta ha partecipato al campionato di prima divisione sud (1926-27) e per 11 volte a quello di serie b (1961-62, 1962-63, 1967-68, 1968-69, 1971-72, 1980-81, 1981-82, 1982-83, 1985-86, 1986-87, 1987-88). i biancocelesti hanno terminato il campionato a girone unico 2 volte primi, 4 volte secondi e 7 volte terzi. in 81 stagioni sportive disputate dalla lazio nel massimo campionato a girone unico ha, dunque, terminato il torneo sul podio nel 16,05% dei casi. inoltre hanno completato il campionato di massima serie con il miglior attacco del torneo in 5 occasioni, mentre per 4 volte \u00e8 stata quella laziale la miglior difesa. dall'avvento del girone unico la lazio \u00e8 stata 2 volte campione d'inverno (1936-37, 1973-74).\nla lazio \u00e8 la sesta societ\u00e0 italiana sia per numero di partecipazioni (81) nel campionato di serie a sin dal 1929, anno dell'istituzione del torneo a girone unico, sia nella classifica perpetua della serie a dal 1929, dietro a juventus, inter, milan, roma e fiorentina. al 4 giugno 2023, dei 2738 incontri nella massima serie, 1058 sono state le vittorie dei biancocelesti, 793 i pareggi e 887 le sconfitte, con 3845 gol segnati e 3405 subiti. risulta essere al settimo posto per numero di partecipazioni (31) alle competizioni internazionali uefa. la lazio \u00e8 inoltre quarta in italia, dietro juventus, milan e inter, per numero di trofei ufficiali vinti.\nquella delle aquile \u00e8 la formazione italiana ad aver disputato il maggior numero di finalissime nazionali (3 volte, pi\u00f9 specificatamente nelle stagioni 1912-13, 1913-14 e 1922-23) ovvero gli incontri che, prima dell'istituzione del campionato a girone unico, mettevano di fronte le compagini campioni del girone nord e quello sud per decidere la squadra campione d'italia.\n\u00e8 stata la quarta squadra italiana, dopo torino, juventus e napoli (e successivamente ai biancocelesti anche l'inter), ad aver conquistato, nella stagione 1999-00, il double, ovvero la conquista nello stesso anno di campionato e coppa nazionale.\nin base alle partite ufficiali finora disputate, la vittoria della lazio con il pi\u00f9 ampio scarto \u00e8 il 13-1 inflitto alla pro roma il 10 novembre 1912. la sconfitta con il pi\u00f9 ampio scarto, invece, \u00e8 l'8-1 rimediato nella stagione 1933-34 in trasferta contro l'ambrosiana-inter.\nla squadra biancoceleste detiene il record assoluto di vittorie fatte registrare in una sola giornata, con 3 successi ottenuti in occasione del campionato interregionale centro-sud vinto il 7 giugno 1908, quando sconfisse in mattinata il lucca fc, nel primo pomeriggio la spes livorno e successivamente la virtus juventusque in finale.\n\n\n=== statistiche individuali ===\na livello individuale il difensore romeno \u0219tefan radu, \u00e8 il giocatore che detiene il record di presenze in maglia biancoceleste con 427 gare giocate in 16 stagioni (2008-2023). seguono giuseppe favalli con 401 partite disputate in 12 stagioni (1992-2004) e giuseppe wilson con 392 presenze in 11 stagioni (1969-1980). il record di partite giocate da un portiere \u00e8 di luca marchegiani, con i 339 incontri disputati in 10 stagioni (1993-2003), seguito da idilio cei con 287 gare in altrettante annate (1958-1968) ed angelo peruzzi con 226 partite disputate in 7 stagioni (2000-2007).\nradu detiene anche il record di partite giocate nei campionati nazionali, con 349 presenze. seguono aldo puccinelli (13 stagioni, dal 1940 al 1943 e dal 1945 al 1955) e wilson rispettivamente con 339 e 324 presenze.\nil giocatore pi\u00f9 presente nelle competizioni europee \u00e8 il difensore italiano paolo negro a quota 64, seguito da favalli e senad luli\u0107, entrambi con 58 presenze.\n\nil miglior marcatore di tutti i tempi della lazio \u00e8 ciro immobile, in attivit\u00e0 dal 2016 con la maglia biancoceleste, con 203 gol; alle sue spalle silvio piola con 159 gol in gare ufficiali con i biancocelesti in 9 stagioni (1934-1943), di cui 143 nei campionati nazionali, nonch\u00e9 miglior marcatore nella storia della serie a con 274 reti totali realizzate e giuseppe signori con 127 gol in 6 stagioni (1992-1997).\nimmobile \u00e8 anche il migliore marcatore laziale nei campionati nazionali con 166 gol, nonch\u00e9 nelle competizioni europee, con 25 gol realizzati, seguito da simone inzaghi a quota 20; lo stesso inzaghi \u00e8 anche uno dei sei giocatori nella storia della champions league ad aver segnato 4 reti in una singola partita della massima competizione europea. seguono poi pavel nedv\u011bd e tommaso rocchi con 12 reti.\nil centrocampista serbo sergej milinkovi\u0107-savi\u0107, che ha vestito la maglia biancoleste per 8 stagioni (2015-2023), \u00e8 il giocatore straniero con pi\u00f9 reti all'attivo nella storia della societ\u00e0 romana con 69 reti, seguito da goran pandev a 64 in 6 stagioni (2004-2009), e da miroslav klose a 63 in 5 stagioni (2011-2016).\nlo stesso klose detiene il record di segnature realizzate in una sola partita, mettendo a segno, il 5 maggio 2013, una cinquina ai danni del bologna, alla trentacinquesima giornata di serie a, gara terminata poi 6-0 per i romani.\n\n\n== tifoseria ==\n\nal momento la lazio rappresenta la sesta squadra d'italia per numero di tifosi (684.000), dietro a juventus, inter, milan, napoli e roma, secondo i dati di una ricerca effettuata nel 2023.il tifo per la lazio, tradizionalmente radicato dal punto di vista geografico a roma e nelle altre province laziali, \u00e8 presente anche in altre regioni d'italia, il che garantisce un seguito alla squadra biancoceleste anche durante gli incontri fuori casa.\nper quanto riguarda l'orientamento politico dei gruppi organizzati della curva nord, questi sono schierati su posizioni riconducibili alla destra sociale e all'estrema destra, facendo riferimento in particolar modo all'ideologia neofascista. nel corso degli anni questi gruppi si sono resi protagonisti di numerosi episodi a sfondo razzista \u2014 con cori denigratori verso giocatori di colore, l'esecuzioni di brani di stampo fascista (tra cui la canzone anticomunista avanti ragazzi di buda) o la riproposizione del saluto romano \u2014 oltrech\u00e9 di violenti scontri con gli ultras avversari di diverso colore politico. tale orientamento \u00e8 tuttavia fortemente osteggiato dalla maggioranza dei supporter biancocelesti, ben lontani dalle dinamiche a sfondo politico della curva nord e che respinge fermamente qualsivoglia forma di vicinanza con gli ambienti della destra fascista.\ni tifosi laziali possono vantare ben due record di presenze: il 12 maggio 1974, in occasione della gara lazio-foggia, che sanc\u00ec la vittoria del primo scudetto della lazio, il numero di spettatori era di 78.886, record di presenze allo stadio olimpico per una partita di calcio tuttora imbattuto; il 19 dicembre 1982, in occasione del match lazio-milan, valevole per la quindicesima giornata del campionato di serie b 1982-83, gli spettatori paganti erano 65.850, record assoluto per una gara di cadetteria.\n\n\n=== storia ===\ni prodromi del fenomeno del tifo organizzato in italia si hanno nel 1932 quando proprio la tifoseria della lazio va ad annoverare per prima la nascita di un'associazione organizzata e con struttura gerarchica, di sostenitori. in occasione del derby del 23 ottobre 1932, un gruppo organizzato denominato paranza aquilotti inscen\u00f2 infatti una coreografia allo stadio del pnf.\nil 28 ottobre 1979, poco prima dell'inizio del derby, viene tolta la vita a vincenzo paparelli, supporter laziale raggiunto in curva nord da un razzo sparato dalla sud per mano di un tifoso romanista. da allora i gruppi organizzati di tifosi biancocelesti, prima riuniti nelle gare casalinghe in curva sud, decisero di spostarsi definitivamente nella nord dell'olimpico.l'11 novembre 2007, presso la stazione di servizio di badia al pino, nei pressi di arezzo, viene ucciso da un agente di polizia il tifoso laziale gabriele sandri, a cui \u00e8 stata intitolata poi la curva. da allora la sua immagine \u00e8 posta nella parte bassa della nord.dal marzo 2010, gli irriducibili lasciano il comando dopo 23 anni per lasciare la gestione della curva nord in mano ai membri della ex-banda noantri e in basso a destra, gruppi sciolti formalmente per le numerose diffide ma comunque presenti sotto il nome di altri striscioni: essi creeranno una collaborazione tra tutti i gruppi storici della nord per quanto riguarda le decisioni e la gestione di essa, e tutti si riuniranno sotto il nome di ultras lazio curva nord, coadiuvato da un altro importante gruppo del tifo laziale, ovvero l'associazione sodalizio, riunito nel settore della tribuna tevere.il 27 febbraio 2020 lo storico gruppo degli irriducibili, dopo pi\u00f9 di 32 anni di vita, decide il proprio autoscioglimento, dando vita ad un nuovo gruppo di tifo organizzato con il nome di ultras lazio.\n\n\n=== gemellaggi e rivalit\u00e0 ===\n\nil rapporto tra gli ultras dell'inter e quelli della lazio \u00e8 sicuramente il pi\u00f9 saldo e tra i pi\u00f9 longevi: esso \u00e8 nato attorno alla met\u00e0 degli anni ottanta e si \u00e8 rinsaldato a cavallo degli anni novanta e i primi del duemila con la finale della coppa uefa 1997-98 disputata a parigi e il 5 maggio 2002, quando allo stadio olimpico, all'ultima giornata del campionato 2001-02, molti tifosi laziali auguravano agli \"amici\" interisti la conquista dello scudetto. un altro episodio significativo \u00e8 riferibile al match lazio-inter del 2 maggio 2010, alla terz'ultima giornata del campionato 2009-10, quando la tifoseria della squadra capitolina ha incitato per tutti i novanta minuti la compagine milanese, in piena lotta per il titolo con i cugini romanisti, spingendola cos\u00ec verso il mantenimento della vetta della classifica. esiste inoltre il gemellaggio, nato gi\u00e0 agli inizi degli anni ottanta, con la tifoseria della triestina.\nla pi\u00f9 accesa e storica rivalit\u00e0 non pu\u00f2 che essere con i tifosi dell'altra squadra della capitale: la roma.\nl'ostilit\u00e0 degli ultras biancocelesti con i tifosi del napoli nasce dal gemellaggio che legava negli anni ottanta i sostenitori napoletani proprio con quelli romanisti.\nnei confronti della tifoseria del milan \u00e8 sempre esistita un'accesa rivalit\u00e0, acuitasi dopo il campionato vinto in rimonta dalla formazione rossonera nelle ultime giornate nel 1999 a discapito della lazio.\nla rivalit\u00e0 nei confronti della juventus invece deriva principalmente dall'antipatia dei tifosi laziali nei confronti della dirigenza bianconera, oltre che per la rivalit\u00e0 fra gli juventini e i tifosi gemellati interisti.\n\n\n== organico ==\n\n\n=== rosa 2023-2024 ===\n\nrosa e numerazione aggiornate al 5 dicembre 2023.\n\n\n==== staff tecnico ====\nstaff aggiornato al 2 settembre 2023.\n\n\n== la polisportiva s.s. lazio ==\n\nla societ\u00e0 sportiva lazio \u00e8 la societ\u00e0 polisportiva pi\u00f9 antica e pi\u00f9 grande d'europa, composta da oltre 80 tra sezioni sportive ed attivit\u00e0 associate, con la lazio master calcio a 5 facente parte del sodalizio come socio onorario.la presidenza generale della polisportiva s.s. lazio \u00e8 attualmente affidata al dott. antonio buccioni, dal 2005 al timone del sodalizio biancoceleste, con il prof. emmanuele francesco maria emanuele che riveste la figura di presidente generale onorario; sono invece tre i vicepresidenti, oltre al vicepresidente vicario federico eichberg, ovvero: vincenzo albini, massimo moroli e gianluca pollini. oltre al segretario generale angelo franz\u00e8 e al tesoriere paolo marzano, sono stati nominati membri del comitato di presidenza: franco anzidei, fabio bonifazi, mario castrucci, andrea dalla ragione, pierpaolo maio, martino pota, francesco rossi e stefano tagliaferri.\nla sede ufficiale della polisportiva s.s. lazio, per decenni all'interno dello stadio flaminio, attualmente, in attesa che venga inaugurata la nuova ubicazione che sar\u00e0 nel centro storico di roma, pu\u00f2 essere considerata nei locali del circolo canottieri lazio, sito in lungotevere flaminio, 25.la polisportiva biancoceleste \u00e8 membro fondatore dell'emca (european multisport club association), varata per iniziativa della s.s. lazio a bruxelles il 9 gennaio 2013, anniversario della fondazione del sodalizio capitolino.\nin numero totale, la societ\u00e0 sportiva lazio conta circa 10 000 atleti iscritti, i quali, nel corso della storia ultracentenaria della societ\u00e0, hanno regalato ai colori biancocelesti numerosi titoli e medaglie. i suddetti atleti possono contare sull'apporto di 400 tecnici e altrettanti dirigenti.numerosi sono stati gli atleti di spicco che hanno indossato i colori biancocelesti nelle varie discipline sportive, come il campionissimo fausto coppi nel ciclismo, giulio glorioso nel baseball, abdul jeelani nel basket, renzo nostini nella scherma e carlo pedersoli (in arte bud spencer) nel nuoto.\ni titoli italiani vinti attualmente sono pi\u00f9 di 80, quelli individuali sono oltre 600, mentre quelli in categorie minori e nei settori giovanili sono circa 1000. le medaglie conquistate dagli atleti della polisportiva in competizioni ufficiali, quali campionati del mondo, d'europa e giochi olimpici, sono numerose, e 49 sono le medaglie d'oro vinte nel corso di queste manifestazioni sportive internazionali.\nla societ\u00e0 sportiva lazio, oltre a essere stata eretta in ente morale il 2 giugno 1921, \u00e8 stata insignita nel corso della sua storia ultracentenaria d'importanti onorificenze a livello nazionale, quali la stella d'oro al merito sportivo, ricevuta nel 1967, e il collare d'oro al merito sportivo del 2002.\n\n\n== note ==\n\n\n== bibliografia ==\n sergio barbero, lazio. il lungo volo dell'aquila, graphot, 1999, isbn 88-86906-19-6.\n egidio barraco, nella lazio ho giocato anch'io. novant'anni in biancoazzurro, aldo pimerano, 1992, isbn 88-85946-09-7.\n sandro bocchio, giovanni tosco, dizionario della grande lazio, newton & compton, 2000, isbn 88-8289-495-9.\n patrizio cacciari, filacchione; stabile, 1974. nei ricordi dei protagonisti la storia incredibile della lazio di maestrelli, eraclea libreria sportiva, 2004, isbn 88-88771-10-7.\n guy chiappaventi, pistole e palloni. gli anni settanta nel racconto della lazio campione d'italia, limina, 2004, isbn 88-88551-30-1.\n giorgio chinaglia, passione lazio, roma, lucarini, 1984, isbn 88-7033-051-6.\n marco filacchione, il volo dell'aquila. numeri e uomini della grande lazio, eraclea libreria sportiva, isbn 88-88771-08-5.\n simon martin, calcio e fascismo. lo sport nazionale sotto mussolini, mondadori, 2006, isbn 88-04-55566-1.\n maurizio martucci, 11 novembre 2007. l'uccisione di gabriele sandri, una giornata buia della repubblica, sovera multimedia, 2008, isbn 978-88-8124-787-5.\n maurizio martucci, cuore tifoso. roma-lazio 1979. un razzo ha distrutto la mia famiglia. gabriele paparelli racconta., sovera multimedia, 2009, isbn 978-88-8124-862-9.\n maurizio martucci, nobilt\u00e0 ultras dal 1900. un secolo di storia, documenti e immagini della tifoseria laziale, de marco-piscitelli, 1996.\n franco melli, cara lazio, roma, lucarini, 2000, isbn 88-7033-297-7.\n franco melli, la storia della lazio, roma, l'airone editrice, 2005, isbn 88-7944-725-4.\n franco melli, saga biancazzurra. la lazio, cragnotti, il nuovo potere, roma, limina, 2000, isbn 88-86713-56-8.\n mario pennacchia, lazio patria nostra: storia della societ\u00e0 biancoceleste, roma, abete edizioni, 1994, isbn 88-7047-058-x.\n mario pennacchia, storia della lazio, roma, corriere dello sport, 1969.\n franco recanatesi, uno pi\u00f9 undici. maestrelli: la vita di un gentiluomo del calcio, dagli anni trenta allo scudetto del '74, roma, l'airone editrice, 2005, isbn 88-7944-844-7.\n alessandro tozzi, la mia lazio. l'avventura nel meno nove e altre storie biancocelesti, eraclea libreria sportiva, 2005, isbn 88-88771-14-x.\n francesco valilutti, breve storia della grande lazio, roma, newton & compton editori, 1997, isbn 88-7983-859-8.\n\n\n== voci correlate ==\n\n\n=== informazione storica ===\ncalcio in italia\nstoria delle prime societ\u00e0 calcistiche in italia\ncampionato italiano di calcio\n\n\n=== liste e riconoscimenti ===\nalbo d'oro del campionato italiano di calcio\nstatistiche delle competizioni uefa per club\nclub vincitori delle competizioni confederali e interconfederali di calcio\n\n\n=== informazioni economiche e altri ===\ndeloitte football money league\nsociet\u00e0 calcistiche pi\u00f9 ricche del mondo secondo forbes\n\n\n== altri progetti ==\n\n wikiquote contiene citazioni su ss lazio\n wikimedia commons contiene immagini o altri file su ss lazio\n\n\n== collegamenti esterni ==\n\n(it, en) sito ufficiale, su sslazio.it. \n officialsslazio (canale), su youtube. \n(en) ss lazio, su enciclopedia britannica, encyclop\u00e6dia britannica, inc. \n societ\u00e0 sportiva lazio, su legaseriea.it, lega nazionale professionisti serie a. \n(de, en, it) societ\u00e0 sportiva lazio, su transfermarkt, transfermarkt gmbh & co. kg. \n societ\u00e0 sportiva lazio, su int.soccerway.com, perform group. \n societ\u00e0 sportiva lazio, su smr.worldfootball.net, heim:spiel medien gmbh."