"xenofobie is 'n angs teenoor dinge wat vreemd of onbekend is, veral teenoor vreemdelinge. die woord is afgelei vanaf die griekse woorde kseenos/\u03be\u03b5\u03bd\u03bf\u03c2, wat vreemdeling beteken; en fobos/\u03c6\u03bf\u03b2\u03bf\u03c2 wat angs en vrees beteken. die term word tipies gebruik om 'n vrees of angs teenoor buitelanders of mense wat anders is aan te dui.\nxenofobie kan soms gepaard gaan met rassisme en rassediskriminasie. in teenstelling met ander fobies lei xenofobie tot afwerende en selfs aggressiewe gedrag eerder as verminderingsgedrag of vlug.\n\n\n== xenofobiese insidente ==\n\n\n=== japan ===\njapan het vanaf 1641 tot 1853 'n beleid van uitsluiting van buitelanders beoefen.\n\n\n=== suid-afrika ===\ntalle xenofobiese aanvalle is geloods op buitelanders in suid-afrikaanse townships in mei 2008. die aanvalle het begin in alexandra, 'n arm voorstad van johannesburg. die invloei van buitelanders, veral die 2-4 miljoen zimbabwers (ongeveer 'n kwart van zimbabwe se bevolking), het tot ho\u00eb maatskaplike spanning gelei. hierdie buitelanders kompeteer direk met die lokale bevolking om werk, kos en verblyf en hulle word ook geblameer vir baie voorvalle van misdaad. 42 buitelanders was volgens berugte vermoor in die aanvalle. president thabo mbeki het die suid-afrikaanse weermag ingeroep om verdere moorde op buitelanders te help voorkom. xenofobiese geweld het ook na du noon in milnerton, wes-kaap, versprei waar honderde buitelanders moes hardloop vir hulle lewens. die moontlikheid bestaan dat aanvalle ook na knysna kan uitbrei. hierdie gebeure het gelei tot 'n w\u00eareldwye bespreking oor die veiligheid van besoekers aan die fifa sokker-w\u00eareldbekertoernooi in 2010 in suid-afrika.\n\n\n== verwysings ==\n\n\n== eksterne skakels ==\n wikimedia commons het meer media in die kategorie xenofobie. wikiwoordeboek het 'n inskrywing vir xenofobie."