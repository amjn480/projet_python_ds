"quentin jerome tarantino (knoxville, 27 marzo 1963) \u00e8 un regista, sceneggiatore, attore, produttore cinematografico e scrittore statunitense. definito un \u00abregista dj\u00bb per la sua capacit\u00e0 di riuscire a combinare stili diversi fondendoli insieme in una nuova opera, il regista e storico del cinema peter bogdanovich lo ha definito \u00abil regista pi\u00f9 influente della sua generazione\u00bb.inizi\u00f2 la sua carriera come regista all'inizio degli anni novanta, raggiungendo il successo di critica con il film di debutto le iene. con il successivo pulp fiction arriv\u00f2 la consacrazione, vincendo la palma d'oro al festival di cannes e conquistando l'oscar per la miglior sceneggiatura originale ai premi oscar 1995 condiviso con roger avary, oltre a sette nomination. nel 2004 fu presidente della giuria alla 57\u00aa edizione del festival di cannes e nel 2010 alla 67\u00aa mostra internazionale d'arte cinematografica di venezia. il 24 febbraio 2013 si aggiudic\u00f2 la sua seconda statuetta per la migliore sceneggiatura originale per il film django unchained ai premi oscar 2013. dal 21 dicembre 2015, il suo nome \u00e8 presente tra le celebrit\u00e0 della hollywood walk of fame.\n\n\n== biografia ==\n\n\n=== le origini ===\nquentin tarantino \u00e8 nato il 27 marzo 1963 a knoxville, nel tennessee, da tony tarantino, un musicista e attore statunitense di origini italiane, e connie mchugh, un'infermiera statunitense di origini irlandesi e inglesi, rimasta incinta del futuro cineasta all'et\u00e0 di sedici anni. egli non conobbe mai suo padre, poich\u00e9 lasci\u00f2 sua madre prima che lui nascesse. all'et\u00e0 di due anni si trasfer\u00ec con la madre a torrance, in california, dove in quello stesso periodo la madre conobbe e spos\u00f2 il musicista curt zastoupil, con cui il giovane quentin svilupp\u00f2 un forte legame; tra l'altro, fu proprio con il patrigno che tarantino and\u00f2 a vedere al cinema bambi, l'unico film che lo fece spaventare in vita sua. infatti, il regista ha affermato di aver pianto per ore e ore dopo avere visto questo cartone animato all'et\u00e0 di sei anni.nel 1971 la famiglia trasloc\u00f2 a el segundo, nell'area di south bay di los angeles, dove quentin frequent\u00f2 la hawthorne christian school. due anni dopo la madre divorzi\u00f2. in questi anni tarantino si appassion\u00f2 agli spaghetti-western, diventando grande fan di sergio leone. nel 1977, a soli quattordici anni, tarantino scrisse la sua prima sceneggiatura, intitolata captain peachfuzz and the anchovy bandit. nel frattempo pass\u00f2 alla narbonne high school di harbor city, california, che per\u00f2 abbandon\u00f2 presto per iniziare a lavorare come maschera al pussycat, un cinema porno di torrance. nel 1981 inizi\u00f2 a prendere lezioni di recitazione entrando a far parte della theatre company di james best.\nnel 1983 lavor\u00f2 per qualche tempo per jan bohusch, il nuovo patrigno, affittando stand alle fiere. l'anno successivo pass\u00f2 all'impiego, prima saltuario e poi fisso, presso il videonoleggio manhattan beach video archives, nell'area di manhattan beach a los angeles, dove strinse una grande amicizia con molti colleghi e soprattutto con roger avary, con cui ha collaborato durante la sua successiva carriera cinematografica. continu\u00f2 a studiare recitazione presso lo actors' shelter di allen garfield, a beverly hills, ma i suoi interessi si spostarono gradualmente dalla recitazione alla scrittura di sceneggiature e alla regia. con i suoi colleghi di lavoro trascorreva il tempo parlando di film, approfondendo la loro cultura cinematografica e fornendo consigli ai clienti, tra cui il futuro attore danny strong, nato e residente a manhattan beach.\n\n\n=== anni ottanta: gli inizi e le prime sceneggiature ===\nriguardo al periodo in cui, ancora ragazzo, lavorava ai video archives del suo paese, il regista ha specificato che: \u00abnon sono diventato un cinefilo perch\u00e9 lavoravo l\u00ec. \u00e8 il contrario: mi hanno preso a lavorare in quel posto perch\u00e9 ero molto appassionato di cinema e sapevo tutto sull'argomento\u00bb.\nnel 1986, mentre ancora lavorava ai video archives, tarantino tent\u00f2 per la prima volta di vestire i panni del regista iniziando a girare un film che avrebbe dovuto intitolarsi my best friend's birthday, su una sceneggiatura scritta da lui insieme all'amico e collega craig hamann. alcuni membri del cast e della troupe erano anch'essi dipendenti dei video archives e parteciparono al progetto finanziandolo con 6.000 dollari detratti dai loro stipendi, all'epoca circa 7 dollari all'ora.\nil film fu girato su pellicola 16 millimetri in bianco e nero usando come location vecchi bar abbandonati e la casa della madre di tarantino. la realizzazione del film, rallentata da numerosi contrattempi, si protrasse per ben tre anni e naufrag\u00f2 definitivamente quando parte della pellicola girata venne distrutta per un errore del laboratorio di sviluppo. il film \u00e8 oggi visibile su youtube nella versione incompiuta di 36 minuti.\nmolti dei personaggi e delle situazioni di my best friend's birthday vennero ripresi da tarantino nelle sue sceneggiature successive; infatti, il personaggio di clarence torn\u00f2 alla ribalta nel 1993 in una vita al massimo, diretto da tony scott. per le iene, il suo debutto cinematografico, tarantino rimase invece indeciso sino all'ultimo sull'utilizzare o meno una canzone della colonna sonora che era gi\u00e0 stata utilizzata in my best friend's birthday, senza pagare i diritti d'autore.\n\ntarantino ottenne per la prima volta un grande successo vendendo per 50.000 dollari la sceneggiatura di una vita al massimo (true romance), scritta nel 1987 insieme a roger avary, da cui venne realizzato nel 1993 il film con patricia arquette e christian slater, per la regia di tony scott.\nnel 1989 scrisse la sceneggiatura originale di assassini nati - natural born killers, venduta per 400.000 dollari e portata sul grande schermo nel 1994 da oliver stone, con cui tarantino ebbe una violenta lite per gli eccessivi rimaneggiamenti fatti alla sua versione della storia, specialmente sul finale. a causa di queste divergenze, chiese in seguito di essere rimosso dai titoli di coda del film, apparendo solo come autore del soggetto.\nnel 1990 scrisse dal tramonto all'alba (from dusk till dawn), poi diretto nel 1995 da robert rodriguez, in cui tarantino ebbe anche un ruolo da attore protagonista al fianco di george clooney e harvey keitel. in quegli anni inizi\u00f2 inoltre a lavorare come script doctor, revisionando sceneggiature di diversi film, tra cui le mani della notte (past midnight), di cui figura anche come produttore associato.\n\n\n=== anni novanta: la svolta ===\nla vendita delle sue prime opere lo mise sotto la luce dei riflettori. a un party a hollywood incontr\u00f2 il produttore lawrence bender, che incoraggi\u00f2 quentin tarantino a continuare a scrivere sceneggiature. il risultato di quell'incontro fu le iene (reservoir dogs). la sceneggiatura, scritta da tarantino, venne letta dal regista monte hellman che lo aiut\u00f2 a trovare finanziamenti dalla live entertainment e ad assicurargli la regia del film.\nla pellicola venne girata in sole cinque settimane nell'estate del 1991, dopo che tarantino fu ammesso al workshop del sundance institute di robert redford, e venne poi presentata al sundance film festival, a quello di montr\u00e9al e a quello di toronto, riscuotendo ovunque un grande successo di pubblico e critica. nacque un film originale, cinico e sanguinoso, da cui traspariva in modo evidente la cinefilia del regista, elemento divenuto negli anni un suo marchio di fabbrica. il lungo dialogo con cui si apre il film era gi\u00e0 estremamente sintomatico e identificativo del suo stile. nel film sono presenti diverse peculiarit\u00e0 del cinema di tarantino: l'uso disinvolto della tecnica dell'analessi, l'ambiguit\u00e0 morale dei personaggi, i dialoghi dalle oscenit\u00e0 elaborate e dallo humour devastante, la violenza come nella sequenza della tortura del poliziotto in ostaggio, che per\u00f2 qui appare non \"estetizzata\", bens\u00ec realistica.\nil successo di le iene port\u00f2 tarantino alle attenzioni dei produttori di hollywood: gli vennero offerti numerosi progetti, tra cui speed e men in black. invece tarantino prefer\u00ec ritirarsi ad amsterdam per lavorare alla sceneggiatura di un nuovo film. il successo di pulp fiction, la sua seconda pellicola, fu ancora pi\u00f9 eclatante del debutto. il film si aggiudic\u00f2 la palma d'oro al festival di cannes 1994 e alla cerimonia dei premi oscar 1995 vinse la statuetta per la miglior sceneggiatura originale, anche questa volta scritta insieme a roger avary. pulp fiction ricevette anche la candidatura a miglior film. fu una rivoluzione per il cinema indipendente.\nla trama di pulp fiction \u00e8 un intreccio di storie diverse e apparentemente scollegate, rimescolate dall'autore con numerose prolessi e analessi. per contenuti \u00e8 simile nella brutalit\u00e0 al precedente. nel cast, ricchissimo di nomi illustri, numerose furono le grandi prove acclamate dalla critica. in particolare il film permise di rilanciare la carriera di john travolta, grazie sia alla sua interpretazione del gangster pulp vincent vega sia alla scena del ballo al locale jack rabbit slim's, in cui travolta torn\u00f2 a danzare sul grande schermo, sia pur in maniera parodistica, ad anni di distanza dai musical che lo resero celebre. fra gli altri attori che parteciparono alla pellicola vi furono uma thurman, samuel l. jackson, tim roth, ving rhames, rosanna arquette, bruce willis, christopher walken e harvey keitel, oltre a un cameo di steve buscemi.\ndopo il successo di pulp fiction, il 1994 e il 1995 furono due anni intensi e pieni di impegni per tarantino. nel 1994 diresse un episodio della celebre serie televisiva e.r. - medici in prima linea, intitolato maternit\u00e0, e produsse killing zoe, un thriller pulp violento, scritto e diretto da roger avary, girato in soli cinque giorni. nel 1995 interpret\u00f2 come attore protagonista mister destiny (destiny turns on the radio) ed ebbe una piccola parte in desperado di robert rodriguez, grande amico e compagno di studi al sundance film institute.\nnello stesso anno scelse tre registi tra i suoi ex-compagni di corso al sundance film institute. oltre a rodriguez, allison anders e alexandre rockwell, per girare four rooms, un film diviso in quattro episodi ciascuno scritto e diretto da un regista diverso, ma tutti legati tra loro, come omaggio alla nouvelle vague francese. l'uomo di hollywood, l'episodio finale della pellicola, diretto da tarantino, \u00e8 ispirato a una puntata della serie televisiva alfred hitchcock presents, in onda nel 1960, intitolato l'uomo del sud. nonostante l'ambizione del progetto, four rooms non ottenne il successo sperato.\nnel 1997 diresse jackie brown, il suo primo film basato su una trama non originale, adattata dal romanzo punch al rum (rum punch) di elmore leonard, uno degli scrittori preferiti del regista. fu un film inedito per tarantino che, non eccedendo in esibizionismi come le pellicole precedenti, spiazz\u00f2 un po' tutti alla sua uscita. si tratta di un omaggio al genere cinematografico della blaxploitation con pam grier, una delle pi\u00f9 famose interpreti del genere, nel ruolo della protagonista. infatti l'attrice aveva recitato in numerosi film del genere negli anni settanta e fu ripescata da tarantino, suo grandissimo fan dell'epoca.\nalla sua uscita fu un insuccesso, incassando appena 39 milioni di dollari negli stati uniti, e fu considerato come un passo falso di tarantino. in seguito venne rivalutato, prendendo atto che il terzo lungometraggio del regista statunitense, seppur lontano dai suoi canoni estetici tipici, \u00e8 un film ricco di stile, girato con una regia pi\u00f9 classica e ricercata. viene considerato da molti come uno dei suoi migliori film. il mensile movie insider lo ha inserito nel suo elenco dei 100 film che meritano maggior amore.\n\n\n=== anni duemila: i successi seguenti ===\ndopo jackie brown, tarantino si prese una pausa dalla regia durata sei anni. nel frattempo nel 1998 debutt\u00f2 a broadway nella commedia wait until dark e nel 2000 recit\u00f2 in un piccolo ruolo nel film little nicky - un diavolo a manhattan (little nicky) di steven brill. nel 2002 apparve come attore in quattro episodi della serie televisiva alias, nel ruolo di mckenas cole.\nil nuovo progetto a quel punto avrebbe dovuto essere inglourious basterds, un film di guerra, ma il regista decise di posticipare la produzione per potersi dedicare a kill bill, un suo altro grande progetto, film la cui sceneggiatura fu il regalo di compleanno che tarantino fece a uma thurman per i suoi 30 anni. in seguito ammise di avere rimandato la produzione della pellicola, uscita nel 2009 con il titolo bastardi senza gloria (inglourious basterds), perch\u00e9 non riusciva a smettere di scrivere, ma sapeva di dovere eliminare alcune sottotrame affinch\u00e9 la storia funzionasse.\nle riprese di kill bill, che sarebbero dovute iniziare un anno prima, iniziarono nel 2002 a causa della gravidanza di thurman. in corso di lavorazione sforarono sia il budget sia la lunghezza. la miramax chiese a tarantino di accorciare il film, ma il regista si oppose e decise di dividerlo in due parti: kill bill: volume 1 e kill bill: volume 2. l'opera \u00e8 stilisticamente abbagliante e derivativa rispetto alle fonti pi\u00f9 disparate, dai film di kung fu di hong kong alle serie televisive, dai revenge movies ai chambara movies, agli spaghetti-western. il film pu\u00f2 essere considerato un complesso ed elaborato omaggio a tutti i suoi miti e ispiratori.\nnel 2004 torn\u00f2 al festival di cannes, questa volta come presidente della giuria, premiando con la palma d'oro il documentario di michael moore fahrenheit 9/11. kill bill non venne inserito nel concorso, ma venne proiettata la versione originale di oltre tre ore.\nil suo grande amico e collega robert rodriguez accett\u00f2 di comporre alcune musiche per kill bill per il simbolico compenso di 1 dollaro. per la stessa somma tarantino restitu\u00ec il favore girando una scena di sin city, film diretto da rodriguez e frank miller, tratto dalla serie a fumetti di quest'ultimo. tarantino, che figur\u00f2 come special guest director, diresse la sequenza in macchina con clive owen e benicio del toro dell'episodio un'abbuffata di morte.\nil 24 febbraio 2005 venne annunciato che tarantino aveva ricevuto l'incarico di dirigere l'episodio finale della quinta stagione della celebre serie televisiva csi - scena del crimine, di cui il regista si \u00e8 dichiarato un fan.\na met\u00e0 delle riprese gli autori si resero conto di avere troppo materiale da inserire in un solo episodio, quindi per evitare di tagliare delle scene decisero di montare due episodi da 45 minuti l'uno. l'episodio sepolto vivo (titolo originale grave danger, 5x23), andato in onda negli stati uniti il 19 maggio e in italia il 28 luglio, ottenne un numero record di telespettatori e venne accolto con entusiasmo sia dai fan che dai critici. l'episodio ruota attorno a una situazione molto simile a una di quelle che compaiono in kill bill vol. 2: l'agente nick stokes (george eads) viene catturato e sepolto vivo in una bara di plexiglas, mentre una webcam trasmette quello che accade in diretta al quartier generale della csi. in quell'occasione tarantino si occup\u00f2 solo della regia e non della sceneggiatura dell'episodio.\ndopo il successo di kill bill tarantino, spronato dall'amico robert rodriguez, decise di dare vita a un film horror in due episodi, opera che riprendesse i fasti dei film che aveva amato durante l'adolescenza: l'estetica e le trame deliranti dell'exploitation, con effetti speciali volutamente grossolani. il risultato fu grindhouse, diviso in due episodi: a prova di morte, con kurt russell, scritto e diretto da tarantino, uno slasher che racconta la storia di un misogino schizofrenico che elimina le sue vittime prescelte a bordo di un'auto truccata e potentissima; planet terror, con rose mcgowan, diretto da rodriguez, uno splatter narrante di un'epidemia in cui gli infetti divengono una sorta di mostri-zombie.\ntarantino present\u00f2 a prova di morte al festival di cannes 2007, ma nonostante le ottime aspettative per il film la pellicola non ottenne il successo sperato. l'intenzione dei registi fu quella di ricreare l'atmosfera dei grindhouse, i piccoli cinema a basso costo degli stati uniti degli anni settanta. indipendentemente dagli incassi, l'obiettivo venne centrato, con apocalittici e volutamente grossolani effetti speciali e situazioni e dialoghi tipici dei film a basso costo dell'epoca, che nel complesso fanno dei due episodi di grindhouse due film apprezzati dagli amanti del genere.\na settembre 2007, tarantino viene coinvolto nel progetto di takashi miike, sukiyaki western django, una pellicola che unisce gli elementi del chambara movie e quelli dello spaghetti-western.\n\nconcluso grindhouse, tarantino torn\u00f2 a dedicarsi a un progetto di lunga data, il film inglourious basterds (tradotto in italiano con bastardi senza gloria), ispirato a quel maledetto treno blindato di enzo g. castellari, uscito negli stati uniti con il titolo the inglorious bastards. tarantino aveva cominciato a lavorare alla sceneggiatura del film negli anni di pausa tra jackie brown e kill bill, ma inizi\u00f2 a girare solamente nell'ottobre del 2008. nel cast del film sono annoverati brad pitt, b. j. novak, m\u00e9lanie laurent, eli roth, diane kruger e l'allora sconosciuto christoph waltz. nel film sono presenti anche un cameo di enzo g. castellari e un cameo dello stesso tarantino.\nil film venne presentato il 20 maggio al festival di cannes 2009 e usc\u00ec negli stati uniti il 21 agosto dello stesso anno. invece in gran parte d'europa l'uscita fu scaglionata tra l'ultima settimana di agosto e le prime di ottobre), ottenendo un ottimo consenso di critica, sia di quella ufficiale sia di quella del pubblico. divenne il pi\u00f9 grande successo commerciale di tarantino fino a quel momento, con oltre 313 milioni di dollari incassati in tutto il mondo. il film ricevette otto candidature ai premi oscar 2010: miglior film, miglior regia, miglior attore non protagonista, miglior sceneggiatura originale, miglior fotografia, miglior montaggio, miglior sonoro e miglior montaggio sonoro, vincendo il premio per il miglior attore non protagonista, andato a christoph waltz.\n\n\n=== anni duemiladieci: autore affermato ===\nil progetto seguente di quentin tarantino fu django unchained, uno spaghetti-western ispirato a django, il famoso film degli anni sessanta con protagonista franco nero. il film racconta la storia di django, interpretato da jamie foxx, uno schiavo di colore che diventa un cacciatore di taglie sotto la guida di un ex dentista (christoph waltz). dopo aver lavorato insieme per tutto l'inverno, la coppia va alla ricerca della moglie dell'ormai uomo libero django, broomhilda (kerry washington), schiava del crudele proprietario terriero calvin candie (leonardo dicaprio).\nil film venne lanciato nelle sale americane il 25 dicembre 2012 e si rivel\u00f2 il pi\u00f9 grande successo di tarantino al botteghino, incassando oltre 30 milioni di dollari negli stati uniti durante il primo weekend e sfondando il tetto dei 100 milioni pochi giorni dopo l'inizio del nuovo anno. secondo le stime il film ha incassato complessivamente pi\u00f9 di 425 milioni di dollari. in italia usc\u00ec il 17 gennaio 2013 e super\u00f2 i record precedenti del regista e incassando 400.000 euro nel primo giorno di proiezione, per poi superare i 3 milioni e mezzo durante il primo weekend e i 9 milioni e mezzo nelle prime due settimane.\ncandidato a cinque statuette ai premi oscar 2013, django unchained ne conquist\u00f2 due: una vinta da christoph waltz come miglior attore non protagonista e una assegnata a tarantino per la miglior sceneggiatura, riconoscimento che il regista aveva gi\u00e0 ottenuto ai tempi di pulp fiction.a gennaio 2014 furono diffuse nel web alcune indiscrezioni su un altro progetto del regista, un western dal titolo the hateful eight di cui tarantino aveva appena terminato la stesura della sceneggiatura. il regista, irritato per la fuga di notizie avvenuta dopo che aveva distribuito la sceneggiatura a un ristretto gruppo di persone, decise di rimandare il progetto. gli attori coinvolti da tarantino nel nuovo progetto erano bruce dern, michael madsen e tim roth.\na luglio 2014 l'attore kurt russell, ospite al programma televisivo extra, annunci\u00f2 che le riprese di the hateful eight sarebbero iniziate probabilmente nei primi mesi del 2015. il 27 luglio 2014, al san diego comic-con international, tarantino annunci\u00f2 che the hateful eight sarebbe stato il suo prossimo film. la casa cinematografica the weinstein company annunci\u00f2 il 23 gennaio 2015 che le riprese di the hateful eight sono iniziate a telluride, nel colorado.\nnel giugno 2015 venne annunciato dalla weinstein company che la proiezione di the hateful eight nei cinema statunitensi era prevista in distribuzione limitata ed esclusivamente nel formato 70 millimetri il 25 dicembre 2015, per poi essere estesa in versione digitale a tutto il territorio a partire dall'8 gennaio 2016. nel 2016 il film vinse un golden globe e un oscar per la miglior colonna sonora, composta da ennio morricone.\n\nagli inizi di luglio 2017 fu annunciato che tarantino era al lavoro su un nuovo film, intitolato c'era una volta a... hollywood, di cui a febbraio 2018 furono annunciati gli attori protagonisti: leonardo dicaprio nella parte di rick dalton, brad pitt nella parte di cliff booth e margot robbie nella parte di sharon tate, comprendente peraltro un cast corale assai vasto e, oltre ai sopracitati attori nei ruoli dei protagonisti, sono presenti anche al pacino, dakota fanning, zo\u00eb bell, timothy olyphant, james marsden, kurt russell, bruce dern, luke perry, clifton collins jr., michael madsen e nicholas hammond. il film riscuote grande successo di pubblico, ma una parte della critica contesta a tarantino l'eccessiva lunghezza e il finale. la pellicola si \u00e8 aggiudicata due statuette alla cerimonia dei premi oscar 2020 (nelle categorie di miglior attore non protagonista a brad pitt e migliore scenografia); nel 2021 tarantino ha pubblicato l'omonimo romanzo, in cui narra, sotto forma letterale, il film in questione cambiandone alcune circostanze e aggiungendovi alcune curiosit\u00e0 e retroscena su di esso e sul periodo in cui si svolge la vicenda. il regista ha scritto anche un romanzo spin-off, ovvero la biografia di rick dalton (personaggio interpretato da dicaprio nel film), ma non \u00e8 ancora stato pubblicato. \n\n\n=== anni duemilaventi ===\nalla fine del 2022 esce nelle librerie americane cinema speculation, saggio in cui tarantino racconta aneddoti della sua giovent\u00f9 passata nelle sale cinematografiche e analizza i film degli anni settanta e ottanta. in italia il volume arriva nel marzo dell'anno successivo.\n\n\n== progetti incompiuti ==\ntra i progetti incompiuti che tarantino ha pi\u00f9 volte menzionato vi sono vega brothers, sui fratelli vic e vincent vega (che appaiono rispettivamente in le iene, interpretato da michael madsen, e pulp fiction, interpretato da john travolta), e un film della serie di james bond, di cui tarantino \u00e8 un fan, e del quale da tempo sogna di dirigere un episodio, al punto da offrirsi per casino royale, uscito nel 2006, il primo film con daniel craig nel ruolo di james bond.\nnella pausa tra grindhouse e bastardi senza gloria si era poi detto interessato al remake di le implacabili lame di rondine d'oro, una pellicola dei fratelli shaw che tarantino ha dichiarato di amare da sempre e che sogna di girare in cinese con sottotitoli in inglese.prima di iniziare le riprese di bastardi senza gloria, diversi siti web avevano riportato la notizia secondo cui tarantino stesse lavorando a un biopic sul chitarrista jimi hendrix, fatto poi smentito dallo stesso tarantino.tarantino ha raccontato in un'intervista a entertainment weekly nell'aprile 2004 di aver preso in considerazione l'idea di un sequel di kill bill: \u00abs\u00ec, inizialmente pensavo che questa sarebbe stata la mia \"trilogia del dollaro\". avrei voluto realizzarne uno ogni dieci anni. ma mi servono almeno quindici anni prima di farlo ancora. ho gi\u00e0 realizzato l'intera \"mitologia\": sofie fatale prender\u00e0 tutti i soldi di bill. prender\u00e0 nikki, che si scontrer\u00e0 con la sposa. nikki merita la sua vendetta tanto quanto la sposa meritava la sua. potrei anche girare un paio di scene subito, per poter ottenere le attrici con il loro aspetto attuale\u00bb. nel 2009, intervistato da serena dandini durante una puntata del programma parla con me, andata in onda il 30 settembre, tarantino ha dichiarato che realizzer\u00e0 il terzo volume del film. vuole che la sposa si riposi per almeno 10 anni e ha inoltre lasciato intuire che la figlia di vernita green cercher\u00e0 vendetta. in seguito alla morte di bill nel secondo film, il terzo capitolo non potr\u00e0 essere intitolato kill bill vol. 3. secondo il settimanale film tv il terzo volume vedr\u00e0 una nuova alleanza tra la cieca elle driver, la mutilata sofie fatale e la figlia di vernita green. kill bill volume 3 sar\u00e0 dunque un'altra storia di vendetta al femminile, questa volta non della sposa ma contro la sposa.\nin seguito all'uscita di django unchained, tarantino annunci\u00f2 un film provvisoriamente intitolato killer crow, inizialmente atteso per il 2014. il regista ha dichiarato di aver gi\u00e0 scritto gran parte della sceneggiatura, anticipando che \u00e8 ambientata nel 1944, in seguito allo sbarco in normandia degli alleati, e che ha per protagonisti un gruppo di soldati di colore. in un'intervista concessa alla rivista online the root, ha anche affermato che la storia che \u00e8 diventata la trama di killer crow doveva inizialmente essere inserita nella sceneggiatura del film bastardi senza gloria e di aver deciso solo in un secondo momento di farne un altro film.sempre nel 2012 rivel\u00f2 ad un'intervista ad mtv che nel 1992, subito dopo l'uscita de le iene, gli venne offerta l'occasione di dirigere un film su luke cage, personaggio dei fumetti della marvel creato come risposta ai film blaxploitation degli anni 70. tarantino prese in considerazione il progetto e prese accordi con laurence fishburne per il ruolo da protagonista ma il film non venne mai realizzato e tarantino si focalizz\u00f2 invece su pulp fiction.\nin un'intervista rilasciata a melbourne, dopo aver assistito alla proiezione del film the hateful eight in un cinema di sydney, tarantino ha affermato di voler girare un terzo western, che andrebbe quindi a formare una specie di \"trilogia del dollaro\" in versione tarantiniana. tuttavia, il regista ha scherzosamente aggiunto che non pu\u00f2 dare dettagli riguardo all'idea poich\u00e9 altrimenti finirebbe con l'abbandonare il progetto ancor prima di iniziarlo.\n\n\n== presentato da quentin tarantino ==\n\ntarantino ha pi\u00f9 volte usato la sua influenza a hollywood per portare nel mercato occidentale film stranieri o piccole produzioni, affinch\u00e9 queste avessero una maggior diffusione. questi film solitamente vengono presentati nei trailer e nelle locandine con la dicitura presentato da quentin tarantino, in modo da ottenere maggiore attenzione presso il pubblico.\nalcuni esempi sono i seguenti:\n\nnel 2001 presenta il film di arti marziali di hong kong iron monkey, che incass\u00f2 oltre 14 milioni di dollari negli stati uniti, sette volte il suo budget.\nnel 2003 tarantino fu produttore esecutivo di il mio nome \u00e8 modesty di scott spiegel, trasposizione cinematografica delle avventure dell'eroina dei fumetti modesty blaise. in italia il film \u00e8 uscito esclusivamente per il mercato dvd, nel maggio 2006.\nnel 2004 convince la miramax films a distribuire negli stati uniti e in europa il film cinese di arti marziali hero di zhang yimou. nella sua settimana di debutto il film si piazza al primo posto delle classifiche degli incassi, con oltre 53,5 milioni di dollari.\nnel 2005 produce hostel, film horror/splatter violento e crudo del giovane regista eli roth. il film, anche grazie alla presenza della frase quentin tarantino presenta, \u00e8 subito un successo, incassando quasi 20 milioni di dollari solo nel primo weekend di programmazione negli stati uniti. hostel contiene inoltre diversi riferimenti, pi\u00f9 o meno espliciti, ai film di tarantino, in particolare a pulp fiction. anche se figura solo come produttore, tarantino avrebbe collaborato sia alla sceneggiatura che al montaggio della pellicola, secondo dichiarazioni dello stesso roth.\nnel 2007 \u00e8 produttore esecutivo del sequel di hostel, hostel: part ii, sempre diretto da roth. per il film, il regista ha deciso di chiamare a partecipare due degli attori del cinema italiano di genere da lui preferiti, edwige fenech, attrice simbolo del giallo all'italiana e della commedia erotica anni 70-80 e luc merenda, attore presente in molti poliziotteschi, e uno dei registi italiani di genere da lui preferiti, ruggero deodato, per dei cameo nel film.\nnel 2012 figura come presentatore anche per il film l'uomo con i pugni di ferro (the man with the iron fists), opera prima come regista del rapper rza.\n\n\n== elementi ricorrenti e stile ==\ni film di tarantino sono rinomati per i dialoghi, la violenza, i salti temporali nella narrazione e le ossessioni della cultura pop. alcuni elementi sono ricorrenti nelle sue opere. proprio i dialoghi, sempre sopra le righe, sono il suo \"marchio di fabbrica\". non a caso tarantino \u00e8 un fan dello scrittore statunitense elmore leonard, romanziere noir celebre per i dialoghi surreali e per i suoi grotteschi personaggi.alcune scene si ripetono simili in molte pellicole di tarantino:\n\nla \"trunk shot\", la ripresa dal bagagliaio o dal cofano della macchina. la telecamera riprende la scena dall'interno, rivolta verso gli attori. tale ripresa \u00e8 stata usata in molti suoi film, come le iene, pulp fiction, dal tramonto all'alba (solo sceneggiatura), jackie brown, kill bill: volume 1, kill bill: volume 2, grindhouse - a prova di morte, bastardi senza gloria (non dal bagagliaio, ma solo dal basso, inquadrando gli attori).\nil mexican standoff \u00e8 un'altra passione di tarantino: si tratta di un \"triello\" nel quale tre personaggi armati di pistola si tengono sotto tiro l'un l'altro. l'origine della scena \u00e8 il \"triello\" finale di il buono, il brutto, il cattivo di sergio leone. alcuni film di tarantino dove si pu\u00f2 vedere un esempio di stallo alla messicana sono la sua trilogia pulp (le iene, una vita al massimo e pulp fiction), specialmente alla fine dei suddetti film insieme ad uno stallo tra mr. white e mr. pink in le iene a met\u00e0 film; o anche in bastardi senza gloria in modo evidente, dove i personaggi, inoltre, chiariscono il concetto di stallo alla messicana.\ni lunghi piano sequenza, presenti nella maggior parte dei suoi film. spesso un personaggio \u00e8 seguito dalla telecamera per un periodo abbastanza lungo, senza stacchi, in particolare in grindhouse, dove il piano sequenza al ristorante dura quasi 8 minuti.altra sua fissazione sono le riprese effettuate rigorosamente su pellicola, supporto che il regista statunitense, in questo periodo di transizione del cinema dall'analogico al digitale, cerca di difendere ed utilizzare pi\u00f9 che pu\u00f2. lo stesso new beverly cinema di los angeles, di sua propriet\u00e0, proietta ancora oggi esclusivamente su celluloide. su questo, nota \u00e8 la dichiarazione del regista: \u00abas long as i'm alive, and as long as i'm rich, the new beverly will be there, showing double features in 35mm\u00bb (\u00abfinch\u00e9 sar\u00f2 vivo e fino a quando sar\u00f2 ricco, il new beverly rester\u00e0 l\u00ec, continuando a proiettare double feature in pellicola 35mm\u00bb).conosciuto almeno quanto le sue opere per la sua logorrea senza freni e per la sua sterminata cinefilia enciclopedica, sia di film d'autore che popolare, tarantino \u00e8 famoso anche per il suo amore per i cereali da colazione, e molte delle sue realizzazioni ne mostrano diverse marche, vere o inventate. marchi inventati come le sigarette red apple. altre costanti dei film di tarantino sono il fumo (quasi tutti i suoi personaggi fumano), gli hamburger (quelli della \"big kahuna\" di pulp fiction appaiono anche in le iene, four rooms, dal tramonto all'alba e grindhouse) e i piedi femminili, spesso oggetto di inquadrature e di riferimenti nei dialoghi.\nda notare anche il fatto che i titoli dei film in cui tarantino compare come regista, sceneggiatore o produttore, sono spesso formati da due parole; in ordine cronologico: reservoir dogs (in italiano le iene), true romance (in italiano una vita al massimo), pulp fiction, four rooms, jackie brown, kill bill, sin city, death proof (in italiano grindhouse - a prova di morte), planet terror (in italiano grindhouse - planet terror), inglourious basterds (in italiano bastardi senza gloria), django unchained.\ntarantino si ritaglia sempre una piccola parte all'interno dei propri film, e il suo personaggio tendenzialmente rappresenta un elemento comico, oppure muore. in le iene interpreta mr. brown, che verr\u00e0 ucciso nel corso della rapina; in pulp fiction \u00e8 jimmie, l'amico di jules che aiuta i due protagonisti dopo che vincent spara a marvin per sbaglio, terrorizzato dall'idea che la moglie possa scoprire il cadavere; in four rooms \u00e8 chester rush, ricco e famoso regista di hollywood che alloggia al monsignor hotel; in kill bill interpreta uno degli 88 folli, ucciso dalla sposa; in grindhouse - a prova di morte fa la parte di warren, il barista; in grindhouse - planet terror interpreta uno dei soldati; in bastardi senza gloria il primo scalpo nazista fatto dalla compagnia di aldo raine \u00e8 un manichino con le sue sembianze (il tutto girato senza effetti visivi); in django unchained \u00e8 prima uno dei membri del ku klux klan (l'unico del gruppo a non togliersi mai il cappuccio dal viso) e successivamente frank, uno dei tre cowboy incaricati di trasportare django al campo di lavoro e che esplode a causa della dinamite che aveva nelle tasche; in the hateful eight interpreta l'ironico narratore; infine, in c'era una volta a... hollywood appare nella scena durante i titoli di coda, ovvero la pubblicit\u00e0 delle red apple con protagonista rick dalton, nel ruolo del regista dello spot.\n\n\n== le influenze e i miti ==\ntarantino \u00e8 noto per la sua cinefilia maniacale; anche grazie agli anni di lavoro in un videonoleggio ha sviluppato una conoscenza enciclopedica di film e della storia del cinema. in particolar modo ha da sempre dimostrato una grandissima conoscenza di film stranieri, di genere e di nicchia. si \u00e8 sempre dichiarato un amante delle pellicole d'exploitation, del cinema d'azione di hong kong, degli spaghetti-western, del poliziottesco, della nouvelle vague francese e del cinema britannico. il suo amore per questi generi si rispecchia in molteplici vie nei suoi lavori: tutti i suoi film regolarmente riportano citazioni, dialoghi, omaggi e situazioni che rimandano a questi generi e al loro stile. riassumendo questa sua filosofia, una volta ha dichiarato: \u00abnon sono mai andato ad una scuola di cinema; sono andato a vedere film\u00bb.\ntra i registi preferiti da tarantino figurano grandi nomi della storia del cinema internazionale come brian de palma (lui stesso definisce la sequenza dell'iniezione alla sposa per mano di elle driver, in kill bill, un \"tocco alla brian de palma\"), john woo, roger corman, jean-luc godard, martin scorsese, william friedkin, jean-pierre melville, e molti autori dimenticati come andr\u00e9 de toth, monte hellman, jack hill accanto a molti italiani: sergio leone, mario bava, fernando di leo, sergio corbucci, lucio fulci, sergio sollima, enzo g. castellari, umberto lenzi, michele soavi, ruggero deodato, antonio margheriti (citato tra l'altro in bastardi senza gloria), sergio grieco (in jackie brown robert de niro e samuel l. jackson guardano in televisione la belva col mitra, diretto proprio da grieco), carlo lizzani.\ntra i contemporanei, i registi che pi\u00f9 apprezza sono david fincher, paul thomas anderson, richard linklater, luc besson, sofia coppola (con la quale ha avuto una relazione) e naturalmente l'amico robert rodriguez, oltre ai giapponesi takeshi kitano e takashi miike, il quale, ha dichiarato lo stesso tarantino, riesce continuamente a sorprenderlo, e il coreano park chan-wook, vincitore con old boy del grand prix speciale della giuria al festival di cannes 2004 (in quell'occasione, tarantino era presidente della giuria e defin\u00ec il film di park chan-wook come \u00abil film che avrei voluto fare io\u00bb).\nnel 2002, in un sondaggio tra diversi registi della rivista sight & sound, tarantino ha rivelato la lista dei suoi 11 \"film storici\" preferiti:\n\nil buono, il brutto, il cattivo di sergio leone (1966)\nun dollaro d'onore (rio bravo) di howard hawks (1959)\ntaxi driver di martin scorsese (1976)\nla signora del venerd\u00ec (his girl friday) di howard hawks (1940)\nrolling thunder di john flynn (1977)\n...e tutti risero (they all laughed) di peter bogdanovich (1981)\nla grande fuga (the great escape) di john sturges (1963)\ncoffy di jack hill (1973)\nla vita \u00e8 un sogno (dazed and confused) di richard linklater (1993)\ncinque dita di violenza (tian xia di yi quan, \u5929\u4e0b\u7b2c\u4e00\u62f3) di chang-hwa jeong (1972)\nhi diddle diddle di andrew l. stone (1943).una precedente lista di 10 film che tarantino aveva stilato qualche anno prima comprendeva anche blow out, i due volti della vendetta, per qualche dollaro in pi\u00f9, bande \u00e0 part, fino all'ultimo respiro, lo spione, la donna del bandito, il lungo addio e sonatine.\ntra le pellicole di grande influenza, viene spesso citata zombi di george a. romero, ma anche velluto blu di david lynch: omaggi alla pellicola si possono riscontrare in le iene, in cui la recisione dell'orecchio di marvin nash (kirk baltz) riporta naturalmente alla pellicola, e in jackie brown, in cui il nome del personaggio interpretato da chris tucker \u00e8 beaumont, cio\u00e8 il cognome del personaggio interpretato da kyle maclachlan in velluto blu.\nin un'intervista del 2006 con la rivista online ew, tarantino ha rivelato la lista delle locandine cinematografiche da lui preferite: coffy di jack hill, unico perch\u00e9 \u00e8 \u00ab\"il\" poster d'exploitation per eccellenza\u00bb, dove osano le aquile di brian g. hutton, un poster \u00absplendidamente disegnato\u00bb, buio oltre il sole di jack cardiff, thriller (thriller - en grym film) di bo arne vibenius e questo pazzo, pazzo, pazzo, pazzo mondo di stanley kramer, realizzato da jack davis.nel 2009, in una breve intervista a sky movies in vista del rilascio di inglourious basterds, tarantino ha formulato un elenco dei suoi 20 film preferiti dal 1992, l'anno in cui fece il suo debutto alla regia con le iene. battle royale di kinji fukasaku \u00e8 l'unico film posizionato al primo posto dal regista, per gli altri si \u00e8 rifiutato di dare un ordine di rilevanza e li ha elencati in ordine alfabetico.\n\nbattle royale (batoru rowaiaru, \u30d0\u30c8\u30eb\u30fb\u30ed\u30ef\u30a4\u30e4\u30eb, kinji fukasaku, 2000) (n.b.: i film a seguire sono in ordine alfabetico secondo il titolo inglese)\nanything else (woody allen, 2003)\naudition (\u014ddishon, \u30aa\u30fc\u30c7\u30a3\u30b7\u30e7\u30f3, takashi miike, 1999)\nthe blade (d\u0101o, \u5200, tsui hark, 1995)\nboogie nights - l'altra hollywood (boogie nights, paul thomas anderson, 1997)\nla vita \u00e8 un sogno (dazed and confused, richard linklater, 1993)\ndogville (lars von trier, 2003)\nfight club (david fincher, 1999)\nci vediamo venerd\u00ec (friday, f. gary gray, 1995)\nthe host (gwoemul, \uad34\ubb3c, bong joon-ho, 2006)\ninsider - dietro la verit\u00e0 (the insider, michael mann, 1999)\ngongdonggyeongbigu-yeok jsa (\uacf5\ub3d9\uacbd\ube44\uad6c\uc5ed jsa, park chan-wook, 2000)\nlost in translation - l'amore tradotto (lost in translation, sofia coppola, 2003)\nmatrix (the matrix, andy e larry wachowski, 1999)\nmemories of murder (salinui chueok, \uc0b4\uc778\uc758 \ucd94\uc5b5, bong joon-ho, 2003)\npolice story 3: supercop (ging chat goo si 3: chiu kup ging chat, \u8b66\u5bdf\u6545\u4e8b3\u8d85\u7d1a\u8b66\u5bdf, stanley tong, 1992)\nl'alba dei morti dementi (shaun of the dead, edgar wright, 2004)\nspeed (jan de bont, 1994)\nteam america: world police (trey parker, 2004)\nunbreakable - il predestinato (unbreakable, m. night shyamalan, 2000).in un'intervista del 2020 alla rivista francese premi\u00e8re, il regista ha invece rivelato che per lui il miglior film del decennio \u00e8 senza dubbio the social network di david fincher. il film sulla nascita di facebook ha \u201cstracciato la concorrenza\u201d secondo tarantino, che ha poi messo in seconda posizione dunkirk di christopher nolan e ha mostrato grande apprezzamento anche per mad max: fury road di george miller.\n\n\n== critiche ==\ntarantino \u00e8 stato al centro di parecchie critiche e polemiche per il frequente utilizzo di epiteti razziali, o almeno ritenuti tali, nei suoi film, in particolar modo la parola negro (nigger) in le iene, pulp fiction, una vita al massimo, jackie brown, bastardi senza gloria, django unchained e the hateful eight. tali critiche vennero mosse dal regista afro-americano spike lee. in un'intervista concessa alla rivista variety, lee dichiar\u00f2: \u00abio non sono contro quella parola [...] e la uso, ma quentin \u00e8 infatuato di quella parola. cosa vuole? essere considerato un negro onorario?\u00bb tarantino ha difeso il suo uso della parola sostenendo che il pubblico di colore apprezza i suoi film influenzati dalla blaxploitation e che jackie brown \u00e8 stato realizzato soprattutto per un pubblico nero.tarantino \u00e8 stato anche pi\u00f9 volte criticato per aver copiato idee, scene, battute e dialoghi dei suoi film da altre pellicole. per esempio, alcune idee alla base di le iene sono tratte liberamente dal film il colpo della metropolitana (un ostaggio al minuto) (the taking of pelham one two three) e city on fire, e gli eventi della scena dell'iniezione di adrenalina in pulp fiction ricordano una storia simile narrata nel documentario ragazzo americano (american boy: a profile of steven prince) di martin scorsese.\nun ampio dibattito si \u00e8 tenuto sulla questione di quale sia il limite tra plagio e citazione. tarantino, da parte sua, non ha mai negato tutti i suoi riferimenti ad altre pellicole, affermando che \u00abi grandi artisti non copiano, rubano.\u00bb\n\n\n== vita privata ==\nnel 2009 conosce la cantante israeliana danielle pick (figlia del musicista svika pick). la coppia si fidanza nel 2016 e si sposa nel dicembre 2018. il 22 febbraio 2020 nasce il loro primo figlio, leo.\n\n\n== filmografia ==\n\nle iene (reservoir dogs) (1992)\npulp fiction (1994)\nfour rooms \u2013 episodio l'uomo di hollywood (the man from hollywood) (1995)\njackie brown (1997)\nkill bill: volume 1 (2003)\nkill bill: volume 2 (2004)\ngrindhouse - a prova di morte (death proof) (2007)\nbastardi senza gloria (inglourious basterds) (2009)\ndjango unchained (2012)\nthe hateful eight (2015)\nc'era una volta a... hollywood (once upon a time in hollywood) (2019)\nthe movie critic (2024)\n\n\n== opere ==\n django unchained, vertigo, 12 novembre 2013, isbn 978-1-4012-4193-3, oclc 857717811.\n django unchained, traduzione di alberto cristofori, bompiani, 4 giugno 2014, isbn 978-88-452-7364-3, oclc 898730428.\n once upon a time in hollywood: a novel, harpercollins, 29 giugno 2021, isbn 978-0-06-311252-0, oclc 1225068057.\n c'era una volta a hollywood, traduzione di alberto pezzotta, la nave di teseo, 1\u00ba luglio 2021, isbn 978-88-346-0652-0, oclc 1269289943.\n cinema speculation, harpercollins, 1\u00ba novembre 2022, isbn 978-0-06-311258-2.\n cinema speculation, traduzione di alberto pezzotta, la nave di teseo, 21 marzo 2023, isbn 978-88-346-1231-6.\n\n\n== riconoscimenti ==\npremio oscar\n1995 \u2013 candidatura per il miglior regista per pulp fiction\n1995 \u2013 candidatura per il miglior film per pulp fiction\n1995 \u2013 migliore sceneggiatura originale per pulp fiction\n2010 \u2013 candidatura per il miglior regista per bastardi senza gloria\n2010 \u2013 candidatura per la migliore sceneggiatura originale per bastardi senza gloria\n2013 \u2013 migliore sceneggiatura originale per django unchained\n2020 \u2013 candidatura per la migliore sceneggiatura originale per c'era una volta a... hollywood\n2020 \u2013 candidatura per il miglior regista per c'era una volta a... hollywood\n2020 \u2013 candidatura per il miglior film per c'era una volta a... hollywood\ngolden globe\n1995 \u2013 candidatura per il miglior regista per pulp fiction\n1995 \u2013 migliore sceneggiatura per pulp fiction\n2010 \u2013 candidatura per il miglior regista per bastardi senza gloria\n2010 \u2013 candidatura per la migliore sceneggiatura per bastardi senza gloria\n2013 \u2013 candidatura per il miglior regista per django unchained\n2013 \u2013 migliore sceneggiatura per django unchained\n2016 \u2013 candidatura per la migliore sceneggiatura per the hateful eight\n2020 \u2013 miglior film commedia o musicale per c'era una volta a... hollywood \n2020 \u2013 candidatura per il miglior regista per c'era una volta a... hollywood \n2020 \u2013 migliore sceneggiatura per c'era una volta a... hollywood \npremio bafta\n1995 \u2013 candidatura al miglior regista per pulp fiction\n1995 \u2013 miglior sceneggiatura originale per pulp fiction\n2010 \u2013 candidatura al miglior regista per bastardi senza gloria\n2010 \u2013 candidatura alla miglior sceneggiatura originale per bastardi senza gloria\n2013 \u2013 candidatura al miglior regista per django unchained\n2013 \u2013 miglior sceneggiatura originale per django unchained\n2016 \u2013 candidatura alla miglior sceneggiatura originale per the hateful eight\n2020 \u2013 candidatura al miglior film per c'era una volta a... hollywood\n2020 \u2013 candidatura al miglior regista per c'era una volta a... hollywood\n2020 \u2013 candidatura alla miglior sceneggiatura originale per c'era una volta a... hollywooddavid di donatello\n1995 \u2013 miglior film straniero per pulp fiction\n2010 \u2013 miglior film straniero per bastardi senza gloria\n2013 \u2013 miglior film straniero per django unchained\n2020 \u2013 candidatura al miglior film straniero per c'era una volta a... hollywoodfesta del cinema di roma\n2021 \u2013 premio alla carrierafestival di cannes\n1994 \u2013 palma d'oro al miglior film per pulp fictionsaturn award\n1994 \u2013 miglior sceneggiatura per una vita al massimo\n\n\n== doppiatori italiani ==\nnelle versioni in italiano dei film in cui \u00e8 comparso come attore, quentin tarantino \u00e8 stato doppiato da:\n\nloris loddi in four rooms, dal tramonto all'alba, sukiyaki western django, sly\nluciano roffi in pulp fiction, grindhouse - a prova di morte, grindhouse - planet terror\nangelo maggi in alias, i muppet e il mago di oz\nluca biagini in le iene\nmino caprio in il tuo amico nel mio letto\nmarco mete in desperado\npasquale anselmo in mister destiny\ndanilo de girolamo in girl 6 - sesso in linea\nfranco mannella in django unchained\nmichele gammino in tutto pu\u00f2 accadere a broadwayda doppiatore \u00e8 sostituito da:\n\nemiliano coltorti in the hateful eight\ngabriele tacchi in c'era una volta a... hollywood\nloris loddi in super pumped\n\n\n== note ==\n\n\n== bibliografia ==\n(en) gerald peary, quentin tarantino: interviews, boston, roundhouse publishing, 1998, isbn 1-57806-051-6.\n(en) wensley clarkson, quentin tarantino: the man, the myths and the movies, londra, blake publishing, 2007, isbn 978-1-84454-366-3.\n(en) paul a. woods, king pulp: wild world of quentin tarantino, londra, plexus publishing, 1998, isbn 978-0-85965-270-4.\ntarantino vs kitano, registi senza gloria (2010), di angela cinicolo, sovera multimedia (isbn 88-8124-895-6) (italiano)\n\n\n== altri progetti ==\n\n wikiquote contiene citazioni di o su quentin tarantino\n wikimedia commons contiene immagini o altri file su quentin tarantino\n\n\n== collegamenti esterni ==\n\n tarantino, quentin, su treccani.it \u2013 enciclopedie on line, istituto dell'enciclopedia italiana. \n simone emiliani, tarantino, quentin, in enciclopedia italiana, vi appendice, istituto dell'enciclopedia italiana, 2000. \n simone emiliani, tarantino, quentin, in enciclopedia italiana, vi appendice, istituto dell'enciclopedia italiana, 2000. \n tarantino, quentin, su sapere.it, de agostini. \n tarantino, quentin, in lessico del xxi secolo, istituto dell'enciclopedia italiana, 2012-2013. \n(en) quentin tarantino, su enciclopedia britannica, encyclop\u00e6dia britannica, inc. \n(en) quentin tarantino, su models.com, models.com, inc. \n opere di quentin tarantino, su openmlol, horizons unlimited srl. \n(en) opere di quentin tarantino, su open library, internet archive. \n bibliografia italiana di quentin tarantino, su catalogo vegetti della letteratura fantastica, fantascienza.com. \n(en) quentin tarantino, su discogs, zink media. \n(en) quentin tarantino, su musicbrainz, metabrainz foundation. \n(en) quentin tarantino, su whosampled. \n(en) quentin tarantino, su genius.com. \n quentin tarantino, su cinedatabase, rivista del cinematografo. \n quentin tarantino, su movieplayer.it, netaddiction s.r.l.. \n leonardo gandini, tarantino, quentin, in enciclopedia del cinema, istituto dell'enciclopedia italiana, 2004. \n quentin tarantino, su mymovies.it, mo-net srl. \n(en) quentin tarantino, su imdb, imdb.com. \n(en) quentin tarantino, su allmovie, all media network. \n(en) quentin tarantino, su rotten tomatoes, fandango media, llc. \n(en) quentin tarantino, su metacritic, red ventures. \n(en) quentin tarantino, su tv.com, red ventures (archiviato dall'url originale il 1\u00ba gennaio 2012). \n(en) quentin tarantino, su afi catalog of feature films, american film institute. \n(en) quentin tarantino, su bfi film & tv database, british film institute (archiviato dall'url originale il 1\u00ba gennaio 2018). \n(en) quentin tarantino, su internet broadway database, the broadway league. \n(de, en) quentin tarantino, su filmportal.de."