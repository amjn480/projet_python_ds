"l'hospital de la santa creu i sant pau \u00e9s un conjunt modernista situat a la ciutat de barcelona que fou projectat per l'arquitecte llu\u00eds dom\u00e8nech i montaner. va ser constru\u00eft entre 1902 i 1930 en dues fases: la primera, duta a terme per ell mateix entre 1902 i 1913, que consta de tretze edificis modernistes; i la segona, realitzada pel seu fill pere dom\u00e8nech i roura a partir de 1920, que inclou sis edificis m\u00e9s d'un modernisme moderat, aix\u00ed com altres construccions posteriors. tot i que no s'ha desenvolupat tot el projecte original, la seva notorietat ha estat reconeguda amb diversos premis i amb el reconeixement com a patrimoni de la humanitat per la unesco l'any 1997.\nedificat com un centre hospitalari modern i innovador, cent anys despr\u00e9s ha deixat de fer aquestes funcions, que van ser traslladades, a partir del 2009, a un nou hospital dins del mateix recinte, en sintonia amb les necessitats del segle xxi. despr\u00e9s de quatre anys d'obres de restauraci\u00f3, el recinte modernista es va inaugurar el 24 de febrer del 2014 per acollir, entre altres, centres de les nacions unides i de l'oms.constru\u00eft amb els materials i la decoraci\u00f3 propis d'un modernisme amb inspiraci\u00f3 neog\u00f2tica, en destaca la profusi\u00f3 de cer\u00e0mica, amb funcions profil\u00e0ctiques i decoratives, ma\u00f3 vist i escultures que incorporen una \u00e0mplia iconografia on es mostra la visi\u00f3 religiosa i historicista de l'autor.\nper la gran quantitat d'edificis, la riquesa ornamental i el nivell de conservaci\u00f3, l'hospital de sant pau \u00e9s el conjunt m\u00e9s gran de l'arquitectura modernista catalana.\n\n\n== hist\u00f2ria de la instituci\u00f3 ==\nla construcci\u00f3 de l'hospital de la santa creu i sant pau va permetre allotjar els serveis de l'hospital de la santa creu, una instituci\u00f3 hospital\u00e0ria creada al segle xv que disposava d'unes instal\u00b7lacions prec\u00e0ries per a les condicions sanit\u00e0ries exigides a finals del segle xix. la seva construcci\u00f3, per\u00f2, no fou deguda a aquesta necessitat de renovaci\u00f3, sin\u00f3 a una decisi\u00f3 de pau gil i serra, un banquer barcelon\u00ed establert durant 62 anys a par\u00eds. pau gil, director de la banca gil, va morir solter el 1896 a la seva resid\u00e8ncia de par\u00eds i, en el seu testament, va disposar ser enterrat a barcelona juntament amb els seus pares, liquidar la banca i destinar la meitat dels b\u00e9ns resultants de la liquidaci\u00f3 a la construcci\u00f3 d'un \u00abnou hospital\u00bb a barcelona amb el nom de sant pau, dedicat a assistir pobres i que hauria de ser gestionat per una instituci\u00f3 de prestigi reconegut.la necessitat de canvi de l'hospital de la santa creu, juntament amb el fet de comptar amb unes noves instal\u00b7lacions hospital\u00e0ries que alg\u00fa havia de gestionar, donaren com a resultat la creaci\u00f3 d'aquesta nova instituci\u00f3 que fusionava, en el seu nom, l'originari de l'hospital medieval i el desitjat pel mecenes del nou complex hospitalari.\namb tot, els diferents interessos dels representants de l'hospital de la santa creu i dels marmessors de pau gil no varen fer f\u00e0cil aquest proc\u00e9s de creaci\u00f3.\n\n\n=== hospital de la santa creu de barcelona ===\n\nl'hospital de la santa creu de barcelona t\u00e9 el seu origen l'any 1401, quan es van fusionar els sis hospitals que llavors hi havia a barcelona: l'hospital desvilar o de l'almoina (1308), i l'hospital de marc\u00fas (segle xii), que estaven regits pel consell de la ciutat; l'hospital colom (segle xii-xiii), i l'hospital vilar o de sant maci\u00e0, regits pel bisbat; l'hospital de santa eul\u00e0lia (segle xii), i l'hospital de santa margarida, que depenien del cap\u00edtol catedralici de barcelona.l'1 de febrer de 1401 el consell de cent i el cap\u00edtol de la catedral de barcelona acorden unificar tots sis hospitals, decreten el seu nom, hospital de la santa creu, i la seva ubicaci\u00f3, el raval de la ciutat, en el lloc on es trobava l'hospital d'en colom i els seus patis circumdants. el 13 de febrer del mateix any va comen\u00e7ar la construcci\u00f3 del nou hospital, la qual finalitzaria el 1450; guillem abiell fou el mestre d'obres contractat el 1407 per a la construcci\u00f3 del claustre. el 3 de setembre, el papa cism\u00e0tic benet xiii d'aviny\u00f3 pere de luna va donar la butlla fundacional de l'hospital de la santa creu de barcelona, confirmant aix\u00ed l'acord entre bisbat i consell de cent.\nel 25 de mar\u00e7 de 1629 es va comen\u00e7ar a construir, adossada a la paret nord de l'hospital, la casa de convalesc\u00e8ncia (actual institut d'estudis catalans), les obres de la qual finalitzaren el 1680, en el mateix moment en qu\u00e8 es pos\u00e0 sota l'advocaci\u00f3 de sant pau. el 1764, davant de la casa de convalesc\u00e8ncia, s'aixec\u00e0 el col\u00b7legi de cirurgia (actual acad\u00e8mia de medicina), obra de ventura rodr\u00edguez.\naquest hospital fou l'\u00fanic de la ciutat durant cinc segles fins que, a finals del segle xix, esdev\u00e9 insuficient a causa de la nombrosa poblaci\u00f3 de la ciutat.a finals del segle xix les modernes tend\u00e8ncies higienistes recomanaven que els hospitals havien d'estar fora dels nuclis urbans, aix\u00ed com una limitaci\u00f3 del nombre de llits. l'edifici de l'hospital, que estava entre horts i fora muralles al segle xv, havia quedat al mig d'un espai urb\u00e0 i ple d'ind\u00fastries insalubres el segle xix. amb tot, per\u00f2, l'empla\u00e7ament al nucli hist\u00f2ric comptava amb alguns defensors minoritaris; a m\u00e9s, el model de gesti\u00f3 sanit\u00e0ria als pobres estava hist\u00f2ricament basat en l'obligaci\u00f3 cristiana de la caritat, finan\u00e7ant-se gr\u00e0cies a almoines i llegats voluntaris. era un model residual de quan l'esgl\u00e9sia tenia poder econ\u00f2mic i s'enfrontava a un nou corrent progressista que defensava una gesti\u00f3 c\u00edvica de la benefic\u00e8ncia, finan\u00e7ada i controlada pel poder pol\u00edtic (municipal o estatal), on l'assist\u00e8ncia sanit\u00e0ria i social era un dret dels pobres i no una concessi\u00f3 volunt\u00e0ria. havia de ser, per tant, finan\u00e7ada amb impostos i no amb almoines.\n\n\n=== llegat pau gil ===\npau gil i serra, nascut a barcelona el 1816 i establert a par\u00eds des dels 17 anys, era un home de negocis de gran prestigi entre la burgesia parisenca que havia heretat una flota de vaixells de transport del seu pare i la \u00abbanca gil\u00bb del seu germ\u00e0 pere. pau gil havia fet cr\u00e9ixer la seva fortuna amb activitats comercials en mineria i ferrocarrils, moltes d'elles a espanya. solter i sense descend\u00e8ncia, a 76 anys decideix fer un testament on deixa la meitat de la seva fortuna als fills del seu germ\u00e0 leopold i l'altra per a la construcci\u00f3 d'un hospital a barcelona.\nel testament, fet el 17 de setembre de 1892, especificava les instruccions per al seu enterrament i fixava una dotaci\u00f3 econ\u00f2mica de 500 francs als pobres de la seva parr\u00f2quia, 100.000 per a cadascun dels seus nebots, fills del seu germ\u00e0 leopold, en total 400.000 francs i 25.000 a la congregaci\u00f3 de la missi\u00f3 dels frares de sant ll\u00e0tzer, a par\u00eds. a continuaci\u00f3 ordena la liquidaci\u00f3 de la seva banca, retornant els dip\u00f2sits rebuts, tant en t\u00edtols com en efectiu, i nomena com a executor d'aquesta disposici\u00f3 a l'empleat de la mateixa banca, lucio suttor, qui, a part del seu sou, va rebre 20.000 francs un cop acabada la feina.\nla liquidaci\u00f3 de la banca s'havia de dividir en dues parts: una destinada a la construcci\u00f3 a barcelona d'un hospital civil sota l'advocaci\u00f3 de sant pau seguint unes instruccions precises, i l'altra meitat s'havia de distribuir en parts iguals entre els seus quatre nebots. la part destinada a l'hospital varen ser uns quatre milions de pessetes.\nel testament i les instruccions van ser dipositats dins d'una carpeta signada i tancada al consolat d'espanya a par\u00eds, que va ser oberta pel c\u00f2nsol despr\u00e9s de la mort del banquer, el 30 d'abril de 1896, amb setanta-nou anys.\nva nomenar marmessors a dos amics i homes de confian\u00e7a, josep ferrer i vidal i edmond sivatte, o, si no hi s\u00f3n i per ordre d'edat, als fills d'aquests. sivatte, que era concunyat del seu germ\u00e0 leopold gil i serra, va renunciar al seu c\u00e0rrec per raons d'edat el 2 de maig de 1896, essent substitu\u00eft pel seu fill, manuel m. sivatte i llopart. josep ferrer tamb\u00e9 va renunciar i va ser el seu tercer fill, joan ferrer-vidal i soler, qui va acceptar fer-se c\u00e0rrec de la marmessoria de pau gil.\npau gil estableix la creaci\u00f3 d'una comissi\u00f3 nomenada pels seus marmessors perqu\u00e8 s'encarregui de la direcci\u00f3 del treball. ha d'estar formada per un arquitecte, un metge i una altra persona competent en el tema, perqu\u00e8 s'encarreguin d'executar les instruccions de la construcci\u00f3 civil de l'hospital de sant pau que, en s\u00edntesi, determinaven que:\n\nla import\u00e0ncia i capacitat de l'edifici havia d'estar limitada als diners de l'her\u00e8ncia.\nel projecte arquitect\u00f2nic seria triat per concurs.\ntindria un cos d'edifici.\nel model d'hospital seria semblant als de par\u00eds.\nnom\u00e9s quan estigu\u00e9s constru\u00eft s'oferirien les instal\u00b7lacions al nou propietari. es donava per ent\u00e8s que la donaci\u00f3 seria \u00fanicament de l'edifici i terreny, i que els arbitris per fer front a les despeses de l'hospital havien d'anar a c\u00e0rrec de qui s'encarregu\u00e9s de la seva direcci\u00f3.\naquest oferiment hauria de ser a l'ajuntament de barcelona o a una altra corporaci\u00f3 semblant, que \u00abestim\u00e9s i que ofer\u00eds la seguretat del compliment de les instruccions, a fi de fer-lo un lloc on el desgraciat pugui, en tot moment, ser acollit\u00bb. tot i no esmentar-lo, \u00e9s evident que entre els receptors es podia comptar amb l'hospital de la santa creu, \u00f2bviament conegut per pau gil.\nhavia de ser at\u00e8s per germanetes dels pobres.aix\u00ed, pau gil volia que el seu ajut als pobres i a la medicina fos mitjan\u00e7ant un model semblant al de par\u00eds, on la benefic\u00e8ncia municipal gestionava els hospitals p\u00fablics encara que hagin estat donats per benefactors privats, com va ser el cas d'anselm von rothschild amb l'hospital que porta el seu nom a viena o dion boucicault amb un hospital a par\u00eds.tot i que algunes d'aquestes condicions no s'acabarien acomplint tal com ho va expressar, s\u00ed que es va respectar la idea central del llegat de gil.\n\n\n==== conflictes per als marmessors ====\nels marmessors va haver d'afrontar una impugnaci\u00f3 de nul\u00b7litat del testament per part del nebot del testador, pere gil, fill del germ\u00e0 gran de pau gil, que no havia rebut res a l'her\u00e8ncia. va ser un llarg litigi en el qual van intervenir els lletrats manuel duran i bas, manuel planas i casals, joaquim almeda i xavier tort i martorell.\nes va aconseguir arribar a un acord, per\u00f2 tot el proc\u00e9s va suposar un retard d'un any i mig en l'inici del projecte.\nseguint les disposicions testament\u00e0ries, varen procedir a la creaci\u00f3 d'una comissi\u00f3 assessora per a l'adquisici\u00f3 dels terrenys. el 26 d'agost de 1898, van sol\u00b7licitar a la reial acad\u00e8mia de medicina de catalunya, a l'ajuntament de barcelona i a la junta administrativa de l'hospital de la santa creu que cadasc\u00fa nomen\u00e9s una persona id\u00f2nia per a decidir sobre les condicions higi\u00e8niques i sanit\u00e0ries que havien de reunir els terrenys. van ser escollits els senyors manuel salinas, metge; josep dom\u00e8nech i estap\u00e0, arquitecte i catedr\u00e0tic de la facultat de ci\u00e8ncies de barcelona; i el canonge valent\u00ed basart, administrador de l'hospital de la santa creu de barcelona.\nun cop constitu\u00eft el comit\u00e8 d'experts, varen procedir a cercar terrenys mitjan\u00e7ant un concurs, i el 31 d'octubre de 1898 varen adquirir dues finques a sarri\u00e0 d'uns 30.000 m\u00b2 per un import aproximat de 500.000 pessetes.\nel 14 de desembre del mateix any, els marmessors publicaven un plec per al projecte d'hospital amb unes especificacions vagues que esmentaven el nombre de llits, la ubicaci\u00f3 en els terrenys comprats i un disseny en harmonia amb els principis de la ci\u00e8ncia m\u00e8dica del moment, amb un l\u00edmit pressupostari de dos milions de pessetes.\nes varen presentar tres projectes, sotmesos a la deliberaci\u00f3 d'un tribunal format pels arquitectes emili sala i cort\u00e9s, pere falqu\u00e9s i urp\u00ed i josep amarg\u00f3s i samaranch. aquests van emetre, l'abril de 1900, un informe a favor del projecte de josep dom\u00e8nech i estap\u00e0 i el varen lliurar als marmessors el 22 de maig. aquests varen voler complementar la decisi\u00f3 amb un dictamen m\u00e8dic i t\u00e8cnic, demanant a l'ajuntament, la reial acad\u00e8mia de medicina i l'hospital de la santa creu que assignessin un metge per fer un informe sobre les condicions higi\u00e8niques. la reial acad\u00e8mia de medicina va nomenar a emerenci\u00e0 roig i bonfill, l'ajuntament a bartomeu robert i l'hospital de la santa creu a joaquim duran i trinxeria, que van fer un informe negatiu dels tres projectes, el 16 de desembre de 1900.\ndavant d'aquesta situaci\u00f3, els marmessors varen abonar el premi al projecte guanyador per a evitar problemes que retardessin m\u00e9s el projecte. es produ\u00efren canvis al comit\u00e8 assessor, ja que dom\u00e8nech i estap\u00e0, guanyador ef\u00edmer, va dimitir, i el canonge basart va morir. s'hi varen incorporar leopold gil, nebot del testador i l'arquitecte enric sagnier.\nabans d'inc\u00f3rrer en m\u00e9s despeses decidiren assegurar el futur de l'hospital, identificant \u00aba priori\u00bb la instituci\u00f3 que es faria c\u00e0rrec de la seva direcci\u00f3 un cop constru\u00eft. l'oferiren a l'ajuntament de barcelona, seguint la voluntat de pau gil, i aquest, despr\u00e9s de posar certes condicions, acaba renunciant-hi. aleshores varen fer la proposta a l'hospital de la santa creu que, el 21 de juny de 1901, acab\u00e0 acceptant amb la condici\u00f3 que es fes als terrenys que aquesta instituci\u00f3 ja tenia al municipi de sant mart\u00ed de proven\u00e7als.\n\n\n==== nou enfocament del projecte ====\namb l'acord entre els marmessors i la \u00abmolt il\u00b7lustre administraci\u00f3 de la santa creu\u00bb (mia) es va iniciar un proc\u00e9s de permuta dels terrenys adquirits a sarri\u00e0, es va ampliar l'espai dels terrenys propietat de l'hospital, es va decidir encarregar a dom\u00e8nech i montaner un avantprojecte i es va acordar amb l'ajuntament de barcelona l'acabament d'alguns carrers de l'eixample (dos de maig, travessera de gr\u00e0cia, etc.) per garantir l'equivalent a nou mansanes en una sola finca. en un temps r\u00e8cord des de l'entrada de la mia en el projecte, el 15 de gener de 1902 es feia l'acte solemne de col\u00b7locaci\u00f3 de la primera pedra.\n\naquesta celeritat es va veure frenada per les cont\u00ednues discrep\u00e0ncies en l'enfocament del projecte. mentre els marmessors volien construir l'edifici central d'administraci\u00f3, vuit pavellons i l'edifici d'operacions, els representants de la santa creu volien comen\u00e7ar per l'edifici dedicat a la comunitat religiosa que s'havia d'encarregar dels malalts, cuina, farm\u00e0cia i altres edificis de primera necessitat que permetessin un r\u00e0pid trasllat des de l'antic hospital. aquestes discussions amb canvis del projecte, intervencions de l'ajuntament, comissions t\u00e8cniques i dubtes sobre finan\u00e7ament es varen dilatar fins a febrer de 1905, any en el qual es varen presentar els pl\u00e0nols i la sol\u00b7licitud de llic\u00e8ncia d'obres a l'ajuntament de barcelona, comen\u00e7ant la construcci\u00f3 sota la responsabilitat dels marmessors que lliurarien l'obra final als administradors de l'hospital.\n\n\n=== instituci\u00f3 actual ===\nel mes de juliol de 1990, el cardenal arquebisbe de barcelona, l'alcalde de barcelona i el president de la generalitat van signar un pacte institucional pel qual la generalitat de catalunya s'incorporava a la fundaci\u00f3 de l'hospital de la santa creu i sant pau i a la molt il\u00b7lustre administraci\u00f3 amb els mateixos drets i deures que les altres dues institucions. en aquell mateix document, els signants van acordar la construcci\u00f3 d'un nou centre hospitalari en el recinte de l'actual hospital, d'acord amb les necessitats d'aquest segle.\n\n\n=== premis i distincions ===\nl'any 1913, l'ajuntament de barcelona li va concedir el premi especial al millor edifici al concurs anual d'edificis art\u00edstics. es tractava d'un premi especial per l'extraordin\u00e0ria obra, ja que el jurat considerava que cadascun dels edificis era per si sol mereixedor d'un premi. per aquest motiu, en comptes de lliurar la tradicional placa de reconeixement que es col\u00b7locava a la fa\u00e7ana, va crear-ne una de m\u00e9s gran i distingida, dissenyada per manel fux\u00e0 i leal i que es va col\u00b7locar al vest\u00edbul, al comen\u00e7ament de l'escala d'honor. coincidia amb el tercer guard\u00f3 que rebia dom\u00e8nech i montaner, despr\u00e9s d'obtenir-lo per la casa lle\u00f3 morera i pel palau de la m\u00fasica catalana, i per aquest motiu l'ajuntament de barcelona li va atorgar la medalla d'or de la instituci\u00f3.l'any 1991 fou guardonat amb la creu de sant jordi. el 1997 la unesco va declarar l'hospital de sant pau patrimoni de la humanitat. l'any 2001 fou guardonat amb la medalla d'or de la generalitat de catalunya per ser una \u00abinstituci\u00f3 que ha sabut donar resposta als canvis i a les noves necessitats de la societat catalana que canvia d'ubicaci\u00f3 per esdevenir un hospital que adopta una visi\u00f3 integral en la cura de la salut de tota la poblaci\u00f3 de refer\u00e8ncia, mitjan\u00e7ant el desenvolupament tecnol\u00f2gic i un servei d'alta qualitat\u00bb.\n\n\n== conjunt modernista ==\n\n\n=== disseny de l'espai ===\nel conjunt es va projectar per ocupar una superf\u00edcie de 145.470 m\u00b2, equivalent a nou illes de l'eixample.dom\u00e8nech i montaner va gaudir d'una llibertat absoluta en el disseny, la construcci\u00f3 i la decoraci\u00f3 de l'hospital, la qual cosa li va permetre fer un ampli desplegament de tots els coneixements acumulats al taller del castell dels tres dragons creat despr\u00e9s de l'exposici\u00f3 universal de barcelona (1888), on va comptar amb artesans que col\u00b7laborarien amb ell a l'hospital de sant pau, com eusebi arnau o la f\u00e0brica pujol i bausis.havia tingut l'ocasi\u00f3 de desenvolupar conceptes i t\u00e8cniques aplicables a un centre sanitari a l'institut pere mata de reus, el qual acabava de construir. tamb\u00e9 va estudiar diferents solucions que s'estaven aplicant a europa (hospital lariboisi\u00e8re a par\u00eds, st.thomas a londres, brugmann a laeken (b\u00e8lgica) i l'hospital militar de toul), i finalment plantej\u00e0 un programa higienicoarquitect\u00f2nic basat en pavellons a\u00efllats enlla\u00e7ats entre si per una galeria subterr\u00e0nia, una soluci\u00f3 absolutament innovadora.el terreny seleccionat acomplia amb aspectes sanitaris importants que actualment ja no es tenen en compte, com ara la \u00abubicaci\u00f3 al peu de la muntanya en una zona allunyada de la ciutat i amb vistes al mar\u00bb, si b\u00e9 d'altres encara serien v\u00e0lids avui en dia, com el fet de disposar d'una gran proporci\u00f3 d'espai interior enjardinat on malalts i visitants podien passejar i estar a l'aire lliure, sentint-se m\u00e9s en un sanatori que no en un hospital tancat. aix\u00f2 \u00e9s possible gr\u00e0cies a la concepci\u00f3 que li va donar dom\u00e8nech de conjunt hospitalari amb una trama urban\u00edstica pr\u00f2pia orientada en un eix nord-sud gaudint de la m\u00e0xima radiaci\u00f3 solar cap a les fa\u00e7anes principals. la visi\u00f3 innovadora de l'arquitecte li aporta al conjunt una personalitat pr\u00f2pia en qu\u00e8 fuig del concepte de \u00abpalau-hospital\u00bb i s'acosta al de \u00abciutat jard\u00ed\u00bb, una petita ciutat inserida dins l'urbs, un conjunt funcional, est\u00e8tic, hum\u00e0 i modern.a m\u00e9s, amb aquesta distribuci\u00f3 interior pr\u00f2pia, l'arquitecte aconseguia un alineament contrari a la trama cerd\u00e0 manifestant d'aquesta forma la seva oposici\u00f3 al disseny urban\u00edstic de l'eixample, del qual era un actiu detractor.\n\n\n=== projecte original ===\nel projecte original concebut per llu\u00eds dom\u00e8nech i montaner constava de 48 pavellons constru\u00efts segons un patr\u00f3 de disseny i distribu\u00efts al voltant de dos eixos principals (sud-nord i est-oest) de 50 metres d'amplada, amb uns carrers complementaris de 30 metres. aquests eixos principals, ubicats a les diagonals del quadrat tancat del conjunt, formen una creu que \u00e9s el s\u00edmbol omnipresent de l'hospital i que referencia a l'hospital original.\nvint-i-cinc dels pavellons havien de ser d'un pis, onze de dos pisos i dotze de destinats a serveis diversos. tots ells comptaven amb soterrani i estaven interconnectats per galeries subterr\u00e0nies perqu\u00e8 s'hi poguessin despla\u00e7ar personal i malalts sense haver de sortir a l'exterior. feien tamb\u00e9 les funcions de galeries t\u00e8cniques per a ubicar les instal\u00b7lacions i conduccions externes als pavellons, facilitant-ne el manteniment.\nles diferents al\u00e7ades havien de permetre suavitzar l'efecte visual del pendent del terreny. els \u00fanics que eren diferents en forma i al\u00e7ada eren el d'administraci\u00f3 (edifici principal), el de la comunitat religiosa que atenia els serveis \u2014que es troba al mig de la creu\u2014 i el d'operacions, a mig cam\u00ed entre els dos.\n\nels pavellons dedicats als malalts comptaven amb una sala d'hospitalitzaci\u00f3 rectangular de grans dimensions, amb una estructura modular composta per una successi\u00f3 de vuit arcs lleugerament apuntats amb set voltes interm\u00e8dies, sustentades en pilars entre finestres. en un dels extrems de la nau central, dom\u00e8nech va disposar-hi dos elements cil\u00edndrics: el dip\u00f2sit d'aigua i un espai de servei que inclo\u00efa una sala rodona, al costat de l'acc\u00e9s, concebuda com a \u00absala de dia\u00bb per als malalts i els seus familiars. cada planta disposava d'un espai independent per al personal sanitari.la fa\u00e7ana principal dels pavellons est\u00e0 formada per la porta d'entrada, molt ornamentada amb un marc en pedra i decoraci\u00f3 floral. a sobre mateix de la porta apareix la part decorativa m\u00e9s rica i simb\u00f2lica respecte a la identitat del pavell\u00f3 i compta amb el patr\u00f3 o patrona dins d'un templet flanquejat per dos pinacles amb cer\u00e0mica vidriada als extrems. en alguns casos, el conjunt es completa amb figures d'\u00e0ngels al costat del templet amb l'advocaci\u00f3.destaca la precisa descripci\u00f3 dels materials que dom\u00e8nech va fer al plec de condicions de l'obra. s'hi descriuen les qualitats, gruixos, colors, mides i acabats. els materials principals s\u00f3n el ma\u00f3, la pedra de montju\u00efc per a escultures, frisos i elements decoratius; el marbre de macael per a les escales de l'edifici d'administraci\u00f3 i pedra nummul\u00edtica de girona per a la resta; les teules \u00e0rabs vidriades monocromes de diversos colors per a poder decorar les teulades; mosaic cer\u00e0mic i paviment hidr\u00e0ulic; fustes de pi de r\u00fassia i de su\u00e8cia.entre els pavellons s'ubicava una zona enjardinada amb un cam\u00ed giragonsant que generava dos espais verds enganxats al costat nord d'un pavell\u00f3 i al sud del contigu, obtenint una zona per l'hivern i altre per l'estiu. aquest enjardinament tamb\u00e9 va ser dissenyat amb cura tenint en compte el servei que havia d'acomplir, que no era cap altre que crear un entorn saludable i tranquil per als malalts que hi residien. entre els arbres plantats hi figuraven castanyes d'\u00edndia, aurons americans, arbres de judea, cedres, xiprers, taxus o avets blancs.\nel disseny de l'espai recollia tamb\u00e9 el fet de separar els pavellons entre homes i dones. els dels homes, al costat de llevant porten noms de sants protectors masculins i els de les dones, al costat de ponent s\u00f3n de santes o d'advocacions de la mareded\u00e9u. tenia especial cura en separar els pavellons de cirurgia d'aquells que eren per malalties contagioses o infeccioses i, dins d'aquests, reservava uns petits pavellons (finalment no constru\u00efts) per a fer quarantena.\nun altre aspecte del disseny inicial absolutament innovador tenia a veure amb l'\u00fas de les noves tecnologies, tant les t\u00e8cniques i de confort com la calefacci\u00f3 i la llum el\u00e8ctrica, que es generava al mateix recinte, com les referides a la medecina, comptant amb un important departament de farm\u00e0cia que cal interpretar com una activitat de recerca, pr\u00f2pia d'una universitat.el resultat del disseny previst donava una proporci\u00f3 de 145 m\u00b2 per llit, comptant els espais de servei i de jard\u00ed, una r\u00e0tio molt superior als est\u00e0ndards europeus que se situaven en 100 m\u00b2.\nen la m\u00e9s pura l\u00ednia modernista, dom\u00e8nech va actuar en aquesta obra com un artista integral cuidant tots els aspectes funcionals i les arts decoratives fins a l'\u00faltim detall.\n\n\n==== els emblemes ====\nl'hospital est\u00e0 ple d'iconografia i s\u00edmbols religiosos dissenyats i decidits directament per dom\u00e8nech. el manifestat prop\u00f2sit que els edificis del llegat gil \u00abestiguessin assenyalats amb delimitaci\u00f3 fixa i nom propi, donant tota la individualitat possible a l'hospital de sant pau, dins d'un pla general\u00bb, es concreta en nombrosos emblemes que decoren fa\u00e7anes i interiors de l'hospital. entre la simbologia que es repeteix cont\u00ednuament, sovint en petit format com a part d'una decoraci\u00f3 o incrustat en sanefes o rematant traceries m\u00e9s complexes, destaquen les inicials del mecenes \u00abp\u00bb de pau i \u00abg\u00bb de gil, la creu de l'hospital ocupant les diagonals d'un rombe, la creu patent en el centre d'un quadrat o d'un cercle, dues o quatre barres, etc. tamb\u00e9 apareixen emblemes m\u00e9s complexos i amb una representaci\u00f3 her\u00e0ldica, com ara:\n\nobtingut de l'antic emblema: un escut coronat amb dos quarters, un amb la creu patent de color blanc i fons vermell, i l'altre amb les barres i la creu de l'escut de barcelona.\nrepresentant als hospitals reunits: l'antic emblema de l'hospital de la santa creu, amb una espasa que simbolitza sant pau, i un llibre obert amb el nom del sant.\ntois\u00f3 d'or: amb les barres catalanes i el collar de l'orde del tois\u00f3 d'or, una simbologia her\u00e0ldica que es remunta a 1445 amb el nomenament dels comtes de barcelona com a membres de l'orde.\nescut de pau gil: derivaci\u00f3 de l'escut dels hospitals reunits, mant\u00e9 la forma, l'espasa i el llibre amb el nom del sant, per\u00f2 substitueix les barres i la creu per les inicials pg.als timpans de les finestres de la fa\u00e7ana principal hi apareix la simbologia her\u00e0ldica descrita combinada amb els atributs dels evangelistes: llibre, brau, lle\u00f3 i un \u00e0ngel substituint l'\u00e0guila de sant joan evangelista. les ales que apareixen al brau i al lle\u00f3 simbolitzen l'espiritualitzaci\u00f3 i l'aven\u00e7 de la llum cap a l'eternitat.\n\n\n=== construcci\u00f3 actual ===\nel desenvolupament del projecte va patir importants canvis que han configurat l'actual complex hospitalari.\nel llegat de pau gil es va exhaurir el 1911 quan, a m\u00e9s de comprar el terreny, s'havien fet 10 pavellons: el d'administraci\u00f3, el d'operacions, dos pavellons menors per a reconeixements i 6 d'infermeria. aquests s\u00f3n els pavellons d'estil m\u00e9s modernista i amb una decoraci\u00f3 art\u00edstica m\u00e9s rica. les obres es van aturar fins al 1914, en qu\u00e8 es varen obtenir mecenatges per a dos pavellons m\u00e9s.\nl'any 1921 s'inicia la segona fase sota la direcci\u00f3 de dom\u00e8nech i roura, en qu\u00e8 l'ajuntament de barcelona va aportar finan\u00e7ament amb la compra de l'espai i edificis de l'antic hospital medieval. la reducci\u00f3 pressupost\u00e0ria i el canvi d'estil arquitect\u00f2nic dona com a resultat uns pavellons m\u00e9s austers i amb una falta clara d'elements decoratius. amb tot, els dos primers pavellons fets per dom\u00e8nech i roura (sant manuel i l'assumpci\u00f3) s\u00f3n encara bessons dels inicials, la qual cosa denota l'activa participaci\u00f3 del seu pare. en aquesta fase tamb\u00e9 es construeixen altres edificis singulars com el pavell\u00f3 de la convalesc\u00e8ncia, l'esgl\u00e9sia i el pavell\u00f3 de les cuines i la farm\u00e0cia que tanca el carrer central del complex.amb la configuraci\u00f3 final d'aquesta segona fase, acabada el 1925, l'hospital continuar\u00e0 fins als anys 1960 en qu\u00e8 s'afegeixen instal\u00b7lacions sense gens de respecte a l'obra original, a m\u00e9s de la construcci\u00f3 de la fundaci\u00f3 puigvert de nefrologia.\n\n\n==== pavellons de dom\u00e8nech i montaner ====\n\n\n==== pavellons de dom\u00e8nech i roura ====\n\n\n==== edifici d'administraci\u00f3 ====\nl'edifici d'administraci\u00f3 est\u00e0 ubicat just al darrere de l'acc\u00e9s principal i dona la imatge oficial del conjunt. la seva fa\u00e7ana \u00e9s la m\u00e9s decorada de tot el conjunt i \u00e9s el de major al\u00e7ada, a m\u00e9s d'estar rematat per una torre que li dona un aire imponent.\n\naqu\u00ed dom\u00e8nech va aprofitar per desplegar l'\u00fas de la cer\u00e0mica i mosaic ornamental i un conjunt escult\u00f2ric ampli. va aprofitar el car\u00e0cter religi\u00f3s de la instituci\u00f3 que havia de gestionar l'hospital per a desplegar tota una iconografia que don\u00e9s cobertura a les diferents sensibilitats dels hospitals hist\u00f2rics que formaven la instituci\u00f3 i remarqu\u00e9s el car\u00e0cter ben\u00e8fic del nou hospital. el domini que tenia de la simbologia cristiana i de l'her\u00e0ldica li va permetre ser l'autor dels dissenys fins als m\u00e9s m\u00ednims detalls.\naviat fou criticat per haver creat un hospital que \u00abtenia m\u00e9s els aires de resid\u00e8ncia per la reialesa, que no pas per l'estada de \"malalts pobres\"\u00bb, i amb motiu de la inauguraci\u00f3 oficial, el mateix alfons xiii va comentar: \u00absou ben paradoxals els barcelonins, als vostres malalts els hi poseu un palau i al vostre rei una quadra\u00bb.l'edifici est\u00e0 format per tres cossos. el central, amb la major part de la iconografia a la seva fa\u00e7ana, cont\u00e9 els espais m\u00e9s institucionals i sobre el qual est\u00e0 la torre del rellotge; els dos laterals estan lleugerament angulats respecte al central, dotant al conjunt d'una concavitat receptiva, tal com \u00e9s la seva funci\u00f3 d'acc\u00e9s principal. l'espai existent entre la tanca del carrer i l'acc\u00e9s a l'edifici aporta la dist\u00e0ncia que permet observar la majestuositat del conjunt i t\u00e9 un discret enjardinament envoltant l'escalinata doble que porta del carrer al vest\u00edbul porxat de l'edifici. al centre de l'escalinata i presidint l'acc\u00e9s hi ha el monument al mecenes pau gil, un conjunt d'eusebi arnau format per un bust del benefactor i un conjunt al\u00b7leg\u00f2ric de les tres etapes vitals.\nl'estructura dels dos cossos laterals \u00e9s de tres nivells i cont\u00e9 una decoraci\u00f3 menys sumptuosa que el cos central, amb grans finestrals envitrallats en el nivell de la planta baixa, finestres geminades al primer pis i trilobulades al segon. en totes dues edificacions, l'extrem que dona al carrer \u00e9s m\u00e9s ample que la resta del bloc i al seu interior allotja sales nobles; al costat de llevant hi ha la biblioteca camb\u00f3 i a ponent la sala de l'arxiu, uns espais que varen ser malmesos amb un aprofitament \u00abm\u00e9s funcional\u00bb durant el segle xx i que actualment s'estan recuperant.\n\n\n===== fa\u00e7ana =====\nel cos central de la fa\u00e7ana principal est\u00e0 estructurat com si es tract\u00e9s d'un retaule, en tres carrers verticals separats per quatre pilastres, de pedra fins al primer pis i de ma\u00f3 la resta, i en tres nivells.\nal nivell inferior hi trobem tres portes d'acc\u00e9s amb arcs peraltats amb una arquivolta decorada amb unes rajoles de color blau i blanc amb les inicials \u00abp\u00bb i \u00abg\u00bb que fan al\u00b7lusi\u00f3 al seu mecenes; la creu, de l'hospital originari; les quatre barres catalanes; i una nau, de l'escut parisenc. aquests elements iconogr\u00e0fics apareixen repetits en diferents llocs del recinte i especialment en aquest edifici.\nels arcs se sustenten sobre columnes triples de pedra en les quals hi ha adossades quatre grans escultures en pedra, una mena d'\u00e0ngels wagnerians en forma d'hermes que es fonen a la mateixa arquitectura, obra de gargallo, que representen les tres virtuts teologals cristianes: la fe, l'esperan\u00e7a, la caritat i les obres (operibus) que necess\u00e0riament han d'acompanyar les nostres virtuts. s\u00f3n peces hier\u00e0tiques amb les ales tancades i d'un estil molt personal que es repeteixen a la fa\u00e7ana nord d'aquest edifici i als pilars del porxo de l'edifici d'operacions. els arcs es decoren exteriorment amb un seguit d'arcuacions que allotgen peces cer\u00e0miques semiesf\u00e8riques en blau i blanc, forma molt utilitzada per dom\u00e8nech a la casa thomas, a la fonda espanya i al seminari de comillas. aquestes cer\u00e0miques combinen quatre temes: la \u00abp\u00bb (inicial de pau), les dues barres de l'escut de barcelona, la \u00abg\u00bb (inicial de gil) i la creu patent.al segon nivell hi ha uns grans finestrals amb uns arcs similars als de les portes d'acc\u00e9s, per\u00f2 amb una decoraci\u00f3 en pedra treballada al seu voltant. s\u00f3n finestres lobulades amb un disseny neog\u00f2tic, tripartida la central i bipartida les dues laterals amb uns fins pilars per separaci\u00f3 i amb vitralls d'un modernisme moderat. davant dels finestrals hi ha un balc\u00f3 cerimonial corregut d'extrem a extrem.al tercer nivell hi ha un gran conjunt escult\u00f2ric format per:\n\nl'escut est\u00e0 ubicat al mig de la fa\u00e7ana principal de l'edifici d'administraci\u00f3: \u00e9s una evoluci\u00f3 de l'escut original de l'antic hospital de la santa creu, seguint les mateixes pautes iconogr\u00e0fiques, tot i que l'antic no estava coronat i els \u00e0ngels que el flanquegen estaven agenollats. \u00e9s obra d'eusebi arnau i est\u00e0 ubicat dins d'un cercle sota una arcuaci\u00f3 cega. el cercle est\u00e0 decorat amb mosaic blau i groc imitant l'esfera celestial sobre la qual ressalta l'escut amb barres i creus profusament treballades i amb incrustacions daurades. a sobre de l'escut, la corona reial i, als costats, dos personatges alats representant a esculapi, amb casc i un bast\u00f3 amb una serp enroscada, i hip\u00f2crates considerat el pare de la medicina i que transporta el llibre de la vida. estan ubicats sobre pilars que representen l'eix del m\u00f3n.\nels sants protectors, tres de masculins al costat de llevant: sant josep, sant jaume i sant joan baptista i tres de femenins al costat de ponent: santa teresa, santa anna i santa caterina de siena. dom\u00e8nech va manifestar tamb\u00e9 aqu\u00ed la separaci\u00f3 de sexes que regia a l'hospital. s\u00f3n alts relleus sobre un fons de mosaic groc que recorda als daurats dels retaules obra de pau gargallo.\nels \u00e0ngels que, ubicats sota un dosseret a cadascuna de les quatre columnes frontals, protegeixen tot el conjunt iconogr\u00e0fic d'aquest nivell. s\u00f3n obra de gargallo, si b\u00e9 aquests presenten un estil m\u00e9s realista i humanitzat que els de la planta baixa i que repetir\u00e0 en altres escultures dels pavellons.per sobre de les plantes de l'edifici s'aixeca la torre del rellotge rematada per una gran creu. arriba a una al\u00e7ada de 62 metres des del carrer i 32 per sobre de l'edifici. \u00e9s un conjunt de traceria geom\u00e8trica en pedra sostinguda per quatre contraforts d'arcuaci\u00f3 buida fets en pedra que s'aixequen sobre una arquitectura quadrangular de ma\u00f3 amb cinc buits per cada cara, que li confereixen un aspecte de galeria. a cadascun dels quatre angles de la torre hi ha escultures d'\u00e9ssers alats, obra de gargallo. estan assegudes sota un dosseret i a la m\u00e0 sostenen un llibre, una creu, una \u00e0ncora i el cos de la t\u00fanica al\u00e7at, que ha estat interpretat com la simbologia de les virtuts cardinals: just\u00edcia, prud\u00e8ncia, fortitud i tempran\u00e7a. la torre del rellotge \u00e9s una zona profusament decorada amb escultures de tota mena. els dosserets que cobreixen els \u00e9ssers descrits tenen quatre caps de joves i infants, cadascun d'ells; la galeria quadrangular est\u00e0 rodejada per una barana de traceria combinada amb escuts amb creus i barres alternats, amb petits pinacles cer\u00e0mics a la part alta dels seus pilars i amb g\u00e0rgoles de diferents criatures fant\u00e0stiques; a la mateixa base del rellotge hi ha quatre bustos de dames d'un marcat estil modernista i entre les esferes del rellotge un griu. sobre les esferes, encara vuit g\u00e0rgoles m\u00e9s per desguassar el cos que fa de base de la punxa final de la torre.tot el conjunt est\u00e0 precedit per un gran \u00e0ngel exempt amb les ales obertes ubicat al v\u00e8rtex de la fa\u00e7ana principal, en posici\u00f3 similar als que culminen els frontons de l'edifici d'operacions. dom\u00e8nech i montaner va encarregar a eusebi arnau la factura dels pinacles i altres elements decoratius, mentre que a gargallo li va encarregar el conjunt de figures d'\u00e0ngels.\n\n\n===== vest\u00edbul i escala d'honor =====\na l'interior de l'edifici d'administraci\u00f3 hi ha un nombre considerable de representacions simbolistes al voltant del mecenes pau gil. el vest\u00edbul, on es recull bona part de la simbologia relativa a la hist\u00f2ria de l'hospital, \u00e9s una gran sala formada per nou voltes \u2014algunes esf\u00e8riques i d'altres el\u00b7l\u00edptiques\u2014 recobertes amb rajoles cer\u00e0miques col\u00b7locades en espiga i sustentades sobre columnes de marbre amb base i capitell en pedra de planta octogonal i decoraci\u00f3 floral. les petxines de les voltes contenen un conjunt d'emblemes, alguns amb un missatge iconogr\u00e0fic i d'altres her\u00e0ldics, els quals es poden observar en altres punts del conjunt modernista. les 36 petxines del vest\u00edbul combinen onze s\u00edmbols diferents:\n\nl'escut de barcelona\nles quatre barres catalanes\nl'escut de par\u00eds, un veler amb tres flors de lis, resid\u00e8ncia de pau gil\nun lle\u00f3 rampant amb la llegenda la dicha en la honradez, lema de la banca gil\nuna lletra alfa (inici) acompanyada de l'any d'inici de la construcci\u00f3 de l'edifici (1905)\nuna lletra omega (fi) acompanyada de la data de finalitzaci\u00f3 (1910)\nl'escut de l'hospital de la santa creu\nl'escut de l'hospital de sant pau, ideat pel mateix dom\u00e8nech i montaner\nla creu de sant jordi\nla creu patent de la catedral de barcelona\nel cognom del mecenes, \u00abgil\u00bbdues curtes escales condueixen al corredor de distribuci\u00f3 de les dues ales laterals de l'edifici. aquests passadissos s\u00f3n uns espais molt lluminosos amb uns grans finestrals que contenen bona part dels vitralls de l'edifici. compten amb unes voltes profusament decorades amb cer\u00e0mica amb representacions her\u00e0ldiques i produ\u00efdes per la pujol i bausis.a la banda esquerra del vest\u00edbul hi ha un espai des del qual arrenca l'escala d'honor, on destaca una porta que du al soterrani, emmarcada per dues escultures sota dosseret representant les ordes que treballaven a l'hospital: els germans de la caritat de la santa creu i les germanes hospital\u00e0ries de la santa creu. sobre la porta, un timp\u00e0 en alt relleu simbolitza a sant mart\u00ed de tours a cavall repartint la capa entre els pobres. la imatge est\u00e0 dins d'un marc ogival amb decoraci\u00f3 floral neog\u00f2tica i amb dos dracs a les petxines. el conjunt de pau gargallo est\u00e0 dedicat al patr\u00f3 catal\u00e0 del segle xii i \u00e9s semblant a la part interior de la porta de la sala d'actes, dedicada en aquest cas a sant jordi, l'actual patr\u00f3 de catalunya.l'escala d'honor en forma helico\u00efdal i les columnes s\u00f3n obra de joaquim sol\u00e9. els graons s\u00f3n en marbre de macael i la contrapetja s\u00f3n peces de cer\u00e0mica vidriada groga amb relleu. la barana de pedra i treball gotitzant basat en florons perforats que alternen la \u00abg\u00bb de gil i la creu de l'hospital. les parets s\u00f3n bicolors, alternant el vermell del ma\u00f3 amb el blanc d'unes tires de marbre com el dels graons ornamentades amb la simbologia habitual: la \u00abp\u00bb, la creu, la \u00abg\u00bb i les barres barceloneses.\nla caixa d'escala est\u00e0 coberta per una volta de creueria octogonal nervada amb arcs fets en ma\u00f3 vidriat de color caramel. els encreuaments dels arcs estan complementats amb relleus florals cer\u00e0mics. l'espai de fons entre arcs est\u00e0 revestit en mosaic groc sobre fons blanc amb motius florals, dissenyat i confeccionat per maragliano; de fet, la volta t\u00e9 una quarta part doblegada sobre una de les parets, deixant una visi\u00f3 inferior de nom\u00e9s sis costats, cinc d'igual mida i un sis\u00e8 que equival als altres tres i que li dona una asimetria especial. tota la volta est\u00e0 sostinguda per unes columnes curtes que neixen i se suporten sobre unes grans m\u00e8nsules en pedra que, en conjunt, semblen bra\u00e7os sortint de la paret que van a buscar el sostre, acabant en uns capitells formats per les mateixes peces cer\u00e0miques florals dels arcs.\nal centre de la volta hi ha un gran vitrall octogonal multicolor, obra de la casa rigalt i granell, que \u00e9s, sens dubte, un avan\u00e7ament del que hauria de ser el vitrall del palau de la m\u00fasica.\n\nal final de l'escala, al primer pis, hi ha una col\u00b7lecci\u00f3 de plafons en relleu amb representacions de les obres de miseric\u00f2rdia fetes per pau gargallo.\n\n\n===== sala d'actes =====\nal primer pis del cos central de l'edifici d'administraci\u00f3, accedint des de l'escala d'honor, s'arriba a una gran sala de 14 per 6 metres amb vistes a la fa\u00e7ana principal que fa d'avantsala de la sala d'actes. \u00e9s un espai di\u00e0fan i molt llumin\u00f3s amb finestres envitrallades d'uns 4 metres d'al\u00e7ada.\nel sal\u00f3 d'actes t\u00e9 unes dimensions de 14 per 10 metres i una majestuosa al\u00e7ada de 17,4 metres. \u00e9s una pe\u00e7a que no ha sofert pr\u00e0cticament alteracions. a mitjana al\u00e7ada hi ha un balc\u00f3-galeria a tot el voltant, amb una inscripci\u00f3 a la barana que diu: ampareu senyor, als benefactors y als asilats d'aquesta santa casa aixis en la terra com en lo cel e inspireu sentiments de caritat envers d'ella. amen.\n\nla porta d'entrada t\u00e9 una decoraci\u00f3, a la seva part interior, amb un timp\u00e0 esculpit per gargallo representant a sant jordi i flanquejada per dues columnes amb sengles macers sobre seu. el conjunt, com el que es troba al vest\u00edbul de la planta baixa, est\u00e0 inspirat en les portalades dels palaus i esgl\u00e9sies g\u00f2tiques i \u00e9s quasi una r\u00e8plica de la porta de sant miquel de la bas\u00edlica de la merc\u00e8 de barcelona.la decoraci\u00f3 compta amb una profusi\u00f3 de cer\u00e0mica i mosaics. destaquen els arrambadors, les columnes de la sala i el sostre amb revoltons decorats en mosaic.\n\nl'extrem on s'ubica la taula presidencial est\u00e0 decorat amb una estructura neog\u00f2tica en pedra amb una base \u2014que fa de fons de la taula d'honor\u2014 en mosaic amb motius florals i una policromia de colors molt vius que simulen un cortinatge. a sobre hi ha una petita balconada en forma de galeria columnada i acabada, a l'altura del primer pis, amb un timp\u00e0 en forma semicircular, en el qual s'ubica un gran escut de gargallo amb l'her\u00e0ldica dels hospitals reunits, que est\u00e0 flanquejat per dos \u00e0ngels i rematat per un elm i un rat penat. les dovelles del timp\u00e0 alternen el ma\u00f3 i la pedra obtenint un efecte decoratiu multicolor que recorda la porta de sant esteve de la mesquita de c\u00f2rdova.\n\n\n===== sales nobles =====\nels extrems de les dues ales de l'edifici d'administraci\u00f3 que donen al carrer s\u00f3n m\u00e9s amples que la resta del bloc, i al seu interior allotja dues sales nobles. es tracta d'uns espais que, originalment, tenien l'al\u00e7ada dels tres pisos, de forma similar al sal\u00f3 d'actes. aquests espais, d'un volum majestu\u00f3s, varen ser malmesos amb una modificaci\u00f3 durant el segle xx creant plantes interm\u00e8dies que aportaven un aprofitament m\u00e9s funcional de l'espai, relegant l'espectacularitat dels seus sostres als espais ubicats al tercer pis. en concret, al costat de llevant, tocant al carrer pare claret, hi havia la biblioteca camb\u00f3 i, a ponent, un espai de la ger\u00e8ncia que en origen estava dedicat a la sala de l'arxiu.la biblioteca camb\u00f3 \u00e9s un espai molt treballat i amb for\u00e7a simbolisme. compta amb dues grans voltes nervades d'inspiraci\u00f3 mud\u00e8jar, molt compartimentada, combinant el ma\u00f3 i la cer\u00e0mica per a aconseguir una simbologia amb les refer\u00e8ncies habituals: gil, \u00abp\u00bb, creu patent, escut de par\u00eds, escut de la santa creu, etc. es tracta de la sala m\u00e9s original de tot el conjunt, tant per la forma com pels colors, els quals remeten a les voltes de la cambra daurada o a la torre de les infantes de l'alhambra. les voltes combinen, sobre una base de ma\u00f3 i amb un disseny mud\u00e8jar, rajoles i peces cer\u00e0miques amb dissenys florals i zoom\u00f2rfics, dibuixos her\u00e0ldics i el repertori iconogr\u00e0fic de l'hospital, fetes de colors blanc i blau. els acabaments de les petxines amb moc\u00e0rabs augmenten la sensaci\u00f3 d'estar contemplant un sostre del palau granad\u00ed. el disseny de les peces cer\u00e0miques \u00e9s de francesc madurell.\nl'espai de l'arxiu, ubicat a l'extrem de l'ala ponent, tocant el carrer cartagena, est\u00e0 actualment en proc\u00e9s de rehabilitaci\u00f3 i ha recuperat la seva morfologia original. destaquen les voltes en cer\u00e0mica pintada imitant els raigs solars amb uns n\u00favols blancs al centre, envoltant l'escut de l'hospital i de l'ap\u00f2stol sant pau. les nervadures cer\u00e0miques formen estructures estel\u00b7lars amb remats florals a les puntes. la sala compta amb un gran vitrall que ocupa bona part de l'elevada paret.\n\n\n==== edifici d'operacions ====\nl'edifici d'operacions \u00e9s al mig del carrer central, just al darrere d'una creu de terme que reprodueix l'existent a l'antic hospital. \u00e9s un pavell\u00f3 amb un disseny singular i dedicat als metges; d'aqu\u00ed la seva advocaci\u00f3 als sants cosme i dami\u00e0, patrons de la medicina. consta de soterrani i tres pisos, i s'hi accedeix amb una curta, per\u00f2 magnificent escala que acaba en un porxo sota una tribuna que permet protegir l'entrada.\n\u00e9s un edifici de tres cossos: un de central que concentra la major part de la iconografia i dues ales laterals amb importants finestrals i les imatges en mosaic dels sants patrons, obra de maragliano. uns altres tres plafons en mosaic decoren les finestres laterals i la posterior: s\u00f3n advocacions de la mareded\u00e9u dels desemparats, de la merc\u00e8 i de l'assumpci\u00f3. la primera \u00e9s una imatge sedent amb el nen i acompanyada d'un orant. la mareded\u00e9u de la merc\u00e8, patrona de barcelona, est\u00e0 flanquejada per dos retrats masculins que representen possiblement a sant pere nolasc i al bisbe jaume catal\u00e0. la mareded\u00e9u de l'assumpci\u00f3 apareix portada al cel per \u00e0ngels. els frontons de les finestres segueixen dibuixos similars a la resta, en cer\u00e0mica pintada en blau. al tercer pis del cos central destaquen uns grans plafons cer\u00e0mics amb \u00e0ligues amb les ales desplegades de color blau sobre els quals figuren noms de metges famosos: letamendi, mendoza, gin\u00e9 (jiner, en la grafia de l'\u00e8poca), gimbernat, virgili, marsillach, torrent i soler. tant aquests panells com les finestres i la galeria del segon pis del cos central estan emmarcats en columnes i arcs en pedra, i contenen nombrosos elements de gran valor iconogr\u00e0fic: dosserets, pinacles, g\u00e0rgoles, grifs, \u00e0ngels, escuts de barcelona i un gran \u00e0ngel amb les ales obertes al cim de la fa\u00e7ana principal i un altre a la fa\u00e7ana posterior. l'escut que figura al front\u00f3 \u00e9s l'emblema dels hospitals reunits; est\u00e0 coronat i protegit per dos lleons. \u00e9s obra d'arnau, mentre que la resta de peces escult\u00f2riques d'aquest pavell\u00f3 s\u00f3n de gargallo.l'edifici d'operacions comptava amb \u00e0rees de desinfecci\u00f3 al soterrani; sales d'operacions, d'anest\u00e8sia i postoperatori al primer pis; sales per a petites operacions al segon pis; i \u00e0rees t\u00e8cniques de radiografia i esterilitzaci\u00f3 al tercer pis.\n\n\n=== artesans i col\u00b7laboradors ===\nl'arquitecte dom\u00e8nech i montaner va concebre fins als \u00faltims detalls decoratius que havien d'acomplir alhora la funcionalitat d'aconseguir un ambient idoni per als malalts i per al personal t\u00e8cnic. el projecte inicial publicat al plec de condicions de les obres va ser redu\u00eft per raons econ\u00f2miques; es veu una difer\u00e8ncia considerable entre l'edifici d'administraci\u00f3, referent del projecte original, i els darrers pavellons constru\u00efts.dom\u00e8nech va dissenyar un programa ornamental complex comptant amb el suport del seu equip habitual d'artesans col\u00b7laboradors, alguns d'ells participants de l'obrador d'artesans que dom\u00e8nech va instal\u00b7lar junt amb galliss\u00e0 al castell dels tres dragons. en destaquen la cer\u00e0mica, el mosaic, les escultures, els vitralls i la forja. de totes, la m\u00e9s destacada \u00e9s la cer\u00e0mica que, a m\u00e9s de les seves caracter\u00edstiques est\u00e8tiques, acompleix una funci\u00f3 higi\u00e8nica especialment exigida per l'arquitecte en el projecte.\nentre els fabricants participants en la producci\u00f3 de cer\u00e0mica hi consten:\n\nla f\u00e0brica de terrissa vidriada de crist\u00f2fol guillamont d'alcora que va fer les peces semiesf\u00e8riques en blanc i blau que figuren al porxo i fa\u00e7ana posterior de l'edifici d'administraci\u00f3. aquest disseny havia estat fet servir per dom\u00e8nech al menjador de la fonda espanya.\nla f\u00e0brica elies peris i cia. d'onda va fer les peces de l'hospital amb grans dibuixos fets amb la t\u00e8cnica de la trepa que decoren els timpans sobre portes i finestres. tamb\u00e9 va produir s\u00f2cols de color verd i paviment de terrissa de color blau i blanc.\nla f\u00e0brica pujol i bausis de cornell\u00e0 de llobregat va produir la cer\u00e0mica pintada a m\u00e0 o amb trepa de les voltes de l'edifici d'administraci\u00f3 i altres peces especials.\nla f\u00e0brica de josep orriols i pons va produir altres parts ornamentals i de complement.els paviments de car\u00e0cter general s\u00f3n en p\u00f2rtland i marbre, per\u00f2 a les zones nobles, i especialment al pavell\u00f3 d'administraci\u00f3, s'hi combinen el mosaic rom\u00e0, rajola vermella d'argila combinada amb rajola decorada blava i blanca i tamb\u00e9 paviment hidr\u00e0ulic. entre els fabricants que hi varen participar hi ha les f\u00e0briques \u00abromeu i escofet\u00bb, \u00abfills de miquel nolla\u00bb, \u00abfills de j. llevat\u00bb i \u00abcosme toda\u00bb. els elements de pedra artificial, aix\u00ed com el paviment hidr\u00e0ulic, varen ser producte de \u00abm. de c. butsems & fradera\u00bb, fabricant de ciment. els sanitaris eren de la f\u00e0brica \u00abfrancesc sangr\u00e0\u00bb.els vitralls de tots els pavellons, inclosos els de l'esgl\u00e9sia i la casa de convalesc\u00e8ncia, varen ser produ\u00efts per la casa rigalt i granell. denoten un disseny menys sofisticat, propi d'un modernisme tard\u00e0. el disseny dels de la primera \u00e8poca correspon a labarta i els del per\u00edode de dom\u00e8nech i roura varen ser dissenyats pel pintor miquel farr\u00e9 i albag\u00e9s.entre els dissenyadors hi figura llu\u00eds gargallo, germ\u00e0 de pau gargallo, a qui s'atribueixen els dibuixos dels panells cer\u00e0mics, i l'escultor francesc madurell i torres, dissenyador de les cer\u00e0miques en relleu del pavell\u00f3 d'administraci\u00f3.els mosaics s\u00f3n obra de mario maragliano, a partir del disseny de francesc labarta, en el cas dels panells exteriors. maragliano va treballar entre el 1907 i el 1911, mentre que els darrers panells de les fa\u00e7anes amb la hist\u00f2ria de l'hospital s\u00f3n obra de llu\u00eds br\u00fa i s\u00f3n de l'any 1923.les nombroses escultures del recinte s\u00f3n obra de pau gargallo i catal\u00e1n i eusebi arnau, i l'escultura arquitect\u00f2nica \u00e9s obra de francesc modolell.dels elements de ferro forjat i serralleria art\u00edstica se'n va encarregar josep perpiny\u00e0.per a la direcci\u00f3 de tota l'obra, dom\u00e8nech i montaner va comptar amb un equip d'arquitectes encap\u00e7alats pel seu fill pere dom\u00e8nech i roura entre els quals hi havia enric cat\u00e0 i cat\u00e0 i el seu gendre francesc gu\u00e0rdia i vial.\n\n\n=== cer\u00e0mica ===\narticle principal: cer\u00e0mica de l'hospital de la santa creu i sant paudom\u00e8nech i montaner donava una gran import\u00e0ncia a la cer\u00e0mica, de la qual n'era un entusiasta i estudi\u00f3s. a finals del segle xix, la recuperaci\u00f3 de la cer\u00e0mica es va considerar un transmissor dels valors antics, convertint-la en una part important de l'ideari nacionalista. aquesta visi\u00f3 va fer cr\u00e9ixer el seu estudi i l'inter\u00e8s per la recuperaci\u00f3 i el col\u00b7leccionisme. varen ser destacats col\u00b7leccionistes galliss\u00e0, ramon casas, rusi\u00f1ol o mari\u00e0 fortuny, el qual compartiria els seus coneixements de la cer\u00e0mica de reflex amb el bar\u00f3 charles davillier, gran difusor de la cer\u00e0mica catalana. en aquest context, dom\u00e8nech tenia davant seu la millor oportunitat per a desenvolupar un programa integral, el qual va dissenyar detalladament.l'ampli conjunt de cer\u00e0mica del conjunt hospitalari es pot classificar en quatre grups, segons bohigas:\npeces que repeteixen un dibuix formant trames com a les voltes o als arrambadors.\nrajoles amb dibuixos \u00fanics per a tota la superf\u00edcie. hi ha dibuixos de tem\u00e0tica her\u00e0ldica, zoom\u00f2rfica o fitom\u00f2rfica.\ncer\u00e0mica vidriada en relleu, nervadures o elements corporis, utilitzada en revestiments.\ntrencad\u00eds de cer\u00e0mica vidriada.\n\n\n=== mosaic ===\narticle principal: mosaic de l'hospital de la santa creu i sant paula utilitzaci\u00f3 del mosaic dins del recinte modernista \u00e9s for\u00e7a m\u00e9s modesta que a altres edificis contemporanis, com al palau de la m\u00fasica catalana, obra del mateix dom\u00e8nech i montaner. tot i la similitud de resultats pict\u00f2rics, el concepte higienista i el cost de confecci\u00f3 varen reduir l'\u00fas del mosaic a espais m\u00e9s sumptuosos que funcionals. destaquen tres tipus d'utilitzaci\u00f3:\n\na les zones nobles de l'edifici d'administraci\u00f3: voltes d'antesala d'actes, entrada principal, sal\u00f3 d'actes\u2026\nals panells amb personatges de certs pavellons: sant jordi i santa apol\u00b7l\u00f2nia als pavellons del seu nom i sant dami\u00e0 i sant cosme al pavell\u00f3 d'operacions.\nals setze panells exteriors que narren la hist\u00f2ria de l'hospital.envoltant l'edifici d'administraci\u00f3, a l'altura del primer pis, hi ha setze panells fets en mosaic, quatre visibles directament des del carrer i la resta des de dins del recinte, que narren la hist\u00f2ria de l'hospital des dels seus or\u00edgens medievals fins a la creaci\u00f3 del centre assistencial modernista. obeeixen a una funci\u00f3 did\u00e0ctica per donar a con\u00e8ixer a la ciutadania el comprom\u00eds ancestral de comptar amb una sanitat per a tothom. segueixen un ordre cronol\u00f2gic, llevat dels dos \u00faltims, els quals es varen instal\u00b7lar en un rac\u00f3 habilitat de la fa\u00e7ana a l'acabament de les obres i estan situats entre els que ocupen el lloc set\u00e8 i vuit\u00e8.\nels catorze primers s\u00f3n obra de mario maragliano seguint dibuixos de francesc labarta; els dos darrers daten de 1923 i varen ser realitzats per llu\u00eds br\u00fa.\n\n\n=== escultura ===\n\nl'escultura a l'hospital de sant pau t\u00e9 un paper fonamental en el desplegament iconogr\u00e0fic desitjat pel mecenes i interpretat i dissenyat per dom\u00e8nech i montaner. els dos artistes clau en aquesta interpretaci\u00f3 varen ser eusebi arnau i el seu alumne pau gargallo.\narnau \u00e9s el responsable de les peces que els contractes descriuen com \u00abimatges de 2 metres i d'1,5 a 2 metres\u00bb, \u00e9s a dir, les figures exemptes que envolten l'edifici d'administraci\u00f3 i les dels patrons dels diferents pavellons. tamb\u00e9 \u00e9s l'autor de l'escut central de la fa\u00e7ana.\ngargallo va dissenyar totes les figures ornamentals i les que decoren el cos central de l'edifici d'administraci\u00f3 i la torre del rellotge, per\u00f2 l'escultura arquitect\u00f2nica que omple cada rac\u00f3 dels pavellons \u00e9s obra de francesc modolell.la pedra, com a la majoria de construccions de l'\u00e8poca, provenia de la pedrera de montju\u00efc, tot i que es va fer servir pedra nummul\u00edtica de girona per certes parts amb molt desgast com els esglaons de les escales.\n\n\n=== vitralls ===\ntots els vitralls varen ser realitzats per la casa rigalt i granell. es varen fer servir vidres de tipus belga, flemish, catedral, privilegiat i blanc.els vitralls tenen una menor prest\u00e0ncia en aquesta obra que en d'altres de dom\u00e8nech i montaner, com la casa lle\u00f3 morera o la casa nav\u00e0s. al plec de condicions ja s'especificava que els vitralls serien de colors clars i senzills, llevat de les plantes nobles de l'edifici d'administraci\u00f3, la biblioteca, el sal\u00f3 d'actes, el museu i les portes d'acc\u00e9s als despatxos de la planta baixa. els dissenyadors modernistes feien servir els vitralls com a simbologia i per aconseguir uns espais crom\u00e0tics i de creaci\u00f3 d'ambients; \u00e9s per aix\u00f2 que dom\u00e8nech va limitar el color a les \u00e0rees administratives i r\u00e8gies, deixant el blanc per les \u00e0rees d'infermeria. probablement, aquest trencament amb la l\u00ednia modernista de la resta del conjunt \u00e9s a causa d'un ajustament pressupostari. els dissenys s\u00f3n de labarta i repeteixen la iconografia historicista de representaci\u00f3 dels hospitals originaris i del mecenes.els vitralls dels pavellons de dom\u00e8nech i roura responen a un disseny de miquel farr\u00e9 i albag\u00e9s.\n\n\n=== forja ===\nles reixes parteixen dels esquemes de la reixeria g\u00f2tica. l'acc\u00e9s principal consta de tres portes de dues fulles cadascuna amb barres verticals acabades en florons de formes geom\u00e8triques; tots ells estan cosits per una pe\u00e7a el\u00b7l\u00edptica amb perfil de \u00abt\u00bb i contorn fistonejat que comen\u00e7a prop de la frontissa m\u00e9s alta i, despr\u00e9s de rec\u00f3rrer tot l'espai, acaba prop de la base amb una voluta final. la part baixa de la porta est\u00e0 feta amb planxa amb una lleu decoraci\u00f3 simulant un coup de fouet. la part alta de la uni\u00f3 de les dues fulles quan est\u00e0 tancada est\u00e0 coronada per una creu patent i dos \u00e0ngels que la custodien. el gran espai enjardinat que hi ha fins a la fa\u00e7ana de l'edifici principal est\u00e0 tancat per un reixat del mateix disseny, sustentat cada 10 metres per un conjunt de tres pilars de maons vitrallats coronats en florons de pedra i decoraci\u00f3 her\u00e0ldica.\na la resta del recinte la forja \u00e9s escassa, ja que hi ha reixes a les finestres i els pocs balcons que existeixen s\u00f3n de pedra. a banda d'algun element decoratiu a l'edifici d'administraci\u00f3, com el gran fanal al centre de l'escala d'honor, tamb\u00e9 a les parts altes d'aquest edifici i la torre del rellotge s'hi poden trobar alguns elements de seguretat amb una decoraci\u00f3 molt discreta, quasi noucentista.\n\n\n=== restauraci\u00f3 ===\nentre els anys 2010 i 2014 el conjunt modernista ha sigut restaurat a fons, amb tres premisses principals: recuperar el projecte original de dom\u00e8nech i montaner, desvirtuat en alguns espais; transformar els pavellons en espais de treball de car\u00e0cter funcional; i aplicar al conjunt nous criteris de sostenibilitat i estalvi energ\u00e8tic. el recinte s'ha transformat en un centre de coneixement on radiquen una s\u00e8rie d'institucions, empreses i organismes dedicats a la recerca i la investigaci\u00f3 en el camp de la salut, la sostenibilitat i l'educaci\u00f3.\npavellons restaurats:\n\nadministraci\u00f3: s'ha reconvertit en un conjunt de sales i espais funcionals de car\u00e0cter polivalent, a m\u00e9s de comptar amb l'arxiu hist\u00f2ric de l'hospital. els arquitectes responsables de la restauraci\u00f3 han sigut xavier guitart i joan nogu\u00e9.\nsant manuel: rehabilitat per v\u00edctor argent\u00ed, albert casals i jos\u00e9 luis gonz\u00e1lez, aquest pavell\u00f3 acull ara els organismes casa \u00e0sia i universitat de les nacions unides (unu).\nsant leopold: actualment \u00e9s la seu de l'institut forestal europeu (efi), el programa de ciutats resilents d'un-habitat i la xarxa global d'universitats per a la innovaci\u00f3 global (guni). l'adequaci\u00f3 del pavell\u00f3 ha estat a c\u00e0rrec de ramon calonge, i la rehabilitaci\u00f3 de l'interior de xavier guitart.\nnostra senyora de la merc\u00e8: restaurat per josep emili hern\u00e0ndez-cros a l'exterior i merc\u00e8 zazurca a l'interior, aquest espai acull ara les institucions xarxa mundial d'operadors d'aigua (gwopa) i l'organitzaci\u00f3 mundial de la salut (oms).\nsant jordi: dedicat a exposicions temporals, les obres de restauraci\u00f3 han estat dirigides per rafael vila.\nsanta apol\u00b7l\u00f2nia: l'edifici ha estat rehabilitat per xavier guitart.\n\n\n== nou hospital ==\na l'entrada del segle xxi l'hospital de la santa creu i sant pau va iniciar el seu tercer trasllat des del naixement per tal de poder donar resposta a les noves necessitats sanit\u00e0ries de la societat catalana. el nou hospital es va comen\u00e7ar a construir l'any 2000 a la zona nord del recinte, a la cantonada dels carrers mas casanovas i sant quint\u00ed. aquest nou edifici est\u00e0 format per 5 grans blocs que es comuniquen entre ells per un gran vest\u00edbul que en distribueix la circulaci\u00f3. el bloc a del nou hospital allotja totes les consultes externes del centre mentre que els altres 4 blocs es destinen a hospitalitzaci\u00f3 en els seus nivells superiors reservant els nivells inferiors per a les urg\u00e8ncies, uci, quir\u00f2fans i radiologia.\npel que fa a l'assist\u00e8ncia, cada any s'atenen 35.000 pacients ingressats i m\u00e9s de 145.000 urg\u00e8ncies. les consultes externes reben 350.000 visites anuals i l'hospital de dia at\u00e9n a 75.000 usuaris. disposa de 136 punts d'hospital de dia, 644 llits i 21 sales d'operacions.\n\n\n== notes ==\n\n\n== refer\u00e8ncies ==\n\n\n== bibliografia ==\namen\u00f3s, llu\u00efsa. \u00abfoneria i forja\u00bb. a: el modernisme.  isard, 2003. isbn 9788489931237 [consulta: 6 gener 2011]. \nbancells, consol. sant pau, hospital modernista.  barcelona: ed. nou art thor, 1988. isbn 978-84-7327-180-6. \nbancells, consol. \u00abl'hospital de sant pau: una ciutat modernista a barcelona\u00bb. revista espais.   generalitat de catalunya. dpt. de pol\u00edtica territorial, 1991. [consulta: 24 gener 2011].\nbohigas, oriol. dom\u00e8nech i montaner, a\u00f1o 2000 (en castell\u00e0).  actar editorial, 2000. isbn 9788495273888. \ngarcia-mart\u00edn, manuel. catalana de gas, s.a.. l'hospital de sant pau, 1990. isbn 84-404-7880-1. \np\u00e9rez camps, josep. \u00abjosep orriols i pons, ceramista\u00bb. a: edicions universitat barcelona. tradici\u00f3n y modernidad: la cer\u00e1mica en el modernismo (en castell\u00e0), 2006. isbn 8447530884. \nserraclara i pla, m.teresa; mart\u00ed i aixel\u00e0, montse. hospital de la santa creu i sant pau, 2001. isbn 84-607-3140-5 [consulta: gener 2011]. \nvila-grau, joan; rodon, francesc. els vitrallers de la barcelona modernista.  ediciones poligrafa, 1987 [consulta: 1r gener 2011]. \n\n\n== vegeu tamb\u00e9 ==\ncer\u00e0mica i mosaics de l'hospital de la santa creu i sant pau\nescultura de l'hospital de la santa creu i sant pau\narquitectura de barcelona\n\n\n== enlla\u00e7os externs ==\nhospital de la santa creu i sant pau - lloc web oficial\nhospital de la santa creu i sant pau - lloc web oficial\nl'hospital de sant pau a patrimoni.gencat\n\u00abde santa creu a sant pau\u00bb, bloc sobre l'hospital\ncol\u00b7lecci\u00f3 de models 3d dels pavellons de l'hospital de sant pau\nguia tem\u00e0tica biblioteca etsab: hospital de la santa creu i sant pau\nla pedrera vs sant pau; batalla monumental (tv3) (catal\u00e0)"