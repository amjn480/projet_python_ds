"fiskar (pisces) \u00e4r en grupp vattenlevande ryggradsdjur med fenor, som indelas i benfiskar, broskfiskar och k\u00e4kl\u00f6sa fiskar. de flesta arter andas med g\u00e4lar och \u00e4r v\u00e4xelvarma. undantaget \u00e4r lungfiskar. eftersom landryggradsdjuren sl\u00e4ktskapsm\u00e4ssigt \u00e4r en typ av kvastfeniga fiskar men inte klassificeras som fiskar \u00e4r begreppet \"fiskar\" parafyletiskt.\nvetenskapen om fiskar kallas iktyologi.\n\n\n== etymologi ==\nfram till 1600-talet kallade man havsdjur i allm\u00e4nhet f\u00f6r fisk, exempelvis det \u00e4ldre svenska ordet \"valfisk\", och fortfarande anv\u00e4nder engelskan orden \"starfish\" om sj\u00f6stj\u00e4rnor och \"jellyfish\" om maneter. betydelsen havsdjur finns bara i de v\u00e4stliga indoeuropeiska spr\u00e5ken, allts\u00e5 i germanska, italiska och keltiska spr\u00e5k, men kan m\u00f6jligen h\u00e4rstamma fr\u00e5n det urindoeuropeiska verbet *peh\u2082- med betydelsen att utfodra, att skydda, att ge n\u00e4ring och \u00e4r i s\u00e5 fall kognat med urslaviska *pi\u0165a och sanskrit \u092a\u093f\u0924\u0941 (pitu) med betydelsen mat, litauiska pi\u1ebdt\u016bs \"lunch\", iriska ith  \"korn\", latin p\u0101nis \"br\u00f6d\" samt de engelska, tyska och svenska orden food, futter och foder.\n\n\n== systematik ==\nfiskar \u00e4r en parafyletisk grupp, och som s\u00e5dan har den inte n\u00e5gon naturlig plats i systematik baserad p\u00e5 utvecklingshistoria.\nfiskar \u00e4r den st\u00f6rsta gruppen inom ryggradsdjuren och omfattar cirka 30 000 k\u00e4nda arter, och det finns s\u00e4kert fler arter som vi inte k\u00e4nner till.\ntill fiskar r\u00e4knas de l\u00e4gre kraniedjuren, pir\u00e5lar, nejon\u00f6gon, broskfiskar och benfiskar, bland de senare ocks\u00e5 tofsstj\u00e4rtfiskar och lungfiskar som tillh\u00f6r fyrfotadjurens utvecklingslinje.\nfiskar delas vanligen in i klasserna eller \u00f6verklasser, som f\u00f6ljer:\n\nunderstam vertebrata \u2013 ryggradsdjur\n\u00f6verklass agnatha \u2013 k\u00e4kl\u00f6sa fiskar\nklass cyclostomata \u2013 rundmunnar\nunderklass myxini \u2013 pir\u00e5lar\nunderklass hyperoartia - nejon\u00f6gon\n\u00f6verklass gnathostomata \u2013 k\u00e4kf\u00f6rsedda ryggradsdjur\nklass chondrichthyes \u2013 broskfiskar\n\u2020 klass placodermi - pansarhajar\nklass osteichthyes \u2013 benfiskar\nunderklass sarcopterygii \u2013 lobfeniga fiskar\nunderklass actinopterygii \u2013 str\u00e5lfeniga fiskartill de k\u00e4kl\u00f6sa fiskarna (som idag inneh\u00e5ller nejon\u00f6gon och pir\u00e5lar) h\u00f6r ett antal utvecklingshistoriskt viktiga fossila grupper:\n\n\u2020 konodonter (conodonta)\n\u2020 anaspida\n\u2020 pteraspidomorphi\n\u2020 galeaspida\n\u2020 osteostraci\n\u2020 thelodonti\n\u2020 cephalaspidomorphi\n\n\n== utbredning ==\nfiskarna finns i stort sett \u00f6verallt d\u00e4r det finns mycket vatten och \u00e4ven i en del ganska sm\u00e5 vattensamlingar. lungfiskar, som lever i afrika, sydamerika och australien, kan klara en hel torrperiod genom att gr\u00e4va ner sig och andas med hj\u00e4lp av lungor. n\u00e4r deras g\u00f6lar vattenfylls igen \u00e5terg\u00e5r de till g\u00e4landning.\ndjuphavsfiskar kallas de fiskar som lever p\u00e5 st\u00f6rre djup \u00e4n 100 meter. man har hittat fiskar som lever \u00e4nda nere p\u00e5 5 000 meter, n\u00e5got som gjort stora evolution\u00e4ra anpassningar f\u00f6r tryck, kyla och m\u00f6rker n\u00f6dv\u00e4ndiga.\n\n\n== anatomi ==\n\n\n=== yttre anatomi ===\nn\u00e4stan alla fiskar har en str\u00f6mlinjeformad kroppsbyggnad, som kan indelas i huvud, kropp och stj\u00e4rt; dock \u00e4r gr\u00e4nserna mellan dessa tre delar inte alltid tydligt markerade.\n\n\n=== fj\u00e4ll ===\nm\u00e5nga fiskars hud \u00e4r t\u00e4ckt av fj\u00e4ll. dessa \u00e4r i huvudsak uppdelade i fyra typer.\n\nplakoidfj\u00e4ll, hos broskfiskar, till exempel hajar.\nganoidfj\u00e4ll, hos str\u00e5lfeniga fiskar, till exempel nilg\u00e4dda och st\u00f6r.\ncykloidfj\u00e4ll, hos de flesta benfiskar, till exempel lax.\nkamfj\u00e4ll, hos abborrfiskar, till exempel abborre.plakoid- och ganoidfj\u00e4ll best\u00e5r av ben och emalj, medan cykloid- och ctenoidfj\u00e4ll best\u00e5r av enbart ben. utanp\u00e5 fj\u00e4llen har fiskarna ett skyddande slemlager, som produceras av k\u00f6rtlar i huden.\n\n\n=== f\u00e4rg ===\nm\u00e5nga fiskar har ett kamouflage f\u00f6r att undkomma rovdjur. detta efterliknar oftast bottnens f\u00e4rg, eftersom faran brukar komma uppifr\u00e5n. en del rovfiskar, till exempel g\u00e4dda (esox lucius), \u00e4r dock kamouflerade f\u00f6r att l\u00e4ttare kunna f\u00e5nga byten.\nhos fiskar som lever i stim, till exempel sill (clupea harengus), \u00e4r det vanligt med silverglittrande fj\u00e4ll f\u00f6r att f\u00f6rst\u00e4rka illusionen av att stimmet \u00e4r en enhet, vilket dels kan skr\u00e4mma ett rovdjur och dels g\u00f6ra det sv\u00e5rare att v\u00e4lja en enskild bytesfisk.\nen del fiskar har skarpa f\u00e4rger f\u00f6r att visa att de \u00e4r giftiga, s\u00e5 kallad aposematisk f\u00e4rgteckning och en del fiskar efterliknar denna utan att sj\u00e4lva vara farliga, s\u00e5 kallad mimikry.\n\n\n=== matsm\u00e4ltning ===\nuppkomsten av k\u00e4kar gjorde det m\u00f6jligt f\u00f6r fiskar att \u00e4ta fler typer av f\u00f6da som exempelvis v\u00e4xter och andra organismer. fiskars f\u00f6da tas in via munnen och bryts ner i matstrupen. i mags\u00e4cken forts\u00e4tter nedbrytningen, och hos de flesta benfiskar forts\u00e4tter behandlingen i pylorusbihangen (appendices pyloricae), som \u00e4r fingerliknande blinds\u00e4ckar. i pylorusbihangen uts\u00f6ndras spj\u00e4lkande enzymer och n\u00e4rings\u00e4mnen absorberas. hos andra fiskar kommer dessa enzymer fr\u00e5n levern och bukspottsk\u00f6rteln. matsm\u00e4ltningsapparaten avslutas med tarmsystemet. detta \u00e4r, till skillnad mot till exempel d\u00e4ggdjur, inte uppdelat i tunn- och tjocktarm utan \u00e4r lika tjock hela v\u00e4gen till anal\u00f6ppningen.\n\n\n=== andningsorgan ===\nde flesta fiskarter upptar och avs\u00f6ndrar gaser via g\u00e4larna som sitter p\u00e5 varsin sida om svalget. g\u00e4larna \u00e4r uppbyggda av tr\u00e5dlika strukturer som kallas filament, som vart och ett inneh\u00e5ller ett n\u00e4tverk av kapill\u00e4rer, vilket ger en stor yta som kan uppta syre och avge koldioxid. utbytet av dessa sker genom att fiskarna suger in syrerikt vatten i munnen och pumpar ut det \u00f6ver g\u00e4larnas filament. blodet i kapill\u00e4rerna flyter i motsatt riktning mot vattnet, vilket leder till st\u00f6rre utbyte \u00e4n om det fl\u00f6dat i samma riktning. det syrefattiga vattnet sl\u00e4pps sedan ut genom g\u00e4l\u00f6ppningarna p\u00e5 sidorna av svalget. vissa typer av fiskar, som hajar och nejon\u00f6gon, har flera g\u00e4l\u00f6ppningar, men de flesta arter har en enda. \u00f6ppningen skyddas av en benig flik. vissa fiskarter, som guramier, har utvecklat ett organ kallat labyrint som g\u00f6r att de kan klara sig i omgivningar fattiga p\u00e5 syre eller som ofta torkar ut. ett r\u00f6r leder syrerik luft till detta organ genom fiskens mun. lungfiskar, b\u00e5gfenor, feng\u00e4ddor och beng\u00e4ddor andas med lungor.\n\n\n=== cirkulationssystem ===\nfiskar har ett slutet blodomlopp med ett hj\u00e4rta som pumpar runt blodet i ett enkelt kretslopp genom kroppen; blodet g\u00e5r fr\u00e5n hj\u00e4rtat till g\u00e4larna och d\u00e4rifr\u00e5n vidare till resten av kroppen och sedan tillbaka till hj\u00e4rtat. de flesta fiskar har hj\u00e4rtan med fyra delar: sinus venosus, f\u00f6rmak, kammare och bulbus arteriosus. trots detta har hj\u00e4rtat bara tv\u00e5 rum, d\u00e5 sinus venosus \u00e4r en tunn s\u00e4ck som samlar blodet fr\u00e5n fiskens vener innan det sl\u00e4pps in i f\u00f6rmaket, och bulbus arteriosus \u00e4r ett tjockt r\u00f6r som f\u00f6rbinder hj\u00e4rtat med aortan. f\u00f6rmaket \u00e4r ett stort muskul\u00f6st rum, som ser till att blodet endast fl\u00f6dar en v\u00e4g ur kammaren, vilket \u00e4r ett rum med tjocka, muskul\u00f6sa v\u00e4ggar som st\u00e5r f\u00f6r sj\u00e4lva pumpandet av blodet.\n\n\n=== kroppsv\u00e4rme ===\n\u00e4ven om de flesta fiskar \u00e4r v\u00e4xelvarma finns det arter som inte f\u00f6ljer detta m\u00f6nster. endoterma benfiskar tillh\u00f6r alla underordningen scombroidei, som till exempel sv\u00e4rdfisk, tonfisksl\u00e4ktet och en \"primitiv\" makrill. alla hajar i familjen lamnidae har m\u00f6jlighet att h\u00f6ja sin kroppstemperatur, och det finns indicium p\u00e5 att \u00e4ven medlemmar av familjen alopiidae har denna f\u00f6rm\u00e5ga. det finns ocks\u00e5 stora skillnader i vilka grader de olika arterna kan variera kroppstemperaturen; sv\u00e4rdfisken och besl\u00e4ktade arter kan bara v\u00e4rma \u00f6gonen och hj\u00e4rnan medan tonfisk och h\u00e5branden kan uppr\u00e4tth\u00e5lla temperaturer mer \u00e4n 20 \u00b0c \u00f6ver vattnets. \u00e4ven om endotermi kostar mycket energi tros den ist\u00e4llet ge f\u00f6rdelar som starkare muskler, snabbare nervsystem och snabbare matsm\u00e4ltning.\n\n\n=== avs\u00f6ndringssystem ===\nprecis som m\u00e5nga andra vattenlevande arter avs\u00f6ndrar fiskar \u00f6verfl\u00f6digt kv\u00e4ve i form av ammoniak. en del av restprodukterna diffunderar ut genom g\u00e4larna till det omgivande vattnet, medan andra uts\u00f6ndras med hj\u00e4lp av njurarna som filtrerar ut dem fr\u00e5n blodet, och h\u00e5ller ammoniakhalten i blodet i schack. saltvattenlevande fiskarter f\u00f6rlorar vatten genom osmos, vilket g\u00f6r att salterna aktivt m\u00e5ste pumpas ut ur kroppen. hajar och de flesta andra broskfiskar f\u00e5r ut salterna fr\u00e4mst genom en k\u00f6rtel vid anal\u00f6ppningen, men ocks\u00e5 via njurar och tarmsystem. benfiskar l\u00f6ser problemet genom att dricka mycket vatten och s\u00e4rskilda kloridceller i g\u00e4larna pumpar ut klorid- och natriumjoner. genom njurarna uts\u00f6ndras magnesium-, kalcium- och sulfatjoner. det omv\u00e4nda f\u00f6rh\u00e5llandet g\u00e4ller f\u00f6r s\u00f6tvattensfisk, som tenderar att f\u00e5 in mer vatten \u00e4n vad som \u00e4r nyttigt, och d\u00e4rf\u00f6r har njurar som skapar s\u00e5 utsp\u00e4dd urin som m\u00f6jligt, samtidigt som salter aktivt pumpas in av kloridcellerna vid g\u00e4larna, samt att fisken f\u00e5r i sig salter via f\u00f6dan. vissa fiskarter har anpassningar i g\u00e4lar och njurar som kan g\u00f6r att de kan utf\u00f6ra b\u00e5da dessa funktioner och har d\u00e4rmed m\u00f6jlighet att \u00f6verleva b\u00e5de i s\u00f6tt och salt vatten.\n\n\n== sinnen ==\nn\u00e4stan alla dagaktiva fiskar som lever p\u00e5 djup s\u00e5dana att solljus kan tr\u00e4nga ned till dem har v\u00e4l utvecklade \u00f6gon med f\u00e4rgseende som \u00e4r minst lika goda som m\u00e4nniskans. dessutom har m\u00e5nga fiskarter specialiserade celler som \u00e4r ansvariga f\u00f6r mycket fina lukt- och smaksinnen. trots att de har \u00f6ron har m\u00e5nga fiskar d\u00e5lig h\u00f6rsel. flera fiskarter har dock k\u00e4nsliga receptorer som utg\u00f6r sidolinjen, och l\u00e5ter dem uppt\u00e4cka \u00e4ven svaga str\u00f6mmar och vibrationer, och d\u00e4rigenom uppt\u00e4cka andra fiskar och organismer. vissa fiskarter, som malartade fiskar och hajar, har organ som l\u00e5ter dem uppt\u00e4cka svaga elektriska str\u00f6mmar. andra arter, som darr\u00e5len, kan ocks\u00e5 alstra elektricitet av sig sj\u00e4lva.\n\n\n== fortplantning ==\nfiskar kan ha antingen yttre- eller inre befruktning. vid yttre befruktning uts\u00f6ndrar honan rom, ofta p\u00e5 sj\u00f6- eller havsbotten, varefter hanen befruktar \u00e4ggen med mj\u00f6lke, fiskens s\u00e4desv\u00e4tska. vid inre befruktning sprutas mj\u00f6lken in i honan. hos dessa fiskarter utvecklas vanligen \u00e4nd\u00e5 i form av \u00e4gg och f\u00e5r d\u00e5 n\u00e4ring fr\u00e5n \u00e4ggulan, men hos vissa arter, som vissa hajar, utvecklas inte embryona i \u00e4gg alls utan f\u00e5r n\u00e4ring direkt fr\u00e5n moderns kropp. i b\u00e5da fallen f\u00f6ds ungarna levande.\nhos sj\u00f6h\u00e4star l\u00e4gger honan rommen i en ficka p\u00e5 hanens buk, som han sedan befruktar och b\u00e4r p\u00e5.\ndet finns m\u00e5nga olika exempel p\u00e5 fortplantningsbeteenden hos fiskar. ett \u00e4r stor- och sm\u00e5spigghanens vana att bygga ett rede, som han sedan presenterar f\u00f6r en f\u00f6rbipasserande romstinn hona. spigghanen f\u00e5r vid lekperioden \u00e4ven en kraftigt r\u00f6d fl\u00e4ck p\u00e5 undersidan som visar hur stark och fertil han \u00e4r. experiment har visat att spigghanar reagerar mycket aggressivt mot r\u00f6da f\u00f6rem\u00e5l som n\u00e4rmar sig hans rede. n\u00e4r en hona har lagt sin rom i spigghanens bo vaktar han den och viftar med fenorna med j\u00e4mna mellanrum f\u00f6r syres\u00e4ttning.\nen del fiskarter vandrar i samband med fortplantning, i en del fall mellan s\u00f6t- och saltvatten.\n\n\n== evolution ==\n\n\n=== k\u00e4kar ===\nenligt en av m\u00e5nga forskare accepterad teori, utvecklades k\u00e4kar fr\u00e5n tv\u00e5 benpar mellan g\u00e4l\u00f6ppningarna, n\u00e4ra munnen. detta skedde f\u00f6r ca 425\u2013450 miljoner \u00e5r sedan. tidsepoken devon (400\u2013360 miljoner \u00e5r sedan) har kallats fiskarnas era. ben- och broskfiskarna var inte s\u00e4rskilt stora vid denna tid, utan de stora grupperna fiskar som fr\u00e4mst utvecklades och spred sig i haven och sj\u00f6arna var de nu utd\u00f6da placodermi och acanthodii, exempelvis taggpansarhajar.\n\n\n=== broskfiskar ===\nbroskfiskar omfattar ca 750 idag levande arter och kallas s\u00e5 f\u00f6r att deras skelett i huvudsak best\u00e5r av brosk. dock finns hos de flesta arter delar av skelettet som \u00e4r mineraliserat, vidare \u00e4r t\u00e4nder och fj\u00e4ll av ben. broskfiskarna h\u00e4rstammar, troligen, fr\u00e5n en fisk med benskelett. en st\u00f6rning i utvecklingen gjorde att ett broskskelett ist\u00e4llet utvecklades. normalt har alla vertebrater ett broskskelett som embryo, som sedan ers\u00e4tts av ett benskelett. av de idag levande broskfiskarna finns dels elasmobranchii, hajar och rockor och dels holocephali, helhuvudfiskar (havsmusfiskar).  broskfiskar saknar simbl\u00e5sa. hajar f\u00e5r dock lite flythj\u00e4lp av stora m\u00e4ngder olja som de f\u00f6rvarar i levern. vissa haj- och flera rockarter kan ligga och vila p\u00e5 botten, de anv\u00e4nder d\u00e5 k\u00e4k- och svalgmuskler f\u00f6r att pumpa vatten \u00f6ver g\u00e4larna.\nbroskfiskar (chondrichthyes) \u00e4r en klass primitiva fiskar som saknar benbildning och d\u00e4rf\u00f6r har en mycket snabb regenerering av sitt endoskelett. de l\u00f6ser normalt ocks\u00e5 osmosproblem genom att h\u00e5lla samma eller h\u00f6gre salthalt \u00e4n omgivningen, varf\u00f6r de heller inte har n\u00e5gon simbl\u00e5sa. totalt r\u00f6r det sig om cirka 800 arter av hajar och rockor.\nbroskfiskarna indelas vanligen i tre underklasser; hajar och rockor, helhuvudfiskar och den utd\u00f6da gruppen pansarhajar.\n\n\n=== benfiskar ===\nbenfiskar omfattar ca 29 000 arter och delas in i str\u00e5lfeniga fiskar (actinopterygii) och lobfeniga fiskar (sarcopterygii).\nen viktig evolution\u00e4r anpassning hos vattenlevande benfiskar \u00e4r simbl\u00e5san, som finns hos m\u00e5nga arter. med den kan fisken reglera sin flytf\u00f6rm\u00e5ga och d\u00e4rmed spara energi och f\u00e5 l\u00e4ttare att man\u00f6vrera. simbl\u00e5san \u00e4r samma struktur som de lungor m\u00e5nga andra vertebrater har, men forskarna \u00e4r os\u00e4kra p\u00e5 vilket som kom f\u00f6rst av lungorna eller simbl\u00e5san. en teori \u00e4r att lungor utvecklades f\u00f6rst, som kompement till g\u00e4lar, hos fiskar som levde i p\u00f6lar, tr\u00e4sk eller andra grunda vatten.\n\n\n== framdrivning ==\nde flesta fiskar tar sig fram genom att simma i vatten, antingen genom att r\u00f6ra muskler l\u00e4ngs med kroppen och vifta med stj\u00e4rtfenan, \"paddla\" sig fram\u00e5t med sidfenorna, eller som \u00e5la sig fram i s-formiga banor. ett f\u00e5tal har dock utvecklat andra s\u00e4tt, som att krypa, flyga eller gr\u00e4va sig fram\u00e5t under botten.\n\n\n=== krypande fisk ===\nslamkrypare kan krypa runt p\u00e5 land och vara ifr\u00e5n vatten i flera dagar. de kan \u00e4ven kl\u00e4ttra upp i mangrovetr\u00e4d, om \u00e4n inte s\u00e5 h\u00f6gt. kl\u00e4ttrande gurami kan ocks\u00e5 ta sig fram p\u00e5 land, men den \u00e5lar snarare \u00e4n kryper. en del fiskar kryper p\u00e5 havs- eller sj\u00f6botten ist\u00e4llet f\u00f6r att simma.\n\n\n=== flygande fisk ===\nflygfisk kan glidflyga upp till hundra meter. det finns tv\u00e5 typer av flygfisk; en med ett \"vingpar\" (egentligen fenor) och en med tv\u00e5 \"vingpar\". de flyger inte som f\u00e5glar och insekter g\u00f6r, utan g\u00f6r ett kraftigt hopp och sp\u00e4nner sedan ut sina omvandlade fenor. fisken kan d\u00e5 glidfyga, cirka en meter \u00f6ver havsytan.\n\n\n== f\u00f6da ==\nmajoriteten av fiskarna \u00e4r rovdjur, resterande delar \u00e4r v\u00e4xt\u00e4tare eller en lite ovanligare typ som lever p\u00e5 rester av andra fiskar, till exempel fenor, fj\u00e4ll och parasiter. i s\u00f6tvatten utg\u00f6r insekterna en viktig del av fiskarnas f\u00f6da och i regnskogarna finns det frukt\u00e4tande fiskar som utg\u00f6r en viktig del av fr\u00f6spridningen.\nbland rovfiskarna finns tv\u00e5 huvudstrategier:\n\nen strategi \u00e4r att s\u00f6ka upp ett byte och sedan attackera. s\u00e5 jagar bland annat hajar.den andra strategin \u00e4r att vara stilla och v\u00e4nta p\u00e5 att ett byte ska simma f\u00f6rbi tillr\u00e4ckligt n\u00e4ra och sedan g\u00f6ra ett snabbt anfall. den strategin anv\u00e4nds av g\u00e4ddor och andra mindre rovdjursfiskar.\n\n\n== fiskar och m\u00e4nniskan ==\nfisk \u00e4r en viktig r\u00e5vara f\u00f6r m\u00e4nniskan. vissa fiskar r\u00e4knas som matfiskar och nyttjas som livsmedel, se fisk (livsmedel).\n\n\n=== fiskar som husdjur ===\nfiskar finns som husdjur. de h\u00e5lls d\u00e5 i akvarium (se vidare akvariefiskar). m\u00e5nga arter kan dessutom odlas i f\u00e5ngenskap. man matar dem exempelvis med fiskmat som tillhandah\u00e5lls av en zoo- eller livsmedelsbutik. \ndet finns mycket akvarietillbeh\u00f6r att k\u00f6pa, prydnadssaker som dykare, skattkistor, f\u00f6rlista skepp och dylikt.\n\n\n==== akvariet ====\ni akvariet b\u00f6r sitta en liten pump som renar vattnet och h\u00e5ller det cirkulerande. annat alternativ \u00e4r syrepiller som avger syre och bubblar lite sm\u00e5tt i ungef\u00e4r en vecka. d\u00e4refter m\u00e5ste nytt piller tillf\u00f6ras.\nf\u00f6r att h\u00e5lla akvariet rent en l\u00e4ngre tid \u00e4r det en bra id\u00e9 att ha en eller flera slamsugare (fiskar som glider runt och \u00e4ter avfall t.ex. mal). det kan f\u00f6rl\u00e4nga renlighetsperioden med flera veckor i ett akvarium av storlek medium-large.\n\n\n=== fiskar i kulturen ===\ngenom m\u00e4nniskans historia har m\u00e5nga kulturer haft fiskar i sina myter och legender, fr\u00e5n \"valfisken\" som svalde profeten jona till sj\u00f6jungfrur, vilka har gett upphov till m\u00e4ngder av b\u00f6cker och filmer, som till exempel den lilla sj\u00f6jungfrun och splash.\ni polyteistiska religioner finns det gudar som kan ta formen av en fisk, s\u00e5som ika-roa hos polynesierna, dagon hos olika semitiska folkslag och matsya i hinduismen.\nstj\u00e4rntecknet fiskarna \u00e4r baserat p\u00e5 stj\u00e4rnbilden med samma namn. det finns \u00e4ven en stj\u00e4rnbild som heter s\u00f6dra fisken och en som heter flygfisken. flygfisken introducerades dock f\u00f6rst i slutet av 1500-talet.\n\nfisk har en symbolisk betydelse f\u00f6r m\u00e5nga, bland annat symboliserar den fruktsamhet f\u00f6r bengalerna. kristna anv\u00e4nder fisken som symbol bland annat som en kvarleva fr\u00e5n f\u00f6rf\u00f6ljelsetiden i romerska riket. n\u00e4r en person m\u00f6tte n\u00e5gon som skulle kunna vara kristen ritade man upp en halv stiliserad fisk p\u00e5 marken. var den andra personen ocks\u00e5 kristen f\u00f6rstod denne gesten och fyllde i den andra halvan vilket skapade symbolen ichthys. fisk f\u00f6rekommer p\u00e5 flera st\u00e4llen i bibeln och flera av jesu l\u00e4rjungar var fiskare. vid ett tillf\u00e4lle fick jesus fem br\u00f6d och tv\u00e5 fiskar att r\u00e4cka till flera tusen personer.\nfiskar \u00e4r en vanlig symbol inom heraldiken. exemplet \u00e4r  \u00e5ngermanlands vapen.\nfisk \u00e4r flitigt anv\u00e4nt som inspirationsk\u00e4lla inom konst, litteratur och film, s\u00e5som disneys hitta nemo och ernest hemingways den gamle och havet. stora fiskar, fr\u00e4mst hajar, finns ofta med i skr\u00e4ck- och rysarhistorier, som i romanen hajen av peter benchley, vilken har gett upphov till en filmserie med samma namn. hajen har i sin tur sedan inspirerat liknande filmer, eller parodier, till exempel hajar som hajar, snakehead terror och piranha.\n\n\n== bevarandebiologi ==\nenligt internationella naturv\u00e5rdsunionens r\u00f6dlista 2006 var 1173 fiskarter utrotningshotade. p\u00e5 denna lista finns bland annat torsk, asp, \u00e5l, tofsstj\u00e4rtfiskar och vithaj. p\u00e5 grund av att fiskar lever under vatten \u00e4r de betydligt sv\u00e5rare att studera \u00e4n terrestra (marklevande) djur och v\u00e4xter och information saknas ofta om fiskpopulationer. det verkar dock som att s\u00f6tvattenfiskar \u00e4r s\u00e4rskilt hotade, d\u00e5 de ofta lever i relativt sm\u00e5 omr\u00e5den. ett exempel \u00e4r den amerikanska arten cyprinodon diabolis som lever i en enda, akvif\u00e4r grotta i death valley, nevada, d\u00e4r vattenytan endast m\u00e4ter 3\u00d76 meter. grottans st\u00f6rsta uppm\u00e4tta djup uppg\u00e5r dock till 91 meter.\n\n\n=== \u00f6verfiskning ===\nf\u00f6r matfiskar, s\u00e5som torsk och tonfisk \u00e4r det \u00f6verh\u00e4ngande hotet \u00f6verfiskning. i de omr\u00e5den d\u00e4r \u00f6verfiskning p\u00e5g\u00e5r kommer fiskpopulationen att kollapsa, p\u00e5 grund av att populationen inte kan fortplanta sig snabbare \u00e4n de utfiskas. ett v\u00e4lunders\u00f6kt exempel \u00e4r stillahavssardinen (sadinops sagax caerulues) utanf\u00f6r kalifornien, usa. 1937 fick man upp 790 000 ton sardiner, en siffra som sedan sj\u00f6nk till 24 000 ton 1968, n\u00e5got som fick fiskeribranschen att sluta f\u00e5nga fisken p\u00e5 grund av f\u00f6r d\u00e5lig l\u00f6nsamhet. detta \u00e4r ett exempel p\u00e5 en kommersiell utrotning, n\u00e5got som inte betyder att fisken i sig blir helt utrotad, \u00e4ven om dessa tv\u00e5 kan sammanfalla. den stora sp\u00e4nningen mellan fiskebiologer och fiskare \u00e4r balansen mellan artbevarande och arbetstillf\u00e4llena f\u00f6r dem som fiskar. p\u00e5 vissa h\u00e5ll, bland annat i skottland, newfoundland och alaska, \u00e4r fiskeindustrin en v\u00e4ldigt stor arbetsgivare, s\u00e5 myndigheterna har ett stort intresse av att hitta balansen mellan artbevarande och ett ekonomiskt h\u00e5llbart yrkesfiskande. \u00e5 andra sidan varnar forskare och milj\u00f6v\u00e4nner f\u00f6r att m\u00e5nga fiskpopulationer kan vara helt f\u00f6rsvunna inom femtio \u00e5r, om kraftigare fiskerestriktioner inte inf\u00f6rs.\nse \u00e4ven: r\u00f6dlistning\n\n\n=== habitatf\u00f6rst\u00f6ring ===\nen stressfaktor f\u00f6r s\u00e5v\u00e4l s\u00f6tvattens- som saltvattensekosystem \u00e4r f\u00f6rs\u00e4mringen av en arts habitat (levnadsmilj\u00f6). habitatf\u00f6rst\u00f6ringen kan best\u00e5 av f\u00f6roreningar, markavvattningar, \u00f6verg\u00f6dning, introduktion av fr\u00e4mmande arter, vattendragsrensningar, dammbyggen som utg\u00f6r vandringshinder. exempel p\u00e5 fiskar som p\u00e5verkats negativt av habitatf\u00f6rst\u00f6ring \u00e4r  asp, lax, havs\u00f6ring och nejon\u00f6gon. en art som n\u00e4stan utrotats \u00e4r pallidst\u00f6ren (scaphirhynchus albus) som lever i mississippi-missouris flodsystem.\n\n\n=== fr\u00e4mmande arter ===\np\u00e5 m\u00e5nga h\u00e5ll i v\u00e4rlden har man av olika anledningar inplanterat fr\u00e4mmande arter. detta \u00e4r ofta ett problem, d\u00e5 den befintliga floran och faunan inte \u00e4r anpassat f\u00f6r s\u00e5 snabba f\u00f6r\u00e4ndringar. ett av de mest studerade exemplen \u00e4r inf\u00f6randet av nilabborre i victoriasj\u00f6n. fr\u00e5n 1960-talet har nilabborren successivt utrotat 500 ciklider ur sj\u00f6n. vissa av dessa ciklidarter har man kunnat r\u00e4dda genom uppf\u00f6dningsinsatser, men andra \u00e4r troligen helt utd\u00f6da. andra exempel p\u00e5 fiskar som orsakat problem n\u00e4r de introducerats i nya milj\u00f6er \u00e4r karp, tilapia, abborre, \u00f6ring och regnb\u00e5gs\u00f6ring.\n\n\n== se \u00e4ven ==\nlista \u00f6ver auktorer inom fisktaxonomin\nfiskvandring\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, tidigare version.\n\n\n=== noter ===\n\n\n=== allm\u00e4nna k\u00e4llor ===\nhavsfisk och fiske. bent j. muus och preben dahlstr\u00f6m. 1965, 1977 p.a. norstedt & s\u00f6ners f\u00f6rlag.\n\n\n=== externa l\u00e4nkar ===\n wikimedia commons har media som r\u00f6r fiskar.\nallt om fisk\nrelevant avsnitt i ncbi taxonomie (engelska)\nfishbase\nfisk och fiske\nfisk- och skaldjursbest\u00e5nd i hav och s\u00f6tvatten - resurs\u00f6versikt (havs- och vattenmyndigheten och sveriges lantbruksuniversitet)"