"el parad\u00eds de les senyores (t\u00edtol original: il paradiso delle signore) \u00e9s una s\u00e8rie de televisi\u00f3 italiana que s'emet a rai 1 des del 2015. \u00e9s un drama hist\u00f2ric en format de fullet\u00f3 basat vagament en la novel\u00b7la au bonheur des dames d'\u00e9mile zola, per\u00f2 ambientat a mil\u00e0 als anys cinquanta i seixanta. la s\u00e8rie es va estrenar doblada al catal\u00e0 a \u00e0 punt el 2019 i a tv3 a l'estiu del 2020.\n\n\n== argument ==\nen la it\u00e0lia de postguerra, l'any 1956, la s\u00e8rie explica les hist\u00f2ries personals dels treballadors d'un gran magatzem, propietat de pietro mori. entre els principals personatges hi ha teresa iorio, una noia siciliana que ha arribat a mil\u00e0 fugint de les estretors ideol\u00f2giques del sud i que vol emprendre una nova vida; vittorio conti, l\u00edder de l'equip de publicitat; la senyoreta mantovani, l'encarregada de l'atenci\u00f3 als clients, i el senyor galli, el comptable.\n\n\n=== primera temporada ===\n1956, castelbuono. la jove teresa iorio abandona el seu poble natal i el prom\u00e8s que li ha imposat el seu pare i es muda a mil\u00e0 per treballar a la botiga de roba del seu oncle vincenzo. tanmateix, poc despr\u00e9s de la seva arribada, en vincenzo \u00e9s detingut i acusat d'incendiar la furgoneta d'il paradiso delle signore, una botiga competidora propietat de pietro mori, un emprenedor jove i de pocs escr\u00fapols. despr\u00e9s d'una topada amb en mori, teresa intenta que la contracti com a dependenta i, despr\u00e9s de ser rebutjada inicialment per la responsable clara mantovani, ho aconsegueix gr\u00e0cies a l'ajut del publicitari de la botiga, vittorio conti. el grup en el qual treballa la teresa \u00e9s conegut com \u00ables venus\u00bb per la joventut i l'encant de les dependentes. la teresa es revela com una treballadora h\u00e0bil i ben aviat es guanya l'afecte de tothom. s'enamora del propietari, pietro mori. aquest, tot i sentir alguna cosa per la noia, es vol casar per inter\u00e8s amb andreina mandelli, filla d'un ric banquer que alimenta sentiments de venjan\u00e7a contra mori, que va matar el seu germ\u00e0 durant la guerra.\n\n\n== repartiment ==\n\n\n== episodis ==\n\n\n== refer\u00e8ncies =="