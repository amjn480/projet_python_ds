"tvn \u2013 polska komercyjna stacja telewizyjna, wchodz\u0105ca w sk\u0142ad grupy tvn, dawniej nale\u017c\u0105cej do 2015 roku do grupy medialnej iti, nast\u0119pnie w latach 2015\u20132018 do scripps networks interactive, w latach 2018\u20132022 do discovery, a od 2022 roku do koncernu warner bros. discovery. stacja rozpocz\u0119\u0142a nadawanie 3 pa\u017adziernika 1997 o godz. 19.00.\n\n\n== historia ==\n15 pa\u017adziernika 1996 (cho\u0107 wed\u0142ug innych \u017ar\u00f3de\u0142 w lutym 1996) tvn otrzyma\u0142 od krajowej rady radiofonii i telewizji koncesj\u0119 na nadawanie programu telewizyjnego o zasi\u0119gu ponadregionalnym na obszarze p\u00f3\u0142nocnej i centralnej polski. w kilka miesi\u0119cy p\u00f3\u017aniej dosz\u0142o do zawarcia porozumienia pomi\u0119dzy tvn a nadaj\u0105c\u0105 ponadregionalny program w polsce po\u0142udniowej telewizj\u0105 wis\u0142a \u2013 dzi\u0119ki po\u0142\u0105czeniu si\u0142, sprzymierzone stacje by\u0142y w stanie rozpocz\u0105\u0107 nadawanie na wi\u0119kszo\u015bci powierzchni kraju, w tym w niemal wszystkich wi\u0119kszych miastach. obie firmy pozostawa\u0142y jednak niezale\u017cnymi sp\u00f3\u0142kami ze wsp\u00f3lnym w\u0142a\u015bcicielem. ten stan rzeczy trwa\u0142 do ko\u0144ca 2004 i ostatecznego wcielenia \u201ewis\u0142y\u201d do tvn.\npierwszy wsp\u00f3lny program wyemitowano 3 pa\u017adziernika 1997 o 19:00, za\u015b od godziny 19:25 by\u0142 emitowany pierwszy program tvn \u2013 pogodowa ruletka prowadzony przez tomasza zubilewicza, za\u015b pi\u0119\u0107 minut p\u00f3\u017aniej wyemitowano pierwsze wydanie fakt\u00f3w tvn. przez pierwsze cztery lata prezesem telewizji by\u0142 jej tw\u00f3rca, mariusz walter. w lipcu 2001 jego obowi\u0105zki przej\u0105\u0142 jego syn, piotr walter. obowi\u0105zki te sprawowa\u0142 do wrze\u015bnia 2009, kiedy to nowym prezesem zosta\u0142 szwajcar markus tellenbach.\nprzez ca\u0142\u0105 swoj\u0105 histori\u0119 stacja mia\u0142a jednak problemy z obj\u0119ciem zasi\u0119giem ca\u0142ego kraju \u2013 w 2004 dociera\u0142a do 86% powierzchni polski. stacja systematycznie budowa\u0142a ogl\u0105dalno\u015b\u0107, stawiaj\u0105c g\u0142\u00f3wnie na produkcj\u0119 w\u0142asn\u0105 i licencjonowan\u0105 (m.in. magazyny reporterskie superwizjer, uwaga!, teleturniej milionerzy, reality shows agent i big brother). ten ostatni program ustanowi\u0142 dotychczasowy rekord ogl\u0105dalno\u015bci stacji \u2013 jego fina\u0142owy odcinek w marcu 2001 obejrza\u0142o 9 mln telewidz\u00f3w.\nod pocz\u0105tku nadawania lektorem stacji jest andrzej ferenc.\nod pocz\u0105tku wizyt\u00f3wk\u0105 stacji by\u0142 jednak program informacyjny fakty, wsp\u00f3\u0142tworzony i pocz\u0105tkowo prowadzony przez tomasza lisa i grzegorza miecugowa. program pocz\u0105tkowo emitowano o godzinie 19:30, w porze nadawania przez tvp najpopularniejszego programu informacyjnego w polsce, wiadomo\u015bci. po kilku miesi\u0105cach fakty zmuszone zosta\u0142y przez s\u0142abe wyniki do przesuni\u0119cia pory nadawania na godzin\u0119 19:00, lecz pr\u00f3ba zaatakowania tradycyjnie bardzo silnej pozycji programu telewizji publicznej przynios\u0142a znakomite rezultaty propagandowe i pomog\u0142a wykreowa\u0107 dla fakt\u00f3w wizerunek realnej alternatywy dla program\u00f3w informacyjnych telewizji publicznej.\n23 wrze\u015bnia 2001 tvn jako pierwsza w polsce komercyjna stacja telewizyjna zrealizowa\u0142a wiecz\u00f3r wyborczy, nadaj\u0105c na \u017cywo relacje z wybor\u00f3w parlamentarnych. rezultaty sonda\u017cy powyborczych przedstawione przez tvn okaza\u0142y si\u0119 szybsze i dok\u0142adniejsze od tych prezentowanych przez telewizj\u0119 publiczn\u0105. od 2 wrze\u015bnia do 4 wrze\u015bnia 2005 telewizja tvn po raz pierwszy zorganizowa\u0142a sopot festival. umowa na organizacje imprezy zosta\u0142a podpisana na pi\u0119\u0107 lat. po up\u0142ywie tej umowy w 2009 tvn zrezygnowa\u0142 z organizacji tej imprezy. w latach 2005\u20132009 tvn emitowa\u0142 w listopadzie widowisko \u201edomino day\u201d. w 2007 tvn zosta\u0142 realizatorem polskiej wersji lektorskiej niekt\u00f3rych seriali. 31 grudnia 2007 tvn po raz pierwszy pokaza\u0142 imprez\u0119 sylwestrow\u0105. by\u0142a ona emitowana z warszawy. z powodu s\u0142abej ogl\u0105dalno\u015bci tvn zrezygnowa\u0142 z ich organizacji na sze\u015b\u0107 lat.\nod 2008 tvn anga\u017cuje si\u0119 w organizacj\u0119 fina\u0142u wielkiej orkiestry \u015bwi\u0105tecznej pomocy. organizacji podejmowa\u0142a si\u0119 z telewizj\u0105 polsk\u0105, kt\u00f3ra by\u0142a zwi\u0105zana z t\u0105 akcj\u0105 od 1993 do 2016, a w 2010 organizacji podj\u0119\u0142o si\u0119 r\u00f3wnie\u017c z canal+.\n15 grudnia 2008 tvn, jako ostatnia polska stacja telewizyjna, zako\u0144czy\u0142 analogowe nadawanie satelitarne.\n1 wrze\u015bnia 2009 piotra waltera na stanowisku prezesa grupy tvn zast\u0105pi\u0142 szwajcar markus tellenbach. piotr walter od 1 wrze\u015bnia zosta\u0142 wiceprezesem i dyrektorem generalnym tvn. stacja tvn oraz orange s\u0105 organizatorami orange warsaw festival \u2013 cyklicznej imprezy muzycznej, kt\u00f3ra odby\u0142a si\u0119 do tej pory we wrze\u015bniu 2009, sierpniu 2010 i czerwcu 2012.\nod 15 czerwca 2011 nadaje w formacie panoramicznym 16:9.\n17 czerwca 2013 tvn wy\u0142\u0105czy\u0142o ostatnie analogowe nadajniki naziemne i od tego dnia tvn drog\u0105 naziemn\u0105 jest nadawany tylko cyfrowo.\n31 grudnia 2013 tvn ponownie po sze\u015bciu latach przerwy pokaza\u0142 imprez\u0119 sylwestrow\u0105, ale tym razem z krakowa. sylwester tvn obejrza\u0142o \u015brednio 1,35 mln widz\u00f3w przy udzia\u0142ach 9,99%. w\u015br\u00f3d artyst\u00f3w na koncercie tvn znale\u017ali si\u0119 m.in. monika brodka, perfect, lady pank, agnieszka chyli\u0144ska, dawid podsiad\u0142o, feel, czy te\u017c grupa future folk. gospodarzami show byli patricia kazadi, agnieszka szulim, marcin prokop i olivier janiak.\nw 2015 grupa tvn przesta\u0142a by\u0107 notowana na gpw.\nw lipcu 2016 markus tellenbach zrezygnowa\u0142 z funkcji szefa zarz\u0105du i dyrektora generalnego tvn. nowym prezesem tvn, po przej\u0119ciu 52.7% akcji przez scripps networks interactive zosta\u0142 jim samples.\nprezesem tvn od maja 2018 by\u0142 piotr korycki, kt\u00f3ry we wrze\u015bniu 2020 z\u0142o\u017cy\u0142 rezygnacj\u0119 ze stanowiska. jego obowi\u0105zki przej\u0119\u0142a katarzyna kieli.\n\n7 lipca 2021 w polskim sejmie rozpocz\u0105\u0142 si\u0119 proces legislacyjny maj\u0105cy na celu przedstawienie i wdro\u017cenie poselskiego projektu ustawy o zmianie ustawy o radiofonii i telewizji, kt\u00f3rego za\u0142o\u017ceniem jest wstrzymanie udzielania koncesji na nadawanie podmiotom spoza europejskiego obszaru gospodarczego, kt\u00f3rych udzia\u0142y w sp\u00f3\u0142ce b\u0119d\u0105cej w\u0142a\u015bcicielem medium telewizyjnego nadaj\u0105cego na terenie polski przekraczaj\u0105 49%. podczas g\u0142osowania na posiedzeniu sejmu 11 sierpnia 2021 projekt ustawy (nazwanej potocznie lex tvn) zosta\u0142 zaakceptowany przez sejm i przes\u0142any do senatu. w przypadku wdro\u017cenia nowelizacji sp\u00f3\u0142ka-matka stacji, discovery, inc., zosta\u0142aby zmuszona do sprzeda\u017cy co najmniej 51% swoich udzia\u0142\u00f3w podmiotowi lub podmiotom spe\u0142niaj\u0105cym warunki znowelizowanego prawa. \n\n\n== stacje pokrewne ==\n\n\n=== tvn hd ===\ntvn hd zosta\u0142 uruchomiony 28 sierpnia 2007. dla klient\u00f3w posiadaj\u0105cych platform\u0119 n tvn hd udost\u0119pniony zosta\u0142 ju\u017c 31 sierpnia 2007 r. kana\u0142 jest retransmisj\u0105 oryginalnego kana\u0142u tvn w czasie rzeczywistym, lecz nadaj\u0105cym obraz w rozdzielczo\u015bci 1080i i w proporcji 16/9. materia\u0142 w rozdzielczo\u015bci sd jest upscalowany do rozdzielczo\u015bci 1080i. w wakacje 2009 zosta\u0142y wprowadzone nowe d\u017cingle \u2013 w jako\u015bci hd. zgodnie z zapowiedzi\u0105 piotra waltera przekazan\u0105 mediom w lutym 2010, tvn z ca\u0142o\u015bci\u0105 ram\u00f3wki emitowanej w standardzie hdtv dost\u0119pny by\u0142 ju\u017c pod koniec 2010. od 5 maja 2011 kana\u0142 opr\u00f3cz na platformie n dost\u0119pny jest tak\u017ce w cyfrowym polsacie. od 28 pa\u017adziernika 2011 kana\u0142 tvn hd mo\u017cna r\u00f3wnie\u017c ogl\u0105da\u0107 w cyfrze+.\nna pocz\u0105tku swego istnienia kana\u0142 nadawany by\u0142 w rozdzielczo\u015bci 720p i oznaczony jako tvn test (logo). logo tvn hd zosta\u0142o wprowadzone 22 sierpnia 2008, tego samego dnia nast\u0105pi\u0142 koniec emisji testowej kana\u0142u. tego dnia po raz pierwszy u\u017cyto tak\u017ce nowego wozu realizacyjnego ob iii telewizji tvn zdolnego do nadawania na \u017cywo w jako\u015bci hd.\nod 5 stycznia 2009 stacja nadaje w rozdzielczo\u015bci 1080i.\n\n\n=== tvn+1 ===\nw dzie\u0144 po zako\u0144czeniu emisji sygna\u0142u tvn warszawa za po\u015brednictwem naziemnej telewizji cyfrowej 1 czerwca 2011 uruchomiono wersj\u0119 sdtv tvn z godzinnym op\u00f3\u017anieniem pod nazw\u0105 tvn+1. wersja sd tego kana\u0142u by\u0142a nadawana wy\u0142\u0105cznie w warszawie i okolicach. po powo\u0142aniu internetowego serwisu tvn player, w kt\u00f3rym zamieszczano wi\u0119kszo\u015b\u0107 pozycji programowych stacji, podj\u0119to decyzj\u0119 o zako\u0144czeniu nadawania kana\u0142\u00f3w z op\u00f3\u017anieniem czasowym. 3 listopada 2011 zaprzestano emisji tvn+1.\n\n\n=== tvn hd+1 ===\n1 maja 2010 zosta\u0142 uruchomiony kana\u0142 tvn hd+1, kt\u00f3ry by\u0142 kopi\u0105 kana\u0142u tvn hd emitowan\u0105 z godzinnym op\u00f3\u017anieniem wzgl\u0119dem orygina\u0142u. od 5 maja 2011 kana\u0142 opr\u00f3cz na platformie n dost\u0119pny by\u0142 tak\u017ce w cyfrowym polsacie. 31 grudnia 2011, zako\u0144czono emisj\u0119 kana\u0142u na platformie n. ze wzgl\u0119du na wstawienie pi\u0119ciu nowych kana\u0142\u00f3w w cyfrowym polsacie, kana\u0142 zosta\u0142 usuni\u0119ty 31 stycznia 2012.\n\n\n== stacje regionalne ==\nstacje regionalne tvn to programy, w kt\u00f3rych emitowano kilkuminutowe wydania regionalnych fakt\u00f3w w latach 1997\u20132000. wystartowa\u0142y wraz z anten\u0105 g\u0142\u00f3wn\u0105, czyli 3 pa\u017adziernika 1997 roku. wcze\u015bniej jednak krajowa rada radiofonii i telewizji przyzna\u0142a tvn koncesj\u0119 na nadawanie ponadregionalnego programu telewizyjnego na obszarze polski p\u00f3\u0142nocnej oraz koncesje o zasi\u0119gu regionalnym: w warszawie i \u0142odzi. telewizje tvn i tv wis\u0142a zdecydowa\u0142y o nadawaniu wsp\u00f3lnego programu o\nnazwie tvn, uwzgl\u0119dniaj\u0105cego pasma regionalne i lokalne. g\u0142\u00f3wna koncesja przyznana dla tvn to koncesja na p\u00f3\u0142nocn\u0105 polsk\u0119, po czasie zosta\u0142a rozszerzona o warszaw\u0119 i \u0142\u00f3d\u017a oraz zakupiono udzia\u0142y w po\u0142udniowej tv wis\u0142a. z powodu rozczepiania programu tam, gdzie nie mo\u017cna by\u0142o tworzy\u0107 pasm lokalnych, postanowiono je zlikwidowa\u0107 w maju 2000 roku. pasma te dzieli\u0142y si\u0119 na cztery kana\u0142y: tvn p\u00f3\u0142noc, tvn warszawa, tvn \u0142\u00f3d\u017a, tvn po\u0142udnie.\nznaki graficzne oddzia\u0142\u00f3w lokalnych tvn-u by\u0142y takie same jak na antenie og\u00f3lnopolskiej, z t\u0105 r\u00f3\u017cnic\u0105, \u017ce podczas emitowania programu lokalnego pod logo umieszczona by\u0142a nazwa regionu, sk\u0105d ogl\u0105dany by\u0142 program.\n\n\n=== tvn p\u00f3\u0142noc ===\npowsta\u0142a 3 pa\u017adziernika 1997 jako cz\u0119\u015b\u0107 stacji tvn. z jej koncesji na terenie p\u00f3\u0142nocnej polski sw\u00f3j program nadawa\u0142 tvn. nadawano przez kilkana\u015bcie minut dziennie o r\u00f3\u017cnych godzinach informacyjny program \u201efakty p\u00f3\u0142noc\u201d. ostatnie \u201efakty p\u00f3\u0142noc\u201d ukaza\u0142y si\u0119 28 sierpnia 1998 roku.\n\n\n=== tvn po\u0142udnie (dawna telewizja wis\u0142a) ===\npowsta\u0142a 3 pa\u017adziernika 1997 jako cz\u0119\u015b\u0107 stacji tvn. z jej koncesji na terenie po\u0142udniowej polski sw\u00f3j program nadawa\u0142 tvn. nadawano o r\u00f3\u017cnych porach program \u201efakty po\u0142udnie\u201d. do 2 pa\u017adziernika 1997 stacja nadawa\u0142a jako osobny kana\u0142 pod nazw\u0105 tv wis\u0142a. tego dnia krajowa rada radiofonii i telewizji zgodzi\u0142a si\u0119 na zmian\u0119 nazwy telewizji wis\u0142a na tvn po\u0142udnie. od pocz\u0105tku nadawania prezesem telewizji by\u0142 jej tw\u00f3rca, mariusz walter. telewizja wis\u0142a funkcjonowa\u0142a jako firma pod nazw\u0105 \u201etvn po\u0142udnie\u201d, produkuj\u0105c programy studyjne i reporterskie na rzecz tvn.\ntvn po\u0142udnie istnia\u0142a do wyga\u015bni\u0119cia koncesji na nadawanie programu w po\u0142udniowej polsce, z kt\u00f3rej korzysta\u0142 tvn, a\u017c do wcielenia 1 stycznia 2005 do tvn24. od 2005 krakowski oddzia\u0142 zmieni\u0142 nazw\u0119 na tvn24 krak\u00f3w.\n\n\n=== tvn warszawa ===\ntelewizja powsta\u0142a 3 pa\u017adziernika 1997 pocz\u0105tkowo jako kana\u0142 regionalny, skierowany do warszawy i okolic. by\u0142 tam nadawany program \u201efakty warszawa\u201d na przemian o 16:30, 17:00 i 17:15. stacja ta powr\u00f3ci\u0142a 15 grudnia 2008 roku o godzinie 17.45 z g\u0142\u00f3wnym wydaniem nowego dziennika \u201estolica\u201d. dnia 25 marca 2011 r. zako\u0144czono emitowanie program\u00f3w na \u017cywo, a 31 maja tego samego roku zako\u0144czono nadawanie programu telewizyjnego, kontynuuj\u0105c dzia\u0142alno\u015b\u0107 wy\u0142\u0105cznie w internecie.\n\n\n=== tvn \u0142\u00f3d\u017a ===\nwystartowa\u0142a 3 pa\u017adziernika 1997. z jej koncesji w \u0142odzi sw\u00f3j program nadawa\u0142 tvn. nadawano przez kilkana\u015bcie minut dziennie informacyjny program \u201efakty \u0142\u00f3d\u017a\u201d.\n\n\n== prezesi tvn ==\nmariusz walter (1997\u20132001)\npiotr walter (2001\u20132009)\nmarkus tellenbach (2009\u20132016)\njim samples (2016\u20132018)\npiotr korycki (2018\u20132020)obecnie w strukturze organizacyjnej tvn s.a. nie ma funkcji prezesa. dyrektor generaln\u0105 (ceo) tvn jest katarzyna kieli, prezes i dyrektor zarz\u0105dzaj\u0105ca warner bros. discovery w polsce.\n\n\n== programy i ram\u00f3wka tvn ==\n\n\n== odbi\u00f3r kana\u0142u ==\n\n\n=== cyfrowe nadajniki naziemne ===\ntvn nadaje w ramach drugiego multipleksu naziemnej telewizji cyfrowej (mux-2). korzysta w sumie z 51 nadajnik\u00f3w. od 27 czerwca 2022 roku tvn w jako\u015bci hd jest dost\u0119pny w naziemnej telewizji cyfrowej po zmianie standardu nadawania w polsce z dvb-t/mpeg-4 na dvb-t2/hevc.\n\ntvn hd\n\n\n=== satelita ===\ndane techniczne przekazu cyfrowego z satelity hotbird 9:\n\n\n== archiwum nadawania ==\n\n\n=== analogowe nadajniki naziemne, z kt\u00f3rych transmitowany by\u0142 sygna\u0142 tvn ===\n23 lipca 2013 tvn zako\u0144czy\u0142 analogowe nadawanie naziemne, jako jedna z ostatnich stacji telewizyjnych nadawanych analogowo drog\u0105 naziemn\u0105 i od tego dnia tvn w spos\u00f3b naziemny emitowany jest ju\u017c tylko cyfrowo.\n\n\n==== archiwum nadajnik\u00f3w tvn ====\nanalogowy tvn nadawa\u0142 za pomoc\u0105 34 nadajnik\u00f3w, z kt\u00f3rych nie dzieli\u0142 pasma ze stacjami lokalnymi.\n\n\n==== stacje lokalne retransmituj\u0105ce tvn ====\ntvn dzieli\u0142 pasmo programowe ze stacjami lokalnymi, emitowanymi z nast\u0119puj\u0105cych nadajnik\u00f3w:\n\nntl radomsko (radomsko *amelin*, kana\u0142 9, moc 1 kw)\ntvt (rybnik *chwa\u0142owice*, kana\u0142 22, moc 0,2 kw; \u017cory *ul. w\u0119glowa*, kana\u0142 30, moc 0,2 kw)\ntelewizja \u0142u\u017cyce (luba\u0144 *rton nowa karczma*, kana\u0142 51, moc 10 kw)\n\n\n== wsp\u00f3\u0142praca ==\n\n\n=== wsp\u00f3\u0142praca og\u00f3lnopolska ===\nstacja wsp\u00f3\u0142pracuje z klasami dziennikarskimi xxi lo w warszawie im. hugona ko\u0142\u0142\u0105taja, i lo w jaros\u0142awiu im. miko\u0142aja kopernika.\n\n\n=== wsp\u00f3\u0142praca mi\u0119dzynarodowa ===\ntvn jest cz\u0142onkiem european news exchange \u2013 organizacji skupiaj\u0105cej 37 komercyjnych stacji telewizyjnych z ca\u0142ego \u015bwiata (wi\u0119kszo\u015b\u0107 cz\u0142onk\u00f3w to stacje europejskie) i cnn.\n\n\n== nagrody i wyr\u00f3\u017cnienia ==\nczerwona kokardka (2006)\n\n\n== kontrowersje ==\n\n\n=== oskar\u017cenia o nadu\u017cycia pracownicze ===\nna pocz\u0105tku lutego 2015 tygodnik \u201ewprost\u201d opublikowa\u0142 artyku\u0142 m\u00f3wi\u0105cy o molestowaniu seksualnym pracownic przez znanego dziennikarza telewizyjnego. o sprawie opowiada\u0142a jego by\u0142a podw\u0142adna, kt\u00f3ra z tego powodu zrezygnowa\u0142a z pracy. w tek\u015bcie nie pad\u0142y ani nazwisko dziennikarza, ani nazwa stacji, w kt\u00f3rej pracuje. okre\u015blono go jako \u201eszefa zespo\u0142u bardzo popularnej stacji telewizyjnej\u201d. tu\u017c po publikacji artyku\u0142u w internecie pojawi\u0142y si\u0119 jednak spekulacje co do to\u017csamo\u015bci dziennikarza, kt\u00f3rym mia\u0142 by\u0107 kamil durczok, \u00f3wczesny szef fakt\u00f3w, kt\u00f3ry temu zaprzeczy\u0142. w reakcji na doniesienia medialne tvn powo\u0142a\u0142 niezale\u017cn\u0105 komisj\u0119, kt\u00f3ra mia\u0142a na celu zweryfikowanie rozpowszechnianych publicznie twierdze\u0144. r\u00f3wnocze\u015bnie pa\u0144stwowa inspekcja pracy wszcz\u0119\u0142a kontrol\u0119 w tej sprawie. w tym samym miesi\u0105cu na \u0142amach tygodnika ukaza\u0142y si\u0119 kolejne artyku\u0142y, w kt\u00f3rych otwarcie opisano przypadki mobbingu i molestowania pracownic przez durczoka. w marcu tego samego roku po zako\u0144czeniu prac przez komisj\u0119 tvn potwierdzono, \u017ce mia\u0142y miejsce trzy przypadki stosowania mobbingu i molestowania. mimo niewymienienia durczoka jako sprawcy rozwi\u0105zano z nim umow\u0119 za porozumieniem stron. miesi\u0105c p\u00f3\u017aniej pip zako\u0144czy\u0142a inspekcj\u0119 w tvn, stwierdzaj\u0105c m.in., \u017ce w dzia\u0142aniach zapobiegaj\u0105cych mobbingowi i molestowaniu prowadzonych przez tvn zabrak\u0142o \u201eklarownej informacji o trybie zg\u0142aszania przypadk\u00f3w niepo\u017c\u0105danych zachowa\u0144 pracownik\u00f3w\u201d, jednak we wnioskach ko\u0144cowych nie odniesiono si\u0119 do spraw dotycz\u0105cych durczoka.\nw pa\u017adzierniku 2022 anna wendzikowska w swoim wpisie w mediach spo\u0142eczno\u015bciowych oskar\u017cy\u0142a redakcj\u0119 dzie\u0144 dobry tvn o mobbing, kt\u00f3rego mia\u0142a do\u015bwiadcza\u0107 przez wiele lat swojej pracy dla tvn. jak zaznaczy\u0142a we wpisie, w redakcji by\u0142a poni\u017cana i gn\u0119biona, a w odpowiedzi na pytania o ogl\u0105dalno\u015b\u0107 swojego programu otrzymywa\u0142a nieprawdziwe informacje. pod jej wpisem znalaz\u0142 si\u0119 komentarz dodany z oficjalnego konta stacji tvn, w kt\u00f3rym potwierdzono, \u017ce \u201ew redakcji dd tvn zdarza\u0142y si\u0119 niestety zachowania, kt\u00f3re nie powinny by\u0142y mie\u0107 miejsca w dobrze zarz\u0105dzanej, przyjaznej firmie, jak\u0105 chcemy, \u017ceby by\u0142 tvn\u201d. wkr\u00f3tce po wpisie wendzikowskiej kamil r\u00f3\u017calski, przez 23 lata operator obrazu w tvn, poinformowa\u0142 o tocz\u0105cych si\u0119 dw\u00f3ch procesach s\u0105dowych przeciwko tvn za powa\u017cne naruszenia praw pracowniczych, zw\u0142aszcza wobec grupy os\u00f3b, kt\u00f3re kilka lat wcze\u015bniej pod presj\u0105 zwierzchnik\u00f3w mia\u0142y przej\u015b\u0107 z um\u00f3w o prac\u0119 na umowy cywilnoprawne. wed\u0142ug r\u00f3\u017calskiego w takiej formie zwi\u0105zanych by\u0142o w pewnym okresie z nadawc\u0105 1,8 tys. os\u00f3b. we wpisie w mediach spo\u0142eczno\u015bciowych oskar\u017cy\u0142 nadawc\u0119 m.in. o \u201emobbing, wykluczenie zawodowe, szanta\u017c, odwet\u201d.\nw sierpniu 2023 s\u0105d drugiej instancji oddali\u0142 apelacj\u0119 tvn w procesie, jaki w imieniu roberta ja\u0142ochy, by\u0142ego reportera tvn24 i fakt\u00f3w tvn, wytoczy\u0142 stacji inspektor pracy. zgodnie z prawomocnym wyrokiem s\u0105du tvn zatrudniaj\u0105c reportera przez cztery lata na umowie o dzie\u0142o, obchodzi\u0142 prawo pracy, w zwi\u0105zku z czym zosta\u0142 zobowi\u0105zany do zap\u0142acenia zaleg\u0142ych sk\u0142adek zus. we wrze\u015bniu tego samego roku ja\u0142ocha poinformowa\u0142, \u017ce stacja nie wykona\u0142a wyroku w wyznaczonym terminie.\n\n\n=== kary na\u0142o\u017cone przez krrit ===\nw marcu 2002 stacja zosta\u0142a ukarana kar\u0105 wynosz\u0105c\u0105 300 tys. z\u0142 za emisj\u0119 tre\u015bci erotycznych i scen przemocy przed godz. 23.00 w trzeciej edycji reality show big brother \u2013 bitwa. nadawca stara\u0142 si\u0119 w s\u0105dzie o uchylenie decyzji, a w ko\u0144cu zawar\u0142 z regulatorem ugod\u0119 w pa\u017adzierniku 2003: wp\u0142aci\u0142 do bud\u017cetu pa\u0144stwa 50 tys. z\u0142, 100 tys. z\u0142 przekaza\u0142 fundacji tvn, natomiast 150 tys. kary umorzono.\nw kwietniu 2008 krrit ukara\u0142a tvn w wysoko\u015bci 471 tysi\u0119cy z\u0142otych za odcinek kuby wojew\u00f3dzkiego. prowadz\u0105cy nam\u00f3wi\u0142 go\u015bci do wbicia flagi polski w psie odchody.\nw marcu 2011 krrit ukara\u0142a stacj\u0119 za odcinek rozm\u00f3w w toku z pa\u017adziernika 2010 roku oraz w 2015 krrit na\u0142o\u017cy\u0142a kar\u0119 w wysoko\u015bci 250 tysi\u0119cy z\u0142otych za wyemitowane w 2012 roku 4 odcinki programu, kt\u00f3re przedstawia\u0142y wulgarne i drastyczne tre\u015bci w porze chronionej (mi\u0119dzy 15:00 i 16:00).\nw lipcu 2012 przewodnicz\u0105cy krrit podj\u0105\u0142 decyzj\u0119 o ukaraniu tvn za odcinek programu top model za \u0142amanie przepis\u00f3w ustawy o radiofonii i telewizji w zakresie ochrony ma\u0142oletnich i rozpowszechnianie tre\u015bci dyskryminuj\u0105cych w programie. stacja kar\u0119 w wysoko\u015bci 150 tysi\u0119cy z\u0142otych zap\u0142aci\u0142a w 2015 roku.\nw lipcu 2013 krrit na\u0142o\u017cy\u0142 100 tys. z\u0142 kary na tvn za emisj\u0119 \u201etre\u015bci pe\u0142nych przyk\u0142ad\u00f3w patologicznych zachowa\u0144, wulgaryzm\u00f3w, agresji, pogardy i wrogo\u015bci\u201d w programie s\u0119dzia anna maria weso\u0142owska. stacja zapowiada\u0142a odwo\u0142anie si\u0119 od decyzji krrit.\nw grudniu 2017 krajowa rada radiofonii i telewizji na\u0142o\u017cy\u0142a na telewizj\u0119 kar\u0119 w wysoko\u015bci 1 mln 479 tys. z\u0142 za spos\u00f3b relacjonowania kryzysu sejmowego w dniach 16\u201318 grudnia 2016 (m.in. za \u201epropagowanie dzia\u0142a\u0144 sprzecznych z prawem oraz sprzyjaj\u0105cych zachowaniom zagra\u017caj\u0105cym bezpiecze\u0144stwu\u201d oraz \u201erezygnacji przez dziennikarzy tvn24 z przedstawienia widzom informacji o prawnej ocenie blokowania sali plenarnej sejmu\u201d). rada opar\u0142a si\u0119 na ekspertyzie wykonanej przez hann\u0119 karp z wy\u017cszej szko\u0142y kultury spo\u0142ecznej i medialnej w toruniu. mia\u0142a to by\u0107 najwy\u017csza kara w historii krrit. w styczniu 2018 krrit anulowa\u0142a t\u0119 kar\u0119.\nw lutym 2020 roku krrit na\u0142o\u017cy\u0142a na tvn 20 tys. z\u0142 kary za emisj\u0119 filmu sztuka kochania. historia michaliny wis\u0142ockiej o godz. 20:00 o oznaczeniem \u201eod lat 16\u201d, nie za\u015b po 23:00 z oznaczeniem \u201etylko dla widz\u00f3w pe\u0142noletnich\u201d. nadawca dwukrotnie odwo\u0142ywa\u0142 si\u0119 od na\u0142o\u017conej kary, jednak odwo\u0142ania te zosta\u0142y oddalone zar\u00f3wno przez s\u0105d okr\u0119gowy w warszawie we wrze\u015bniu 2022, jak i s\u0105d apelacyjny w warszawie rok p\u00f3\u017aniej.\nwe wrze\u015bniu 2022 krrit na\u0142o\u017cy\u0142a kar\u0119 w wysoko\u015bci 30 tys. z\u0142 w zwi\u0105zku z autopromocj\u0105 gali jesiennej ram\u00f3wki w faktach, co stanowi\u0142o emisj\u0119 ukrytego przekazu handlowego w audycji informacyjnej.\nw czerwcu 2023 krrit na\u0142o\u017cy\u0142a kar\u0119 w wysoko\u015bci 70 tys. z\u0142 za nadmierne lokowanie produktu w programie dzie\u0144 dobry wakacje.\n\n\n=== film holding ===\n19 grudnia 2021 na antenie stacji telewizyjnych tvp1 i tvp info oraz w internecie w serwisie vod.tvp.pl ukaza\u0142 si\u0119 film pt. holding b\u0119d\u0105cy reporta\u017cem autorstwa marcina tulickiego po\u015bwi\u0119cony powstaniu i dzia\u0142ano\u015bci stacji telewizyjnej i ca\u0142ej grupy tvn. publicy\u015bci wypowiadaj\u0105cy si\u0119 w filmie m.in. jacek karnowski (\u201esieci\u201d), rafa\u0142 ziemkiewicz (\u201edo rzeczy\u201d) oraz dorota kania (redaktor naczelna wydawnictwa polska press) krytykowali tvn jako stacj\u0119 za\u0142o\u017con\u0105 w \u201eniejasnych okoliczno\u015bciach i za pieni\u0105dze z w\u0105tpliwego \u017ar\u00f3d\u0142a\u201d. w filmie wykorzystano archiwalne materia\u0142y z okresu prl i lat 90. xx wieku. po emisji filmu wp\u0142yn\u0119\u0142y dwie skargi do krajowej rady radiofonii i telewizji wobec telewizji polskiej b\u0119d\u0105cej producentem filmu, w kt\u00f3rych zarzuca si\u0119 filmowi, \u017ce jest to szkaluj\u0105cy i prze\u015bmiewczy materia\u0142 o stacji telewizyjnej tvn.\n\n\n== galeria sprz\u0119tu transmisyjnego ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== nazwa ==\nrozwini\u0119cie skr\u00f3tu tvn mia\u0142o znaczy\u0107 \u201etelewizja niezale\u017cna\u201d, \u201etelewizja nowa\u201d (tv nowa). tvn pocz\u0105tkowo mia\u0142 si\u0119 nazywa\u0107 tv7. \n\n\n== logo ==\nznak graficzny tvn zosta\u0142 wprowadzony 3 pa\u017adziernika 1997. zmieniana jest tylko wielko\u015b\u0107 loga wy\u015bwietlanego na ekranie, np. w filmach emitowanych w formacie 4:3 logo jest du\u017ce, a w filmach nadawanych w formacie 16:9 jest mniejsze. pierwotnie ko\u0142o by\u0142o ciemnoniebieskie, a napis tvn pomara\u0144czowy. 1 wrze\u015bnia 2013 wprowadzono drobne zmiany kolorystyczne, niebieski kolor zosta\u0142 nieco rozja\u015bniony, a napis tvn lekko z pomara\u0144czowego przeszed\u0142 w \u017c\u00f3\u0142\u0107.\n\ndo 27 lutego 2000 roku tvn oznacza\u0142 tzw. \u201efilmy dla doros\u0142ych\u201d. podczas film\u00f3w dla doros\u0142ych bia\u0142e logo stacji na pocz\u0105tku filmu i po ka\u017cdym bloku reklam miga\u0142o na czerwono.\nna czas \u017ca\u0142oby narodowej tvn do logo dodaje wst\u0105\u017ck\u0119 \u017ca\u0142obn\u0105.\n3 pa\u017adziernika 2007 z okazji 10-lecia tvn logo by\u0142o w postaci liczby 10 (po lewej stronie obok loga widnia\u0142a cyfra 1).\n22 czerwca 2011 roku z okazji 10-lecia fundacji tvn \u201enie jeste\u015b sam\u201d logo stacji przybra\u0142o kszta\u0142t serca.\nod 30 wrze\u015bnia do 23 pa\u017adziernika 2017 roku logo tvn zosta\u0142o zmienione z okazji 20-lecia. klasyczne k\u00f3\u0142ko zosta\u0142o nieco postrz\u0119pione, z lewej strony stylizowana cyfra \u201e2\u201d, a w prawym g\u00f3rnym rogu stylizowane \u201er\u201d w k\u00f3\u0142ku. dodatkowo, na kanale hd w prawym dolnym rogu stylizowane literki \u201ehd\u201d.\nstandardow\u0105 typografi\u0105 stacji by\u0142a pocz\u0105tkowo helvetica. wraz ze zmian\u0105 oprawy graficznej w marcu 2002 zmieniono j\u0105 na benton sans, z zapisem ma\u0142ymi literami. pozostawiono j\u0105 podczas jej zmiany z pocz\u0105tkiem 2008 roku, jednak podczas wprowadzania nowej oprawy graficznej we wrze\u015bniu 2013 typografi\u0119 ponownie zmieniono. obecnie jest ni\u0105 ff din z zapisem du\u017cymi literami.\n\n\n== przypisy ==\n\n\n== linki zewn\u0119trzne ==\noficjalna strona internetowa tvn\noficjalny kana\u0142 tvn na youtube"