"bosnien och hercegovina (serbiska/bosniska/kroatiska\u02d0 bosna i hercegovina/ \u0431\u043e\u0441\u043d\u0430 \u0438 \u0445\u0435\u0440\u0446\u0435\u0433\u043e\u0432\u0438\u043d\u0430) eller bosnien-hercegovina, vanligtvis enbart bosnien, \u00e4r en stat i sydeuropa p\u00e5 balkanhalv\u00f6n som gr\u00e4nsar till kroatien, serbien och montenegro. landet har lite mer \u00e4n 3,8 miljoner inv\u00e5nare och dess huvudstad \u00e4r sarajevo. landet befolkas i huvudsak av tre konstitutionella folkgrupper: bosniaker, serber och kroater (enl. daytonavtalet).den f\u00f6rsta bosniska statsbildningen kom till i slutet av 1100-talet under banen kulin ban (1180\u20131204) och varade fram till 1463, d\u00e5 osmanerna er\u00f6vrade st\u00f6rre delen av det medeltida bosniska kungariket och gjorde det till en provins i sitt imperium. 1878 ockuperade \u00f6sterrike-ungern provinsen och annekterade den 30 \u00e5r senare. efter f\u00f6rsta v\u00e4rldskriget hamnade landet i kungariket jugoslavien och efter andra v\u00e4rldskriget i socialistiska federativa republiken jugoslavien. bosnien och hercegovina f\u00f6rklarade sig sj\u00e4lvst\u00e4ndigt fr\u00e5n jugoslavien 1992, men efter bosnienkriget som f\u00f6ljde p\u00e5 sj\u00e4lvst\u00e4ndighetsf\u00f6rklaringen \u00e4r landet sedan fredsavtalet i dayton 1995 uppdelat i tv\u00e5 administrativa entiteter och ett distrikt: federationen bosnien och hercegovina, serbiska republiken och br\u010dko-distriktet.\nenligt folkr\u00e4kningen fr\u00e5n 2013 var 50,11 % bosniaker, 35,0 % serber, 14,4 % kroater och 0,6 % \u00f6vriga. federationen bih befolkas av cirka 71 % bosniaker, 23 % kroater och cirka 6 % serber, den andra entiteten serbiska republiken befolkas av 89 % serber, 7% bosniaker och 2 % kroater och br\u010dko-distriktet av 42 % serber, 38 % bosniaker och 20 % kroater.\nlandet \u00e4r potentiell kandidat till medlemskap i europeiska unionen (eu) och fick i april 2010 en s\u00e5 kallad map (membership action plan) av nato, som \u00e4r det sista steget f\u00f6re fullv\u00e4rdigt medlemskap i f\u00f6rsvarsalliansen.\n\n\n== historia ==\n\n\n=== antiken ===\nunder antiken var nuvarande bosnien och hercegovina en del av illyrien. sydslaviska folkstammar flyttade in i omr\u00e5det fr\u00e5n norr under folkvandringstiden p\u00e5 600-talet. de sydslaviska folkstammarna som flyttade in i omr\u00e5det assimilerade de tidigare befolkningarna, fr\u00e4mst illyrer men \u00e4ven romare, goter, kelter, hunner, alaner, avarer och gepider. bosnien omn\u00e4mns f\u00f6r f\u00f6rsta g\u00e5ngen i skrifter fr\u00e5n 800-talet. en teori \u00e4r att namnet bosnien kommer fr\u00e5n det illyriska ordet bosona som betyder \u2019rinnande vatten\u2019, av floden bosna som rinner i centrala bosnien.\n\n\n=== medeltid ===\nenligt vissa historiker har bosniakerna varit ett enskilt folk \u00e5tminstone sedan 900-talet. dock har spr\u00e5ket som m\u00e4nniskor talat i s\u00f6dra, \u00f6stra och mellersta bosnien och hercegovina sedan cirka 900-talet fram till osmanernas er\u00f6vring av bosnien och hercegovina under denna period kallats f\u00f6r gammal bosniska, t.ex. s\u00e5 skrev den bosniske kungen tvrtko fyra kopior av ett dokument. tv\u00e5 p\u00e5, som han skriver p\u00e5 gammal bosniska som p\u00e5 den tiden skrevs p\u00e5 en gammal kyrilliska, ser (bosniens spr\u00e5k) och tv\u00e5 p\u00e5 latin, d\u00e5tidens lingua franca.perioden mellan 600- och 900-talen bevittnade b\u00e5de externa migrationer och r\u00e4der av slaver och avarer, samt en intern politisk och kulturell omorganisation av den tidigare romerska provinsen dalmatien. det \u00e4r inte f\u00f6rr\u00e4n p\u00e5 800-talet som frankiska och bysantinska k\u00e4llor b\u00f6rjar n\u00e4mna de tidiga slaviska statsbildningarna i v\u00e4stra illyricum.\np\u00e5 600-talet skapade slaverna l\u00e4ngs floden bosna det f\u00f6rsta oberoende kungad\u00f6met sklavinia, (grekiska: \u03c3\u03ba\u03bb\u03b1\u03b2\u03b9\u03bd\u03af\u03b1\u03b9, latin: sclaviniae), som styrdes av lokala h\u00f6vdingar, kallade \u017eupaner. egentligen var sklavinierna, ett samlingsbegrepp f\u00f6r de sydslaviska bos\u00e4ttningarna som ursprungligen var oberoende och sj\u00e4lvst\u00e4ndiga fr\u00e5n bysantinskt styre, men som kom att tidvis fungera som vasallstater till avarkhaganatet. dessa sm\u00e5 slaviska kungad\u00f6men kom att ge upphov till ett flertal statsbildningar, bland annat bosnien, vars namn troligtvis \u00e4r av illyriskt eller romerskt ursprung.en andra v\u00e5g av slavisk folkvandring fr\u00e5n norr kom efter framst\u00e4llan fr\u00e5n den bysantinske kejsaren herakleios i syfte att driva ut avarerna fr\u00e5n dalmatien.\ni kr\u00f6nikan de regno sclavorum \u2013 som egentligen \u00e4r en sammanfattning av olika dalmatiska kr\u00f6nikor skrivna under tidig medeltid, f\u00f6rmodligen skriven n\u00e5gon g\u00e5ng p\u00e5 1200-talet av presbyter diocleas \u2013 omn\u00e4mns en viss ratimir (? \u2013 cirka 850) som bosniens regent. ratimir omn\u00e4mns ocks\u00e5 \u00e5r 838 i de frankiska kr\u00f6nikorna, som h\u00e4rskaren \u00f6ver det land som ligger \"s\u00f6der om floden sava och mellan frankerriket och bulgarerna\" - vilket \u00e4r just bosnien. efter ratimirs d\u00f6d styrdes omr\u00e5det av olika lokala hedniska stamherrar, en av de budimir (regent mellan \u00e5r 877 och 917), som satte ig\u00e5ng processen av kristnandet av bosnien. efter budimirs d\u00f6d tog svetolik \u00f6ver makten, och regerade mellan \u00e5r 917 och 932/34. enligt presbyter diocleas kr\u00f6nika var svetolik gift med margareta, som omn\u00e4mns som drottning \u00f6ver bosnien. margareta l\u00e4t i dubrovnik resa kyrkan till\u00e4gnad helgonet margareta. till hennes \u00e4ra reste ragusinerna \u00e5r 1571 en minnestavla d\u00e4r det st\u00e5r f\u00f6ljande: \u201dbosniens drottning margareta l\u00e4t uppf\u00f6ra ett tempel \u00e5t det heliga helgonet margareta, i en g\u00e5ng v\u00e4lsignad tid\u201d.f\u00f6rsta g\u00e5ngen landet bosnien n\u00e4mns \u00e4r i verket de administrando imperio av den bysantinske kejsaren konstantin vii porfyrogennetos under 900-talet. bosnien omn\u00e4mns d\u00e5 som horion bosona (\u03c7\u03bf\u03c1\u03b9\u03bf\u03bd \u03b2\u03bf\u03c3\u03c9\u03bd\u03b1), en provins i d\u00e5tidens serbien, vars tv\u00e5 st\u00e4der var katera (strax sydv\u00e4st om sarajevo) och desnik (norr om staden zenica, f\u00f6rmodligen vranduk). under denna tid tillh\u00f6r mellersta, \u00f6stra och s\u00f6dra bosnien att inf\u00f6rlivas i \u010daslav klonimirovi\u0107s kortvariga serbiska rike, och delar i v\u00e4st av kre\u0161imir ii i kroatien. \u00e4ven kung tomislav i av den kroatiska trpimirovi\u0107-\u00e4tten skall p\u00e5 900-talet ha gjort anspr\u00e5k p\u00e5 en del av bosnien. \u00e5r 997 tar bulgarerna under tsar samuil \u00f6ver delar av landet, innan han kort d\u00e4refter besegras av den bysantinske kejsaren basileios ii \u00e5r 1018.\nefter att p\u00e5 1100-talet erk\u00e4nt b\u00e9las ii av ungern \u00f6verh\u00f6ghet uppstod \u00e5terigen ett bosniskt lydrike, under regenten ban bori\u0107 (1154\u20131163), som ursprungligen omfattade norra delar av bosnien och omr\u00e5det kring floden bosna. efter ban bori\u0107 tog kulin ban \u00f6ver styret av bosnien \u00e5r 1180. ban kulin var en av bosniens mest framst\u00e5ende och betydande historiska h\u00e4rskare och hade en stor inverkan p\u00e5 utvecklingen av bosniens tidiga historia. under hans tid kom bosnien att bli en av balkans mest v\u00e4lm\u00e5ende stater, fr\u00e4mst genom kulins ambitioner att h\u00e5lla fred i regionen och skapandet av starka handelsf\u00f6rbindelser med dubrovnik och republiken venedig. under denna tid var bosnien en vasallstat, om \u00e4n oftast nominell, under ungern eller bysantinska riket som slogs om kontrollen av omr\u00e5det. enligt en del k\u00e4llor skulle ban kulin haft alltf\u00f6r stora styrkor f\u00f6r att ungern skulle ha ingripit p\u00e5 p\u00e5vens order, d\u00e5 landet fortsatte att gynna den k\u00e4tterska bosniska kyrkan. kulin ban lyckades till slut, genom allianser med b\u00e9la iii av ungern, miroslav av zahumlje och den serbiske storfursten stefan nemanja, h\u00e5lla bosnien helt borta fr\u00e5n bysantinskt inflytande.\nefter en tid, omkring \u00e5r 1251\u20131314, d\u00e5 bosniens beroende av ungern \u00f6kade, \u00f6vertog den m\u00e4ktiga kotromani\u0107-dynastin makten i bosnien, sedan de besegrat med kroatiska adels\u00e4tten \u0161ubi\u0107 av bribir. \u00e5r 1377 kr\u00f6ntes tvrtko i kotromani\u0107 till kung \u00f6ver bosnien, i klostret mile, utanf\u00f6r staden visoko i centrala bosnien. under hans korta v\u00e4lde upplevde bosnien \u00e5terigen en glansperiod. han inf\u00f6rlivade delar av kroatien, hela dalmatien och delar av ra\u0161ka i sitt bosniska rike, vilket ledde till att han \u00e4ven antog den serbiska h\u00e4rskartiteln, f\u00f6r att visa p\u00e5 sin makt \u00f6ver serberna. efter tvrtko kotromani\u0107s d\u00f6d, \u00e5r 1391 gick det snabbt utf\u00f6r. sigismund av ungern bef\u00e4ste ungerns \u00f6verh\u00f6ghet \u00f6ver bosnien, och osmanska rikets expansion mot omr\u00e5det gjorde sig alltmer k\u00e4nnbar, samtidigt som den bosniske kungens makt \u00f6ver adeln minskade. eftertr\u00e4dare till den bosniska kronan efter tvrtkos d\u00f6d blev stjepan dabi\u0161a som kom att utn\u00e4mna sigismund av ungern, som var gift med hans sl\u00e4kting, och dotter till elisabet av bosnien maria av ungern, till sin eftertr\u00e4dare. den bosniska adeln v\u00e4grade att godk\u00e4nna sigismund som monark och uppsatte i st\u00e4llet \u00e4nkedrottning helena gruba p\u00e5 tronen. helena av bosnien kom att bli bosniens enda kvinnliga monark.\nunder banen stefan ii av bosnien (cirka 1318\u20131353) kom den bosniska staten att signifikant f\u00f6rst\u00e4rkas, fr\u00e4mst tack vare banens ambitioner att h\u00e5lla fred med det ungerska kungad\u00f6met. men under hans tid \u00f6kade rivaliteten mellan det bosniska kungahuset och den serbiske kungen och tsaren stefan uro\u0161 iv du\u0161an vilket ledde till att ett serbiskt angrepp mot bosnien genomf\u00f6rdes \u00e5r 1350. serbiens f\u00e4ltt\u00e5g inom bosniens gr\u00e4nser kom att bli kortvariga efter ett flertal grekiska uppror i de s\u00f6dra delarna av det serbiska tsard\u00f6met.\nunder mitten av 1400-talet uppstod h\u00e4ftiga inre strider om makten i landet. den bosniska adeln, som st\u00e4ndigt k\u00e4mpade om kungamakten, tog hj\u00e4lp utifr\u00e5n, i f\u00f6rsta hand fr\u00e5n ungern och osmanska riket. detta resulterade i en osmansk intervention under mehmet ii d\u00e4r st\u00f6rre delen av bosnien \u00e5r 1463 inf\u00f6rlivades med turkarnas imperium och bosnien blev ett paschalikat i det osmanska riket. bosniens konung stefan toma\u0161evi\u0107 avr\u00e4ttades, och drottningen katarina kosa\u010da-kotromani\u0107 gav sig i landsflykt, och dog i rom den 25 oktober \u00e5r 1478, d\u00e4r hon \u00e4n idag ligger begraven, i kyrkan santa maria in aracoeli. kungaparets tv\u00e5 barn katarina och sigismund kotromani\u0107 konverterade till islam. sigismund av bosnien blev senare vesir i det osmanska riket och blev efter konverteringen till islam mer k\u00e4nd som ishak-bey kraljevi\u0107. sigismund av bosnien var kotromani\u0107-dynastins och konungariket bosniens sista arvtagare.\nm\u00e5nga bosnier konverterade d\u00e4refter till islam delvis frivilligt men \u00e4ven genom sociala f\u00f6rh\u00e5llanden (se \u00e4ven bosniaker). idag finns tre st\u00f6rre religi\u00f6sa grupperingar i bosnien: muslimer (55 %), katoliker (15 %) och ortodoxa (30 %). den sista kungligheten i den bosniska monarkin blev drottning katarina, vars barn r\u00f6vades bort av osmanerna och tvingades konvertera till islam. under f\u00f6ljande period \u00f6vergick en stor del av den bosniska adeln till islam f\u00f6r att nyttja f\u00f6rm\u00e5nerna som det medf\u00f6rde. den bosniska adeln och bosnien tilldelades senare autonom status inom osmanska riket, man blev ett sj\u00e4lvstyrande ejalet, vilket innebar att provinsens lokale h\u00e4rskare \u00e4ven i forts\u00e4ttningen skulle v\u00e4ljas ur den bosniska adeln.\nunder medeltiden hade bosnien sin egen bogomilska bosniska kyrka som var sj\u00e4lvst\u00e4ndig fr\u00e5n p\u00e5ven i rom. d\u00e4rf\u00f6r skickades katolska korst\u00e5g mot de \u201dk\u00e4tterska\u201d bosnierna. den s\u00e5 kallade bogomilska religionen, den medeltida bosniska tolkningen av kristendomen, v\u00e4xte sig som starkast i bosnien under 1100-talet och idag finns \u00f6ver 80 procent av alla bogomiliska efterl\u00e4mningar p\u00e5 balkan i bosnien. bogomilismen har gjort ett visst avtryck i dagens religi\u00f6sa samfund i bosnien, landet \u00e4r till exempel en av de f\u00e5 platser idag d\u00e4r katoliker (men \u00e4ven muslimer) brukar h\u00e5lla m\u00e4ssor ute i naturen, n\u00e5got som bogomilerna \u00e4ven gjorde eftersom de inte f\u00e4ste vikt vid materiella byggnader. efter osmanska rikets int\u00e5g i bosnien gick m\u00e5nga bosnier \u00f6ver till islam. en f\u00f6rklaring till detta var att det huvudsakligen var \u00f6verklassen i landet, jord\u00e4gare och handelsm\u00e4n, som konverterade f\u00f6r att anpassa sig till den nya politiska situationen i landet. detta resulterade bland annat i att st\u00e4derna kom att domineras av muslimer.\n\n\n=== osmanska rikets f\u00f6rfall ===\nsedan osmanerna besegrats i slaget vid wien 1683 b\u00f6rjade en l\u00e5ngvarig tillbakag\u00e5ng f\u00f6r osmanska riket och d\u00e4rmed ocks\u00e5 den osmanska provinsen bosnien. under det stora turkiska kriget mot habsburgarna 1683\u20131699 f\u00f6rlorade osmanska riket stora delar av sitt territorium i europa och pl\u00f6tsligt hade det tidigare rika och stora bosnien f\u00f6rvandlats till en yttersta gr\u00e4nspostering f\u00f6r osmanernas v\u00e4lde i v\u00e4st. under kriget hade bosnien plundrats av habsburgska trupper under ledning av eugen av savojen och huvudstaden sarajevo hade br\u00e4nts till marken sedan inv\u00e5narna v\u00e4grat \u00f6verge staden. en annan effekt av kriget 1683\u20131699 blev en stor inflyttning av muslimer fr\u00e5n ungern och kroatien till bosnien till f\u00f6ljd av att osmanerna tvingats l\u00e4mna ifr\u00e5n sig dessa tv\u00e5 l\u00e4nder till habsburgarna. samtidigt emigrerade en stor del av bosniens katoliker (kroater) till dessa habsburgska territorier. den katolska befolkningen utsattes i h\u00f6gre grad f\u00f6r f\u00f6rf\u00f6ljelser eftersom den katolska kyrkan fortfarande var den fr\u00e4mste fienden till osmanska riket.\ndet osmanska bosniens huvudstad var f\u00f6rst sarajevo 1463\u20131583, d\u00e4refter banja luka 1583\u20131686, samt travnik 1686\u20131851 och sedan \u00e5ter sarajevo fr\u00e5n 1851.\nunder ledning av den bosniske adelsmannen husein grada\u0161\u010devi\u0107 (1802\u20131834) gjorde huvuddelen av den bosniska adeln 1831 uppror mot osmanska riket. upproret var en reaktion mot ett av h\u00f6ga portens reformprogram, som bland annat innebar att bosnien skulle fr\u00e5ntas sin autonoma status. trots att upproret slogs ner 1832 och att regionen hercegovina som en f\u00f6ljd av detta gavs autonom status i f\u00f6rh\u00e5llande till \u00f6vriga bosnien, anses grada\u0161\u010devi\u0107 idag vara en av de fr\u00e4msta bosniska nationalhj\u00e4ltarna.\n\n\n=== i \u00f6sterrike-ungern ===\nsom en f\u00f6ljd av den osmanska f\u00f6rlusten i det rysk-turkiska kriget 1877\u20131878 \u00f6verl\u00e4mnades bosnien och hercegovina av berlinkongressen till \u00f6sterrike-ungern f\u00f6r att de skulle \u201dbes\u00e4tta och f\u00f6rvalta\u201d provinsen. 1908 annekterades bosnien och hercegovina formellt av \u00f6sterrike-ungern. serbiska nationalisters harm \u00f6ver detta var en del av motivet till skotten i sarajevo som d\u00f6dade den \u00f6sterrikiske tronf\u00f6ljaren franz ferdinand 1914 vilket utl\u00f6ste det f\u00f6rsta v\u00e4rldskriget.\n\n\n=== i jugoslavien ===\ndirekt efter f\u00f6rsta v\u00e4rldskriget, 1918, kom bosnien och hercegovina att bli en del av slovenernas, kroaternas och serbernas stat, ett f\u00f6rs\u00f6k att samla de sydslaviska delarna av \u00f6sterrike-ungern. efter bara en m\u00e5nad gick denna stat samman med segermakten serbien i serbernas, kroaternas och slovenernas kungarike, under serbisk kung och serbisk dominans. detta omvandlades sedan 1929 till kungariket jugoslavien.\nunder andra v\u00e4rldskriget drabbades bosnien och hercegovina \u00e4ven av inb\u00f6rdeskrig och omfattande etnisk rensning. titos partisaner och tito befriade st\u00f6rre utstr\u00e4ckningar av landet redan \u00e5r 1943, d\u00e4rf\u00f6r blev bosnien platsen f\u00f6r de st\u00f6rsta tyska offensiver i regionen under kriget.\nunder den tysk-italienska ockupationen blev bosnien och hercegovinas judiska befolkning n\u00e4st intill f\u00f6rintad. antalet serber som m\u00f6rdades i jugoslavien under andra v\u00e4rldskriget var minst 347 000, medan andra pekar p\u00e5 en siffra upp till 750 000. den lista som gjordes 1964 av den federala byr\u00e5n i belgrad visar personer f\u00f6dda i bosnien och hercegovina som miste livet under krigs\u00e5ren 1941\u20131945. listan \u00e4r inte fullst\u00e4ndig men inneh\u00e5ller namnen p\u00e5 179 173 personer. den bekr\u00e4ftar att den serbiska civilbefolkningen led de st\u00f6rsta f\u00f6rlusterna i regionen. enligt listan var de d\u00f6dade 72,1 % serber (129 114), 16,5 % muslimer (29 539), 4,4 % kroater (7 850) och 7 % av annan etnicitet. s\u00e4rskilt utsatta var muslimer i \u00f6stra bosnien och hercegovina l\u00e4ngs floden drina p\u00e5 gr\u00e4nsen till serbien och montenegro medan serber och judar var utsatta i hela landet.\ndra\u017ea mihailovi\u0107 ledde den kungatrogna arm\u00e9n (\u010detniks) och ville \u00e5terskapa kungariket jugoslavien. i b\u00f6rjan f\u00f6rde han gerillakrig mot ockupationsmakterna i landet men kort efter detta kollaborerade med ockupationsmakterna och f\u00f6rde ett krig mot titos partisaner. efter att usta\u0161a-regimen i kroatien och bosnien och hercegovina inlett sin stora utrensning av icke-kroater och muslimska bosniaker (som de ans\u00e5g vara kroater av muslimsk tro) blev m\u00e5let hos den serbiska \u010detnik-r\u00f6relsen att skapa en etnisk och religi\u00f6st homogen stat[k\u00e4lla beh\u00f6vs], som precis som usta\u0161a-r\u00f6relsen fick som m\u00e5l att \u201den tredjedel av icke serber skulle drivas ut ur landet, en tredjedel d\u00f6das och en tredjedel tv\u00e5ngsomv\u00e4ndas till r\u00e4tta kyrkan\u201d.v\u00e5ren 1943 bildades den av heinrich himmler grundade 13. waffen-gebirgs-division der ss handschar. f\u00f6rbandet utbildades i tyskland och en del \u00e5terv\u00e4nde till bosnien i februari 1944 medan resten skickades till \u00f6stfronten. samtidigt hade m\u00e5nga bosnienserber anslutit sig till \u010detnik-r\u00f6relsen. titos partisaner hade, medan handschardivisionen utbildades, deltagit i strider mot \u010detnik-f\u00f6rbanden. handschardivisionens soldater fick endast undantagsvis m\u00f6ta n\u00e5gra \u010detniker i strid; i st\u00e4llet sattes de in i strider mot partisanerna. n\u00e4r de tyska styrkorna retirerade fr\u00e5n omr\u00e5det i september 1944 l\u00e4mnade ett stort antal av soldaterna f\u00f6rbandet och ansl\u00f6t sig ofta till just partisanerna.\n\n\n=== i titos jugoslavien ===\nefter att titos partisaner befriade landet fr\u00e5n nazityskland 1945 blev bosnien en delrepublik i den nya socialistiska federativa republiken jugoslavien. landet industrialiserades snabbt under 1950- och 1960-talet. socialismen i jugoslavien (titoismen) blev s\u00e4regen eftersom den var sj\u00e4lvst\u00e4ndig fr\u00e5n sovjetunionen. tito styrde landet fram till sin d\u00f6d 1980.\n\n\n=== jugoslaviens s\u00f6nderfall, det bosniska kriget ===\nefter titos d\u00f6d v\u00e4xte nationalismen hos de olika folkgrupperna i jugoslavien och konflikter br\u00f6t f\u00f6rst ut i kosovo och kom sedan att spridas till \u00f6vriga delrepubliker. serbien p\u00e5stod sig vilja ena hela jugoslavien, vilket m\u00e5nga uppfattade som ett f\u00f6rs\u00f6k att genom centralisering av statsfederationen jugoslavien skapa ett \u201dstorserbien\u201d. majoriteten av bosnierna var villiga att stanna inom jugoslavien s\u00e5 l\u00e4nge det fanns n\u00e5gon sorts etnisk maktbalans i detta nya jugoslavien. denna etniska maktbalans utgjordes av slovenien och framf\u00f6r allt kroatien. dessa b\u00e5da delrepubliker f\u00f6rklarade sig sj\u00e4lvst\u00e4ndiga 1991. i en folkomr\u00f6stning 1992 r\u00f6stade majoriteten av de bosniska kroaterna och bosniaker f\u00f6r ett sj\u00e4lvst\u00e4ndigt bosnien och hercegovina medan de flesta bosniska serber bojkottade omr\u00f6stningen. bosnien och hercegovina blev en sj\u00e4lvst\u00e4ndig stat som republiken bosnien och hercegovina den 5 april 1992 och erk\u00e4ndes som s\u00e5dan av f\u00f6renta nationerna, europeiska unionen, usa, ryssland och kina men inte av den bosnienserbiska folkgruppen och jugoslavien (serbien och montenegro).\nden bosnienserbiska separatistr\u00f6relsen under ledning av radovan karad\u017ei\u0107s sds-parti hade redan under h\u00f6sten 1991 utropat autonoma serbiska omr\u00e5den i bosnien. i och med bosniens sj\u00e4lvst\u00e4ndighet utropades nu en \u201dserbisk republik\u201d (serbiska republiken) i likhet med den som tidigare utropats i kroatien. med hj\u00e4lp fr\u00e5n den jugoslaviska folkarm\u00e9n och trupper fr\u00e5n serbien och montenegro expanderades den sj\u00e4lvutn\u00e4mnda \u201dserbiska republiken\u201d genom att man ockuperade omkring 70 procent av bosniens territorium. detta var b\u00f6rjan p\u00e5 bosnienkriget d\u00e4r 110.000 m\u00e4nniskor fick s\u00e4tta livet till varav var h\u00e4lften civila varav 83 procent var bosniaker. kroater och bosniaker var allierade n\u00e4r kriget br\u00f6t ut, men 1993 utbr\u00f6t dock inb\u00f6rdes strider d\u00e5 kroater ville tilldela v\u00e4stra delar av landet till kroatien. i takt med att den bosniska arm\u00e9n skaffade sig fler vapen och blev mer organiserad, befriade man ocks\u00e5 mer territorium fr\u00e4mst i centrala bosnien d\u00e4r kroaterna omringades, vilket 1994 resulterade i den bosnisk-kroatiska federationen. under 1995 fick de bosniska och kroatiska styrkorna \u00f6vertaget. kriget tog slut 1995 efter natos och andra internationella organs p\u00e5tryckningar med bland annat natos bombkampanj mot serbiska milit\u00e4ren, operation deliberate force.\n\n\n=== som sj\u00e4lvst\u00e4ndig stat ===\nfredsavtalet undertecknades den 14 december 1995 i dayton, ohio och kallas d\u00e4rf\u00f6r f\u00f6r daytonavtalet. avtalet innebar att serberna fick majoritet i en av landets tv\u00e5 \u201dentiteter\u201d, serbiska republiken. den andra entiteten utg\u00f6rs av en federation mellan bosniaker och kroater och heter federationen bosnien och hercegovina. tillsammans med br\u010dkodistriktet i nord\u00f6stra delen av landet utg\u00f6r dessa enheter idag landet bosnien och hercegovina. detta har bland annat lett till en ganska komplicerad och svag politisk apparat som g\u00f6r det sv\u00e5rt att ta n\u00e5gra konkreta beslut, inte minst i k\u00e4nsliga fr\u00e5gor som lever kvar fr\u00e5n 1990-talet.\nefter krigsslutet 1995 hade nato l\u00e4nge fredsbevarande trupper i landet (sfor) men \u00e5r 2004 tog europeiska unionen \u00f6ver uppgiften i den s\u00e5 kallade operation althea. \u00e4ven om efterkrigstiden inte har pr\u00e4glats av n\u00e5gra v\u00e4pnade konflikter s\u00e5 har eufor idag ungef\u00e4r 2000 man stationerade i bosnien och hercegovina.\n\n\n== turism ==\nenligt en uppskattning av v\u00e4rldsturismorganisationen kommer turismen i bosnien och hercegovina att ha den tredje h\u00f6gsta tillv\u00e4xttakten i v\u00e4rlden mellan 1995 och 2020.\nsedan 2013 har turismen vuxit med 40 procent \u00f6ver hela landet. 2016 bes\u00f6kte 1 140 000 turister landet. sarajevo och mostar \u00e4r mest bes\u00f6kta enligt vecerni list. snabbt\u00e5g ansluter sarajevo och mostar och j\u00e4rnv\u00e4gen str\u00e4cker sig \u00f6ver och under bergmassiverna emellan.\nbosnien har under de senaste \u00e5ren varit ett attraktivt investeringsf\u00f6rem\u00e5l f\u00f6r flera gulfstater s\u00e5som f\u00f6renade arabemiraten, saudiarabien och qatar. investeringen omfattar uppr\u00e4ttandet av bland annat tusentals bost\u00e4der, flera hotell, ett k\u00f6pcentrum och ett sjukhus vid omr\u00e5det som befinner sig vid foten av bjela\u0161nica, ett av fyra berg som omger huvudstaden sarajevo. n\u00e4ra trnovo, en ort n\u00e4ra sarajevo med cirka 3 000 inv\u00e5nare, byggs nya turiststaden fokuserad p\u00e5 kunder fr\u00e5n gulfstaterna och d\u00f6pt till buroj ozone.\nhuvudstaden sarajevo har en bred turistindustri och en snabbt v\u00e4xande tj\u00e4nstesektor tack vare den starka \u00e5rliga tillv\u00e4xten inom turistsektorn. sarajevo gynnas ocks\u00e5 av att vara b\u00e5de en sommar- och vinterdestination med kontinuitet i sin turism under hela \u00e5ret. reseguiden lonely planet har utsett sarajevo till den 43:e b\u00e4sta staden i v\u00e4rlden, och i december 2009 rankades sarajevo som en av de tio b\u00e4sta st\u00e4derna att bes\u00f6ka under 2010.\n\u00e5r 2013 bes\u00f6kte 302 570 turister sarajevo, 17,9 procent fler \u00e4n 2012, vilket ger 595 637 \u00f6vernattningar, vilket \u00e4r 18 procent fler \u00e4n under 2012.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== geografi ==\nbosnien ligger p\u00e5 v\u00e4stra balkanhalv\u00f6n, och gr\u00e4nsar till kroatien i nord och sydv\u00e4st, samt serbien i \u00f6ster och montenegro i syd\u00f6st. ett sl\u00e4ttland utbreder sig vid sava i norr. i \u00f6vrigt \u00e4r landet f\u00f6r det mesta bergigt, skogkl\u00e4tt och inkluderar centrala dinariska alperna. det genomdras av breda kitteldalar (s.k. poljer) och avvattnas av savas bifloder. de nord\u00f6stra delarna n\u00e5r in i pannoniska f\u00e4lten, medan landets s\u00f6dra del n\u00e4stan gr\u00e4nsar mot adriatiska havet. landet har en kustlinje p\u00e5 enbart 24 kilometer, runt staden neum i kantonen hercegovina-neretva. denna str\u00e4cka \u00e4r omsluten av kroatiskt territorium och territorialvatten, men bosnien och hercegovina har enligt internationell r\u00e4tt en garanterad korridor till internationellt vatten.\nnamnet bosnien och hercegovina kommer fr\u00e5n det tidigare namnet bosnien och regionen hercegovina. hercegovina utg\u00f6r ungef\u00e4r en fj\u00e4rdedel av landets totala yta medan bosnien utg\u00f6r den resterande delen.\nlandets st\u00f6rsta st\u00e4der \u00e4r huvudstaden sarajevo, banja luka, mostar, tuzla och zenica.\n\n\n== statsskick och politik ==\nlandets nuvarande f\u00f6rfattning tillkom genom \u00f6verenskommelsen i dayton i  ohio i usa, h\u00f6sten 1995, vilken avslutade fyra och ett halvt \u00e5rs grymma strider. milit\u00e4ra styrkor fr\u00e5n eu, h\u00e4r kallade eufor, bes\u00e4tter fortfarande landet, som dock i princip \u00e4r politiskt suver\u00e4nt.\ni enlighet med daytonavtalet best\u00e5r bosnien och hercegovina av tv\u00e5 entiteter: federationen bosnien och hercegovina, som till st\u00f6rre delen befolkas av bosniaker och mindre av kroater, och serbiska republiken, en serbiskt dominerad del d\u00e4r de flesta \u00e4r serber.  federationen bosnien och hercegovina \u00e4r uppdelad i tio sj\u00e4lvstyrande kantoner. serbiska republiken \u00e4r d\u00e4remot en enhet. b\u00e5da entiteternas regeringar ska enligt en \u00f6verenskommelse fr\u00e5n 27 mars 2002 inneh\u00e5lla ministrar fr\u00e5n de tre \u201dkonstituerande folken\u201d, bosniaker, serber och kroater. ut\u00f6ver de tv\u00e5 entiteterna, utg\u00f6r distriktet br\u010dko en tredje enhet inom landet oberoende av b\u00e5de federationen bosnien och hercegovina och serbiska republiken. br\u010dko befolkas av 40 procent serber, 39 procent bosniaker och 20 procent kroater och \u00e4r en strategiskt viktig enhet, eftersom den st\u00e5r som en barri\u00e4r mellan den \u00f6stra och v\u00e4stra delen av serbiska republiken och dessutom anses vara en politiskt f\u00f6rebild f\u00f6r resten av landet.\nstaten bosnien och hercegovina styrs av ett folkvalt presidentr\u00e5d best\u00e5ende av tre personer (dvs ett triumvirat) som omv\u00e4xlande innehar ordf\u00f6randeskapet (vilket felaktigt men i praktiken ofta ben\u00e4mns som presidentposten). av dessa tre personer ska en vara bosniak och en kroat, b\u00e5da valda fr\u00e5n federationen bosnien och hercegovinas territorium, och en serb vald fr\u00e5n serbiska republiken.\npresidentr\u00e5det utser bosnien och hercegovinas ministerr\u00e5d, som \u00e4r landets regering. ministerr\u00e5det best\u00e5r av en ordf\u00f6rande och nio ministrar. dessa \u00e4r ansvariga inf\u00f6r parlamentet.bosnien och hercegovina har ett tv\u00e5kammarparlament som best\u00e5r av ett representanthus med 42 direkt folkvalda ledam\u00f6ter, 28 fr\u00e5n federationen och 14 fr\u00e5n serbiska republiken, samt folkens hus, som best\u00e5r av 15 indirekt valda ledam\u00f6ter, 5 bosniaker och 5 kroater, som utses av folkens hus i federationen bosnien och hercegovina, och 5 serber, som utses av nationalf\u00f6rsamlingen i serbiska republiken.\ni enlighet med daytonavtalet \u00e4r fn:s h\u00f6gste representant f\u00f6r bosnien och hercegovina \u00f6verordnad alla valda representanter i bosnien. fn:s h\u00f6gste representant kan avs\u00e4tta alla tj\u00e4nstem\u00e4n och valda politiker samt avskaffa och inf\u00f6ra lagar som han finner f\u00f6r gott.\n\n\n=== administrativ indelning ===\nbosnien och hercegovina \u00e4r indelade i tv\u00e5 entiteter och ett distrikt:\n\nfederationen bosnien och hercegovina\nserbiska republiken\nbr\u010dko (distrikt)federationen bosnien och hercegovina \u00e4r indelade i tio kantoner (liknande l\u00e4n) med l\u00e5ngtg\u00e5ende autonomi som i sin tur \u00e4r indelade i kommuner. se federationen bosnien och hercegovinas kantoner. serbiska republiken \u00e4r inte indelat i n\u00e5gra kantoner utan direkt i kommuner.\ndagens administrativa indelning med tv\u00e5 entiteter och ett distrikt \u00e4r grundat genom fredsavtalet i dayton d\u00e4r alla parter tvingades till en kompromiss. kritiker menar att indelningen \u00e4r en produkt av kriget i bosnien och hercegovina och att det \u00e4r ineffektivt och d\u00e5ligt p\u00e5 flera plan. d\u00e4rf\u00f6r \u00e4r det nu aktuellt med \u00e4ndringar i grundlagen d\u00e4r alla tre sidor (bosniaker, serber och kroater) ska framf\u00f6ra \u00f6nskem\u00e5l och f\u00f6rs\u00f6ka enas om hur man ska dela in landet administrativt p\u00e5 ett b\u00e4ttre s\u00e4tt. f\u00f6r\u00e4ndringarna i indelningen av landet \u00e4r en f\u00f6ruts\u00e4ttning f\u00f6r att bosnien och hercegovina ska kunna ansluta sig till europeiska unionen i framtiden.\n\n\n=== internationella relationer ===\nbosnien och hercegovina inledde den 25 november 2005 sin process till ett eventuellt framtida medlemskap i europeiska unionen (eu). detta gjorde landet genom att inleda f\u00f6rhandlingar om ett stabiliserings- och associeringsavtal (sa-avtal). detta paraferades den 4 december 2007 och undertecknades av landets premi\u00e4rminister den 16 juni 2008 efter att det bosniska parlamentet i sarajevo r\u00f6stat igenom en lag f\u00f6r polisreform som eu hade kr\u00e4vt av landet. regeringens n\u00e4sta m\u00e5l \u00e4r att erh\u00e5lla kandidatstatus f\u00f6r medlemskap i eu, vilket kan bli verklighet under 2010-talets f\u00f6rsta h\u00e4lft beroende p\u00e5 vilka framsteg landet g\u00f6r. f\u00f6rhandlingar om visumfrihet med eu p\u00e5gick fram till 2010. en viktig st\u00f6testen var inf\u00f6randet av biometriska pass. efter att ha inf\u00f6rt s\u00e5dana pass den 15 oktober 2009, erh\u00f6ll bosnien och hercegovina den 15 december 2010 visumfrihet f\u00f6r resor under 90 dagar till schengenomr\u00e5det.. den 15 februari 2016 ans\u00f6kte landet om medlemskap i europeiska unionen. ans\u00f6kan godk\u00e4ndes ett halv\u00e5r senare.\nbosnien och hercegovina \u00e4r \u00e4ven ett av de l\u00e4nder som n\u00e4rmar sig medlemskap i nato. landet gick med i partnerskap f\u00f6r fred (pff) den 14 december 2006. \u00e5r 2008 avslutade landet en ipap (individual partnership action plan) och under natos toppm\u00f6te i bukarest, rum\u00e4nien, i april 2008 inleddes en \u201dintensifierad dialog\u201d. inom den kommande perioden vill landets regering \u00e4ven ha en s\u00e5 kallad map (membership action plan), d\u00e5 detta beh\u00f6vs f\u00f6r att kunna g\u00e5 med i f\u00f6rsvarsalliansen. den 2 oktober 2009 ans\u00f6kte bosniens president officiellt om map (membership action plan) i natos h\u00f6gkvarter i bryssel. i april 2010 fick bosnien och hercegovina en officiell inbjudan att g\u00e5 med i map p\u00e5 natos toppm\u00f6te i tallinn, estland. landet \u00e4r nu ett kandidatland f\u00f6r nato-medlemskap tillsammans med montenegro och nordmakedonien.\n\n\n== ekonomi ==\njordbruk \u00e4r huvudn\u00e4ring, skogsbruket och skogsindustrin \u00e4r v\u00e4lutbyggda. det finns goda mineraltillg\u00e5ngar som j\u00e4rnmalm, koppar, krom och mangan. d\u00e4rf\u00f6r \u00e4r j\u00e4rn-, st\u00e5l- och aluminiumverk en v\u00e4xande industri.\nbosnien och hercegovinas st\u00f6rsta handelspartner \u00e4r den europeiska unionen med: tyskland, kroatien, italien, slovenien och \u00f6sterrike som majoritet. efter europeiska unionen \u00e4r kina, turkiet, ryssland och serbien bosniens st\u00f6rsta handelspartners.\n\n\n=== transporter ===\ni bosnien finns fyra internationella flygplatser mostar, banja luka, tuzla och sarajevo. det g\u00e5r bussar fr\u00e5n tyskland och skandinavien till de st\u00f6rre bosniska st\u00e4derna. bussar g\u00e5r ocks\u00e5 fr\u00e5n bosnien till kroatien och fr\u00e5n montenegro och serbien till bosnien. n\u00e4tet av inrikesbussar \u00e4r v\u00e4l utbyggt men trafiken blir kraftigt reducerad p\u00e5 helgerna. j\u00e4rnv\u00e4gar g\u00e5r mellan \u010dapljina, mostar och sarajevo, sarajevo via doboj till banja luka med moderna snabbt\u00e5g av typen talgo. lokalt\u00e5g g\u00e5r mellan doboj och tuzla, och mellan banja luka och dobrljin. alla internationella f\u00f6rbindelser \u00e4r f\u00f6r tillf\u00e4llet indragna.staten planerar att bygga ytterligare 3 flygplatser till i st\u00e4derna: brcko, bihac och trebinje. sammanlagt kommer det finnas sju stycken internationella flygplatser i bosniens och hercegovinas territorium. landet kommer d\u00e5 vara tv\u00e5a i balkan med flest flygplatser efter kroatien.i de flesta st\u00e4derna i bosnien finns det oftast busstrafik till andra st\u00e4der runt om i landet. i de st\u00f6rre st\u00e4derna som: sarajevo, banja luka, tuzla, mostar, zenica, prijedor, brcko, bihac och sanski most finns linjer till huvudst\u00e4der tillsammans med andra st\u00e4der runt om i hela europa.\n\n\n== demografi ==\n\nbefolkningen \u00e4r sydslavisk men sedan gammalt mycket blandat, ett arv fr\u00e5n de bysantinska, turkiska, och habsburgska styrena. en storskalig migration under bosnienkriget p\u00e5 1990-talet har orsakat stora demografiska skiftningar. f\u00f6rsta folkr\u00e4kning skedde 2013.. 2013 var befolkningen p\u00e5 cirka 3,5 miljoner, vilket inneb\u00e4r en minskning p\u00e5 900.000 m\u00e4nniskor sedan 1991.\nenligt 1991 \u00e5rs folkr\u00e4kning hade bosnien och hercegovina en befolkning p\u00e5 4 354 911. 43,5 % var bosniaker, 31,2 % serber, 17,4 % kroater och 7,9 % \u00f6vriga (d\u00e4ribland jugoslaver, romer och albaner).det finns en stark korrelation mellan etnisk identitet och religion. enligt data fr\u00e5n 2013 \u00e5rs folkr\u00e4kning \u00e4r landets etniska uppdelning 50,11% bosniaker, 35,1% serber, 12 % kroater och 3% \u00f6vriga.under en tid anv\u00e4ndes beteckningen \u201dmuslim\u201d p\u00e5 den etniska grupp som idag kallas bosniaker. detta avskaffades f\u00f6r att undvika begreppsf\u00f6rvirring (man beh\u00f6ver inte vara troende muslim f\u00f6r att vara bosniak).\ndrygt 1 100 jehovas vittnen \u00e4r ocks\u00e5 verksamma i 16 f\u00f6rsamlingar (2009).\nungdomsarbetsl\u00f6sheten (\u00e5ldern 15\u201324 \u00e5r) uppskattas till 62,8 %, den h\u00f6gsta i v\u00e4rlden.\n\n\n=== spr\u00e5k ===\n\ni bosnien och hercegovina anv\u00e4nds bosniska som talas av den etniskt st\u00f6rsta folkgruppen bosniaker samt en del av serber och kroater, serbiska som talas av etniska serber och kroatiska som talas av etniska kroater samt 17 minoritetsspr\u00e5k. detta reflekterar den etniska bakgrunden hos befolkningen, snarare \u00e4n de verkliga spr\u00e5kliga skillnaderna. skillnaderna mellan de tre st\u00f6rsta spr\u00e5ken \u00e4r s\u00e5 liten att folk kan f\u00f6rst\u00e5 varandra lika bra som de f\u00f6rst\u00e5r n\u00e5gon annan talare av samma spr\u00e5k. n\u00e4r bosnien och hercegovina ingick i jugoslavien gick de tre spr\u00e5ken under den gemensamma ben\u00e4mningen serbokroatiska.\n\nbosniska och kroatiska anv\u00e4nder det latinska alfabetet medan det serbiska anv\u00e4nder det kyrilliska.\n\n\n=== st\u00f6rre orter ===\nsarajevo\nbanja luka\nprijedor\nbosanski petrovac\nbiha\u0107\nbosanska gradi\u0161ka\nbr\u010dko\ntuzla\ndoboj\nmostar\ntravnik\nderventa\nzenica\nbijeljina\ntrebinje\ngora\u017ede\njajce\nsrebrenica\nneum\nsanski most\ncazin\nstolac\nrogatica\n\u0161ipovo\n\n\n=== religion ===\nenligt bosnien och hercegovinas konstitution r\u00e5der det religionsfrihet i bosnien och hercegovina. i konstitutionerna till de tv\u00e5 entiteterna bosnien och hercegovina och serbiska republiken fastsl\u00e5s det att det \u00e4ven r\u00e5der religionsfrihet inom dessa. den religi\u00f6sa tillh\u00f6righeten f\u00f6rdelas mellan 40 % muslimer, 31 % ortodoxa, 15 % katoliker och 14 % \u00f6vriga.\n\n\n=== utbildning ===\nutbildningssystemet i bosnien och hercegovina best\u00e5r av tre niv\u00e5er: grundskola, gymnasium och universitet.\ngrundskolan \u00e4r nio\u00e5rig, gratis och obligatorisk f\u00f6r alla barn i \u00e5ldern 7 till 15 \u00e5r. gymnasiet \u00e4r ocks\u00e5 gratis och \u00e4r 3- eller 4-\u00e5rigt beroende p\u00e5 program. det finns olika allm\u00e4nna och tekniska program. de flesta barnen i bosnien och hercegovina b\u00f6rjar skolan n\u00e4r de \u00e4r sex eller sju \u00e5r och slutar gymnasiet n\u00e4r de \u00e4r arton eller nitton. studenter som g\u00e5r ut det allm\u00e4nna programmet, det s\u00e5 kallade gimnazija, f\u00e5r matura (examen) och kan v\u00e4lja om de vill skriva in sig p\u00e5 universitetet. f\u00f6rst m\u00e5ste de dock g\u00f6ra ett inskrivningsprov vid den valda fakulteten. studenter som har g\u00e5tt ut n\u00e5got av de tekniska gymnasierna f\u00e5r ett diploma.\nbosnien och hercegovinas h\u00f6gre utbildningsv\u00e4sende best\u00e5r av \u00e5tta universitet (sarajevos universitet, tuzlas universitet, biha\u0107s universitet, banja lukas universitet, zenicas universitet, \u00f6stra sarajevos universitet samt mostars tv\u00e5 universitet; d\u017eemal bijedi\u0107-universitetet och mostars universitet) med cirka 90 fakulteter och konstakademier. universitetsexamen kan tas vid fakulteterna och konstakademierna. det finns 22 privata institutioner f\u00f6r h\u00f6gre utbildning. lagen om h\u00f6gre utbildning (som gick igenom i juli 2007) betraktar privata och offentliga institutioner som j\u00e4mlika.\n\n\n== kultur ==\nbosnien och hercegovina var bel\u00e4get mellan \u00f6st och v\u00e4st under en stor del av sin historia och har d\u00e4rf\u00f6r en kultur som \u00e4r en blandning mellan de b\u00e5da. de flesta st\u00e4ders siluetter k\u00e4nnetecknas av katolska kyrkor fr\u00e5n v\u00e4st som m\u00f6ter mosk\u00e9er och ortodoxa kyrkor fr\u00e5n \u00f6st.\nbosnien och hercegovinas mest k\u00e4nda f\u00f6rfattare ivo andri\u0107 fick nobelpriset i litteratur 1961. hans mest k\u00e4nda bok \u00e4r bron \u00f6ver drina som handlar om landets historia. k\u00e4nda bosniska filmer inkluderar ingenmansland av danis tanovi\u0107 som vann en oscar 2002 och go west om ett serbisk-bo\u0161niakiskt homosexuellt par som f\u00f6rs\u00f6ker klara sig igenom 90-talets krig. filmen gori vatra \u00e4r en m\u00f6rk komedi om tiden efter krigen, med korruption och misslyckad etnisk integration. i filmen f\u00f6rs\u00f6ker man i staden te\u0161anj g\u00f6mma undan alla problem inf\u00f6r ett bes\u00f6k av den amerikanske presidenten bill clinton.sevdah \u00e4r en musikgenre som h\u00e4rstammar fr\u00e5n bosnien och hercegovina och som fortlever och utvecklas fortfarande idag. en av de mest k\u00e4nda sevdahs\u00e5ngerskorna \u00e4r hanka paldum. bandet mostar sevdah reunion \u00e4r internationellt k\u00e4nt i musikkretsar. m\u00e5nga k\u00e4nda musikband fr\u00e5n d\u00e5varande jugoslavien har sitt ursprung i bosnien och hercegovina. n\u00e5gra av dessa \u00e4r zabranjeno pusenje och bijelo dugme, som p\u00e5 den tiden d\u00e5 det begav sig var multi-etniska rockband, och som fortfarande idag \u00e4r v\u00e4ldigt popul\u00e4ra i alla l\u00e4nder som ingick i jugoslavien. de senaste 15 \u00e5ren har sett en \u00f6kad popularitet av turbofolk, vilket \u00e4r en kombination av traditionell folkmusik och dagens popmusik. bland popul\u00e4ra turbofolkmusiker kan n\u00e4mnas mile kiti\u0107, jovan peri\u0161i\u0107, al' dino och lepa brena. andra folkk\u00e4ra musiker \u00e4r haris d\u017einovi\u0107, dino merlin och kemal monteno. m\u00e5nga popul\u00e4ra internationella artister kommer ursprungligen fr\u00e5n bosnien, s\u00e5som mladen solomun och dzihan & kamien.\nsarajevos filmfestival har \u00e4gt rum sedan 1995. filmfestivalen har \u00e5r 2010 och 2011 g\u00e4stats av brad pitt och angelina jolie. \u00e4ven den brasilianske  fotbollsspelaren robinho har varit i sarajevo sommaren 2011.\nbosnien och hercegovina spelade i v\u00e4rldsm\u00e4sterskapet i fotboll 2014.\n\n\n=== mat ===\nse bosniska k\u00f6ket\n\ndet bosnien-hercegovinska k\u00f6ket har influerats av traditioner fr\u00e5n b\u00e5de v\u00e4st och \u00f6st. bosnisk mat \u00e4r n\u00e4ra besl\u00e4ktad med turkisk och grekisk mat, och med r\u00e4tter fr\u00e5n andra medelhavsk\u00f6k. det finns \u00e4ven m\u00e5nga influenser fr\u00e5n centraleuropa. typiska ingredienser i den bosniska matlagningen \u00e4r tomater, potatis, l\u00f6k, vitl\u00f6k, paprika, gurka, mor\u00f6tter, vitk\u00e5l, svamp, spenat, zucchini, b\u00f6nor, plommon, mj\u00f6lk och pavlaka, en tjock syrad gr\u00e4dde. vanliga k\u00f6ttr\u00e4tter inkluderar bland annat n\u00f6tk\u00f6tt och lamm. i de flesta fall \u00e4r det bara den kristna delen av befolkningen som \u00e4ter fl\u00e4skk\u00f6tt. n\u00e5gra lokala specialiteter \u00e4r \u0107evap\u010di\u0107i, burek, dolma, sarma, pilaff, gulasch och ajvar. de b\u00e4sta lokala vinerna kommer fr\u00e5n hercegovina d\u00e4r det finns m\u00e5nga vindruveodlingar. plommon- och \u00e4ppelrakija produceras i bosnien.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r bosnien och hercegovina."