"enzo anselmo giuseppe maria ferrari (modena, 20 febbraio 1898 \u2013 modena, 14 agosto 1988) \u00e8 stato un imprenditore, dirigente sportivo e pilota automobilistico italiano, fondatore della omonima casa automobilistica, la cui sezione sportiva, la scuderia ferrari, conquist\u00f2 in formula 1, con lui ancora in vita, 9 campionati del mondo piloti e 8 campionati del mondo costruttori.\nmolti furono gli appellativi con cui enzo ferrari venne denominato sulla stampa e nell'ambiente sportivo, durante la sua lunga carriera, come \"il cavaliere\", \"il commendatore\", \"l'ingegnere\", \"il mago\", \"il patriarca\", \"il grande vecchio\" o \"il drake\". quest'ultimo si riferisce al celebre corsaro francis drake e venne coniato dagli avversari inglesi nel secondo dopoguerra, con un misto di accusa e di ammirazione, per la dimostrata capacit\u00e0 e determinazione di ferrari nel perseguire e cogliere risultati sportivi di portata assai superiore alla sua piccola azienda, operando una gestione \"dittatoriale\" del suo team e, a volte, ponendosi al confine dei limiti imposti dai regolamenti tecnici.\n\n\n== biografia ==\n\n\n=== la controversia sulla data di nascita ===\nstando a quanto da lui stesso raccontato, enzo ferrari sarebbe nato a modena il 18 febbraio 1898, ma il padre fece registrare la sua nascita all'anagrafe soltanto due giorni dopo, a causa di una fortissima nevicata che blocc\u00f2 le strade, facendolo dunque risultare come nato il 20 febbraio. la notizia della nevicata per\u00f2 non trova riscontro dalle osservazioni meteorologiche di quel giorno, in cui secondo l'osservatorio geofisico dell'universit\u00e0 di modena e reggio emilia si registr\u00f2 una temperatura minima di \u22121,8 \u00b0c e massima di +10,8 \u00b0c, senza alcun fenomeno nevoso in quel giorno e neanche nel resto del mese di febbraio. inoltre, la nascita del piccolo enzo fu denunciata all'anagrafe dalla levatrice, in quanto il padre era assente, come risulta dall'atto di nascita n.287/1898 del comune di modena. al riguardo, occorre per\u00f2 aggiungere che la madre di enzo ferrari era solita spedire a maranello, puntualmente ogni 20 febbraio, un telegramma di auguri per il compleanno del figlio e di suo nipote.\n\n\n=== infanzia e giovinezza ===\nil padre, alfredo ferrari, era originario di carpi, in provincia di modena, mentre la madre, adalgisa bisbini, era nata a marano sul panaro, sempre in provincia di modena. la famiglia viveva in via paolo ferrari 85, nella casa adiacente all'officina di carpenteria meccanica fondata da alfredo, che lavorava per le vicine ferrovie; il complesso abitativo, unitamente a una nuova galleria espositiva, \u00e8 attualmente sede del museo enzo ferrari.\na differenza del fratello maggiore alfredo junior, detto dino (1896-1916), enzo aveva un rendimento scolastico piuttosto scarso e allo studio preferiva di gran lunga lavorare nell'officina del padre (ne fu un esempio la partecipazione alla realizzazione della pensilina della stazione di giulianova nel 1914), che l'avrebbe voluto ingegnere, sognando invece di poter concretizzare una delle sue passioni adolescenziali. infatti avrebbe voluto divenire tenore d'operetta o giornalista sportivo o pilota automobilistico. comp\u00ec le prime esperienze di guida sulla diatto di famiglia e il 16 novembre 1914 riusc\u00ec a far pubblicare il suo resoconto della partita di calcio modena-inter su la gazzetta dello sport.nel 1915 il padre mor\u00ec a causa di una polmonite e, l'anno seguente, mor\u00ec anche il fratello dino, partito come volontario allo scoppio della grande guerra. in attesa di essere chiamato alle armi, grazie alla sua conoscenza delle macchine utensili l'allora diciottenne enzo trov\u00f2 impiego, in qualit\u00e0 di istruttore, presso l'officina pompieri di modena, dove si tenevano corsi per la preparazione di operai da utilizzare nelle industrie ausiliarie. nel 1917 venne arruolato nel regio esercito e assegnato al 3\u00ba reggimento d'artiglieria alpina, ma nello stesso anno fu congedato a causa di una pleurite.\n\n\n=== l'attivit\u00e0 lavorativa ===\nripresosi dalla malattia, dopo un lungo ricovero nella sezione \"incurabili\" del nosocomio bolognese, con una lettera di raccomandazione datagli dal comandante del suo corpo, enzo ferrari raggiunse torino e chiese di essere assunto presso la fiat, ottenendo un cortese diniego dal direttore del personale diego soria. \n a rincuorarlo e motivarlo a rimanere nel capoluogo piemontese fu l'incontro, avvenuto alla stazione di porta nuova, con la diciannovenne sarta laura garello, originaria di racconigi, con la quale si fidanz\u00f2.dopo un breve pellegrinaggio tra le molte aziende metalmeccaniche torinesi, trov\u00f2 occupazione nella carrozzeria giovannoni, specializzata nel recupero di autocarri leggeri del tipo lancia zeta-12/15hp o fiat brevetti, dismessi dall'uso bellico. demolite le carrozzerie, gli autotelai venivano ricondizionati e consegnati alla carrozzeria italo-argentina di milano, che provvedeva a trasformarli in torpedo o coup\u00e9 de ville di lusso. compito del giovane ferrari, oltre al lavoro d'officina, era quello di collaudare gli autotelai ricondizionati e consegnarli alla committente nel capoluogo lombardo. divenne cos\u00ec un provetto guidatore. la domanda di autotelai recuperati, per\u00f2, si affievol\u00ec in pochi mesi, man mano che le case automobilistiche venivano progressivamente riconvertite alla produzione civile, lasciando intravedere a ferrari la non lontana disoccupazione.\n\nfu durante una delle sue trasferte a milano che, alla fine del 1919, trov\u00f2 occupazione in una piccola impresa meccanica milanese, la cmn, della quale era socio l'amico ugo sivocci, conosciuto casualmente da ferrari nel bar vittorio emanuele di via orefici. sivocci prese a cuore la situazione di quel ragazzo squattrinato, ingaggiandolo come assistente al collaudo. la prima competizione importante cui ferrari partecip\u00f2 fu la x targa florio, ma con scarso successo. la sua cmn 15/20hp, infatti, fu attorniata da dimostranti durante una manifestazione politica e ferrari riusc\u00ec a raggiungere palermo solo quando i cronometristi avevano ormai abbandonate le loro postazioni.\nnel 1920 cominci\u00f2 a correre con l'alfa romeo, che all'epoca era un club per gentlemen driver. normalizzata la sua condizione economica, decise di accasarsi con laura che spos\u00f2 a torino il 28 aprile 1923. nello stesso anno ferrari vinse la prima edizione del gran premio del circuito del savio (savio \u00e8 una frazione di ravenna). secondo quanto narrato da enzo ferrari, fu in quell'occasione che la madre di francesco baracca, contessa paolina biancoli, gli consegn\u00f2 il simbolo che l'aviatore portava sulla carlinga, un cavallino rampante, e gli disse: \u00abferrari, metta sulle sue macchine il cavallino rampante del mio figliolo. le porter\u00e0 fortuna\u00bb. a partire dal 1932 questo simbolo apparve sulla carrozzeria delle vetture utilizzate dalla scuderia ferrari. nel 1924 fu insignito del titolo di cavaliere dell'ordine della corona del regno d'italia.nel 1924 enzo ferrari partecip\u00f2 alla fondazione del giornale sportivo bolognese \u00abcorriere dello sport\u00bb. ferrari rimase consigliere delegato della societ\u00e0 editrice fino al 1926, anno del suo disimpegno dall'editoria. nello stesso anno vinse la coppa acerbo a pescara e, alla fine della stagione sportiva, il pilota dovette troncare ogni attivit\u00e0 agonistica a causa di un forte esaurimento nervoso, che lo costrinse a ritornare a modena per lunghe cure. a coronamento della sua carriera sportiva, gli furono conferite le onorificenze di cavaliere ufficiale e commendatore della corona. nel 1929, completamente rimessosi, venne richiamato a milano per fondare una squadra corse, collegata all'alfa romeo e destinata a diventare celebre come ferrari.\nferrari convinse il grande progettista vittorio jano a lasciare la fiat e approdare alla ferrari, inseguendo con lui i suoi sogni. allora enzo gestiva lo sviluppo delle vetture alfa e costru\u00ec un team di oltre 40 piloti, tra cui antonio ascari, giuseppe campari e tazio nuvolari. ferrari stesso continu\u00f2 a correre fino alla nascita, nel 1932, del figlio dino.\n\n\n=== la nascita della ferrari ===\nla crisi economica nel 1933 port\u00f2 l'alfa romeo a ritirarsi fino al 1937. poco dopo, ferrari si ritir\u00f2 e cre\u00f2 l'auto avio costruzioni (aac) con sede a modena. a causa della guerra, per paura dei bombardamenti, nel 1943 enzo ferrari trasfer\u00ec l'aac nel suo nuovo stabilimento di maranello. dopo la guerra, ferrari cre\u00f2 \"la scuderia ferrari\", la sezione sportiva della casa automobilistica ferrari, che era esistente fin dal 1930, ma che fu costituita in ragione sociale dal 1947, e che \u00e8 attualmente la pi\u00f9 nota squadra del mondo automobilistico sportivo.\n\nla prima gara disputata nel campionato mondiale fu il gran premio di monaco, il 21 maggio 1950, mentre la prima vittoria in f1 fu il gran premio di gran bretagna del 1951 con jos\u00e9 froil\u00e1n gonz\u00e1lez, sbaragliando lo squadrone alfa romeo. fu la vittoria che segn\u00f2 il declino dell'alfa romeo nel mondo della f1 (che, pur vincendo il mondiale 1951, decise di ritirarsi per questioni economiche senza portare in gara il rivoluzionario progetto 160) e, contemporaneamente, l'ascesa sportiva della ferrari, causando al drake un conflitto di sentimenti, verso la vecchia casa milanese alla quale doveva ogni sua fama e conoscenza in campo automobilistico.\n\nil primo titolo mondiale di f1 giunse nel 1952 con alberto ascari (l'alfa romeo si era ritirata alla fine del 1951 per concentrare i propri sforzi sulla produzione di auto stradali). la \"scuderia ferrari\" \u00e8 attiva nel campionato del mondo di formula 1 fin dalla sua istituzione, e ne ha vinto 15 volte il titolo piloti e 16 volte quello costruttori.\nla conversione di ferrari pilota e direttore di scuderia sportiva in industriale dell'automobile fu stimolata dall'amicizia-competizione con adolfo orsi, proprietario della maserati, e soprattutto con vittorio stanguellini, il modenese che alla fine degli anni quaranta dominava i circuiti del mondo con le auto fiat abilmente modificate. testimonianze modenesi attestano che ferrari si sarebbe avvalso dell'esperienza delle officine di stanguellini usufruendo anche di tecnici dell'amico-avversario.ferrari fu insignito di molti titoli, ma quello di cui pi\u00f9 si vantava era quello di \"ingegnere meccanico\", datogli ad honorem nel 1960 dall'universit\u00e0 di bologna. nel 1988 gli fu conferita anche la laurea honoris causa in fisica dall'universit\u00e0 di modena.\n\nnel giugno del 1988 papa giovanni paolo ii si rec\u00f2 in visita agli stabilimenti di maranello per incontrarlo, ma ferrari era gi\u00e0 troppo malato, quindi i due ebbero solo una conversazione telefonica, con grande dispiacere di ferrari, che desiderava quell'incontro da tempo. enzo ferrari mor\u00ec il 14 agosto 1988, all'et\u00e0 di 90 anni. la notizia della sua morte, seguendo le sue volont\u00e0, fu divulgata solo a esequie avvenute. il funerale si svolse in forma strettamente privata, senza corteo e alla presenza dei soli amici e parenti intimi. ferrari \u00e8 stato tumulato nella cappella di famiglia nel cimitero di san cataldo, a modena. all\u2019interno a sinistra sono sepolti la madre adalgisa bisbini (1872-1925) e il fratello maggiore alfredo dino (1896-1916). alla destra si trovano il primo figlio dino (1932-1956) e la moglie laura garello (1900-1978). dietro sulla sinistra enzo (1898-1988) e il padre alfredo (1859-1916).\npoco meno di un mese dopo, al gran premio d'italia di formula 1 a monza, gerhard berger e michele alboreto con le due ferrari si piazzarono al primo e al secondo posto. la vittoria fu dedicata alla memoria del drake.\n\n\n=== vita privata ===\nferrari fu sposato con laura garello (1900-1978), dalla quale ebbe nel 1932 il figlio dino, prematuramente scomparso nel 1956 a causa della distrofia di duchenne.\nnel 1945, dalla relazione con lina lardi (1911-2006), ebbe il figlio piero, inizialmente registrato all'anagrafe con il solo cognome materno (in quanto nato mentre il padre era ancora coniugato con la garello, e fino al 1975 le leggi italiane non consentivano agli uomini sposati di assegnare il loro cognome ai figli nati al di fuori del matrimonio) e diventato dirigente nell'azienda di famiglia.divenne in seguito nota la sua relazione con fiamma breschi (1934-2015), conosciuta nel 1958 e frequentata fino alla morte.pur essendo notoriamente molto riservato, ferrari ebbe anche la fama di donnaiolo. interrogato sul suo rapporto con l'altro sesso, rispose: \u00abho sempre considerato la donna non un elemento necessario della vita di un uomo, ma la ricompensa del lavoro. non ho mai anteposto una donna al lavoro. dopo aver lavorato tutta la giornata, una donna \u00e8 il premio. non prima, mai!\u00bb\nfu anche un dirigente del modena football club per un breve periodo negli anni '60, essendo da sempre tifoso dei \"canarini\". \nil 21 febbraio 1988, un giorno dopo aver compiuto 90 anni e poco meno di sei mesi prima di morire, divent\u00f2 bisnonno di enzo, figlio di sua nipote antonella (figlia di piero, nata nel 1968).\nla sua riservatezza lo portava anche a concedere raramente interviste. negli anni cinquanta, ai giornalisti che spesso gli chiedevano se la sua auto personale fosse una ferrari, rispondeva: \u00abno, purtroppo non me la posso permettere\u00bb. nonostante avesse adottato per la sua scuderia il simbolo del celebre aviatore italiano francesco baracca, non viaggi\u00f2 mai in aereo. scriveva sempre utilizzando una stilografica con inchiostro viola, in ricordo delle copie dei documenti del padre.\n\n\n== la casa automobilistica ==\n\nla ferrari vendeva vetture sportive per finanziare la partecipazione alla formula 1 e a eventi come la mille miglia e la 24 ore di le mans (che la scuderia vinse 9 volte, di cui sei di seguito dal 1960 al 1965).\nnegli anni sessanta l'azienda fu trasformata in societ\u00e0 per azioni. nel 1969, a fronte di difficolt\u00e0 finanziarie, ferrari fu costretto a cedere una quota della sua impresa alla fiat (dopo aver rifiutato l'offerta della ford) che, inizialmente presente come socio paritario, ne assunse in seguito il controllo. il legame con fiat terminer\u00e0 nel 2013, quando il marchio torinese viene avviato all'inquadramento nella nuova holding fca, mentre la casa del cavallino passa alla societ\u00e0 di diritto olandese new business netherlands n.v. - poi divenuta ferrari n.v., parzialmente quotata in borsa - sotto il diretto controllo della holding della famiglia agnelli exor s.p.a. (con il 23,5%) e del figlio di enzo, piero (con il 10%), maggiori azionisti e legati da un patto parasociale per il controllo della maggioranza dei diritti di voto.\n\n\n== carriera agonistica come pilota automobilistico ==\n\nnel 1919, all'et\u00e0 di 21 anni, enzo ferrari intraprende una carriera agonistica come pilota automobilistico ufficiale della neonata casa automobilistica cmn-costruzioni meccaniche nazionali che lo vedr\u00e0 in seguito legato all'alfa romeo, per un totale di 41 gare in cui avr\u00e0 alterna fortuna.\nnel 1924 vince la coppa acerbo di cui dir\u00e0 in seguito: \"tra tutte le gare alle quali ho partecipato, ricordo con particolare soddisfazione la mia vittoria a pescara nel 1924 con un'alfa romeo rl. con questa vettura avevo gi\u00e0 vinto a ravenna sulla pista di savio e a rovigo sulla pista del polesine, ma \u00e8 stato alla coppa acerbo che \u00e8 iniziata la mia fama come pilota. fui infatti in grado di battere le mercedes che arrivavano dal successo alla targa florio\".rester\u00e0 per sempre un mistero, in quanto ferrari negli anni seguenti non volle mai sollevare il velo su tale episodio, la sua rinuncia al gran premio d'europa del 1924 a lione, ufficialmente per motivi di salute, in cui avrebbe dovuto confrontarsi con antonio ascari, giuseppe campari e louis wagner, gli altri tre piloti che portavano in gara vetture alfa romeo ufficiali. competizione di rilievo internazionale che gli offriva la possibilit\u00e0 di affermarsi definitivamente come pilota automobilistico e certamente la pi\u00f9 importante tra quelle a cui ebbe modo di partecipare. il 18 luglio 1924 partecipa al primo giorno di prove del gran premio d'europa poi rientra in italia senza disputare la corsa. al suo rientro alle competizioni, nel 1927, prese parte solo a gare di rilievo locale.\nla sua carriera si concluse nel 1931 con l'arrivo del suo primo figlio dino ferrari di cui ebbe a dire: \n\n\n== risultati ==\n\n\n=== gran premi di automobilismo ===\n\n\n=== targa florio ===\n\n\n=== coppa acerbo ===\n\n\n=== gare extra campionato ===\n\n\n=== gare disputate ===\ndi seguito sono riportate le competizioni automobilistiche in cui enzo ferrari ha gareggiato come pilota e i risultati ottenuti:\n\n\n== museo ==\na ridosso della casa natale \u00e8 stato inaugurato il 10 marzo 2012 il museo enzo ferrari. il progetto ha previsto la realizzazione di una struttura di nuova concezione per l'esposizione di autovetture importanti per la carriera del mito e, all'interno dell'officina del padre alfredo, \u00e8 stato realizzato un percorso fatto di filmati, immagini ed effetti personali che fanno rivivere la vita di enzo ferrari.\n\n\n== riconoscimenti ==\n1962: premio hammarskj\u00f6ld (premio dell'onu per le scienze sociali)\n1965: premio columbus (istituto internazionale delle comunicazioni)\n1987: premio alcide de gasperi\n1994: international motorsports hall of fame\n2000: automotive hall of fame\n\n\n== onorificenze ==\n\nvenne pi\u00f9 volte proposto per il titolo di senatore a vita. la candidatura pi\u00f9 pressante venne avanzata congiuntamente sulla stampa da enzo biagi e indro montanelli che perorarono la causa con alcuni articoli direttamente rivolti al presidente della repubblica. la richiesta non venne accolta da sandro pertini che afferm\u00f2: \u00abuno come ferrari non ha bisogno del laticlavio\u00bb.\n\n\n== opere di enzo ferrari ==\nle mie gioie terribili, rocca san casciano, cappelli editore, 1962.\nle mie gioie terribili due anni dopo, rocca san casciano, cappelli editore, 1964.\nle briglie del successo, bologna, il borgo, 1970.\nferrari, modena, arbe, 1974.\nil flobert, modena, arbe, 1976.\nferrari80, modena, arbe, 1979.\npiloti, che gente..., san lazzaro di savena, conti editore, 1985.\n\n\n== filmografia ==\nnella miniserie tv ferrari (2003), diretta da carlo carlei, \u00e8 interpretato da sergio castellitto. le due puntate ripercorrono gli eventi salienti della sua vita: infanzia, grande guerra, primi passi nelle corse, vita privata, la morte del figlio dino e dell'amico progettista vittorio jano, fallimenti e successi, il rapporto conflittuale con alcuni collaboratori e con il pilota gilles villeneuve, fino agli ultimi anni.augusto dallara interpreta ferrari nel film rush (2013), nella scena dove l'ingegnere annuncia il ritorno alla ferrari di clay regazzoni e l'ingaggio del nuovo arrivo niki lauda.remo girone interpreta enzo ferrari nel film le mans '66 - la grande sfida (2019). il film narra la storia della guerra ferrari-ford, ossia la rivalit\u00e0 tra enzo ferrari e henry ford ii, presidente della ford e nipote di henry ford, nel campionato del mondo sportprototipi iniziata negli anni 60. viene anche mostrato il tentativo dei dirigenti ford di acquistare una quota della ferrari, fallito perch\u00e9 la ford voleva imporre al drake il controllo e l'approvazione della dirigenza americana su ogni aspetto delle auto da corsa. poco dopo, ferrari accett\u00f2 invece l'offerta di gianni agnelli, presidente della fiat, che gli garant\u00ec in totale controllo sul reparto corse.adam driver interpreta enzo ferrari nel film ferrari (2023). il film si dedica alla vita di enzo ferrari nel 1957 mentre deve affrontare problemi familiari e si prepara per la mille miglia.\n\n\n== note ==\n\n\n== bibliografia ==\n pino allievi, il secondo \u00e8 il primo dei perdenti. enzo ferrari in parole sue, milano, rizzoli, 2014.\n enzo biagi, ferrari - the drake, biblioteca universale rizzoli, 2001.\n pino casamassima, enzo ferrari. biografia di un mito, le lettere, 2001, isbn 88-7166-578-3.\n italo cucci, ferrari segreto, bologna, minerva, 2015, isbn 978-88-7381-768-0.\n oscar orefici, ferrari. romanzo di una vita, cairo editore, 2007.\n leo turrini, enzo ferrari. un eroe italiano, mondadori, 2002, isbn 88-04-51145-1.\n(en) brock yates, enzo ferrari, doubleday, 1991, isbn 0-385-26957-9.\n\n\n== voci correlate ==\ncentro dino ferrari\nferrari\nmonumento ferrari evoluzione\nmuseo casa enzo ferrari\nscuderia ferrari\n\n\n== altri progetti ==\n\n wikiquote contiene citazioni di o su enzo ferrari\n wikimedia commons contiene immagini o altri file su enzo ferrari\n\n\n== collegamenti esterni ==\n\n ferrari, enzo, su treccani.it \u2013 enciclopedie on line, istituto dell'enciclopedia italiana. \n ferrari, enzo, in enciclopedia italiana, iii appendice, istituto dell'enciclopedia italiana, 1961. \n ferrari, \u00e8nzo, su sapere.it, de agostini. \n(en) enzo ferrari, su enciclopedia britannica, encyclop\u00e6dia britannica, inc. \n franco amatori, ferrari, enzo, in dizionario biografico degli italiani, vol. 46, istituto dell'enciclopedia italiana, 1996. \n benemerenze sportive di enzo ferrari, su coni.it, comitato olimpico nazionale italiano. \n registrazioni audiovisive di enzo ferrari, su rai teche, rai. \n(en) enzo ferrari, su imdb, imdb.com. \nenzo ferrari, su san - portale degli archivi d'impresa.\n amici del centro dino ferrari, su amicicentrodinoferrari.com.\n centro dino ferrari, su centrodinoferrari.com.\n romolo tavoni racconta ferrari, su motorvalley.it (archiviato dall'url originale il 28 giugno 2009).\n(en) grand prix history - hall of fame, enzo ferrari, su ddavid.com. url consultato il 12 luglio 2006 (archiviato dall'url originale il 5 giugno 2011)."