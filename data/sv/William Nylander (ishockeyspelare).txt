William Andrew Michael Junior Nylander Altelius, född 1 maj 1996 i Calgary, Alberta, är en svensk ishockeyspelare som spelar för NHL-laget Toronto Maple Leafs.


== Tidiga år ==
Nylander föddes i Calgary i Kanada, där fadern Michael Nylander spelade för Calgary Flames. Han växte upp i USA, där hans far spelade NHL-matcher, men somrarna tillbringades i Sverige. När William Nylander var 14 år gammal flyttade familjen till Sverige.


== Spelarkarriär ==


=== Sverige ===


==== Södertälje SK ====
William Nylander debuterade i Södertälje SK:s senior-lag i slutskedet av säsongen 2012–13. Han hann med åtta matcher i Hockeyallsvenskan, den näst högsta ligan i Sverige, och tio matcher i Kval till Svenska hockeyligan (SHL), som är den högsta ligan. På de 18 matcherna gjorde han nio poäng, varav sex mål och tre assist. 


==== Modo Hockey och Rögle BK ====
Efter säsongen 2012–13 bröt han sitt kontrakt med Södertälje SK. Den 8 augusti 2013 skrev Nylander ett tvåårskontrakt med SHL-laget Modo Hockey, för att därefter bli utlånad till Rögle BK i Hockeyallsvenskan, där även hans far spelade.Toronto Marlies
Där Nylander gjorde 32 poäng i 37  matcher


=== NHL ===


==== Toronto Maple Leafs ====
Nylander valdes av Toronto Maple Leafs som åttonde spelare totalt i 2014 års draft, då draften hölls i Philadelphia.
Han skrev på ett treårigt entry level-kontrakt med Maple Leafs den 18 augusti 2014, men lånades ut till Modo Hockey ytterligare en säsong 2014–15.
Sedan säsongen 2015–16 spelar han för Maple Leafs och sedan 2016–17 tillsammans med 2016 års draftetta Auston Matthews som slog NHL-rekord med fyra mål i debuten, av vilka Nylander assisterade till två av målen.Sitt första hat trick i NHL gjorde han den 4 februari 2017, mot Boston Bruins.Han missade drygt två månader av säsongen 2018–19 då hans kontraktförhandlingar med Toronto Maple Leafs drog ut på tiden. Till slut signerade han ett sexårskontrakt värt 45 miljoner dollar den 1 december 2018, den sista dagen att signera för att få spela under säsongen.


== Landslagskarriär ==
Nylander deltog med Tre Kronor i VM 2017, när laget vann VM-guld. Han utsågs även till VM:s bäste spelare.


== Privatliv ==
Han är son till ishockeyspelaren Michael Nylander, äldre bror till Alexander Nylander och brorson till Peter Nylander. Hans bror Alexander draftades i första rundan i 2016 års draft av Buffalo Sabres som åttonde spelare totalt. Han har fyra yngre syskon och en äldre halvsyster. 


== Statistik ==


=== Klubbkarriär ===


=== Internationellt ===


== Referenser ==


== Externa länkar ==
Presentation och statistik för William Nylander Altelius som spelare  på Elite Prospects.