"facebook \u00e4r ett socialt medium eller en social n\u00e4tverkstj\u00e4nst som skapades i februari 2004 och numera drivs och \u00e4gs av meta platforms, som ocks\u00e5 \u00e4ger bland annat instagram och whatsapp. i juni 2017 hade facebook mer \u00e4n tv\u00e5 miljarder aktiva anv\u00e4ndare per m\u00e5nad. anv\u00e4ndarna kan skapa en personlig profil, l\u00e4gga till andra anv\u00e4ndare som \u201dv\u00e4nner\u201d och utbyta meddelanden, samt f\u00e5 automatiska meddelanden n\u00e4r n\u00e5gon laddar upp meddelanden eller media p\u00e5 deras profil. dessutom kan anv\u00e4ndare ansluta sig till intressegrupper, som exempelvis arbetsplats, skola eller universitet. facebook har f\u00e5tt sitt namn efter de fotokataloger som i usa delas ut till studenter av universitetens administration, vars syfte \u00e4r att hj\u00e4lpa studenterna att l\u00e4ra k\u00e4nna varandra b\u00e4ttre.\nfacebook grundades 2004 av mark zuckerberg och hans college-rumskamrater eduardo saverin, dustin moskovitz och chris hughes. till en b\u00f6rjan begr\u00e4nsades registreringen p\u00e5 webbplatsen till endast harvardstudenter, men ut\u00f6kades senare till n\u00e5gra andra universitet och \u00f6ppnades successivt f\u00f6r studenter vid \u00f6vriga universitet i usa och kanada, high school-studenter, och slutligen f\u00f6r allm\u00e4nheten f\u00f6rst i usa och senare i resten av v\u00e4rlden.\nfacebook blev tillg\u00e4ngligt f\u00f6r anv\u00e4ndare i sverige den 26 september 2006.vardagligt kan facebook \u00e4ven kallas fejjan eller f\u00f6rkortas ofta som fb.\n\n\n== historia ==\nmark zuckerberg startade facemash, f\u00f6reg\u00e5ngaren till facebook, den 28 oktober 2003, medan han gick p\u00e5 harvard som andra\u00e5rsstudent. enligt studenttidningen the harvard crimson kunde webbplatsen j\u00e4mf\u00f6ras med hot or not. p\u00e5 webbplatsen anv\u00e4ndes fotografier fr\u00e5n de nio studenthusen d\u00e4r tv\u00e5 bilder visades bredvid varandra och anv\u00e4ndaren l\u00e4ts j\u00e4mf\u00f6ra vem som var \"hetast\". f\u00f6r att \u00e5stadkomma detta lyckades zuckerberg hacka de skyddade omr\u00e5dena i harvards datorn\u00e4t och kopierade studenthusens privata id-bilder. harvard hade vid den tiden inte en elevkatalog. facemash lockade 450 bes\u00f6kare och 22 000 bildvisningar de f\u00f6rsta fyra timmarna.\nl\u00e4nken till webbplatsen spred sig snabbt \u00f6ver hela harvard, men sidan lades sedan ner av skolans administration. zuckerberg anklagades av administrationen f\u00f6r sekretessbrott, upphovsr\u00e4ttsbrott, och kr\u00e4nkning av den personliga integriteten. han riskerade relegering, men anklagelserna lades ner. zuckerberg \u00e4gnade sommaren \u00e5t att bygga ett studiesocialt hj\u00e4lpmedel f\u00f6r konsthistorieutbildningen genom att l\u00e4gga upp 500 augusteiska bilder p\u00e5 en webbplats. bredvid varje bild fanns en liten bildkommentar. han \u00f6ppnade upp webbplatsen f\u00f6r sina klasskamrater, och de b\u00f6rjade dela sina anteckningar.\ni januari 2004 b\u00f6rjade zuckerberg skriva kod f\u00f6r en ny webbplats. den 4 februari samma \u00e5r lanserade han \"thefacebook\", ursprungligen bel\u00e4get p\u00e5 webbadressen \"thefacebook.com\". sex dagar efter att webbplatsen lanserades anklagades zuckerberg av de tre harvardstudenterna cameron winklevoss, tyler winklevoss och divya narendra f\u00f6r att avsiktligt ha vilselett dem att tro att han skulle hj\u00e4lpa dem att bygga ett socialt n\u00e4tverk kallat harvardconnection (sedermera connectu), medan han i st\u00e4llet tog deras id\u00e9er och skapade en konkurrent. de tre klagade till harvard crimson, och tidningen b\u00f6rjade g\u00f6ra en unders\u00f6kning. de tre l\u00e4mnade sedan in en st\u00e4mningsans\u00f6kan mot zuckerberg.registreringen p\u00e5 webbplatsen var ursprungligen begr\u00e4nsad till endast studerande vid harvard. inom den f\u00f6rsta m\u00e5naden var mer \u00e4n h\u00e4lften av studenterna vid harvard registrerade p\u00e5 tj\u00e4nsten. eduardo saverin (ekonomi), dustin moskovitz (programmerare), andrew mccollum (grafiker) och chris hughes hj\u00e4lpte zuckerberg att vidareutveckla webbplatsen. i mars 2004 ut\u00f6kades registreringsm\u00f6jligheterna till stanford, columbia och yale. d\u00e4refter \u00f6ppnades n\u00e4tverket f\u00f6r \u00f6vriga ivy league-skolor, boston university, new york university och mit, f\u00f6r att sedan gradvis omfatta de flesta universiteten i kanada och usa.bolaget thefacebook grundades under sommaren 2004. f\u00f6retagaren sean parker, som tidigare hade r\u00e5dgivit zuckerberg, blev f\u00f6retagets vd. i juni 2004 flyttade f\u00f6retaget till palo alto i kalifornien. det fick sin f\u00f6rsta investering senare samma m\u00e5nad fr\u00e5n paypalgrundaren peter thiel. f\u00f6retaget tog bort \"the\" fr\u00e5n sitt namn efter att man k\u00f6pt dom\u00e4nnamnet \"facebook.com\" 2005 f\u00f6r 200 000 usd.facebook lanserade en high school-version i september 2005, vilket zuckerberg ans\u00e5g vara det mest logiska steget i utvecklingen. detta kom senare att vidareutvecklas till att f\u00f6retagsanst\u00e4llda i flera stora f\u00f6retag, d\u00e4ribland apple och microsoft, fick chansen att registrera sig. den 26 september 2006 \u00f6ppnades facebook f\u00f6r alla personer som \u00e4r \u00f6ver 13 \u00e5r och har en giltig e-postadress. p\u00e5 andra sociala n\u00e4tverk vid den tiden registrerade anv\u00e4ndarna en pseudonym som anv\u00e4ndarnamn, men p\u00e5 facebook heter alla sitt riktiga f\u00f6r- och efternamn. detta har beskrivits av experter som en del av succ\u00e9n f\u00f6r facebook. \u00e5r 2015 inf\u00f6rdes en funktion f\u00f6r den som ville anv\u00e4nda ett annat namn \u00e4n sitt eget, men det kr\u00e4ver en motivering.den 24 oktober 2007 meddelade microsoft att man hade k\u00f6pt 1,6 procent av facebook f\u00f6r 240 miljoner usd. detta gjorde att bolaget v\u00e4rderades till motsvarande 15 miljarder usd. med microsofts k\u00f6p ingick \u00e4ven r\u00e4ttigheterna att annonsera internationellt p\u00e5 facebook. i oktober 2008 meddelade facebook att deras internationella huvudkontor skulle ligga i dublin i irland. i september 2009 sades det f\u00f6r f\u00f6rsta g\u00e5ngen att facebook hade ett positivt kassafl\u00f6de. i november 2010 listades f\u00f6retaget p\u00e5 secondmarket, och facebooks v\u00e4rde uppgavs till 41 miljarder usd. detta gjorde att man \u00f6vertr\u00e4ffade ebay och bolaget blev det tredje st\u00f6rsta webbaserade f\u00f6retaget i usa efter google och amazon. facebook identifierades som en m\u00f6jlig kandidat f\u00f6r en b\u00f6rslistning senast 2013.trafiken till facebook har \u00f6kat stadigt efter 2009. fler m\u00e4nniskor bes\u00f6kte facebook \u00e4n google den 13 mars 2010 i usa. den 22 september 2011 inledde facebook ett samarbete med spotify som inneb\u00e4r att om en anv\u00e4ndare har kopplat sitt konto till facebook kan anv\u00e4ndarna lyssna p\u00e5 l\u00e5tarna direkt i facebook och l\u00e5tarna som anv\u00e4ndarna lyssnar p\u00e5 visas \u00e4ven i loggen. samma dag ber\u00e4ttades ocks\u00e5 att anv\u00e4ndarna skulle komma f\u00e5 en enklare tillg\u00e5ng till tidigare inl\u00e4gg och skulle kunna l\u00e4gga till tidigare h\u00e4ndelser genom en \"tidslinje\".\n\n\n== reklam ==\nmicrosoft \u00e4r facebooks exklusiva partner f\u00f6r hostning av bannerannonsering. enligt internetmarknadsunders\u00f6kningsf\u00f6retaget comscore samlar facebook in lika mycket data fr\u00e5n sina bes\u00f6kare som google och microsoft, men betydligt mindre \u00e4n yahoo. under 2010 b\u00f6rjade facebooks s\u00e4kerhetsgrupp att arbeta f\u00f6r att minska riskerna f\u00f6r att anv\u00e4ndarnas privatadata ska l\u00e4cka ut. den 6 november 2007 lanserade f\u00f6retaget facebook beacon, vilket var ett f\u00f6rs\u00f6k att visa reklam baserat p\u00e5 vad en anv\u00e4ndares v\u00e4nner har gjort f\u00f6r ink\u00f6p. facebook beacon blev dock ingen succ\u00e9.\nfacebook har i regel en l\u00e4gre klickfrekvens (\"ctr\") f\u00f6r annonser \u00e4n de flesta st\u00f6rre webbplatser. f\u00f6r bannerreklam har facebook en femtedel av klickfrekvensen j\u00e4mf\u00f6rt med webben som helhet. detta inneb\u00e4r att en mindre andel av facebooks anv\u00e4ndare klickar p\u00e5 annonser \u00e4n p\u00e5 m\u00e5nga andra stora webbplatser. medan till exempel google-anv\u00e4ndare klickar p\u00e5 den f\u00f6rsta annonsen f\u00f6r s\u00f6kresultaten i genomsnitt 8 procent av tiden (80 000 klick per miljon s\u00f6kningar), s\u00e5 klickar facebook-anv\u00e4ndare p\u00e5 annonser i genomsnitt 0,04 procent av tiden (400 klick per miljon sidor). att skr\u00e4ddarsy annonser och reklam f\u00f6r att tj\u00e4na pengar \u00e4r vanligt p\u00e5 facebook.\nsarah smith, som var facebooks online sales operations manager, har bekr\u00e4ftat att framg\u00e5ngsrika reklamkampanjer kan ha klickfrekvenser s\u00e5 l\u00e5ga som 0,05 procent till 0,04 procent, och att ctr f\u00f6r annonser brukar falla inom tv\u00e5 veckor. det konkurrerande sociala n\u00e4tverket myspaces ctr n\u00e5r ungef\u00e4r 0,1 procent, vilket \u00e4r 2,5 g\u00e5nger b\u00e4ttre \u00e4n facebooks statistik, men fortfarande l\u00e5gt j\u00e4mf\u00f6rt med m\u00e5nga andra webbplatser. facebooks l\u00e5ga ctr kan kanske f\u00f6rklaras med att facebooks anv\u00e4ndare \u00e4r mer tekniskt kunniga och d\u00e4rf\u00f6r anv\u00e4nder annonsblockeringsprogram f\u00f6r att d\u00f6lja annonser. anv\u00e4ndarna \u00e4r yngre och \u00e4r d\u00e4rf\u00f6r b\u00e4ttre p\u00e5 att ignorera reklambudskap. det g\u00e5r \u00e4ven att j\u00e4mf\u00f6ra med myspace d\u00e4r anv\u00e4ndarena tillbringar mer tid att bl\u00e4ddra igenom inneh\u00e5llet medan man p\u00e5 facebook tillbringar sin tid med att kommunicera med v\u00e4nner, och d\u00e4rf\u00f6r inte l\u00e4gger sin tid p\u00e5 att uppm\u00e4rksamma reklamen.\n\n\n== anl\u00e4ggningar ==\nett skr\u00e4ddarsytt datacenter med 38 procent l\u00e4gre str\u00f6mf\u00f6rbrukning j\u00e4mf\u00f6rt med det tidigare datacentret \u00f6ppnades i april 2011 i prineville, oregon.i lule\u00e5 ska 3 stycken serverhallar byggas p\u00e5 pors\u00f6n enligt detaljplanen. f\u00f6rsta serverhallen togs i bruk i slutet av 2012. varje byggnad blir 300 \u00d7 100 meter vilket inneb\u00e4r en totalyta p\u00e5 cirka 90 000 m\u00b2. 30 stycken dieselaggregat p\u00e5 8 mw per styck ska hantera eventuella elavbrott. stora br\u00e4nslecisterner ska gr\u00e4vas ned i marken p\u00e5 omr\u00e5det. elf\u00f6rbrukningen ber\u00e4knas till 473 000 000 kwh/\u00e5r. dieselaggregaten provk\u00f6rs 1\u20132 timmar varje dag vilket kr\u00e4ver tillst\u00e5nd enligt milj\u00f6balken f\u00f6r den typen av br\u00e4nslehantering, s\u00e4ger milj\u00f6skyddsenheten vid l\u00e4nsstyrelsen i norrbotten till tt. ett naturskyddsomr\u00e5de finns i n\u00e4rheten. driftbuller skall isoleras f\u00f6r att undvika st\u00f6rning f\u00f6r de kringboende. varmluften fr\u00e5n verksamheten f\u00f6rv\u00e4ntas p\u00e5verka temperaturen runt serverhallarna med 1\u20134 \u00b0c i n\u00e4romr\u00e5det. milj\u00f6skyddsenheten funderar p\u00e5 vilka energihush\u00e5llningskrav som ska st\u00e4llas vid tillst\u00e5ndspr\u00f6vning. lule\u00e5 blev valt p\u00e5 grund av l\u00e4ttillg\u00e4ngliga h\u00f6gsp\u00e4nningsledningar och det kalla nordliga klimatet som inneb\u00e4r l\u00e4gre kostnad f\u00f6r kylning.f\u00f6rutom anl\u00e4ggningen i prineville har facebook ocks\u00e5 del av nio stycken andra serverhallar.\n\n\n== utveckling ==\nmark zuckerberg grundade thefacebook i januari 2004, d\u00e5 han studerade p\u00e5 harvard university. d\u00e5 var sidan endast till f\u00f6r harvard-studenter, och redan under f\u00f6rsta m\u00e5naden fick sidan m\u00e5nga anv\u00e4ndare. facebook expanderade till mit, boston university och boston college. i april \u00f6ppnades sidan f\u00f6r fler skolor och under 2005 s\u00e5lde aboutface corporation dom\u00e4nen facebook.com till facebook f\u00f6r 200 000 usd. den 2 september skapades en high school-version av facebook och snart \u00f6ppnades den \u00e4ven f\u00f6r skolor i storbritannien, australien, mexiko och flera andra l\u00e4nder. i december samma \u00e5r hade sidan mer \u00e4n 11 miljoner anv\u00e4ndare v\u00e4rlden \u00f6ver.expansionen fortsatte till nya l\u00e4nder och universitet och samarbeten med andra f\u00f6retag och tj\u00e4nster, s\u00e5som itunes och blogger, skapades. i slutet av 2006 \u00f6ppnades facebook f\u00f6r alla personer med en giltig e-postadress. efter detta v\u00e4xte facebook ytterligare och det sl\u00e4pptes nya funktioner, s\u00e5som facebook marketplace f\u00f6r annonsmarknad och facebook platform som till\u00e5ter anv\u00e4ndare att utveckla egna applikationer till sidan.\n\n\n=== f\u00f6rv\u00e4rv ===\nden 15 november 2010 meddelade facebook att man f\u00f6rv\u00e4rvat fb.com fr\u00e5n american farm bureau federation f\u00f6r en hemlig summa pengar, men den 11 januari 2011 redovisade farm bureau dom\u00e4nf\u00f6rs\u00e4ljningsint\u00e4kter f\u00f6r 8,5 miljoner dollar, vilket g\u00f6r f\u00f6rv\u00e4rvet av fb.com till en av de tio dyraste dom\u00e4nf\u00f6rs\u00e4ljningarna n\u00e5gonsin.\n\n\n=== spr\u00e5k ===\nantalet spr\u00e5kval p\u00e5 sidan har l\u00f6pande ut\u00f6kats och i augusti 2011 hade facebook \u00f6ver 101 spr\u00e5kalternativ, varav engelska, spanska, franska, portugisiska och kinesiska hade fler \u00e4n ett spr\u00e5kval.\n\n\n=== funktioner ===\n\u00e5r 2011 lanserade facebook en ny meddelandeapplikation vid namn facebook messenger. med messenger kan anv\u00e4ndarna skicka meddelanden, bilder och videos till varandra samt f\u00f6ra video- och r\u00f6stsamtal. appen \u00e4r frist\u00e5ende fr\u00e5n sj\u00e4lva facebook-appen och man beh\u00f6ver inte vara registrerad p\u00e5 facebook f\u00f6r att anv\u00e4nda den. facebook watch \u00e4r facebooks egna vod-tj\u00e4nst som lanserades den 10 augusti 2017 i usa. f\u00f6r \u00f6vriga v\u00e4rlden skedde lanseringen under h\u00f6sten 2018.  facebook watch erbjuder personliga rekommendationer f\u00f6r videos, samt kategoriserat inneh\u00e5ll beroende p\u00e5 faktorer som popularitet och engagemang p\u00e5 sociala medier. facebook vill erbjuda b\u00e5de underh\u00e5llning i varierande format p\u00e5 plattformen och 2018 hade man en rapporterad budget p\u00e5 1 miljard usd f\u00f6r videoinneh\u00e5ll. facebook tj\u00e4nar pengar p\u00e5 att visa reklamfilmer mitt i videoklippen. \n\n\n=== statistik ===\n\u00e5r 2009 rankade compete.com facebook som den mest anv\u00e4nda sociala n\u00e4ttj\u00e4nsten i v\u00e4rlden m\u00e4tt i antalet aktiva anv\u00e4ndare per m\u00e5nad, f\u00f6re myspace. quantcast uppskattade att facebook hade 135,1 miljoner unika bes\u00f6kare varje m\u00e5nad endast fr\u00e5n usa. social media today uppskattade i april 2010 att 41,6 procent av den amerikanska befolkningen hade ett facebook-konto.\nenligt unders\u00f6kningen svenskarna och internet var facebook den n\u00e4st mest anv\u00e4nda sociala plattformen bland svenskar \u00e5r 2022, efter youtube. 71 procent hade anv\u00e4nt facebook under det senaste \u00e5ret och 53 procent anv\u00e4nde tj\u00e4nsten varje dag. motsvarande siffror var drygt tio \u00e5r tidigare, \u00e5r 2011, 37 procent som dagligen anv\u00e4nde facebook. sedan 2017 har anv\u00e4ndningen av facebook i sverige legat p\u00e5 ungef\u00e4r samma niv\u00e5 och tillv\u00e4xten tycks ha avstannat. den \u00e5ldersgrupp som anv\u00e4nde facebook i minst utstr\u00e4ckning var \u00e5r 2022 de yngsta internetanv\u00e4ndarna f\u00f6dda p\u00e5 2000-talet, bland dem hade 50 procent anv\u00e4nt facebook det senaste \u00e5ret och 19 procent anv\u00e4nde det varje dag. i j\u00e4mf\u00f6relse s\u00e5 anv\u00e4nde de allra \u00e4ldsta internetanv\u00e4ndarna, de f\u00f6dda p\u00e5 1920- och 30-talet facebook mer, 52 procent under ett \u00e5r och 35 procent anv\u00e4nde det varje dag.samma unders\u00f6kning visade 2022 att den vanligaste aktiviteten p\u00e5 facebook dels att gratulera v\u00e4nner p\u00e5 f\u00f6delsedagen och dels att chatta med personer man k\u00e4nner i verkliga livet. b\u00e5da dessa aktiviteter utf\u00f6rde 61 procent av de svenska facebookanv\u00e4ndarna. den tredje vanligaste aktiviteten p\u00e5 facebook var att delta i grupper vilket 49 % gjorde medan 34 % brukade anm\u00e4la sig till evenemang. 28 % anv\u00e4nde facebooks handelsplats marketplace f\u00f6r att k\u00f6pa och s\u00e4lja varor. samma unders\u00f6kning visade att 52 % av de svenska facebookanv\u00e4ndarna hade publicerat eget material p\u00e5 plattformen under det senaste \u00e5ret.i sverige \u00e4r facebook p\u00e5 egen hand en viktigare nyhetsk\u00e4lla \u00e4n tv, radio och dagspress f\u00f6r unga mellan 16 och 25 \u00e5r.facebook har f\u00f6rbjudits av regeringar i f\u00f6ljande l\u00e4nder: nordkorea, iran, kina, bangladesh, egypten, syrien, mauritius, pakistan och vietnam.\n\n\n== f\u00f6rs\u00e4ljning ==\ni k\u00f6lvattnet av news corps uppk\u00f6p av myspace florerade m\u00e5nga rykten om att st\u00f6rre medief\u00f6retag var intresserade av att k\u00f6pa facebook. mark zuckerberg har f\u00f6rnekat alla f\u00f6rs\u00e4ljningsrykten. han ska ha tackat nej till summor uppemot en miljard dollar av yahoo! och 2,3 miljarder av google. i oktober 2007 s\u00e5ldes 1,6 % av facebook till microsoft f\u00f6r 240 miljoner usd.\n\n\n== grupper ==\nfacebook har m\u00e5nga tusentals intressegrupper. vem som helst kan skapa en egen grupp. grupper skapas under olika kategorier. f\u00f6rutom grupper under exempelvis geografi, utbildning och musik finns kategorin f\u00f6r skojs skull med underkategorier som internsk\u00e4mt och helt meningsl\u00f6st.\nden 10-\u00e5riga fotomodellen thylane blondeaus grupp st\u00e4ngdes ned av hennes mamma efter att den uppm\u00e4rksammats negativt i media.det har f\u00f6rekommit att internettroll skapar grupper som de sedan byter namn p\u00e5 n\u00e4r gruppen kommit upp i ett betydande antal medlemmar. under 2010 uppm\u00e4rksammades detta i media d\u00e5 personer mot sin vilja hade hamnat i grupper som bytt namn till vi som har sexfantasier om barn och vi som haft sex med v\u00e5ra f\u00f6r\u00e4ldrar.\n\n\n=== opinionsbildning p\u00e5 facebook ===\nen del av grupperna och deras medlemmar k\u00e4mpar f\u00f6r olika fr\u00e5gor. i en del fall har grupperna lyckats p\u00e5verka omv\u00e4rlden.\ni november 2008 fick facebook-gruppen \"petition to get rid of 'is' from facebook status update!\" sin vilja igenom efter en tids kamp. facebook uppm\u00e4rksammade gruppens krav och tog bort ordet \"is\" (\u00e4r) i statusuppdateringarna. tidigare var man tvungen att ha en status som b\u00f6rjade med ens namn och ordet is, exempelvis mark zuckerberg is wanting ice cream (ungef\u00e4rlig \u00f6vers\u00e4ttning: mark zuckerberg \u00e4r viljande att ha glass). \u00e4ven f\u00f6r icke engelskspr\u00e5kiga anv\u00e4ndare innebar f\u00f6r\u00e4ndringen att man nu kunde skriva lite vad man ville som status. innan \u00e4ndringen kunde en svensk anv\u00e4ndares status vara i stil med sven johansson is surfar p\u00e5 wikipedia.\nfacebook sj\u00e4lva p\u00e5verkar ocks\u00e5 gruppernas opinionsbildande effekt genom att ibland st\u00e4nga ner grupper utan motivering trots att de f\u00f6ljer facebooks regler.                                                                                                                                \nfacebook v\u00e4grar samtidigt att st\u00e4nga ner andra sidor som bryter mot samma regler som exempelvis hatgrupper mot enskilda individer eller grupper som uppmanar till brottslig verksamhet trots att de bryter mot de regler facebook sj\u00e4lva har satt upp.  n\u00e5gra facebook-grupper har varit en samlande r\u00f6st f\u00f6r fr\u00e5gor som varit aktuella \u00e4ven utanf\u00f6r facebook:\n\nden svenska gruppen \"vi som vill ha magnum double tillbaka!\" ville att glassen magnum double skulle b\u00f6rja produceras igen av tillverkaren gb glace. n\u00e4r gruppen hade \u00f6ver 16000 medlemmar s\u00e5 beslutade tillverkaren i mars 2011 att glassen \"magnum double caramel\" skulle b\u00f6rja tillverkas igen.\nden brittiska gruppen \"stop the great hsbc graduate rip-off\", startad av den brittiska nationella studentk\u00e5ren nus, protesterade mot att den brittiska banken hsbc ville ta bort r\u00e4ntefria krediter upp till 1500 gbp f\u00f6r brittiska studenter. efter kritik fr\u00e5n kunder och beaktande av nus kampanj p\u00e5 facebook valde banken att \u00e5terkalla sitt tidigare beslut.\nden svenska gruppen \"\u00f6l till magnus sigge svensson\" skapades under oktober 2011 och ville att den svenske hockeyspelaren magnus svensson skulle f\u00e5 sitt 17 \u00e5r f\u00f6rsenade pris som bestod av en \u00e5rsf\u00f6rbrukning \u00f6l. han vann priset n\u00e4r han blev uttagen i v\u00e4rldslaget i ishockey under de olympiska vinterspelen 1994. ett par dagar efter att gruppen hade skapats och blivit uppm\u00e4rksammad i kv\u00e4llstidningen aftonbladet s\u00e5 lovade warsteiners svenska distribut\u00f6r berntson brands att priset skulle levereras till svensson.facebook s\u00e4gs \u00e4ven ha varit ett viktigt bidragande hj\u00e4lpmedel f\u00f6r att organisera den egyptiska revolutionen 2011.\n\n\n== applikationer ==\nfacebook har tusentals olika applikationer skapade av andra \u00e4n facebook, fr\u00e4mst av f\u00f6retag. bland dessa finns m\u00e5nga spel. genom applikationer har i vissa fall virus kunnat sprida sig i n\u00e4tverket. en virusliknande bluff \u00e4r \"dislike button\".\n\n\n== politik ==\n\n\n=== arabiska v\u00e5ren ===\n\nm\u00e5nga journalister menar att facebook hade en stor p\u00e5verkan p\u00e5 den egyptiska revolutionen 2011. den 14 januari skapades facebooksidan \u201cwe are all khaled said\u201d av wael ghoniem f\u00f6r att bjuda in egyptier till \u201cfridfulla demonstrationer\u201d den 25 januari. enligt mashable var facebook ett huvudsakligt verktyg f\u00f6r att sammanf\u00f6ra demonstranter, vilket ledde till att egyptens regering f\u00f6rbj\u00f6d facebook, twitter och andra webbsidor den 26 januari och sedan f\u00f6rbj\u00f6d de alla mobil- och internetanslutningar i hela egypten den 28 januari. efter 28 dagar hade upproret tvingat president hosni mubarak att avg\u00e5.\n\n\n== \u00f6vrigt ==\n\n\n=== facerape ===\nfacerape eller faceraping inneb\u00e4r att n\u00e5gon utger sig f\u00f6r att vara den inloggade personen p\u00e5 en facebook-profil och skriver eller \u00e4ndrar saker p\u00e5 personens facebook-konto. en facerape utf\u00f6rs oftast av n\u00e5gon i personens n\u00e4rhet som kommit \u00f6ver l\u00f6senordet eller anv\u00e4nder samma dator d\u00e4r den utsatta \u00e4r inloggad. fenomenet \u00e4r inte bundet till facebook men fick sitt namn d\u00e4rifr\u00e5n d\u00e5 anv\u00e4ndningen av facebook \u00e4r stor och facerapes \u00e4r vanligt f\u00f6rekommande p\u00e5 sajten. enligt en unders\u00f6kning av datainspektionen fr\u00e5n 2007 hade h\u00e4lften av de svenska ungdomarna n\u00e5gon g\u00e5ng utsatts f\u00f6r en facerape.n\u00e5gra vanligt f\u00f6rekommande manipulationer \u00e4r:\n\ninl\u00e4gg som menas att vara lustiga f\u00f6rfattas och publiceras\nprofilbilden byts ut\nf\u00f6rl\u00f6jligande eller f\u00f6rnedrande statusuppdateringar\nspr\u00e5kinst\u00e4llningen \u00e4ndras\nv\u00e4nner tas bort fr\u00e5n v\u00e4nlistan\ndiverse massutskick av meddelanden eller masskommentering\ninformation p\u00e5 profilen \u00e4ndras, till exempel politisk \u00e5sk\u00e5dning eller relationsstatusfenomenet facerape blev mycket omskrivet och uppm\u00e4rksammat i media under slutet av \u00e5r 2010 och b\u00f6rjan av \u00e5r 2011. ordet facerape kom \u00e4ven med p\u00e5 spr\u00e5kr\u00e5dets nyordslista i slutet av 2010, vilket ledde till att diskussionen kring n\u00e4tmobbning tog ny fart.\nfacebook har nyligen tagit fram nya funktioner som ska f\u00f6rb\u00e4ttra s\u00e4kerheten f\u00f6r att kunna hindra att facebook-konton anv\u00e4nds av andra personer. man m\u00e5ste dock aktivera funktionerna sj\u00e4lv. en av dem \u00e4r att man kan f\u00e5 meddelanden via sms eller e-post n\u00e4r en dator eller mobiltelefon loggar in p\u00e5 ens facebook-konto. \u00e4ven funktioner f\u00f6r att se n\u00e4r senaste inloggning skedde och funktioner f\u00f6r att logga ur andra datorer finns.\ndet finns numera speciella sidor d\u00e4r anv\u00e4ndare l\u00e4gger upp sina facerapes som underh\u00e5llning.\n\n\n=== brottsbek\u00e4mpningsverktyg ===\n2007 hittades en brottsling via facebook. en student vid universitetet georgetown university i washington dc i usa f\u00f6ll offer f\u00f6r ett \u00f6verfall, men s\u00e5 sm\u00e5ningom kunde man peka ut f\u00f6r\u00f6varen p\u00e5 facebook.\n\n\n=== puffar ===\n\u00e5r 2008 inf\u00f6rdes puff-funktionen till facebook. denna funktion liknar tidigare funktioner fr\u00e5n myspace d\u00e4r anv\u00e4ndare kunde skicka notiser f\u00f6r att f\u00e5 motsvarande parts uppm\u00e4rksamhet. detta har dock aldrig riktigt fungerat som t\u00e4nkt utan har mer blivit till en t\u00e4vling d\u00e4r tv\u00e5 parter \"puffar\" varandra fram och tillbaka tills n\u00e5gon ger upp. sedan inf\u00f6randet av puff-funktionen har det h\u00f6gsta antecknade rekordet f\u00f6r puffar passerat 5000 puffar mellan tv\u00e5 parter.\n\n\n=== gilla-knapp och algoritmstyrt fl\u00f6de ===\n\u00e5r 2009 inf\u00f6rdes gilla-knappen p\u00e5 facebook vilket inneb\u00e4r att anv\u00e4ndarna kunde b\u00f6rja gilla varandras statusuppdateringar. funktionen blev popul\u00e4r och inom n\u00e5gra \u00e5r s\u00e5 fanns samma funktion p\u00e5 n\u00e4stan alla sociala n\u00e4tverk. samma \u00e5r b\u00f6rjade facebook prova att inf\u00f6ra ett algoritmstyrt nyhetsfl\u00f6de och 2011 implementerades detta fullt ut.\n\n\n=== social network ===\ni oktober 2010 hade filmen social network premi\u00e4r i usa. filmen, som \u00e4r regisserad av david fincher, handlar om skapandet av facebook och de juridiska turerna.\nfilmen inneh\u00f6ll flera filmstj\u00e4rnor s\u00e5som jesse eisenberg, andrew garfield, justin timberlake och rooney mara. filmen vann tre stycken oscars f\u00f6r b\u00e4sta manus efter f\u00f6rlaga, b\u00e4sta klippning och b\u00e4sta filmmusik.\nfilmen hade en budget p\u00e5 40 000 000 amerikanska dollar och drog in 224 920 315 amerikanska dollar v\u00e4rlden \u00f6ver. \n\n\n=== f\u00f6rs\u00e4ljning av sidor ===\nen form av spam \u00e4r sidor med bilder och texter av typen \"like if you hate cancer\" eller \"comment and see what happens\". antalet gilla-markeringar, delningar och kommentarer \u00f6kar sidans ranking vilket g\u00f6r det mer sannolikt att den ska visas h\u00f6gt i anv\u00e4ndares nyhetsfl\u00f6de. n\u00e4r sidan byggt upp ett stort antal gilla-markeringar och kommentarer s\u00e4ljs den till n\u00e5gon som vill ha en h\u00f6g ranking direkt.\n\n\n== kritik ==\nbilder som laddas upp p\u00e5 facebook \u00e4gs ocks\u00e5 av dem automatiskt. det kan handla om privata bilder men \u00e4ven videoklipp som medlemmarna laddar upp. dessa kan facebook i sin tur anv\u00e4nda precis som de behagar, exempelvis s\u00e4lja i kommersiella syften.  facebook har \u00e4ven blivit anklagade av fn f\u00f6r att sprida hat mot muslimer i myanmar som ledde till ett folkmord d\u00e4r minst 1000 personer har d\u00f6dats och \u00f6ver en miljon h\u00e4r tvingats fly fr\u00e5n sina hem. \n\n\n=== integritet och sekretess ===\nden information som facebookanv\u00e4ndare fyller i sin profil anv\u00e4nds f\u00f6r att skr\u00e4ddarsy annonser. detta kan tolkas som att facebook s\u00e4ljer sina anv\u00e4ndares personuppgifter.facebook har \u00e4ven kritiserats f\u00f6r f\u00f6r\u00e4ndringar i sin sekretesspolicy. det har skapats tredjepartsverktyg som kan anv\u00e4ndas f\u00f6r att underl\u00e4tta hantering av sekretessinst\u00e4llningar p\u00e5 facebook.en unders\u00f6kning visade 2021 att 85 procent av alla svenska internetanv\u00e4ndare k\u00e4nner oro inf\u00f6r hur storf\u00f6retag som facebook och google samlar in och anv\u00e4nder personlig data om anv\u00e4ndarna och deras internetanv\u00e4ndning. av dessa k\u00e4nde 16 procent mycket stor oro.\n\n\n=== sv\u00e5righeter att radera eget konto ===\nkritik har v\u00e4ckts mot facebook eftersom det kan vara sv\u00e5rt att helt radera sin identitet och sina uppgifter fr\u00e5n webbplatsen. borttagningsprocessen f\u00f6r ett konto tar 14 dagar att genomf\u00f6ra. loggar man in p\u00e5 kontot under denna period s\u00e5 avbryts processen.\nkritiker menar att en anv\u00e4ndare m\u00e5ste radera alla uppgifter och allt material fr\u00e5n kontot manuellt, om den vill att allt ska raderas fullst\u00e4ndigt fr\u00e5n facebooks servrar, innan en beg\u00e4ran f\u00f6r att bli borttagen ska skickas.\ni december 2009 lanserades webbtj\u00e4nsten web 2.0 suicide machine, som skapades f\u00f6r att ta hand om en fullst\u00e4ndig radering av ett konto fr\u00e5n facebook och \u00e4ven andra webbplatser. i b\u00f6rjan av \u00e5r 2010 skickade facebook ett brev till sidans upphovsm\u00e4n och kr\u00e4vde bl.a. att m\u00f6jligheten att logga in p\u00e5 ett facebook-konto via webbtj\u00e4nsten skulle f\u00f6rsvinna.\n\n\n=== censur av inneh\u00e5ll ===\nett par fall har uppm\u00e4rksammats i media d\u00e4r facebook har censurerat inneh\u00e5ll. den danske performancekonstn\u00e4ren uwe max jensen hade lagt upp en bild av anders zorns m\u00e5lning flickan p\u00e5 loftet p\u00e5 sin facebooksida. facebook menade att bilden stred mot f\u00f6retagets bildpolicy, tog bort den och blockerade jensen fr\u00e5n att ladda upp fler bilder.\n\nen mans konto blockerades efter att mannen anv\u00e4nt oljem\u00e5lningen v\u00e4rldens ursprung fr\u00e5n 1866 av gustave courbet som sin profilbild.bloggaren micke kazarnowicz fick sitt personliga konto fryst p\u00e5 grund av en bild av tv\u00e5 nakna m\u00e4n som lagts upp p\u00e5 den officiella facebook-sidan f\u00f6r kl\u00e4dm\u00e4rket bj\u00f6rn borg. bilden, som \u00e4r tagen av danske jacob mohr hansen, utg\u00f6r enligt kazarnowicz en del av en kampanj \"swedish exports\" f\u00f6r bj\u00f6rn borgs underkl\u00e4der. f\u00f6r att \u00e5ter f\u00e5 tillg\u00e5ng till sitt konto var kazarnowicz tvungen att lova att inte ladda upp pornografiskt inneh\u00e5ll.en bild p\u00e5 tv\u00e5 m\u00e4n som kysser varandra togs bort fr\u00e5n sidan, men facebook menade i efterhand att det var ett misstag.en pr-bild f\u00f6r filmen attenberg d\u00e4r tv\u00e5 kvinnors tungor m\u00f6ts f\u00f6rbj\u00f6ds och i augusti 2011 rapporterades att en satirteckning i danska dagstidningen politiken av dansk folkepartis ledartrio utan kl\u00e4der plockades bort.redakt\u00f6ren f\u00f6r tidningen mobil business fick sitt konto avst\u00e4ngt efter att ha lagt upp en bild p\u00e5 sin dotter.den tunisiska bloggaren lina ben mhenni kritiserade facebook f\u00f6r att under tunisiska revolutionen 2010\u20132011 ha censurerat inl\u00e4gg och l\u00e4mnat ut uppgifter om sina anv\u00e4ndare.facebook har anklagats f\u00f6r att vara f\u00f6r flathet mot v\u00e5ldsamt och ol\u00e4mpligt inneh\u00e5ll. facebook ska f\u00f6rdubbla sin personalstyrka f\u00f6r att snabbare kunna ta bort v\u00e5ldsamt inneh\u00e5ll.inf\u00f6r en utst\u00e4llning 2015 av anders zorns fotografier hade fotografiska lagt ut bilder p\u00e5 sitt facebookkonto, vilka raderades.\n\n\n=== smutskastning av google ===\ni maj 2011 framkom att facebook hade anlitat pr-firman burson-marsteller f\u00f6r att f\u00f6rm\u00e5 nyhetsf\u00f6retag som washington post och usa today att publicera negativa nyheter om google bland annat med inriktning p\u00e5 eventuella brister i anv\u00e4ndars\u00e4kerheten i googles tj\u00e4nster.\n\n\n=== brist p\u00e5 tillg\u00e4nglighet ===\nf\u00f6retaget har kritiserats f\u00f6r sin brist p\u00e5 tillg\u00e4nglighet. enligt e-handelslagen, en del av marknadsf\u00f6ringslagen, m\u00e5ste svenska bolag med verksamhet i sverige uppge en adress och en e-postadress genom vilka man kan kontakta bolaget, men facebook uppger inte detta p\u00e5 sin webbplats. i sverige \u00e4r facebook registrerad hos patent- och registreringsverket och bolagsverket p\u00e5 sveav\u00e4gen 13 i stockholm.\n\n\n=== falska nyheter ===\ni samband med det amerikanska presidentvalet 2016 fick facebook kritik f\u00f6r att p\u00e5hittade historier med koppling till amerikansk politik och presidentkandidaterna spridits via plattformen. enligt en unders\u00f6kning gjord av buzzfeed news var falska nyheter om amerikansk politik en av de vanligaste typerna av engelskspr\u00e5kiga facebook-bluffnyheter under 2016. enligt unders\u00f6kningen hade 23 av de 50 bluffnyheter som f\u00e5tt flest reaktioner koppling till amerikansk politik.efter presidentvalet har facebook b\u00f6rjat agera mot bluffnyheter. nya algoritmer ska bidra till att falska nyheter prioriteras ned och inf\u00f6r valet till f\u00f6rbundsdagen i tyskland 24 september 2017 ska facebook ta hj\u00e4lp av den tyska journalistbyr\u00e5n correctiv f\u00f6r att identifiera l\u00f6gner som sprids medvetet i medier.enligt en unders\u00f6kning utf\u00f6rd 2018 ans\u00e5g endast 12 procent av de svenska facebookanv\u00e4ndarna att det mesta eller all politisk information som de tog del av p\u00e5 facebook var p\u00e5litlig. motsvarande siffra f\u00f6r all information p\u00e5 internet bland internetanv\u00e4ndarna i stort var 40 procent.\n\n\n=== cambridge analytica och p\u00e5verkan av usa:s presidentval 2016 ===\ni mars 2018 framkom att analysf\u00f6retaget cambridge analytica genom ett personlighetstest haft tillg\u00e5ng till 50 miljoner anv\u00e4ndares data p\u00e5 facebook sedan 2014. senare skulle det visa sig att upp till 87 miljoner anv\u00e4ndares data hade spridits.inf\u00f6r presidentvalet i usa 2016 anlitades cambridge analytica av donald trumps kampanj f\u00f6r att ge r\u00e5d till i hur man skulle p\u00e5verka v\u00e4ljarna baserat p\u00e5 den data som f\u00f6retaget kommit \u00f6ver. analyser har dock visat att cambridge analyticas metod inte fick den effekt som f\u00f6retaget h\u00e4vdade. f\u00f6retaget har kritiserats f\u00f6r att med team som enbart bestod av icke-amerikanska medborgare f\u00f6rs\u00f6kt l\u00e4gga sig i ett amerikanskt val, n\u00e5got som \u00e4r f\u00f6rbjudet enligt amerikanska vallagar.situationen med cambridge analytica blev k\u00e4nd f\u00f6r facebook 2015, och facebook tog d\u00e5 bort appen som spred personlighetstestet och kr\u00e4vde att cambridge analytica skulle f\u00f6rst\u00f6ra all data. facebook gick dock inte ut med informationen till allm\u00e4nheten. efter att christopher wylie, f\u00f6re detta anst\u00e4lld vid cambridge analytica, i mars 2018 gick ut med information om hur f\u00f6retaget f\u00f6rs\u00f6kt p\u00e5verka valet meddelade mark zuckerberg att facebook f\u00f6r\u00e4ndrat sina rutiner f\u00f6r att skydda sina anv\u00e4ndares data. i b\u00f6rjan av april samma \u00e5r meddelade facebook att antalet anv\u00e4ndare som f\u00e5tt sin data utnyttjad var fler \u00e4n vad som tidigare sagts \u2013 maximalt 87 miljoner anv\u00e4ndares data hade spridits. samma m\u00e5nad st\u00e4ngdes \u00e4ven den politiska konsultfirman aggregateiq av fr\u00e5n facebook efter att det uppdagats att \u00e4ven de haft otill\u00e5ten tillg\u00e5ng till personlig information om anv\u00e4ndare samt \u00e4ven haft kopplingar till cambridge analytica.facebook kritiserades f\u00f6r att ha hanterat situationen l\u00e5ngsamt och obeslutsamt. f\u00f6retag som tyska commerzbank och amerikanska mozilla stoppade i samma veva sina annonser p\u00e5 facebook med h\u00e4nvisning till fr\u00e5gan om datas\u00e4kerhet. i k\u00f6lvattnet av h\u00e4ndelserna startades en kampanj under hashtagen #deletefacebook som uppmanade personer och f\u00f6retag att avsluta sina konton p\u00e5 facebook. uppfinnaren och entrepren\u00f6ren elon musk var en av dem som svarade p\u00e5 kampanjen genom att ta bort facebooksidorna f\u00f6r tesla och spacex.facebooks grundare och vd mark zuckerberg fick st\u00e5 till svars f\u00f6r cambridge analytica-skandalen i en amerikansk senatsutfr\u00e5gning som inleddes 6 april 2018.den 25 oktober 2018 d\u00f6mde den brittiska dataskyddsmyndigheten information commissioner's office (ico) facebook till 500 000 pund i b\u00f6ter. den 24 juli 2019 d\u00f6mde det amerikanska konkurrensverket federal trade commission (ftc) facebook till 5 miljarder dollar i b\u00f6ter.h\u00e4ndelserna har beskrivits som en brytpunkt f\u00f6r allm\u00e4nhetens f\u00f6rtroende f\u00f6r de stora techf\u00f6retagen och ett startskott f\u00f6r en bredare debatt om personlig integritet p\u00e5 n\u00e4tet. cambridge analytica uppl\u00f6stes i maj 2018 och facebooks aktiekurs rasade i samband med avsl\u00f6jandet. efter skandalen har facebook uppgett att de fokuserat mer p\u00e5 att st\u00e4rka anv\u00e4ndarnas personliga integritet.\n\n\n== se \u00e4ven ==\nfacebook messenger\n\n\n== referenser ==\n\n\n== vidare l\u00e4sning ==\ngrattis facebook p\u00e5 tolv\u00e5rsdagen, stiftelsen f\u00f6r internetinfrastruktur\n\n\n== externa l\u00e4nkar ==\nofficiell webbplats\nofficiell f\u00f6retagswebbplats"