"xavier hern\u00e1ndez i creus, conegut com a xavi (terrassa, 25 de gener del 1980), \u00e9s un exfutbolista i entrenador de futbol catal\u00e0. des del 6 de novembre del 2021 \u00e9s l'entrenador del primer equip mascul\u00ed de futbol del fc barcelona, de la primera divisi\u00f3 espanyola.considerat \u00e0mpliament com un dels millors migcampistes de tots els temps, com a futbolista es va fer fam\u00f3s per les seves passades, la seva visi\u00f3 de joc, la seva retenci\u00f3 de la pilota i el seu posicionament.va desenvolupar pr\u00e0cticament tota la seva carrera de futbolista al fc barcelona, club al qual va arribar el juliol del 1991, quan nom\u00e9s tenia 11 anys. el 21 de maig de 2015 va anunciar la seva marxa del club catal\u00e0, del qual n'era el capit\u00e0, per fitxar pel club qatari\u00e0 al-sadd sc doha, en el qual finalment es va retirar el 2019, tot manifestant la seva voluntat de fer d'entrenador de futbol.futbolista de gran classe, jugava com a migcampista organitzador, amb una excel\u00b7lent visi\u00f3 de joc, una r\u00e0pida passada en curt i un bon xut que li va servir per a marcar for\u00e7a gols (85 amb el bar\u00e7a, en 767 partits). en el seu moment, fou considerat el successor natural de josep guardiola al mig del camp blaugrana i \u00e9s mundialment reconegut un dels millors migcampistes de tots els temps, aix\u00ed com el millor futbolista catal\u00e0 de la hist\u00f2ria.\u00e9s el jugador que ha disputat m\u00e9s partits amb el primer equip del futbol club barcelona amb un total de 767, per davant d'andr\u00e9s iniesta, leo messi, i migueli (amb 664), i el primer en partits jugats en competicions europees i tamb\u00e9 en partits de lliga. mentre va ser al bar\u00e7a, era el jugador del fc barcelona que havia assolit m\u00e9s t\u00edtols amb un total de 29 (25 amb el club i 4 amb la selecci\u00f3 estatal). tamb\u00e9 \u00e9s un dels jugadors que m\u00e9s cops ha jugat amb la selecci\u00f3 espanyola, amb 133 partits, i el tercer jugador que m\u00e9s partits ha jugat a la lliga de campions de la uefa, amb 151, per darrere d'iker casillas i cristiano ronaldo.amb la selecci\u00f3 estatal, xavi va guanyar la copa del m\u00f3n sub-20 el 1999, i una medalla ol\u00edmpica d'argent a les olimp\u00edades de 2000. despr\u00e9s de debutar a la selecci\u00f3 absoluta el 2000, va jugar un total de 133 cops amb espanya, i fou una figura decisiva en els \u00e8xits de l'equip. fou cabdal en el triomf espanyol al mundial 2010 i tamb\u00e9 a l'eurocopa 2008 i l'eurocopa 2012. fou nomenat per la uefa millor jugador del torneig a l'eurocopa 2008, i incl\u00f2s a l'equip ideal de l'eurocopa el 2008 i el 2012. a l'eurocopa 2012, amb dues assist\u00e8ncies a la final, xavi va esdevenir el primer jugador en fer assist\u00e8ncies en dues finals diferents de la competici\u00f3. va assolir un 91% d'efectivitat en les passades al mundial 2010 i fou incl\u00f2s a l'equip ideal del mundial. despr\u00e9s del mundial 2014, xavi va anunciar la seva retirada de la selecci\u00f3 espanyola.amb el fc barcelona, xavi va guanyar vuit lligues i quatre lligues de campions. va guanyar un total de 31 trofeus entre el club i la selecci\u00f3, un total de r\u00e8cord entre els jugadors catalans, i nom\u00e9s sobrepassat per andr\u00e9s iniesta entre els jugadors espanyols. el 2009 va quedar tercer en la votaci\u00f3 del premi fifa world player i va esdevenir aix\u00ed el primer catal\u00e0 de la hist\u00f2ria en quedar entre els tres primers; m\u00e9s tard va quedar 3r dos cops m\u00e9s els anys seg\u00fcents, quan el premi ja era la pilota d'or, els anys 2010 i 2011. el 2011, fou segon rere lionel messi al premi al millor jugador d'europa de la uefa. va obtenir tamb\u00e9 el premi al millor creador de joc de la iffhs quatre anys: 2008, 2009, 2010 i 2011. xavi va ser incl\u00f2s a l'equip de l'any de la uefa cinc anys (2008, 2009, 2010, 2011, 2012), i votat al fifa world xi sis cops: 2008, 2009, 2010, 2011, 2012, 2013. tamb\u00e9 va obtenir el premi princesa d'ast\u00faries dels esports el 2012.\n\n\n== primers anys de vida ==\nnascut a terrassa, xavi prov\u00e9 del planter del fc barcelona a la masia, a la qual es va incorporar als 11 anys procedent de l'ufb j\u00e0bac terrassa i del terrassa fc. el seu pare, joaquim, va ser jugador del sabadell a primera divisi\u00f3. xavi es va obrir pas als equips juvenils i de reserva i va ser un membre clau de l'equip barcelona b de josep maria gonzalvo que va aconseguir l'ascens a segona divisi\u00f3.\ntot i que al principi es va inspirar en pep guardiola al barcelona, de nen xavi tamb\u00e9 veia molt de futbol angl\u00e8s, i admirava els centrecampistes john barnes, paul gascoigne i matt le tissier.\n\n\n== carrera de jugador ==\n\n\n=== fc barcelona ===\n\n\n==== 1998\u20132001: comen\u00e7ament ====\nel progr\u00e9s de xavi en el filial del bar\u00e7a li va permetre debutar de titular en un partit de la copa catalunya contra el lleida el 5 de maig de 1998 i va marcar el seu primer gol el 18 d'agost de 1998 a la supercopa d'espanya de 1998 contra el mallorca. va debutar a la lliga el 3 d'octubre del 1998 contra el val\u00e8ncia, en una vict\u00f2ria del barcelona per 3-1. pocs dies abans, el 16 de setembre de 1998, s'havia produ\u00eft el seu debut a la lliga de campions de la uefa a old trafford davant el manchester utd. xavi, que al principi jugava de forma intermitent amb el filial i el primer equip, va ser decisiu perqu\u00e8 el bar\u00e7a es proclam\u00e9s campi\u00f3 de lliga en marcar un gol al camp del valladolid que va valdre la vict\u00f2ria (0-1) i va ser clau per a la marxa de l'equip: l'equip era des\u00e8 a la classificaci\u00f3 i, a partir d'aquella vict\u00f2ria, va iniciar la remuntada amb qu\u00e8 acabaria guanyant la lliga. aquella lliga va ser, per tant, el seu segon t\u00edtol professional, despr\u00e9s del mundial sub-20 de 1999 amb la selecci\u00f3 espanyola.va acabar la temporada de debut amb 26 partits jugats, sent nomenat jugador revelaci\u00f3 de la lliga 1999 i convertint-se en el principal creador de joc del barcelona despr\u00e9s de la lesi\u00f3 de pep guardiola en la temporada 1999-2000.\n\n\n==== 2001\u20132008: consolidaci\u00f3 en l'equip i 2n capit\u00e0 ====\nen aquells anys, el barcelona estava a punt de fer fallida i lluitava per mantenir-se a l'elit de la lliga. jugant al centre del camp, per\u00f2 en un paper m\u00e9s defensiu, xavi va donar 20 assist\u00e8ncies i va marcar 7 gols en aquelles dues temporades. el 16 de mar\u00e7 de 2002, va marcar el seu primer gol en un cl\u00e0ssic contra el reial madrid.les temporades seg\u00fcents, xavi es va anar guanyant una pla\u00e7a definitiva a l'equip a poc a poc, alternant la seva posici\u00f3 amb guardiola, fins a la marxa d'aquest al brescia calcio al final de la temporada 2000-2001.\nassentat al centre del camp del bar\u00e7a i de la selecci\u00f3 espanyola com un dels millors organitzadors d'europa, xavi va experimentar encara una nova millora en el seu joc amb l'arribada de frank rijkaard a l'equip (2003-2004). l'entrenador neerland\u00e8s va avan\u00e7ar la posici\u00f3 de xavi, apropant-lo a l'\u00e0rea, i va esclatar la versi\u00f3 m\u00e9s ofensiva del jugador, que va comen\u00e7ar a participar de manera m\u00e9s directa i decisiva en els atacs de l'equip.\nno va ser fins al 14 de maig de 2005 que xavi va poder assaborir el seu tercer t\u00edtol: el fc barcelona es va proclamar campi\u00f3 de lliga -la seva segona lliga particular-. a m\u00e9s a m\u00e9s, a l'estiu de 2005 es va proclamar campi\u00f3 de la supercopa espanyola contra el betis; t\u00edtol que repetiria un any despr\u00e9s (20 d'agost de 2006) contra el rcd espanyol marcant el primer gol del seu equip (3-0).\n\nel 2 de desembre de 2005 va patir un trencament del lligament encreuat anterior del seu genoll dret en un entrenament. va estar apartat dels terrenys de joc durant cinc mesos, fins al 29 d'abril de 2006, quan va reapar\u00e8ixer en un partit de lliga contra el cadis cf al camp nou. la vict\u00f2ria del bar\u00e7a aquell dia el va apropar a aconseguir la lliga 2005-06 una jornada despr\u00e9s.\nel 17 de maig de 2006 es va proclamar campi\u00f3 de la lliga de campions a l'stade de france de par\u00eds. el fc barcelona es va imposar a l'arsenal fc per 2 gols a 1, encara que xavi no va disputar aquest partit per no haver recuperat la forma totalment despr\u00e9s de la seva greu lesi\u00f3. a aquella champions, per\u00f2, seguiren dues temporades en blanc i molt males sensacions per l'equip, que caus\u00e0 gran criticisme entre el barcelonisme i temptatives de traspassar el jugador per causa del seu estil de joc, llavors considerat massa horitzontal per alguns.\n\n\n==== 2008\u20132012: \u00e8xit constant a nivell nacional i europeu ====\ndespr\u00e9s de ser nomenat millor jugador del torneig a l'eurocopa 2008, xavi va parlar amb el bayern de m\u00fanic sobre un trasp\u00e0s, per\u00f2 el recent entrenador del barcelona, pep guardiola, el va conv\u00e8ncer que era massa important per al club com per permetre'l marxar. va ser part principal del triplet del barcelona i va marcar el quart gol en la vict\u00f2ria per 4-1 a la final de la copa del rei 2009 contra l'athletic de bilbao, amb un tir lliure. en lliga, un dels seus partits m\u00e9s significatius va ser la vict\u00f2ria per 2-6 contra el reial madrid el 2 de maig del 2009, partit durant el qual va donar quatre assist\u00e8ncies de gol: una a carles puyol (1-2), dues a lionel messi (1-3 i 2-5) i una altra a thierry henry (2-4).xavi va contribuir a la vict\u00f2ria del barcelona a la final de la lliga de campions del 2009 per 2-0 contra el manchester united, assistint en el segon gol centrant a messi perqu\u00e8 remat\u00e9s de cap. abans del partit, l'entrenador del manchester united, sir alex ferguson, es va desfer en elogis cap a la combinaci\u00f3 de xavi i andr\u00e9s iniesta al centre del camp, declarant: \"no crec que xavi i iniesta hagin regalat la pilota en la seva vida. et pugen a aquest carrusel i et poden deixar marejat\". xavi va ser elegit \"millor centrecampista de la competici\u00f3 per la seva contribuci\u00f3 durant la victoriosa campanya del barcelona a la lliga de campions 2008-09. tamb\u00e9 va ser el jugador que m\u00e9s assist\u00e8ncies va donar a la lliga (20) i a la lliga de campions (7). xavi tenia contracte amb el bar\u00e7a fins al 2014, despr\u00e9s d'haver ampliat el contracte durant la temporada 2008-09. el nou contracte el va convertir en un dels m\u00e9s elevats del club, amb un sou de 7,5 milions d'euros l'any.la temporada 2009-10, xavi va tornar a encap\u00e7alar la taula d'assist\u00e8ncies i en va donar les dues a la vict\u00f2ria del barcelona contra el reial madrid per 2-0 al santiago bernab\u00e9u. el barcelona va guanyar el t\u00edtol de lliga amb un r\u00e8cord de 99 punts i xavi va ser aclamat el segon millor jugador de l'equip en una votaci\u00f3 realitzada al llarg de la temporada. el 3 de juny de 2010, el diari madrileny marca li va atorgar el tercer lloc al premi anual trofeu alfredo di st\u00e9fano al millor jugador de la lliga, per darrere de messi i cristiano ronaldo.el 8 d'abril de 2010, xavi va rebre la medalla d'honor de la seva ciutat natal, terrassa.despr\u00e9s dels triomfs del fc barcelona a la supercopa d'espanya 2011, el 17 d'agost d'aquell any, i a la supercopa d'europa 2011, xavi hern\u00e1ndez, el 26 d'agost va superar guillermo amor com el jugador amb m\u00e9s t\u00edtols oficials amb el fc barcelona, amb un total de 18.\ndes de la temporada 2010/11, va ostentar el r\u00e8cord de ser el jugador que m\u00e9s partits oficials ha jugat amb la samarreta del bar\u00e7a. el 2 de gener del 2011, en el partit de lliga davant el llevant (2-1), xavi va igualar migueli, que fins aleshores era el propietari del r\u00e8cord amb 549 partits disputats amb el club blaugrana. el 25 d'octubre de 2011, en un partit al camp del granada cf, va superar en migueli com a jugador amb m\u00e9s partits de lliga disputats amb el bar\u00e7a, amb 392.\n\n\n==== 2012\u20132015: \u00faltims anys i sortida ====\nel 17 de setembre de 2014, en el partit de la primera jornada de la lliga de campions que el bar\u00e7a va disputar al camp nou contra l'apoel fc nic\u00f2sia, xavi va igualar el r\u00e8cord de m\u00e9s partits disputats a la champions que fins llavors posse\u00efa en solitari el madridista ra\u00fal. amb 142, xavi empat\u00e0 amb ra\u00fal i super\u00e0 iker casillas i ryan giggs, amb 141. el 6 de juny de 2015 va disputar amb el bar\u00e7a la final de la lliga de campions 2015, a l'estadi ol\u00edmpic de berl\u00edn, entrant de suplent, en un partit que el seu equip guany\u00e0 per 1 a 3, contra la juventus de tor\u00ed.\n\n\n=== al-sadd ===\nel 21 de maig del 2015, xavi va anunciar que s'incorporaria al club qatari\u00e0 al-sadd al final de la temporada 2014-15 amb un contracte de tres anys. segons el seu agent, l'acord implicaria que es convert\u00eds en ambaixador de la copa mundial de la fifa 2022 al pa\u00eds, i tamb\u00e9 que inici\u00e9s la seva formaci\u00f3 com a entrenador. va debutar amb l'al-sadd en una vict\u00f2ria per 4-0 contra el mesaimeer el 13 de setembre de 2015, donant una assist\u00e8ncia al primer gol de l'equip. en el seg\u00fcent partit, va marcar el seu primer gol amb el club en un empat 2-2 amb l'umm salal. l'al sadd va acabar la campanya de lliga en tercera posici\u00f3, cosa que li va permetre accedir a la lliga de campions de l'afc de la temporada seg\u00fcent. xavi va marcar tres gols durant la temporada. a la lliga de campions, l'al-sadd va ser eliminat de les rondes de classificaci\u00f3 per l'al-jazira emirat\u00ed a la tanda de penals; xavi va fallar el llan\u00e7ament.\n\nxavi va guanyar el seu primer trofeu amb l'al sadd despr\u00e9s de la vict\u00f2ria per 2-1 sobre el jaish a la final de la copa de qatar el 29 d'abril de 2017. el 10 de novembre del 2017, xavi va dir que es retiraria quan el seu contracte amb l'al sadd expir\u00e9s al final de la temporada 2017-18, i que m\u00e9s tard es dedicaria a la carrera d'entrenador. no obstant aix\u00f2, va posposar aquests plans i va signar una pr\u00f2rroga de contracte de dos anys el 24 de maig de 2018. l'octubre del 2018, l'al sadd va arribar a les semifinals de la lliga de campions de l'afc 2018 amb xavi com a capit\u00e0, per\u00f2 va ser eliminat pel pers\u00e8polis (2-1).el 2 de maig de 2019, xavi va anunciar que es retiraria del futbol professional al final de la temporada. el 20 de maig del 2019, xavi va jugar l'\u00faltim partit de la seva carrera, una derrota per 2-0 davant el pers\u00e8polis a teheran, que va ser l'\u00faltim partit de la fase de grups de la lliga de campions de l'afc; abans del partit, va declarar que li agradaria quedar-se a qatar despr\u00e9s de la seva retirada, i que buscaria comen\u00e7ar una carrera com a entrenador, dient: \"la idea \u00e9s comen\u00e7ar com a entrenador a qatar, per posar-me a prova i adquirir experi\u00e8ncia\".\n\n\n=== selecci\u00f3 espanyola ===\nha estat internacional amb la selecci\u00f3 de futbol d'espanya en 133 ocasions. el seu debut com a internacional es va produir el 15 de novembre de 2000 al partit espanya 1-2 holanda.\nel 1999 va liderar la selecci\u00f3 espanyola que es va proclamar campiona del m\u00f3n al mundial sub 20 jugat a nig\u00e8ria contra jap\u00f3 (4-0), aix\u00ed com la que va guanyar la medalla de plata als jocs ol\u00edmpics de sydney 2000.\namb la selecci\u00f3 absoluta ha participat en tres campionats del m\u00f3n: el 2002, al campionat del m\u00f3n de corea i jap\u00f3, disputant tres partits contra paraguai, sud-\u00e0frica i corea del sud; el 2006, al campionat del m\u00f3n d'alemanya, prenent part a tots quatre partits del seu equip en el torneig: contra ucra\u00efna, tun\u00edsia, ar\u00e0bia saudita i fran\u00e7a; i al mundial de sud-\u00e0frica, on contribu\u00ed a la vict\u00f2ria final espanyola l'11 de juliol de 2010, i ell va ser premiat amb la pilota de bronze a la final de la competici\u00f3.\nel 2008 va participar en l'eurocopa, que va guanyar espanya, i va ser proclamat millor jugador d'aquell torneig.\nel 27 de maig de 2013, entr\u00e0 a la llista de 26 preseleccionats per vicente del bosque per disputar la copa confederacions 2013, i posteriorment el 2 de juny, entr\u00e0 a la llista definitiva de convocats per aquesta competici\u00f3.el 31 de maig de 2014 entr\u00e0 a la llista de 23 seleccionats per vicente del bosque per participar en la copa del m\u00f3n de futbol de 2014; aquesta ser\u00e0 la seva quarta participaci\u00f3 en un mundial.el 5 d'agost de 2014 va anunciar que deixava de jugar amb la selecci\u00f3 espanyola, per continuar en actiu nom\u00e9s a nivell de club.\n\n\n== carrera d'entrenador ==\n\n\n=== al-sadd sports club ===\nel 28 de maig del 2019 es va anunciar que xavi assumiria el c\u00e0rrec d'entrenador de l'al-sadd amb un contracte de dos anys. xavi va ajudar el club a arribar a les semifinals de la lliga de campions de l'afc, on va ser eliminat per l'al-hilal fc per un global de 6-5. a la lliga, el club va acabar tercer. a la temporada 2019-20, xavi va portar el seu equip a guanyar tres tornejos nacionals. a la lliga de campions de l'afc de 2020, l'al sadd va arribar als vuitens de final, per\u00f2 va ser eliminat pel pers\u00e8polis (1-0).\n\n\n=== fc barcelona ===\nel 6 de novembre del 2021, el barcelona va anunciar que xavi en seria el nou entrenador substituint ronald koeman, amb contracte fins a la temporada 2023-2024. fou presentat als socis el 8 de novembre. despr\u00e9s de la seva arribada, xavi va implementar regles m\u00e9s estrictes per als jugadors que inclo\u00efen la reintroducci\u00f3 de multes, l'arribada anticipada a l'entrenament i el seguiment de les activitats dels jugadors fora del camp.en el seu primer partit com a entrenador blaugrana, el bar\u00e7a va v\u00e8ncer el seu rival ciutad\u00e0, l'espanyol per 1\u2013ronald koeman0 al camp nou en partit de lliga, i va guanyar aix\u00ed el seu primer derbi barcelon\u00ed com a entrenador. el 4 de desembre, xavi va patir la seva primera derrota com a entrenador del barcelona despr\u00e9s de perdre per 1-0 contra el reial betis a casa a la lliga. xavi es va fer c\u00e0rrec de l'equip quan restaven dos partits de la fase de grups de la uefa champions league 2021\u201322. despr\u00e9s d'empatar 0\u20130 amb el sl benfica al camp nou el 23 de novembre i de perdre 3-0 davant el bayern de m\u00fanic el 8 de desembre a l'allianz arena, el bar\u00e7a va acabar tercer a la fase de grups de la champions league, cosa que va provocar jugar les eliminat\u00f2ries de la europa league.el 12 de gener de 2022, en el seu primer cl\u00e0ssic al capdavant, el barcelona va ser derrotat pel reial madrid per 2\u20133 al final de la pr\u00f2rroga a la semifinal de la supercopa d'espanya. el bar\u00e7a va patir tamb\u00e9 una eliminaci\u00f3 anticipada de la copa del rei despr\u00e9s de ser derrotat per l'athletic club per 3\u20132 al final de la pr\u00f2rroga als setzens de final. al mercat d'hivern, el barcelona va refor\u00e7ar l'atac amb els fitxatges de ferran torres i pierre-emerick aubameyang i adama traor\u00e9 cedits. despr\u00e9s d'uns primers mesos dif\u00edcils per a xavi, el barcelona va canviar r\u00e0pidament la seva forma amb els nous fitxatges jugant un paper important en el proc\u00e9s. l'equip va entrar en una ratxa de 14 partits invicte comen\u00e7ant amb una vict\u00f2ria per 0-1 contra el deportivo alav\u00e9s a la lliga; durant aquesta ratxa va marcar quatre gols en 6 d'11 partits i tamb\u00e9 es va classificar per als quarts de final de la lliga europa. el 20 de mar\u00e7, xavi va guanyar el seu primer cl\u00e0ssic com a entrenador derrotant el reial madrid per 0-4 a la lliga al santiago bernab\u00e9u, posant fi a la seva ratxa de cinc derrotes consecutives de cl\u00e0ssics i ampliant la seva ratxa invicta fins a 12 partits. el 14 d'abril, xavi i els seus homes, que estaven a punt d'una remuntada monumental, van ser eliminats dels quarts de final de la lliga europa de la uefa 2021-22 per l'eintracht frankfurt. a la lliga, xavi va portar el barcelona a al segon lloc, des de la novena posici\u00f3 on era quan se'n va fer c\u00e0rrec.a la lliga de campions de la uefa 2022-23, el barcelona va acabar tercer del seu grup darrere del bayern de m\u00fanic i l'inter de mil\u00e0 per caure a la europa league per segona vegada consecutiva. el 15 de gener de 2023, el barcelona va guanyar el seu primer t\u00edtol amb xavi, despr\u00e9s d'una vict\u00f2ria per 3-1 contra el reial madrid a la supercopa d'espanya. el 14 de maig de 2023, xavi va guanyar la lliga 2022-23 amb el barcelona despr\u00e9s de derrotar el rcd espanyol per 4-2, acumulant 82 punts en 33 partits, amb l'atl\u00e8tic de madrid 13 punts per sota amb 69 punts; l'equip va encaixar nom\u00e9s 11 gols en 33 partits, cosa que s'acostava de manera amena\u00e7adora al millor r\u00e8cord defensiu establert per l'atl\u00e8tic de madrid la temporada 2015-16 (18 gols en 38).\n\n\n== estil de joc ==\nxavi \u00e9s considerat com a un dels millors centrecampistes de tots els temps, basant-se principalment en la seva capacitat per trobar i aprofitar els espais com a creador de joc en profunditat. com ell mateix va dir: \"aix\u00f2 \u00e9s el que faig: buscar espais. tot el dia. sempre estic buscant\". en trobar l'espai, apareixia perqu\u00e8 un company reb\u00e9s i despr\u00e9s pass\u00e9s la pilota, com deia el seu entrenador pep guardiola: \"rebo la pilota, dono la pilota, rebut la pilota, dono la pilota\". un jugador diminut, compost, \u00e0gil i t\u00e8cnicament h\u00e0bil, amb un f\u00edsic prim i un centre de gravetat baix, aquestes caracter\u00edstiques compensaven la seva falta de velocitat o f\u00edsic. el moviment m\u00e9s caracter\u00edstic de xavi quan estava en possessi\u00f3 de la pilota era un gir de 360 graus, una finta coneguda com 'la pelopina', que li permetia allunyar-se del jugador contrari, mantenir la possessi\u00f3 i li donava espai i temps amb la pilota per pensar en la seg\u00fcent passada. en la seva joventut, tamb\u00e9 havia jugat com a central, abans de ser canviat a la posici\u00f3 de migcampista. encara que principalment era un migcampista central al barcelona, sovint jugava en un paper de migcampista m\u00e9s avan\u00e7at amb espanya.encara que no era conegut per la seva capacitat per encarar, ni per ser prol\u00edfic davant la porteria, l'extraordin\u00e0ria visi\u00f3 de joc de xavi, les seves passades precises, el seu excel\u00b7lent moviment sense pilota, la seva magn\u00edfica lectura del joc, el seu sentit de la posici\u00f3 i el seu control de la pilota li van permetre crear ocasions per als seus companys i marcar el ritme del joc al centre del camp, mentre que poques vegades cedia la possessi\u00f3. aquestes qualitats es van posar de manifest en la seva actuaci\u00f3 durant la vict\u00f2ria d'espanya en el mundial de 2010, on va mantenir un 91% d'encert en les passades durant tot el torneig, a m\u00e9s de fer dues assist\u00e8ncies, de manera que espanya va dominar la possessi\u00f3 de la pilota durant tota la competici\u00f3.el president del barcelona, sandro rosell, va considerar que xavi, juntament amb lionel messi, andr\u00e9s iniesta i sergio busquets, havia perfeccionat l'estil de joc tiki-taka del club, introdu\u00eft per l'antic entrenador johan cruyff. no obstant, malgrat ser principalment un jugador creatiu, tamb\u00e9 era capa\u00e7 de marcar gols ell mateix, a m\u00e9s d'assistir-los. la creativitat de xavi, la seva varietat de passades i el seu conjunt \u00fanic d'habilitats han portat molts a l'esport a considerar-ho com un dels millors passadors i un dels millors creadors de joc de la hist\u00f2ria. a m\u00e9s de la seva capacitat de joc, xavi tamb\u00e9 va ser elogiat pel seu lideratge.\n\n\n== vida personal ==\nen l'\u00e0mbit personal, l'any 2013 es va casar amb la periodista i amiga d'adolesc\u00e8ncia n\u00faria cunillera, amb qui va ser pare d'una nena el 2016, l'\u00e0sia, i d'un nen el 2018, el dan. una relaci\u00f3 que, tot i l'impacte medi\u00e0tic del futbolista blaugrana, sempre s'ha caracteritzat per la discreci\u00f3 i la privacitat.\n\n\n== taula de partits ==\nactualitzat a final de carrera esportiva.\n\n\n== palmar\u00e8s ==\n\n\n=== de jugador ===\nfc barcelona8 lligues espanyoles (1998-99, 2004-05, 2005-06, 2008-09, 2009-10, 2010-11, 2012-13 i 2014-15)\n3 copes del rei (2008-09, 2011-12 i 2014-15)\n6 supercopes d'espanya (2005, 2006, 2009, 2010, 2011 i 2013)\n4 lligues de campions (2005-06, 2008-09, 2010-11 i 2014-15)\n2 supercopes d'europa (2009 i 2011)\n2 campionats del m\u00f3n de clubs (2009 i 2011)\n5 copes catalunya (2003-04, 2004-05, 2006-07, 2012-13 i 2013-14)al-sadd sc doha1 lliga de qatar (2018-19)\n1 copa pr\u00edncep de la corona de qatar  (2016-17)\n1 copa de l'emir de qatar  (2016-17)\n1 copa del xeic jassem de qatar  (2017)selecci\u00f3 espanyola1 medalla de plata als jocs ol\u00edmpics de sydney (2000)\n1 campionat del m\u00f3n sub 20 (1999)\n2 eurocopes: (2008 i 2012)\n1 tercer lloc a la copa confederacions de la fifa (2009)\n1 copa del m\u00f3n de la fifa (2010)\n\n\n=== d'entrenador ===\nal-sadd sc doha1 lliga de qatar (2020-21)\n2 copes pr\u00edncep de la corona de qatar  (2019-20, 2020-21)\n2 copes de l'emir de qatar  (2019-20, 2020-21)\n1 copa del xeic jassem de qatar  (2019)\n1 copa de les estrelles de qatar  (2019-20)fc barcelona1 supercopa d'espanya (2023)\n1 lliga espanyola (2022-23)\n\n\n=== individual ===\nmillor jugador de l'eurocopa 2008\nescollit el 2008 integrant del millor equip segons fifpro.\nmillor constructor de joc del m\u00f3n el 2008 segons la iffhs.\n5a posici\u00f3 a la pilota d'or 2008.\n5a posici\u00f3 al fifa world player 2008.\nincl\u00f2s a l'onze ideal de la fifa 2008\nincl\u00f2s a l'onze ideal de la uefa 2008\nmillor jugador de la final de la lliga de campions de la uefa 2008-09\nmillor centrecampista de la lliga de campions de la uefa 2008-09\n3a posici\u00f3 a la pilota d'or 2009.\npremi don bal\u00f3n al jugador revelaci\u00f3 de la lliga temporada 1998-1999.\npremi catalunya de l'esport 2010.\npremi world soccer's world player of the year concedit per la revista worldsoccer al millor futbolista del 2010\n3a posici\u00f3 a la fifa pilota d'or 2010.\nmillor constructor de joc del m\u00f3n el 2010 segons la iffhs.\npilota de plata del mundial de clubs de la fifa 2011\nequip ideal de l'eurocopa 2012\n\n\n== refer\u00e8ncies ==\n\n\n== enlla\u00e7os externs ==\n\u00abxavi-hernandez\u00bb. fotofootball.com."