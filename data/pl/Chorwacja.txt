"chorwacja, republika chorwacji (chorw. hrvatska, republika hrvatska) \u2013 pa\u0144stwo le\u017c\u0105ce na pograniczu europy \u015brodkowej i europy po\u0142udniowej, nad morzem adriatyckim i granicz\u0105ce od po\u0142udnia z bo\u015bni\u0105 i hercegowin\u0105 oraz czarnog\u00f3r\u0105, od wschodu z serbi\u0105 oraz w\u0119grami i s\u0142oweni\u0105 od p\u00f3\u0142nocy. od po\u0142udniowego zachodu ma dost\u0119p do morza adriatyckiego. od 1 lipca 2013 nale\u017cy do unii europejskiej jako 27. cz\u0142onek wsp\u00f3lnoty (wcze\u015bniej 28.). od 1 stycznia 2023 w strefie euro i schengen.\n\n\n== historia ==\ndo i wieku n.e. na terenie chorwacji znajdowa\u0142a si\u0119 rzymska prowincja iliria (\u0142ac. illyricum). w i wieku n.e. zosta\u0142a ona podzielona na dwie prowincje: dalmacj\u0119 i panoni\u0119.\nna pocz\u0105tku vii wieku na tereny dzisiejszej chorwacji przyby\u0142y plemiona chorwat\u00f3w. w 803 roku tereny chorwacji dalmaty\u0144skiej zosta\u0142y podbite i w\u0142\u0105czone do imperium karola wielkiego. od vii do viii wieku naje\u017cd\u017ca\u0142y je plemiona ostrogot\u00f3w, awar\u00f3w i s\u0142owian. w p\u00f3\u017aniejszym czasie tereny chorwacji sta\u0142y si\u0119 miejscem rywalizacji o wp\u0142ywy: papiestwa, wenecji i w\u0119gier. w 925 powsta\u0142o kr\u00f3lestwo chorwacji.\nw 1102 dosz\u0142o do unii personalnej z w\u0119grami. od xiv wieku i ko\u0144ca panowania andegawen\u00f3w na w\u0119grzech (1308\u20131395) nast\u0105pi\u0142 okres walk wewn\u0119trznych. po bitwie pod mohaczem w 1526 chorwacja dosta\u0142a si\u0119 pod panowanie habsburg\u00f3w. cz\u0119\u015b\u0107 ziem znalaz\u0142a si\u0119 pod panowaniem turk\u00f3w osma\u0144skich, a stopniowy ich nap\u00f3r spowodowa\u0142 zaj\u0119cie praktycznie ca\u0142ego terytorium.\nw xviii wieku wp\u0142ywy tureckie s\u0142ab\u0142y, a w latach 1809\u20131813 napoleon utworzy\u0142 prowincje iliryjskie. w xix wieku chorwacja znalaz\u0142a si\u0119 w cesarstwie austriackim, a p\u00f3\u017aniej w strefie wp\u0142yw\u00f3w w\u0119gier (po 1867 w krajach korony \u015bwi\u0119tego stefana, czyli w\u0119gierskiej cz\u0119\u015bci pa\u0144stwa). w cz\u0119\u015bci austriackiej pozosta\u0142a dalmacja, cieszy\u0142a si\u0119 tam jednak\u017ce autonomi\u0105 (w\u0142asny sejm). austriacy starali si\u0119 wyzyskiwa\u0107 konflikty w\u0119giersko-chorwackie dla umocnienia dynastii habsburskiej (np. chorwaci pomogli w st\u0142umieniu powstania w\u0119gierskiego w 1848\u20131849).\nw xix wieku nasili\u0142y si\u0119 tendencje niepodleg\u0142o\u015bciowe. po i wojnie \u015bwiatowej i rozpadzie austro-w\u0119gier w 1918 roku chorwacja wesz\u0142a w sk\u0142ad kr\u00f3lestwa shs (serb\u00f3w, chorwat\u00f3w i s\u0142owe\u0144c\u00f3w), a w 1929 w sk\u0142ad jugos\u0142awii.\nw czasie ii wojny \u015bwiatowej w roku 1941 faszystowskie ugrupowanie ustaszy na czele z ante paveliciem przej\u0119\u0142o w\u0142adz\u0119, og\u0142osi\u0142o niepodleg\u0142o\u015b\u0107 i powsta\u0142o niepodleg\u0142e pa\u0144stwo chorwackie (ndh). terytorium chorwacji sprzymierzonej w\u00f3wczas z niemcami obejmowa\u0142o chorwacj\u0119 w\u0142a\u015bciw\u0105 (cho\u0107 nie ca\u0142\u0105, cz\u0119\u015b\u0107 terytorium przy\u0142\u0105czono do w\u0142och) oraz tereny dzisiejszej bo\u015bni i hercegowiny.\nw maju 1945 ndh zosta\u0142o zlikwidowane przez armi\u0119 jugos\u0142owia\u0144sk\u0105. od 1945 po zako\u0144czeniu ii wojny \u015bwiatowej chorwacja zosta\u0142a w\u0142\u0105czona do jugos\u0142awii josipa broz-tity (kt\u00f3ry sam by\u0142 z pochodzenia chorwatem).\nw 1991 proklamowano niepodleg\u0142o\u015b\u0107; rozpocz\u0119\u0142a si\u0119 wojna z jugos\u0142awi\u0105 (de facto z serbi\u0105, wspomagan\u0105 przez oddzia\u0142y czarnog\u00f3rskie). w kwietniu 1992 do chorwacji wkroczy\u0142y si\u0142y pokojowe onz. konflikt rozwi\u0105zano po trzech latach (uk\u0142ad w dayton). na podstawie rezolucji rady bezpiecze\u0144stwa onz nr 753 z 18 maja 1992 roku chorwacja zosta\u0142a cz\u0142onkiem onz.\nchorwacja rozpocz\u0119\u0142a zabiegi o cz\u0142onkostwo w nato.\nod pocz\u0105tku lat 90. do \u015bmierci w 1999 krajem w spos\u00f3b autorytarny rz\u0105dzi\u0142 franjo tu\u0111man, przyw\u00f3dca nacjonalistycznej chorwackiej wsp\u00f3lnoty demokratycznej (hdz). w 2000 w wyborach wygra\u0142y si\u0142y umiarkowane i nast\u0105pi\u0142a demokratyzacja kraju: prezydentem zosta\u0142 stjepan mesi\u0107, dawny antykomunistyczny opozycjonista. rz\u0105d utworzy\u0142a koalicja zreformowanych postkomunist\u00f3w z ludowcami, chadekami i parti\u0105 liberaln\u0105, a na jego czele stan\u0105\u0142 ivica ra\u010dan. gabinet zabiega\u0142 o zbli\u017cenie chorwacji do struktur europejskich.\nw 2003 hdz powr\u00f3ci\u0142a do w\u0142adzy. dwa lata p\u00f3\u017aniej chorwacja rozpocz\u0119\u0142a negocjacje w sprawie przyj\u0119cia do unii europejskiej. w 2009 kraj do\u0142\u0105czy\u0142 do nato. w 2011 zako\u0144czy\u0142y si\u0119 negocjacje akcesyjne do ue. traktat akcesyjny podpisano 9 grudnia 2011. 22 stycznia 2012 66,27% chorwat\u00f3w opowiedzia\u0142o si\u0119 za cz\u0142onkostwem w ue. 1 lipca 2013 chorwacja do\u0142\u0105czy\u0142a do ue.\ndo 31 grudnia 2022 roku walut\u0105 chorwacji by\u0142a kuna. 1 stycznia 2023 roku kraj przyst\u0105pi\u0142 do strefy euro i strefy schengen.\n\n\n== geografia ==\n\n\n=== granice i punkty skrajne ===\nca\u0142kowita d\u0142ugo\u015b\u0107 granicy l\u0105dowej: 2237 km.\nd\u0142ugo\u015b\u0107 wybrze\u017ca: 5835 km (\u0142\u0105cznie z wyspami).\nd\u0142ugo\u015b\u0107 granic z s\u0105siaduj\u0105cymi pa\u0144stwami:\nbo\u015bnia i hercegowina \u2013 956 km,\ns\u0142owenia \u2013 600 km,\nw\u0119gry \u2013 348 km,\nserbia \u2013 314 km,\nczarnog\u00f3ra \u2013 19 km.\nnajwy\u017cszy punkt: troglaw 1913 m n.p.m. w pa\u015bmie troglaw.\nnajni\u017cszy punkt: morze adriatyckie 0 m.\n\n\n=== linia brzegowa chorwacji ===\nchorwacja ma bardzo urozmaicone, wyj\u0105tkowe w skali \u015bwiata wybrze\u017ce. ten typ, z licznymi pod\u0142u\u017cnymi wyspami ustawionymi r\u00f3wnolegle do linii brzegowej, zosta\u0142 nazwany dalmaty\u0144skim od nazwy chorwackiego wybrze\u017ca.\n\n\n=== parki narodowe ===\npark narodowy wysp brio\u0144skich (nacionalni park brijuni)\npark narodowy kornati (nacionalni park kornati)\npark narodowy krka (nacionalni park krka)\npark narodowy mljet (nacionalni park mljet)\npark narodowy paklenica (nacionalni park paklenica)\npark narodowy jezior plitwickich (nacionalni park plitvi\u010dka jezera)\npark narodowy risnjak (nacionalni park risnjak)\npark narodowy welebitu p\u00f3\u0142nocnego (nacionalni park sjeverni velebit)\n\n\n== podzia\u0142 administracyjny chorwacji ==\nchorwacja podzielona jest na 20 \u017cupanii (chorw. \u017eupanija) + 1 miasto wydzielone (zagrzeb).\n\n\n== ustr\u00f3j polityczny ==\nchorwacja jest wielopartyjn\u0105 republik\u0105 parlamentarn\u0105 na podstawie konstytucji z 1990 roku (zmodyfikowanej w 1999 i 2001 roku), z siln\u0105 pozycj\u0105 parlamentu. do 2000 roku pozostawa\u0142a krajem autorytarnym.\nmimo \u017ce w\u015br\u00f3d s\u0142owian chorwaci ciesz\u0105 si\u0119 najstarsz\u0105 tradycj\u0105 pa\u0144stwowo\u015bci, to republika chorwacji jest jednym z najm\u0142odszych pa\u0144stw europejskich. jej konstytucja zosta\u0142a uchwalona 22 grudnia 1990 r., a pa\u0144stwo zosta\u0142o uznane za samodzielne przez mi\u0119dzynarodow\u0105 wsp\u00f3lnot\u0119 15 stycznia 1992 r. system prawa zosta\u0142 przystosowany do wsp\u00f3\u0142czesnego ustawodawstwa europejskiego.\nchorwacja sta\u0142a si\u0119 krajem demokracji parlamentarnej, kt\u00f3rego system polityczny opiera si\u0119 na poszanowaniu praw cz\u0142owieka, rz\u0105dach prawa, r\u00f3wnouprawnieniu wsp\u00f3lnot narodowych, nienaruszalno\u015bci w\u0142asno\u015bci osobistej, sprawiedliwo\u015bci spo\u0142ecznej i wielopartyjno\u015bci.\nw chorwacji funkcjonuje 18-zwi\u0105zkowy system partyjny. do najbardziej licz\u0105cych si\u0119 partii politycznych nale\u017c\u0105 chorwacka wsp\u00f3lnota demokratyczna, chorwacka partia socjalliberalna, partia socjaldemokratyczna oraz partia prawa.\nkraj administracyjnie dzieli si\u0119 na 21 \u017cupanii.\ng\u0142ow\u0105 pa\u0144stwa jest prezydent, wybierany w wyborach powszechnych na 5 lat, z prawem powo\u0142ywania rz\u0105du, \u0142\u0105cznie z premierem \u2013 szefem rz\u0105du.\nchorwacki model demokracji parlamentarnej opiera si\u0119 na podziale w\u0142adzy.\nw\u0142adza ustawodawcza nale\u017cy do jednoizbowego parlamentu \u2013 zgromadzenia chorwackiego (saboru) \u2013 z\u0142o\u017conego z r\u00f3\u017cnej liczby cz\u0142onk\u00f3w (w zale\u017cno\u015bci od ilo\u015bci g\u0142osuj\u0105cych), wahaj\u0105cej si\u0119 jednak od 100 do 160 deputowanych. sabor dzia\u0142a na zasadzie sesyjno\u015bci. pierwsza sesja trwa od 15 stycznia do 30 lipca, druga od 15 wrze\u015bnia do 15 grudnia.\nka\u017cda sesja rozpoczyna si\u0119 od od\u015bpiewania hymnu chorwacji \u201enasza pi\u0119kna ojczyzno\u201d (lijepa na\u0161a domovino). osiem dni przed rozpocz\u0119ciem obrad nowej sesji ka\u017cdy z przedstawicieli saboru otrzymuje od przewodnicz\u0105cego zarys harmonogramu posiedze\u0144, kt\u00f3ry obejmuje wnioski parlamentarzyst\u00f3w i rz\u0105du oraz projekty akt\u00f3w normatywnych, b\u0119d\u0105cych przedmiotem debat i g\u0142osowa\u0144 na posiedzeniach plenarnych. deputowani maj\u0105 mo\u017cliwo\u015b\u0107 sk\u0142adania wniosk\u00f3w o uzupe\u0142nienie porz\u0105dku obrad, zg\u0142aszaj\u0105c projekty ustaw do czasu rozpocz\u0119cia sesji. przewodnicz\u0105cy saboru ma obowi\u0105zek przed\u0142o\u017cy\u0107 te propozycje na forum izby w terminie do 30 dni (wnioski o materii ustawowej) lub do 15 dni (wnioski w innych sprawach).\npierwsze posiedzenie nowo wybranego parlamentu odbywa si\u0119 nie p\u00f3\u017aniej ni\u017c dwudziestego dnia od chwili og\u0142oszenia oficjalnych wynik\u00f3w wybor\u00f3w. cz\u0142onkowie saboru wybieraj\u0105 w\u00f3wczas nast\u0119puj\u0105ce organy parlamentu: prezydium saboru, w sk\u0142ad kt\u00f3rego wchodz\u0105 przewodnicz\u0105cy i zast\u0119pcy przewodnicz\u0105cego, sekretarza, komitety oraz komisje.\nka\u017cdy cz\u0142onek saboru posiada immunitet formalny i immunitet materialny. immunitet formalny chroni deputowanego przed zatrzymaniem przez organy \u015bcigania (wyj\u0105tkiem jest tutaj uj\u0119cie deputowanego na gor\u0105cym uczynku za czyny zagro\u017cone kar\u0105 pozbawienia wolno\u015bci powy\u017cej pi\u0119ciu lat) oraz przed wszcz\u0119ciem post\u0119powania karnego za pope\u0142nione przest\u0119pstwa. immunitet obejmuje tak\u017ce prawo odmowy zezna\u0144 w charakterze \u015bwiadka we wszystkich rodzajach spraw s\u0105dowych. immunitet materialny chroni deputowanego tak\u017ce po zako\u0144czeniu sprawowania mandatu przedstawicielskiego. obejmuje spos\u00f3b g\u0142osowania i tre\u015b\u0107 wypowiedzi reprezentant\u00f3w w trakcie posiedze\u0144 plenarnych parlamentu oraz jego organ\u00f3w wewn\u0119trznych.\nw my\u015bl regulaminu chorwackiego saboru deputowani maj\u0105 prawo tworzy\u0107 kluby parlamentarne na podstawie przynale\u017cno\u015bci politycznej lub etnicznej. klub parlamentarny mo\u017ce zosta\u0107 utworzony przez: parti\u0119 polityczn\u0105 posiadaj\u0105c\u0105 co najmniej trzech deputowanych w parlamencie; co najmniej trzech przedstawicieli niezrzeszonych; deputowanych wybranych jako przedstawicieli mniejszo\u015bci narodowych; dwie lub wi\u0119cej partii politycznych, kt\u00f3re maj\u0105 co najmniej trzech deputowanych w parlamencie.\nw\u0142adz\u0119 wykonawcz\u0105 sprawuje rz\u0105d na czele kt\u00f3rego stoi premier.\n\n\n== si\u0142y zbrojne ==\nchorwacja dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych chorwacji sk\u0142ada\u0142o si\u0119 w 2014 roku z: 92 czo\u0142g\u00f3w, 763 opancerzonych pojazd\u00f3w bojowych, 27 dzia\u0142 samobie\u017cnych, 50 wieloprowadnicowych wyrzutni rakietowych oraz 60 zestaw\u00f3w artylerii holowanej. marynarka wojenna chorwacji dysponowa\u0142a w 2014 roku 9 okr\u0119tami obrony przybrze\u017ca oraz jednym okr\u0119tem obrony przeciwminowej.\nwojska chorwackie w 2014 roku liczy\u0142y 21,3 tys. \u017co\u0142nierzy zawodowych oraz 102,7 tys. rezerwist\u00f3w. wed\u0142ug rankingu global firepower (2014) chorwackie si\u0142y zbrojne stanowi\u0105 46. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 958 mln dolar\u00f3w (usd).\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== demografia ==\nchorwacj\u0119 zamieszkuje prawie 4,5 mln mieszka\u0144c\u00f3w (4 493 312 w 2007). istnieje tendencja spadkowa spowodowana g\u0142\u00f3wnie emigracj\u0105 zarobkow\u0105 do kraj\u00f3w zachodnich, ujemnym przyrostem naturalnym oraz emigracj\u0105 serb\u00f3w do rodzinnego kraju \u2013 serbii. znaczna wi\u0119kszo\u015b\u0107 mieszka w miastach (64%); na wsi mieszka 36%.\n\n\n=== struktura etniczna ===\ng\u0142\u00f3wne skupiska mniejszo\u015bci narodowych znajduj\u0105 si\u0119 w nast\u0119puj\u0105cych regionach:\n\nalba\u0144czycy \u2013 zagrzeb, istria;\nbo\u015bniacy \u2013 zagrzeb, istria, primorje;\nczesi \u2013 zachodnia slawonia (miasta daruvar i grubi\u0161no polje oraz gmina kon\u010danica), moslavina (miasta pakrac, lipik);\nniemcy i austriacy \u2013 osijek, zagrzeb\npolacy \u2013 zagrzeb, rijeka\nrusini \u2013 wschodnia slawonia;\nserbowie \u2013 slawonia (zw\u0142aszcza wschodnia), kordun, banovina, zagrzeb, rijeka;\ns\u0142owacy \u2013 wschodnia i \u015brodkowa slawonia (miasta ilok i na\u0161ice);\ns\u0142owe\u0144cy \u2013 zagrzeb, primorje, istria;\nukrai\u0144cy \u2013 zagrzeb, \u017cupania sisacko-moslawi\u0144ska, \u017cupania brodzko-posawska, \u017cupania vukowarsko-srijemska;\nw\u0119grzy \u2013 baranja;\nw\u0142osi \u2013 zachodnia i po\u0142udniowa istria, rijeka, cres, lo\u0161inj, moslavina.\n\n\n=== j\u0119zyk ===\nw tym samym spisie przy pytaniu o j\u0119zyk ojczysty uzyskano nast\u0119puj\u0105ce rezultaty:\n\nchorwacki \u2013 95,60%,\nserbski \u2013 1,23%,\nw\u0142oski \u2013 0,43%,\nalba\u0144ski \u2013 0,40%,\nbo\u015bniacki \u2013 0,39%\nromski \u2013 0,34%\nw\u0119gierski \u2013 0,24%,\ns\u0142owe\u0144ski \u2013 0,22%,\nserbsko-chorwacki \u2013 0,18%\nczeski \u2013 0,15%\ninny \u2013 0,60%,\nbrak danych \u2013 0,22%.j\u0119zykiem urz\u0119dowym pa\u0144stwa jest j\u0119zyk chorwacki, jednak w gminach (op\u0107ina) zamieszkanych co najmniej w 1/3 przez mniejszo\u015bci, j\u0119zykami urz\u0119dowymi s\u0105 r\u00f3wnie\u017c j\u0119zyki tych mniejszo\u015bci. obecnie status taki maj\u0105 j\u0119zyk serbski w 21 gminach, j\u0119zyk w\u0119gierski w dw\u00f3ch gminach, j\u0119zyk w\u0142oski w dw\u00f3ch gminach, j\u0119zyk czeski w jednej gminie i j\u0119zyk s\u0142owacki w jednej gminie:\n\n\n=== religia ===\nnatomiast, je\u015bli chodzi o wyznania, wyniki spisu by\u0142y nast\u0119puj\u0105ce:\n\nkatolicy \u2013 87,2%,prawos\u0142awni \u2013 5,59%,\nmuzu\u0142manie \u2013 3%,\nprotestanci \u2013 1,13%, g\u0142. luteranie, zielono\u015bwi\u0105tkowcy i kalwini\n\u015bwiadkowie jehowy \u2013 0,12%,\u017cydzi \u2013 0,05%,\npozostali \u2013 g\u0142\u00f3wnie atei\u015bci\n\n\n=== najwi\u0119ksze miasta ===\n\n\n== gospodarka ==\ngospodarka chorwacji bazuje przede wszystkim na us\u0142ugach oraz w mniejszym stopniu na przemy\u015ble lekkim. w okresie letnim r\u00f3wnie\u017c turystyka staje si\u0119 znacz\u0105cym \u017ar\u00f3d\u0142em przychod\u00f3w pa\u0144stwa. szacowany doch\u00f3d pkb na jednego mieszka\u0144ca z zachowaniem parytetu si\u0142y nabywczej w 2006 roku wyni\u00f3s\u0142 13 400 $, co stanowi\u0142o ok. 50% \u015bredniego dochodu w unii europejskiej, w tym samym roku.\nchorwacja jest krajem post-socjalistycznym, przed rozpadem jugos\u0142awii by\u0142a drug\u0105, po s\u0142owenii, republik\u0105 pod wzgl\u0119dem rozwoju gospodarczego i poziomu \u017cycia mieszka\u0144c\u00f3w. w p\u00f3\u017anych latach 80. rozpocz\u0105\u0142 si\u0119 proces ekonomicznej transformacji i przestawienia gospodarki centralnie planowanej na wolnorynkow\u0105. na pocz\u0105tku procesu transformacji pozycja gospodarki chorwackiej, ze wzgl\u0119du na jej wysoki poziom w stosunku do innych pa\u0144stw post-komunistycznych, by\u0142a uprzywilejowana. gospodarka kraju powa\u017cnie ucierpia\u0142a na skutek likwidacji przemys\u0142u ci\u0119\u017ckiego i znacznych zniszcze\u0144 wojennych, powa\u017cnym problemem by\u0142a r\u00f3wnie\u017c utrata wolnego dost\u0119pu do rynk\u00f3w pa\u0144stw by\u0142ej jugos\u0142awii.\n\n\n=== rolnictwo ===\nrolnictwo chorwackie jest stosunkowo dobrze rozwini\u0119te, znajduje w nim zatrudnienie 2,7% ludno\u015bci zawodowo czynnej, wytwarzaj\u0105c a\u017c 8,2% krajowego pkb. prawie 57% terytorium chorwacji zajmuj\u0105 grunty orne, \u0142\u0105ki i pastwiska. daje to przeci\u0119tny wska\u017anik 0,67 ha u\u017cytk\u00f3w rolnych na 1 mieszka\u0144ca. najlepsze warunki dla rozwoju rolnictwa posiada s\u0142awonia oraz chorwacja w\u0142a\u015bciwa. produkuje si\u0119 tam g\u0142\u00f3wnie pszenic\u0119, kukurydz\u0119, buraki cukrowe, s\u0142onecznik, len, konopie, tyto\u0144, a tak\u017ce drzewa owocowe (\u015bliwa). prawie w ca\u0142ej chorwacji popularna jest uprawa winoro\u015bli, przy czym najwy\u017cej cenione s\u0105 wina dalmackie. w dalmacji i istrii rozwija si\u0119 r\u00f3wnie\u017c uprawa oliwek, figowc\u00f3w i drzew cytrusowych. na obszarach nizinnych hoduje si\u0119 byd\u0142o, trzod\u0119 chlewn\u0105 i dr\u00f3b, w g\u00f3rach dynarskich tak\u017ce owce, kozy, os\u0142y i mu\u0142y. na wybrze\u017cu rozwija si\u0119 rybo\u0142\u00f3wstwo i przetw\u00f3rstwo rybne (g\u0142\u00f3wnie sardynki i tu\u0144czyki), u wybrze\u017cy p\u00f3\u0142wyspu istria prowadzi si\u0119 hodowl\u0119 ostryg. powa\u017cne znaczenie gospodarcze ma eksploatacja las\u00f3w, kt\u00f3re zajmuj\u0105 ponad 1/3 powierzchni kraju.\n\n\n=== przemys\u0142 ===\ng\u0142\u00f3wn\u0105 rol\u0119 w gospodarce chorwacji odgrywa przemys\u0142 przetw\u00f3rczy o zr\u00f3\u017cnicowanej strukturze ga\u0142\u0119ziowej, do najwa\u017cniejszych ga\u0142\u0119zi nale\u017c\u0105: hutnictwo \u017celaza (huta w sisaku) i aluminium (huty w lozovacu i razine), przemys\u0142 stoczniowy (skupiony w du\u017cych portach morskich jak rijeka, split i pula), oraz chemiczny i petrochemiczny (w\u0142\u00f3kna sztuczne, farmaceutyki, nawozy sztuczne, \u015brodki czysto\u015bci i kosmetyki), skupiony w miastach sisak, osijek i split. du\u017ce znaczenie ma tak\u017ce przemys\u0142 maszynowy (m.in. fabryki obrabiarek w zagrzebiu, maszyn rolniczych w osijeku i urz\u0105dze\u0144 energetycznych w karlovacu), elektrotechniczny, cementowy (split, p\u0142w. istria). przemys\u0142 w\u0142\u00f3kienniczy (tekstylny i odzie\u017cowy), sk\u00f3rzany i obuwniczy, ulokowany w centralnej cz\u0119\u015bci kraju, w karlovacu, zagrzebiu i osijeku, a tak\u017ce w porcie zadar. przemys\u0142 spo\u017cywczy, g\u0142\u00f3wnie winiarski, mi\u0119sny oraz przetw\u00f3rstwa owocowo-warzywnego. w zagrzebiu ponadto skupia si\u0119 przemys\u0142 poligraficzny, elektroniczny i farmaceutyczny. niezwykle istotne dla gospodarki chorwackiej jest wybrze\u017ce dalmacji. rijeka odgrywa znacz\u0105c\u0105 rol\u0119 jako port tranzytowy dla towar\u00f3w z austrii i w\u0119gier, zyska\u0142a r\u00f3wnie\u017c powa\u017cne znaczenie w \u015bwiecie jako stocznia. split, du\u017cy port morski, a tak\u017ce centrum produkcji tworzyw sztucznych.\nprodukcja energii elektrycznej jest w znacznym stopniu oparta na wyzyskiwaniu hydroenergetycznych zasob\u00f3w rzek g\u00f3rskich (m.in. kaskadowe hydroelektrownie na rzekach cetina i krka). w latach 70. wybudowano we wsp\u00f3\u0142pracy ze s\u0142oweni\u0105 elektrowni\u0119 atomow\u0105 w kr\u0161ku, znajduj\u0105c\u0105 si\u0119 na terytorium s\u0142owenii, oko\u0142o 20 km od granicy.\nkraj posiada niewielkie w\u0142asne zasoby surowcowe, stosunkowo du\u017ce pok\u0142ady boksyt\u00f3w (du\u017ce pok\u0142ady boksyt\u00f3w wyst\u0119puj\u0105ce na p\u00f3\u0142wyspie istria i w dalmacji da\u0142y podstaw\u0119 rozwoju hutnictwa aluminium z centrum w szybeniku), mniejsze miedzi, w\u0119gla brunatnego oraz z\u0142o\u017ca ropy naftowej i gazu ziemnego, nadto nieznaczne z\u0142o\u017ca manganu, cynku i o\u0142owiu, azbestu oraz w\u0119gla kamiennego. z\u0142o\u017ca ropy naftowej i gazu ziemnego odkryte w 1960 roku w pe\u0142ni zaspokajaj\u0105 wewn\u0119trzne potrzeby kraju, czyni\u0105c chorwacj\u0119 samowystarczaln\u0105 pod wzgl\u0119dem energetycznym.\n\n\n=== turystyka ===\ndo 1990 roku, kiedy to rozpad\u0142a si\u0119 jugos\u0142awia, ten dzia\u0142 gospodarki przynosi\u0142 najwi\u0119ksz\u0105 cz\u0119\u015b\u0107 dewizowych dochod\u00f3w pa\u0144stwa. turystyka skupia\u0142a si\u0119 g\u0142\u00f3wnie na wybrze\u017cu dalmaty\u0144skim i w istrii, znajdowa\u0142y si\u0119 tam liczne uzdrowiska i k\u0105pieliska morskie. wewn\u0105trz kraju ruch turystyczny by\u0142 relatywnie niewielki. konflikty zbrojne zwi\u0105zane z rozpadem jugos\u0142awii znacznie ograniczy\u0142y ruch turystyczny. wojna domowa zdewastowa\u0142a du\u017c\u0105 cz\u0119\u015b\u0107 infrastruktury turystycznej, tak\u017ce zabytkowe miasta jak pula, split czy dubrownik, pe\u0142ne atrakcji turystycznych, uleg\u0142y powa\u017cnym zniszczeniom. od 1997 roku przemys\u0142 turystyczny jest powoli odbudowywany, a sama chorwacja staje si\u0119 coraz bardziej popularnym celem przyjazd\u00f3w w\u015br\u00f3d turyst\u00f3w odwiedzaj\u0105cych zabytkowe miejscowo\u015bci.\ng\u0142\u00f3wnym celem przyjazdu turyst\u00f3w do chorwacji jest wybrze\u017ce adriatyku i tutejsze nadmorskie kurorty. wysoki sezon trwa tu od po\u0142owy czerwca do po\u0142owy wrze\u015bnia, chocia\u017c pierwsi tury\u015bci przyje\u017cd\u017caj\u0105 ju\u017c z pocz\u0105tkiem maja. miasta po\u0142o\u017cone w g\u0142\u0119bi l\u0105du \u2013 mimo i\u017c cz\u0119sto tak\u017ce s\u0105 urokliwe \u2013 ciesz\u0105 si\u0119 niewielkim zainteresowaniem ze strony turyst\u00f3w. w nadmorskich miejscowo\u015bciach dominuj\u0105 pla\u017ce \u017cwirowe lub kamieniste. popularne s\u0105 tak\u017ce tzw. betonowe pla\u017ce, gdzie do morza schodzi si\u0119 po drabinkach. w ca\u0142ej chorwacji znajduje si\u0119 zaledwie kilkana\u015bcie pla\u017c piaszczystych. kamieniste wybrze\u017ce sprzyja czysto\u015bci wody. adriatyk ma tutaj wyj\u0105tkowo przejrzysty, turkusowy kolor. pla\u017ce w miastach i wakacyjnych kurortach s\u0105 zazwyczaj dobrze zagospodarowane i utrzymane w czysto\u015bci. popularno\u015bci\u0105 ciesz\u0105 si\u0119 tak\u017ce urokliwe, nadmorskie zatoczki znajduj\u0105ce si\u0119 poza popularnymi kurortami.\nod lat sze\u015b\u0107dziesi\u0105tych xx wieku chorwacja jest popularnym celem wakacyjnych wyjazd\u00f3w w\u015br\u00f3d naturyst\u00f3w. p\u00f3\u0142 wieku temu przyje\u017cd\u017ca\u0142o tu oko\u0142o 100 000 naturyst\u00f3w rocznie. w 2014 r. liczba ta si\u0119gn\u0119\u0142a 300 000. chorwacja \u2013 wraz z hiszpani\u0105 \u2013 szczyci si\u0119 faktem, \u017ce posiada najwi\u0119cej w \u015bwiecie pla\u017c i kemping\u00f3w naturystycznych. tego typu obiekty zlokalizowane s\u0105 g\u0142\u00f3wnie w regionie istria, chocia\u017c w du\u017cej cz\u0119\u015bci nadmorskich kurort\u00f3w wydzielono oficjalne pla\u017ce naturystyczne.\nobecnie turystyka jest zn\u00f3w wa\u017cnym i dochodowym dzia\u0142em gospodarki. obywatele unii europejskiej mog\u0105 przekroczy\u0107 granic\u0119 i przebywa\u0107 na terenie kraju do 90 dni bez posiadania paszportu, legitymuj\u0105c si\u0119 jedynie dowodem osobistym. w 2016 roku kraj ten odwiedzi\u0142o 13,809 mln turyst\u00f3w (8,9% wi\u0119cej ni\u017c w roku poprzednim), generuj\u0105c dla niego przychody na poziomie 9,634 mld dolar\u00f3w.\n\n\n== kultura ==\nw chorwacji sw\u00f3j wp\u0142yw zaznaczaj\u0105 kultury zachodnioeuropejska, \u015br\u00f3dziemnomorska oraz s\u0142owia\u0144ska. niew\u0105tpliwe pi\u0119tno na zwyczajach panuj\u0105cych w tym kraju odcisn\u0119\u0142y lata podporz\u0105dkowania europejskim mocarstwom. p\u00f3\u0142nocna cz\u0119\u015b\u0107 chorwacji jest bardzo zbli\u017cona pod wzgl\u0119dem kulturowym do polski oraz innych kraj\u00f3w europy \u015brodkowej. w cz\u0119\u015bci nadmorskiej swe wyra\u017ane wp\u0142ywy wywiera kultura \u015br\u00f3dziemnomorska. tradycyjnie wi\u0119c po po\u0142udniu przychodzi czas na sjest\u0119, a \u017cycie zaczyna si\u0119 wieczorem.\n\n\n=== j\u0119zyk ===\nosobne artyku\u0142y: j\u0119zyk chorwacki, j\u0119zyk serbsko-chorwacki\n\n\n=== film ===\nosobny artyku\u0142: kinematografia chorwacka\n\n\n=== architektura ===\nw chorwacji mo\u017cna znale\u017a\u0107 obiekty zwi\u0105zane z antyczn\u0105 cywilizacj\u0105 rzymsk\u0105 takie jak: pa\u0142ac dioklecjana, ruiny rzymskie w zadarze, ruiny staro\u017cytnego miasta salony czy te\u017c miasto pula, w kt\u00f3rym znajdziemy: forum, \u015bwi\u0105tynie augusta i romy oraz amfiteatr. p\u00f3\u017aniej pojawi\u0142a si\u0119 tak\u017ce architektura zwi\u0105zana z bizancjum, czego przyk\u0142adem jest bazylika \u015bwi\u0119tego eufrazjana w porecu.\nkolejnym okresem w chorwacji s\u0105 wieki ciemne, gdy dominowa\u0142a architektura przedroma\u0144ska. zachowanymi do naszych czas\u00f3w przyk\u0142adami s\u0105: ko\u015bci\u00f3\u0142 \u015bw. krzy\u017ca w ninie, ko\u015bci\u00f3\u0142 \u015bwi\u0119tego donata w zadarze, ko\u015bci\u00f3\u0142 \u015bwi\u0119tej tr\u00f3jcy w splicie, ko\u015bci\u00f3\u0142 \u015bwi\u0119tego dunata na wyspie krk, oraz ko\u015bci\u00f3\u0142 chrystusa zbawiciela w cetinie.\n\nw xii wieku chorwacja wpad\u0142a w zale\u017cno\u015b\u0107 od w\u0119gier oraz wenecji. pocz\u0105tek tego okresu to czasy architektury roma\u0144skiej, reprezentowanej przez: katedr\u0119 \u015bwi\u0119tej anastazji w zadarze, katedr\u0119 w splicie, katedr\u0119 wniebowzi\u0119cia naj\u015bwi\u0119tszej maryi panny w rab. nast\u0119pnie zacz\u0105\u0142 pojawia\u0107 si\u0119 gotyk, pocz\u0105tkowo powstawa\u0142y budowle roma\u0144sko-gotyckie, takie jak: katedra \u015bwi\u0119tego wawrzy\u0144ca w trogirze oraz ko\u015bci\u00f3\u0142 franciszkan\u00f3w w puli. w dalmacji pojawi\u0142 si\u0119 specyficzny rodzaj sztuki gotyckiej: gotyk wenecki, jest on reprezentowany przez pa\u0142ac rektora i pa\u0142ac sponza w dubrowniku czy te\u017c pa\u0142ac \u0107ipiko w trogirze. wp\u0142ywy kultury w\u0119gierskiej mo\u017cna znale\u017a\u0107 w zagrzebiu w katedrze wniebowzi\u0119cia naj\u015bwi\u0119tszej marii panny oraz ko\u015bciele \u015bwi\u0119tego marka.\nkolejnym stylem architektonicznym jaki pojawi\u0142 si\u0119 w chorwacji jest renesans. stworzono wtedy katedr\u0119 w szybeniku czy te\u017c kaplic\u0119 \u015bw. jana trogirskiego.\n\n\n=== obiekty unesco ===\nw chorwacji znajduj\u0105 si\u0119 nast\u0119puj\u0105ce obiekty wpisane na list\u0119 \u015bwiatowego dziedzictwa unesco:\n\nzesp\u00f3\u0142 bazylikalny eufrazjana na starym mie\u015bcie w pore\u010du,\npa\u0142ac dioklecjana w splicie,\nstare miasto w trogirze, wraz z katedr\u0105 trogirsk\u0105,\nkatedra \u015bw. jakuba w szybeniku,\nstare miasto w dubrowniku,\nkrajobraz kulturowy wyspy hvar (r\u00f3wnina starego gradu),\npark narodowy jeziora plitvickie (np plitvi\u010dka jezera).\nweneckie dzie\u0142a obronne z okresu xvi i xvii wieku: forteca \u015bw. miko\u0142aja w szybeniku, system obronny wraz z bram\u0105 l\u0105dow\u0105 w zadarze,\n\n\n=== wydarzenia kulturalne ===\nwydarzenia kulturalne w chorwacji:\n\nletni festiwal w dubrowniku (dubrova\u010dke ljetne igre)\nsplickie lato (splitsko ljeto)\nletni festiwal w zagrzebiu (zagreba\u010dki ljetni festival)\nmi\u0119dzynarodowy festiwal dzieci\u0119cy w szybeniku (me\u0111unarodni dje\u010dji festival)\nwieczory muzyczne w ko\u015bciele \u015bw. donata w zadarze (muzi\u010dki ve\u010deri u sv. donata)\nfestiwal filmowy w puli (filmski festival pula)\nmuzyczne i kulturalne lato na istrii\nlato na wyspie krk\nvinkova\u010dka jesen\nwieczory barokowe w vara\u017edinie (barokni ve\u010deri)\nkarnawa\u0142 w rijece\nlost theory festival (festiwal muzyki psychedelic trance)\n\n\n=== \u015bwi\u0119ta ===\nponi\u017csza tabela przedstawia list\u0119 oficjalnych \u015bwi\u0105t oraz dni wolnych od pracy w chorwacji przyj\u0119tych przez zgromadzenie chorwackie 18 listopada 2002 roku.\n\n\n== krainy historyczne w chorwacji ==\np\u00f3\u0142nocne:\nme\u0111imurje\nhrvatsko zagorje\nprigorje\n\u015brodkowe:\nkordun\nbanovina\n\u017eumbera\u010dko gorje\nzachodnie:\nistria\nkvarner\nkvarneri\u0107\ngorski kotar\npo\u0142udniowe:\nlika\ndalmacja\nwschodnie:\nmoslavina\nslawonia\nbaranja\nsrijem\n\n\n== sport ==\nliczba os\u00f3b czynnie uprawiaj\u0105cych sport w chorwacji przekracza 400 tysi\u0119cy. niespe\u0142na 323 tysi\u0105ce z nich (prawie 269 tysi\u0119cy m\u0119\u017cczyzn i ponad 54 tysi\u0105ce kobiet) jest cz\u0142onkami chorwackich zwi\u0105zk\u00f3w sportowych, a prawie 24 tysi\u0105ce bierze udzia\u0142 w oficjalnych mi\u0119dzynarodowych zawodach sportowych. najpopularniejsz\u0105 dyscyplin\u0105 sportu jest pi\u0142ka no\u017cna \u2013 w chorwackim zwi\u0105zku pi\u0142ki no\u017cnej zarejestrowanych jest ponad 118 tysi\u0119cy zawodnik\u00f3w, co czyni go najwi\u0119kszym spo\u015br\u00f3d wszystkich zwi\u0105zk\u00f3w sportowych w chorwacji. do popularnych dyscyplin sportowych w tym kraju nale\u017c\u0105 tak\u017ce pi\u0142ka r\u0119czna, koszyk\u00f3wka, tenis, narciarstwo alpejskie oraz lekkoatletyka, a tak\u017ce pi\u0142ka wodna i kr\u0119gle.\nnajstarsze zachowane informacje o zawodach sportowych na terenie dzisiejszej chorwacji pochodz\u0105 z xvi wieku. dotycz\u0105 one regat tradycyjnych chorwackich \u0142odzi o nazwie falku\u0161a, kt\u00f3re w 1593 roku w liczbie 73 \u015bciga\u0142y si\u0119 na trasie z komi\u017ey do palagru\u017ey, b\u0119d\u0105c tym samym najstarszymi wy\u015bcigami drewnianych \u0142odzi na \u015bwiecie. sport na terenie dzisiejszej chorwacji zacz\u0105\u0142 si\u0119 rozwija\u0107 od pocz\u0105tku xx wieku. mimo tego, i\u017c chorwacja nie by\u0142a w\u00f3wczas niepodleg\u0142ym pa\u0144stwem, w 1909 roku powsta\u0142a chorwacka unia sportowa. 2 lata wcze\u015bniej sw\u00f3j pierwszy mecz rozegra\u0142a reprezentacja chorwacji w pi\u0142ce no\u017cnej. w kolejnych latach chorwaci zacz\u0119li odnosi\u0107 pierwsze sukcesy mi\u0119dzynarodowe, reprezentuj\u0105c jednak barwy innych kraj\u00f3w. chorwaci do czasu uzyskania niepodleg\u0142o\u015bci brali tak\u017ce udzia\u0142 w igrzyskach olimpijskich. startowali w nich jednak jako reprezentanci kr\u00f3lestwa serb\u00f3w, chorwat\u00f3w i s\u0142owe\u0144c\u00f3w, a p\u00f3\u017aniej jugos\u0142awii, a zgodnie z przepisami mi\u0119dzynarodowego komitetu olimpijskiego spadkobierc\u0105 ich rezultat\u00f3w jest serbia. w sumie do momentu uzyskania niepodleg\u0142o\u015bci chorwaccy sportowcy zdobyli 45 medali olimpijskich, w tym 15 z\u0142otych.\nnieco ponad miesi\u0105c po og\u0142oszeniu przez chorwacj\u0119 niepodleg\u0142o\u015bci, 10 wrze\u015bnia 1991 roku, powsta\u0142 chorwacki komitet olimpijski oraz 29 chorwackich zwi\u0105zk\u00f3w sportowych. 2 dni po uznaniu tego kraju przez wsp\u00f3lnot\u0119 europejsk\u0105 za w pe\u0142ni niepodleg\u0142e i suwerenne pa\u0144stwo, 17 stycznia 1992 roku, chorwacki komitet olimpijski zosta\u0142 oficjalnie cz\u0142onkiem mi\u0119dzynarodowego komitetu olimpijskiego, kt\u00f3ry zaprosi\u0142 chorwat\u00f3w do udzia\u0142u w zimowych igrzyskach olimpijskich w 1992 roku, odbywaj\u0105cych si\u0119 w albertville i letnich igrzyskach olimpijskich w 1992 roku, odbywaj\u0105cych si\u0119 w barcelonie. pierwsze olimpijskie medale chorwacja zdoby\u0142a podczas tych drugich zawod\u00f3w. od 1992 roku kraj ten bierze udzia\u0142 w ka\u017cdych kolejnych igrzyskach olimpijskich. dotychczas (sierpie\u0144 2012 roku) zdoby\u0142 21 medali letnich igrzysk (5 z\u0142otych) oraz 10 medali igrzysk zimowych (4 z\u0142ote).\nw 2018 roku na mistrzostwach \u015bwiata w rosji reprezentacja chorwacji w pi\u0142ce no\u017cnej m\u0119\u017cczyzn zdoby\u0142a wicemistrzostwo, a najlepszym zawodnikiem turnieju wybrany zosta\u0142 chorwacki pi\u0142karz luka modri\u0107.\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\ngovernment of the republic of croatia. vlada.hr. [dost\u0119p 2012-08-21]. (ang.).\nchorwacja: kraj i ludzie. croatia.eu. [dost\u0119p 2013-07-18]. (ang.).\npo\u010detna stranica hrvatske. hr. [dost\u0119p 2012-08-21]. (chorw.)."