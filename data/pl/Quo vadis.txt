"quo vadis: powie\u015b\u0107 z czas\u00f3w nerona \u2013 powie\u015b\u0107 historyczna henryka sienkiewicza.\npublikowana najpierw w odcinkach w warszawskiej \u201egazecie polskiej\u201d (lata 1895\u20131896) i \u2013 z minimalnym op\u00f3\u017anieniem w stosunku do \u201egazety\u201d \u2013 tak\u017ce w krakowskim dzienniku \u201eczas\u201d i \u201edzienniku pozna\u0144skim\u201d. wkr\u00f3tce powie\u015b\u0107 zosta\u0142a wydana w formie druku zwartego, jej premiera odby\u0142a si\u0119 w krakowie, w 1896 roku. powie\u015b\u0107 odnios\u0142a \u015bwiatowy sukces i zosta\u0142a przet\u0142umaczona na ponad pi\u0119\u0107dziesi\u0105t j\u0119zyk\u00f3w. pe\u0142ny tekst powie\u015bci quo vadis znajduje si\u0119 w r\u0119kopisie biblioteki narodowej, a we wroc\u0142awskim ossolineum znajduje si\u0119 39 lu\u017anych kart pierwszego szkicu powie\u015bci. r\u0119kopis bn zosta\u0142 zakupiony od spadkobierc\u00f3w leopolda kronenberga. karty znajduj\u0105ce si\u0119 w zbiorach ossolineum pochodz\u0105 ze zbior\u00f3w rodziny pisarza z obl\u0119gorka.\nhenryk sienkiewicz dosta\u0142 literack\u0105 nagrod\u0119 nobla za ca\u0142okszta\u0142t tw\u00f3rczo\u015bci. quo vadis jest jednym z najbardziej znanych dzie\u0142 autora, dlatego cz\u0119stym b\u0142\u0119dem jest uznawanie, \u017ce nagroda nobla zosta\u0142a przyznana w\u0142a\u015bnie za to dzie\u0142o. w istocie w 1905 roku sienkiewicz otrzyma\u0142 j\u0105 za wybitne osi\u0105gni\u0119cia pisarskie w literaturze epickiej.\ntytu\u0142 ksi\u0105\u017cki to \u0142aci\u0144ski zwrot, oznaczaj\u0105cy: dok\u0105d idziesz?. odwo\u0142uje si\u0119 on do s\u0142\u00f3w quo vadis, domine? (dok\u0105d idziesz, panie?), wypowiedzianych wed\u0142ug legendy, przywo\u0142anych r\u00f3wnie\u017c w powie\u015bci, przez aposto\u0142a piotra do chrystusa.\nilustracje do powie\u015bci wykonali m.in. znani malarze piotr stachiewicz i jan styka.\nw 1894 roku powsta\u0142y pierwsze rozdzia\u0142y quo vadis, kt\u00f3re ukaza\u0142y si\u0119 drukiem od marca 1895 roku w warszawskiej \u201egazecie polskiej\u201d, krakowskim \u201eczasie\u201d oraz \u201edzienniku pozna\u0144skim\u201d (do lutego 1896 roku). wydanie ksi\u0105\u017ckowe pojawi\u0142o si\u0119 nied\u0142ugo p\u00f3\u017aniej i zrobi\u0142o zawrotn\u0105 karier\u0119 w ca\u0142ej europie. ksi\u0105\u017cka do dzi\u015b cieszy si\u0119 wyj\u0105tkow\u0105 popularno\u015bci\u0105, zosta\u0142a przet\u0142umaczona na 57 j\u0119zyk\u00f3w, w tym na arabski, japo\u0144ski, a tak\u017ce esperanto i opublikowana w ponad 70 krajach[6]. quo vadis wielokrotnie adaptowano i wystawiano na deskach teatr\u00f3w, ukaza\u0142a si\u0119 opera oparta na motywach powie\u015bci. w 1913 roku dzie\u0142o zosta\u0142o po raz pierwszy sfilmowane, a p\u00f3\u017aniej by\u0142o ekranizowane jeszcze kilkakrotnie.\nw 2016 sienkiewiczowsk\u0105 powie\u015b\u0107 odczytywano publicznie podczas akcji spo\u0142ecznej propaguj\u0105cej znajomo\u015b\u0107 literatury narodowej \u2013 narodowe czytanie quo vadis. z tej okazji 3 wrze\u015bnia r\u0119kopis powie\u015bci opu\u015bci\u0142 na jeden dzie\u0144 skarbiec biblioteki narodowej i mo\u017cna go by\u0142o ogl\u0105da\u0107 w warszawskim pa\u0142acu rzeczypospolitej.\n\n\n== miejsce i czas akcji ==\nakcja rozgrywa si\u0119 g\u0142\u00f3wnie w rzymie, podczas ko\u0144cowych 6 lat panowania nerona (63\u201368 r.), akcja epilogu \u2013 ok. 68 r. wydarzenia pozwalaj\u0105ce okre\u015bli\u0107 czas akcji to: przybycie winicjusza do rzymu po zawarciu pokoju z partami (63 r.), po\u017car rzymu (64 r.), \u015bmier\u0107 petroniusza (66 r.), \u015bmier\u0107 nerona (68 r.). rzym by\u0142 w\u00f3wczas miastem wielonarodowo\u015bciowym, bardzo zr\u00f3\u017cnicowanym.\n\n\n== opis fabu\u0142y ==\ng\u0142\u00f3wnym w\u0105tkiem powie\u015bci jest mi\u0142o\u015b\u0107 winicjusza i ligii. nale\u017c\u0105 oni do dw\u00f3ch odr\u0119bnych \u015bwiat\u00f3w: winicjusz jest patrycjuszem rzymskim, ligia zak\u0142adniczk\u0105 pochodz\u0105c\u0105 z barbarzy\u0144skiego plemienia lig\u00f3w, a tak\u017ce chrze\u015bcijank\u0105. w\u0105tek mi\u0142osny posiada liczne zwroty akcji: ucieczk\u0119 ligii, jej poszukiwania przez winicjusza, pr\u00f3b\u0119 porwania, przemian\u0119 winicjusza i przyj\u0119cie przez niego chrztu, wreszcie uwi\u0119zienie i cudowne ocalenie na arenie. historyczny w\u0105tek powie\u015bci skupia si\u0119 na osobie rzymskiego cesarza nerona, a tak\u017ce na prze\u015bladowaniach i szerzeniu si\u0119 wiary chrze\u015bcija\u0144skiej. istotn\u0105 dla utworu postaci\u0105 jest petroniusz    \u2013 rzymski patrycjusz, bliski doradca nerona, wyrocznia smaku i elegancji, b\u0119d\u0105cy w powie\u015bci symbolem odchodz\u0105cej kultury antycznej. balansuj\u0105cy na kraw\u0119dzi \u017cycia i \u015bmierci, krytykuje pomys\u0142 cesarza i przegrywa. tak jak zacz\u0105\u0142, ko\u0144czy akcj\u0119, umieraj\u0105c samob\u00f3jczo w ramionach ukochanej eunice. najbardziej tragiczn\u0105 i jednocze\u015bnie komiczn\u0105 postaci\u0105 jest chilon chilonides. nie ma zasad moralnych i jest got\u00f3w sprzeda\u0107 niewinnego. jednak i w nim zachodzi powa\u017cna zmiana, na ko\u0144cu umiera na krzy\u017cu w obronie tych, kt\u00f3rych wyda\u0142 \u2013 chrze\u015bcijan. punkt kulminacyjny stanowi walka ursusa z turem. pokonanie zwierza oznacza szcz\u0119\u015bliwe zako\u0144czenie w\u0105tku mi\u0142osnego. odt\u0105d ligia, winicjusz i ursus s\u0105 pod opiek\u0105 ludu rzymskiego. ten moment symbolizuje tak\u017ce odwr\u00f3t sympatii rzymian od nerona i zwr\u00f3cenie si\u0119 ku chrze\u015bcijanom.\n\n\n== bohaterowie ==\nw powie\u015bci pojawiaj\u0105 si\u0119:\n\naugustianie \u2013 najbli\u017csi z otoczenia cesarza nerona (doradcy).\npatrycjusze \u2013 mo\u017cne rody rzymskie w senacie, sprawuj\u0105 najwy\u017csze urz\u0119dy, bior\u0105 udzia\u0142 w wyprawach wojennych.\nplebejusze\u2013 ludzie wolni, ale niezbyt bogaci (kupcy, rzemie\u015blnicy, a tak\u017ce wolna biedota).\nniewolnicy \u2013 cz\u0119sto to je\u0144cy wojenni, nie maj\u0105 \u017cadnych praw, w\u015br\u00f3d nich wyr\u00f3\u017cniaj\u0105 si\u0119 gladiatorzy.bohaterowie historyczni\nakte \u2013 wyzwolenica i kochanka nerona, pochowa\u0142a cia\u0142o cesarza.\naulus plaucjusz \u2013 konsul, namiestnik panonii i brytanii, m\u0105\u017c pomponii grecyny.\nlukan \u2013 poeta, bratanek seneki, bliski towarzysz nerona. bra\u0142 udzia\u0142 w spisku pizona, za co zosta\u0142 skazany na \u015bmier\u0107 i pope\u0142ni\u0142 samob\u00f3jstwo.\nneron \u2013 cesarz rzymski, panowa\u0142 w latach 54\u201368. w 65 r. brutalnie st\u0142umi\u0142 wymierzony przeciw sobie spisek pizona. pope\u0142ni\u0142 samob\u00f3jstwo w willi wyzwole\u0144ca faona.\n\u015bw. pawe\u0142 aposto\u0142\npetroniusz \u2013 arbiter elegantiarum, mistrz dobrego smaku, patrycjusz rzymski, obiekt zawi\u015bci tygellina, zamieszany w spisek pizona, pope\u0142ni\u0142 samob\u00f3jstwo. w utworze sienkiewicza jest wujem marka winicjusza, epikurejczykiem, estet\u0105, odmawia udzia\u0142u w spisku.\n\u015bw. piotr aposto\u0142\npizon \u2013 konsul, w 65 r. przyw\u00f3dca spisku przeciw neronowi.\npomponia grecyna \u2013 \u017cona aulusa plaucjusza, wed\u0142ug przekazu tacyta rzeczywi\u015bcie poddana s\u0105dowi m\u0119\u017cowskiemu z podejrzenia o wyznawanie obcego zabobonu.\npoppea sabina \u2013 druga \u017cona nerona, r\u00f3wnie\u017c jego ofiara \u2013 zmar\u0142a podczas kolejnej ci\u0105\u017cy, kopni\u0119ta przez cezara.\nseneka m\u0142odszy \u2013 poeta, pisarz, filozof rzymski \u2013 stoik, dawny nauczyciel nerona. uczestnik spisku pizona, pope\u0142ni\u0142 samob\u00f3jstwo.\ntygellin \u2013 prefekt pretorian\u00f3w, wierny zausznik nerona, rywal petroniusza o wzgl\u0119dy cesarza.\nwespazjan \u2013 p\u00f3\u017aniejszy cesarz rzymski, za czas\u00f3w nerona namiestnik afryki. ws\u0142awi\u0142 si\u0119 drzemkami podczas wyst\u0119p\u00f3w cesarza, za co popad\u0142 w nie\u0142ask\u0119.\nwestynus \u2013 konsul, jego pierwsz\u0105 \u017con\u0105 by\u0142a statilia messalina, pocz\u0105tkowo jeden z najbli\u017cszych przyjaci\u00f3\u0142 nerona, nast\u0119pnie przez niego zg\u0142adzony.bohaterowie fikcyjni\n\nmarek winicjusz \u2013 patrycjusz rzymski, trybun wojskowy. zakochuje si\u0119 w ligii i pod jej wp\u0142ywem zostaje chrze\u015bcijaninem.\nligia (kallina) \u2013 c\u00f3rka wodza barbarzy\u0144skiego plemienia ligi\u00f3w, zak\u0142adniczka rzymu, wychowana przez aulusa plaucjusza i pomponi\u0119 grecyn\u0119. chrze\u015bcijanka, ukochana marka winicjusza. jednak odmawia zostania kochank\u0105 winicjusza i ucieka przy pomocy ursusa. dzi\u0119ki niej m\u0142ody patrycjusz przechodzi przemian\u0119, staj\u0105c si\u0119 chrze\u015bcijaninem. w\u00f3wczas ligia zgadza si\u0119 go po\u015blubi\u0107.\nursus \u2013 po chrzcie urban; s\u0142u\u017cy\u0142 matce ligii, po jej \u015bmierci przyrzek\u0142, \u017ce b\u0119dzie broni\u0107 jej c\u00f3rki; odznacza\u0142 si\u0119 pot\u0119\u017cn\u0105 si\u0142\u0105 fizyczn\u0105: zabi\u0142 zapa\u015bnika krotona, na arenie go\u0142ymi r\u0119kami pokona\u0142 tura.\nglaukus \u2013 z pochodzenia grek; lekarz; chrze\u015bcijanin; kilkakrotnie skrzywdzony przez chilona chilonidesa, kt\u00f3ry sprzeda\u0142 w niewol\u0119 jego dzieci i \u017con\u0119; wielokrotnie przebacza\u0142 chilonowi jego czyny, czym w ko\u0144cu przyczyni\u0142 si\u0119 do jego nawr\u00f3cenia; zgin\u0105\u0142 na p\u0142on\u0105cym krzy\u017cu - pochodni nerona.\nkryspus \u2013 fanatyczny chrze\u015bcijanin, bardzo radykalny, ginie na krzy\u017cu podczas igrzysk.\neunice \u2013 niewolnica i kochanka petroniusza, wybiera \u015bmier\u0107 samob\u00f3jcz\u0105 z ukochanym zamiast wyzwolenia i \u017cycia po\u015br\u00f3d jego bogactw.\nchilon chilonides \u2013 filozof; grek; \u017cyje z nauczania przypadkowych ludzi i oszustw; jest \u0142asy na pieni\u0105dze \u2013 wydaje chrze\u015bcijan neronowi za posad\u0119 i z\u0142oto, wcze\u015bniej sprzeda\u0142 rodzin\u0119 glaukusa w niewol\u0119; nawraca si\u0119 pod koniec powie\u015bci (pod wp\u0142ywem postawy glaukusa umieraj\u0105cego na p\u0142on\u0105cym palu).\ngermanin gulo \u2013 niewolnik, wychowawca i nauczyciel marka winicjusza.\n\n\n== interpretacja ==\nutw\u00f3r ma wyra\u017an\u0105 wymow\u0119 ideow\u0105, g\u0142osi zwyci\u0119stwo idei moralnej nad fizyczn\u0105 przemoc\u0105. pojawia\u0142y si\u0119 interpretacje, kt\u00f3re ligi\u0119 pochodz\u0105c\u0105 z p\u00f3\u0142nocnego ludu ligi\u00f3w uto\u017csamia\u0142y z pras\u0142owianami, wiele domys\u0142\u00f3w snuto na temat kim jest i kogo oznacza ursus, olbrzym ratuj\u0105cy ksi\u0119\u017cniczk\u0119 (polsk\u0119). w \u00f3wczesnej literaturze europejskiej autorzy cz\u0119sto wstawiali bohater\u00f3w swojej narodowo\u015bci \u2013 np. j. verne. \u00f3wczesna nauka tak\u017ce nie odrzuca\u0142a jednoznacznie hipotezy o ligach jako pras\u0142owianach.\n\n\n== tytu\u0142y alternatywne ==\ntytu\u0142y poszczeg\u00f3lnych wyda\u0144 nieznacznie si\u0119 od siebie r\u00f3\u017cni\u0142y. r\u00f3\u017cnice dotyczy\u0142y podtytu\u0142\u00f3w oraz znaku zapytania.\n\nquo vadis\nquo vadis?\nquo vadis: powie\u015b\u0107 z czas\u00f3w nerona\nquo vadis?: powie\u015b\u0107 z czas\u00f3w nerona\n\n\n== ekranizacje ==\nna podstawie ksi\u0105\u017cki nakr\u0119cono kilka film\u00f3w:\n\nquo vadis? re\u017c. lucien nonguet i ferdinand zecca, 1901, francja (film niemy).\nquo vadis? re\u017c. enrico guazzoni, 1912, w\u0142ochy (film niemy).\nquo vadis re\u017c. gabriello d'annunzio i georg jacoby, 1924, w\u0142ochy (film niemy).\nquo vadis re\u017c. mervyn leroy, 1951, usa (robert taylor \u2013 winicjusz, deborah kerr \u2013 ligia, leo genn \u2013 petroniusz, peter ustinov \u2013 neron)\nquo vadis? re\u017c. franco rossi, 1985, w\u0142ochy (serial telewizyjny; francesco quinn \u2013 winicjusz, marie-theres relin \u2013 ligia, frederic forrest \u2013 petroniusz, klaus maria brandauer \u2013 neron)\nquo vadis re\u017c. jerzy kawalerowicz, 2001, polska (pawe\u0142 del\u0105g \u2013 winicjusz, magdalena mielcarz \u2013 ligia, bogus\u0142aw linda \u2013 petroniusz, micha\u0142 bajor \u2013 neron). r\u00f3wnocze\u015bnie z wersj\u0105 kinow\u0105 wyprodukowano wersj\u0119 telewizyjn\u0105 \u2013 sze\u015bcioodcinkowy serial o tym samym tytule.\n\n\n== adaptacje muzyczne ==\nquo vadis (1907) \u2013 oratorium, muz. feliks nowowiejski\nevnika (1907) \u2013 muz. andriej szczerbaczow, lib. hr. stenbock-fermor\nquo vadis (1909) \u2013 opera, muz. jean nougu\u00e8s, lib. henri ca\u00efn\nquo vadis (1993-94) \u2013 dramat muzyczny, muz. i lib. bernadetta matuszczak\n\n\n== literackie nawi\u0105zanie ==\nna quo vadis sienkiewicza oparta zosta\u0142a fabu\u0142a powie\u015bci quo vadis. trzecie tysi\u0105clecie autorstwa martina abrama, kt\u00f3rej akcja rozgrywa si\u0119 w xxii wieku.\n\n\n== przypisy ==\n\n\n== linki zewn\u0119trzne ==\nr\u0119kopis powie\u015bci w zbiorach biblioteki narodowej\ntom i pierwszego wydania z 1896 roku\ntom ii pierwszego wydania z 1896 roku\ntom iii pierwszego wydania z 1896 roku\nquo vadis w serwisie wolne lektury.\nquo vadis na stronie projektu gutenberga (ang.).\nnobel prize for literature, 1905."