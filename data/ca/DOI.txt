"doi (de l'angl\u00e8s digital object identifier) \u00e9s una entitat en una xarxa digital. proporciona un sistema d'identificaci\u00f3 persistent i administraci\u00f3 de la informaci\u00f3 a internet. es pot utilitzar per a qualsevol mena d'arxiu, text, \u00e0udio, imatges, programari, etc.el sistema doi est\u00e0 constru\u00eft utilitzant diversos est\u00e0ndards ja existents que s'han combinat i despr\u00e9s desenvolupat per a formar un sistema consistent. el sistema va ser acceptat per l'estandarditzaci\u00f3 dins l'iso (international organization for standardization). el sistema doi s'ha administrat per una associaci\u00f3 oberta i un grup col\u00b7laboratiu de desenvolupament, la fundaci\u00f3 internacional del doi (idf), fundada el 1998.\naquest sistema est\u00e0 en expansi\u00f3 i s'utilitza amb moltes aplicacions, per exemple, per a les publicacions cient\u00edfiques, per a documents del govern, etc.\nel fet d'utilitzar identificadors \u00fanics \u00e9s essencial per a l'administraci\u00f3. per a tenir un correcte funcionament es necessita un disseny d'identificador que eviti la repetici\u00f3 de les assignacions, i que d'aquesta manera garanteixi que l'article o document pugui ser trobat per alg\u00fa altre.\nla necessitat de permetre interoperabilitat ara i en un futur afegeix el requisit d'una persist\u00e8ncia de l'identificador. el sistema doi est\u00e0 dissenyat de manera que sigui aplicable a qualsevol objecte digital, donant un mitj\u00e0 estructurat i extensible d'identificaci\u00f3, descripci\u00f3 i resoluci\u00f3.\n\n\n== components ==\naquest sistema t\u00e9 quatre components diferenciats:\n\n\n=== nomenament ===\nassigna un nom o etiqueta a la propietat intel\u00b7lectual utilitzant la seva pr\u00f2pia sintaxi.\n\n\n==== sintaxi dels noms doi ====\n\u00e9s un est\u00e0ndard per a construir una cadena amb nomenament d'autoritat i delegaci\u00f3 (niso z39.84, doi syntax). proporciona un contenidor d'identificadors que permet acomodar qualsevol identificador ja existent.\naquests s\u00f3n uns exemples de la sintaxi d'un nom doi v\u00e0lid:\n\n10.1234/np5678\n10.5678/isbn-0-7645-4889-4\n10.2224/2004-10-iso-doit\u00e9 dos components, el prefix i el sufix, i conjuntament formen l'etiqueta doi.\n\nel sufix, que \u00e9s la part que segueix del car\u00e0cter \"/\" pot ser un identificador ja existent.\nel prefix, la part anterior a \"/\" denota un sol nomenament d'autoritat. no hi ha cap mena de limitaci\u00f3 en la longitud del nom.aquest nom pot ser assignat a qualsevol article de propietat intel\u00b7lectual, el qual ha d'estar perfectament definit mitjan\u00e7ant metadades estructurades. ell mateix romandr\u00e0 persistent respecte a canvis de la propietat i inalterable una vegada s'ha assignat la seva etiqueta doi.\na l'organitzaci\u00f3 que desitgi registrar un nom doi se li assigna un prefix. qualsevol organitzaci\u00f3 pot demanar de tenir diversos prefixos assignats. despr\u00e9s del seu prefix es defineix un sufix per a cada article. la combinaci\u00f3 del prefix de l'organitzaci\u00f3 que registra l'article i el sufix \u00fanic proporcionat evita qualsevol necessitat de l'assignaci\u00f3 centralitzada dels noms doi.\nun sistema num\u00e8ric d'est\u00e0ndards d'identificaci\u00f3 ja existent, com l'isbn, pot ser incorporat a l'etiqueta, utilitzant-lo com a sufix si qui ho registra ho troba convenient (\u00e9s totalment recomanable, perqu\u00e8 amb un mateix article es pot identificar amb els dos sistemes).\n\n\n=== descripci\u00f3 ===\naprofitant la tecnologia de les metadades es crea una descripci\u00f3 de l'entitat que ha estat identificada amb l'etiqueta doi mitjan\u00e7ant el model de dades doi.\n\n\n=== resoluci\u00f3 ===\nfa que l'identificador pugui ser processat proporcionant informaci\u00f3 del que el nom doi podria resoldre i la tecnologia que es fa servir per a proporcionar els serveis que ofereix als usuaris. utilitza handle system.\nla resoluci\u00f3 \u00e9s el proc\u00e9s en qu\u00e8 un identificador s'utilitza com a entrada d'un servei de la xarxa, per a rebre com a sortida una o m\u00e9s peces d'una informaci\u00f3 actualitzada relacionada amb l'article identificat. els components de la resoluci\u00f3 permeten el redireccionament en una xarxa tcp/ip del nom doi a les seves dades associades.\n\n\n=== pol\u00edtica ===\ns\u00f3n les normes que regulen el sistema en una infraestructura social.\n\n\n== model de dades ==\nconsisteix en un diccionari de dades i un marc d'aplicaci\u00f3. tots dos proporcionen les eines per a la definici\u00f3 de les especificacions del doi i com es relacionen les diferents etiquetes doi entre elles (a trav\u00e9s d'un mecanisme que associa els noms doi amb les propietats comunes definides). un diccionari de dades \u00e9s un conjunt de termes, amb les seves definicions i s'utilitza en un sistema de computaci\u00f3. alguns estan estructurats, amb els seus termes relacionats entre ells de diferents maneres, per exemple, jer\u00e0rquicament. les estructures deriven de les ontologies. una ontologia combina un diccionari de dades i un model l\u00f2gic de dades, donant una l\u00f2gica i consistent punt de vista.\nest\u00e0 dissenyat per a assegurar una interoperabilitat m\u00e0xima amb els elements de les metadades existents. el marc d'aplicaci\u00f3 permet agrupar els termes en diferents contexts significatius, perqu\u00e8 alguns tipus de noms doi es comporten de manera predictible en una aplicaci\u00f3. els noms doi no necessiten fer \u00fas d'aquests models de dades, per\u00f2 es pot preveure que alguns ho necessitaran. qualsevol que tingui la intenci\u00f3 de permetre interoperabilitat est\u00e0 subjecta a la pol\u00edtica de les metadades del sistema.\nun diccionari interoperable cont\u00e9 termes de diferents sistemes de computaci\u00f3 o d'esquemes de metadades i mostra la relaci\u00f3 que tenen un amb l'altre.\nel seu prop\u00f2sit \u00e9s el de la compatibilitat entre sistemes diferents.\n\n\n== implementaci\u00f3 ==\nel sistema doi est\u00e0 implementat segons la federaci\u00f3 d'ag\u00e8ncies de registre que utilitza pol\u00edtiques i eines de desenvolupades per la fundaci\u00f3 internacional doi (idf). l'idf \u00e9s un cos de govern del sistema doi que sobreguarda (possessions i llic\u00e8ncies per part de les persones que sol\u00b7liciten un registre) tots els drets de les propietats intel\u00b7lectuals relacionats amb el sistema doi.\ntreballa amb l'ag\u00e8ncia de registre (ra-registration agency) i amb els est\u00e0ndards t\u00e8cnics essencials per a assegurar que cada millora del sistema, inclosa la creaci\u00f3, el manteniment, el registre, la resoluci\u00f3 i la pol\u00edtica de les etiquetes doi, estar\u00e0 disponible per a cada registre i que no faran falta terceres llic\u00e8ncies per a portar a la pr\u00e0ctica el sistema doi.\naquest sistema \u00e9s flexible a l'hora de donar serveis d'identificaci\u00f3 i registre. les normes per a saber qu\u00e8 s'ha identificat i fins a quin punt dues coses fan refer\u00e8ncia al mateix correspon al ra.\n\n\n== avantatges ==\npersist\u00e8ncia, si el material s'ha mogut, reorganitzat o marcat.\ninteroperabilitat amb altres dades d'altres fonts\nextensible, afegint nous aspectes i serveis.\nun \u00fanic control de dades per a m\u00faltiples formats de sortida (plataformes independents).\ncontrol per classes d'aplicacions i serveis.\nactualitzaci\u00f3 din\u00e0mica de metadades, aplicacions i serveis.\n\n\n== vegeu tamb\u00e9 ==\norcid\n\n\n== refer\u00e8ncies ==\n\n\n== bibliografia ==\npaskin, norman. \u00abdigital object identifier (doi\u00ae) system\u00bb. a: encyclopedia of library and information sciences (en angl\u00e8s). 3rd ed..  taylor & francis, 2010, p. 1.586-1.592. \n\n\n== enlla\u00e7os externs ==\nthe doi system (angl\u00e8s)"