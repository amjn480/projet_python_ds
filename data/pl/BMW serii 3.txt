BMW serii 3 – samochód osobowy klasy średniej produkowany pod niemiecką marką BMW od 1975 roku. Od 2018 roku produkowana jest siódma generacja modelu.


== Pierwsza generacja ==
BMW serii 3 I zadebiutowało w 1975 roku jako następca modelu E114.
Samochód nosił kod fabryczny E21 i był produkowany w latach 1975–1983. Dostępny był jako 2-drzwiowy sedan lub kabriolet. Zastąpił model 2002. Do napędu używano benzynowych silników R4 i R6. Moc przenoszona była tradycyjnie dla BMW na oś tylną. Samochód został zastąpiony przez model E30. Łącznie wyprodukowano 1 364 039 egzemplarzy. W plebiscycie na Europejski Samochód Roku 1976 samochód zajął 2. pozycję (za Simcą 1307).


=== Rodzaje nadwozia ===
BMW E21 Produkowano w wersji nadwoziowej coupé. Firma BAUR zaprezentowała E21 w wersji cabrio. Wyprodukowano 4500 egzemplarzy które sprzedawane były w salonach BMW.


=== Dane techniczne ===


== Druga generacja ==
BMW serii 3 II zadebiutowało w 1982 roku.
Samochód produkowano w latach 1982–1994 pod kodem fabrycznym E30.Model był dostępny w wielu odmianach nadwoziowych i silnikowych, z których najsłabszą odmianą jest 324d, a najmocniejszą M3. BMW E30 było też dostępne w wersji z napędem na 4 koła (BMW 325ix).
Auto powstawało w 4 wersjach nadwoziowych. Model M3 E30 w przeciągu niecałych 5 lat startów zdobył ponad 50 tytułów oraz 1500 pojedynczych zwycięstw co czyni go najbardziej utytułowanym samochodem klasy GT na świecie.
Rzadkie były także wersje: 325i (M20), 318is (M42, wyprodukowany w ilości 41234 sztuk, model ten był pierwszym masowo produkowanym BMW z silnikiem szesnastozaworowym) oraz 320is (S14, tzw. włoska m-ka (italo M3), wyprodukowana w liczbie 3748 sztuk – 2542 dwudrzwiowych i 1206 czterodrzwiowych – tylko na rynek włoski i portugalski). Dostęp na rynku wtórnym do aut z tymi silnikami jest mocno ograniczony, przez co ich ceny stale idą w górę.


=== Wersje silnikowe ===
Europa:

1982–1988 316 – 1,6/1,8 l, 90 KM
1987–1991 316i – 1.6 l, 102 KM
1983–1987 318i – 1.8 l, 105 KM
1987–1991 318i – 1.8 l, 115 KM
1989–1991 318is – 1.8 l, 136 KM
1984–1985 320i – 2.0 l, 125 KM
1985–1991 320i – 2.0 l, 129 KM
1987–1990 320is – 2.0 l, 192 KM – tak zwane włoskie M3 (Italo M3)
1981–1986 323i – 2.3 l, 150 KM
1985–1991 325i – 2.5 l, 170 KM
1987–1991 325iX – 2.5 l, 170 KM
1986–1988 M3 – 2.3 l, 200 KM
1989–1991 M3 Evo – 2.3 l, 215 KM
1989–1991 M3 Evo II – 2.5 l, 238KM
1985–1990 324d – 2.4 l, 86 KM
1987–1990 324td – 2.4 l, 115 KMInne rynki:

1984–1985 318i – 1.8 l, 101 KM – Ameryka Północna
1991 318iS – 1.8 l, 134 KM – Ameryka Północna
1984–1991 325e – 2.7 l, 121 KM – Ameryka Północna
1986–1991 325es – 2.7 l, 121 KM – Ameryka Północna
1987–1991 325i/is – 2.5 l, 168 KM – Ameryka Północna
1988–1991 325ix – 2.5 l, 168 KM – Ameryka Północna
1988–1991 M3 – 2.3 l, 192 KM – Ameryka Północna
1984–1990 333i – 3.2 l, 197 KM – Afryka Południowa


=== Dane techniczne ===


== Trzecia generacja ==
BMW serii 3 III zadebiutowało na rynku w 1990 roku.
Samochód zastąpił drugą generację po 8 latach produkcji, otrzymując kod fabryczny E36. Gama prędko została rozbudowana do wielu odmian: limuzyna (sedan) i kombi, a także coupé, kabriolet i wyodrębniony jako oddzielny model hatchback (Compact)
Samochody serii BMW E36 występowały w kilku wersjach silnikowych: 1.6 (316i, M40); 1.6 (316i, M43); 1.8 (318i, M40); 1.8 (318i, M43); 1.8 (318is, M42); 1.8 (318is, M44); 2.0 (320i, M50); 2.0 (320i, M52); 2.5 (325i, M50); 2.5 (323i, M52); 2.8 (328i, M52). Silniki wysokoprężne: 1.7 (318tds, M41); 2.5 (325td, M51); 2.5 (325tds, M51). Wersje 2.5 oraz 2.8 dysponowały mocą od 143 (2,5tds) do 193 (2,8i) koni mechanicznych.
Najmocniejszą wersją BMW E36 było M3, dostępne z silnikiem S50 o pojemności 3.0L i mocy 286 KM oraz S50 o pojemności 3.2L i mocy 321 KM.


=== Coupe/cabriolet ===
W 1991 roku przedstawiono model Seria 3 Coupe, a dwa lata później – wersję bez dachu, czyli kabriolet. Samochody, pozbawione bezpośredniej konkurencji, pełniły rolę sportowej alternatywy dla odmiany sedan. Modele oferowano do 1999 roku, kiedy to przedstawiono następców całej gamy – model E46.


=== Compact ===
W 1993 roku BMW opracowało model oparty na serii 3 E36, lecz plasowany w niższej, kompaktowej klasie. Był to model seria 3 Compact, który pozwolił BMW zaznaczyć swoją obecność w segmencie C jako jedyny i pierwszy z segmentu premium. Samochód produkowano w innych latach i kierowano go do innej klienteli.
Koncepcja kompaktowego hatchbacka opartego na większej serii 3 spotkała się z kontynuacją w 2000 roku.


=== Dane techniczne ===


== Czwarta generacja ==
BMW serii 3 IV zadebiutowało w 1998 roku.
Samochód trafił na rynek po 8-letnim stażu rynkowym poprzednika, otrzymując kod fabryczny E46. Auto zachowało charakterystyczne proporcje poprzednika, jednocześnie zyskując całkowicie przeprojektowany wygląd i deskę rozdzielczą.
Jego debiut rynkowy przypadł na rok 1998. Pod względem stylistycznym samochód przeszedł spore zmiany – sylwetka zyskała znacznie bardziej opływowe kształty. W kwietniu 2001 roku E46 został poddany face-liftingowi. E46 Coupe i Cabrio zostały poddane face-liftingowi w 2002 roku. Przez wszystkie lata produkcji model był wybierany do pierwszej dziesiątki najlepszych samochodów według magazynu „Car and Driver”. W 2007 roku został wycofany z produkcji.


=== Coupe/cabrio ===
Odmiana coupe oraz cabriolet zadebiutowało rok po premierze, w 1999 roku. Samochody, pozbawione bezpośredniej konkurencji, pełniły rolę sportowej alternatywy dla odmiany sedan. Modernizacja z 2003 roku spowodowała, że obie odmiany tak jak podstawowe wersje nadwoziowe otrzymały nowe lampy – był węższe i bardziej krągłe.


=== Compact ===
W 2000 roku BMW przedstawiło drugą generację opracowanego na serii 3 modelu kompaktowego. Samochód plasowany był, co za tym idzie, w niższym segmencie. Tym razem zachował nieco odrębny charakter względem wersji sedan, otrzymując inaczej stylizowany przód.

Wersja Compact pozostawała w produkcji zaledwie 4 lata, kiedy to zastąpiło ją BMW serii 1


== Piąta generacja ==
BMW serii 3 V zadebiutowało po raz pierwszy pod koniec 2004 roku.
Samochód zastąpił poprzednika po 6 latach produkcji, zachowując zaktualizowany styl marki przy takich samych proporcjach nadwozia. Nadano mu fabryczny kod E90 dla sedana oraz E91 dla kombi. W porównaniu z BMW E46, samochód jest dłuższy o 5 i szerszy o 8 cm. Zwiększenie wymiarów nie spowodowało znaczącego wzrostu masy. Po raz pierwszy w modelu zastosowano system iDrive połączony z zestawem GPS. Od początku paleta silnikowa była bogata, tworzyły ją silniki benzynowe 320i (150 KM), 325i (218 KM) i 330i (258 KM) oraz diesle 320d (163 KM) i 330d (231KM). Jesienią 2005 roku zaoferowano wersję kombi (E91) i napęd na cztery koła. W 2006 roku na rynek wprowadzono wersję Coupe oznaczoną symbolem (E92). W marcu 2007 roku dołączył kabriolet (E93).
W 2006 roku model zajął w konkursie na Światowy Samochód Roku 1. pozycję.
We wrześniu 2008 auto przeszło face lifting. Różnice w wyglądzie zewnętrznym polegały na przemodelowaniu:

Przednich oraz tylnych reflektorów
Zderzaków, progów
Maski
Lusterek
Klapy bagażnikaZwiększono moc jednostek napędowych oraz wprowadzono nowe wzory felg aluminiowych.


=== Coupe/coupe-cabrio ===
Odmiany coupe oraz coupe-cabriolet zadebiutowało kolejno w 2006 oraz w 2007 roku. Na tle poprzedników, samochody zyskały całkowicie odrębny i unikalny charakter, co wyrażał inaczej stylizowany przód oraz zupełnie inny kształt tylnych lamp, a także inne kody fabryczne – E92 oraz E93. Po raz pierwszy wariant cabriolet zastąpiło coupe-cabrio z twardym składanym dachem. W przeciwieństwie do poprzedników, tym razem opisywane wersje pełniły rolę bardziej luksusowych wariantów.


=== Dane techniczne ===


== Szósta generacja ==
BMW serii 3 VI zadebiutowało pod koniec 2011 roku.
Samochód zastąpił poprzednika po ponad 6 latach rynkowego stażu, uzyskując kod fabryczny F30. Premiera pojazdu odbyła się 14 października 2011 roku. Pojazd posiada charakterystyczną stylistykę, wyróżniającą się grillem łączącym się płynnie z reflektorami. Pojazd wyposażono m.in. w wyświetlacz head-up, system kamer wspomagający parkowanie, układ kontroli pasa ruchu i martwego pola, asystenta hamowania, aktywny tempomat.
W połowie 2015 roku samochód przeszedł delikatny facelifting. Zmieniono reflektory i zderzaki, a także osłonę chłodnicy, w której ukrywany jest radar opcjonalnego adaptacyjnego tempomatu. Odrobinę zmieniono również wykonane w technologii LED tylne światła. Nieznacznie przeprojektowano również wnętrze, gdzie pojawiły się chromowane wstawki oraz nowa konsola środkowa z uchwytami na napoje. Ponadto zmodernizowano ofertę silnikową, tak by wszystkie jednostki spełniały normę Euro 6.
W 2016 roku BMW serii 3 było najchętniej wybieranym nowym modelem BMW w Polsce i trzecim najpopularniejszym nowym samochodem klasy premium na naszym rynku.


=== Linie stylistyczne ===
Standardowy model można zindywidualizować pięcioma liniami stylistycznymi:

Advantage Line
Sport Line
Modern line
Luxury Line
M Sport


=== Silniki ===


== Siódma generacja ==
BMW serii 3 VII został po raz pierwszy zaprezentowany w 2018 roku.
Tradycyjnie już dla BMW, prezentując nową generację Serii 3 zaprezentowana została najpierw wersja sedan, która otrzymała tym razem kod fabryczny G20 i została zaprezentowana przed światową publicznością na Paris Motor Show. Zastępując dotychczasowy wariant po 7 latach produkcji, samochód zachował dotychczasowe, typowe dla modelu proprocje nadwozia z podłużną, nisko osadzoną maską i krótkim, ściętym tyłem. Jednocześnie, linia nadwozia zyskała łagodniejszą strukturę, a pas przedni przyozdobiły rozleglejsze niż dotychczas, dwumodułowe reflektory.
Podobnie jak w przypadku poprzednika, gama siódmej generacji BMW serii 3 wraz z kolejnymi miesiącami produkcji została poszerzona o kolejne warianty. W czerwcu 2019 roku do sprzedaży trafiło 5-drzwiowe kombi o kodzie fabrycznym G21, które wyróżniło się większym niż dotychczas przedziałem transportowym mogącym pomieścić do 500 litrów bagażu przy rozłożonym drugim rzędzie siedzeń lub 1510 litrów przy złożonym.


=== 3 Li ===
W styczniu 2019 BMW przedstawiło specjalny wariant Serii 3 opracowany specjalnie z myślą o rynku chińskim, który wzorem poprzedniej generacji zyskał wydłużony o 110 mm rozstaw osi zapewniający większą przestrzeń w drugim rzędzie siedzeń. Model ze specjalnym sufiksem „Li” w nazwie i innym kodem fabrycznym G28 trafił do produkcji w zakładach BMW-Brilliance w Shenyang, początkowo wyłącznie dla rynku lokalnego. W lipcu 2021 chińskie, wydłużone 3 Li rozpoczęto eksportować także do Malezji.


=== M3 ===
We wrześniu 2020 w oparciu o siódmą generację BMW serii 3 opracowana została topowa, wyczynowa odmiana z serii BMW M3. Podobnie jak w przypadku poprzedników, samochód zyskał nie tylko obszerne modyfikacje techniczne, ale i obszerne zmiany wizualne. Pas przedni zdobiony przez kontrowersyjne, pionowe podwójne wloty powietrza i węższe, agresywnie stylizowane reflektory zapożyczono z pokrewnego M4. Podobnie jak on, samochód otrzymał też poszerzone nadkola i obszerny tylny dyfuzor.
Do napędu kolejnej generacji BMW M3 wykorzystany został rzędowy, sześciocylindrowy silnik benzynowy wyposażony w dwie turbosprężarki. Moc wynosi 480 KM w przypadku odmiany wyposażonej w 6-biegową przekładnię manualną lub 510 KM w przypadku odmiany Performance wyróżniającej się 8-biegową skrzynią automatyczną.


=== Lifting ===
W maju 2022 roku samochód przeszedł kompleksową modernizację, która przyniosła zmiany wizualne w nadwoziu i kabinie pasażerskiej, bez większych modyfikacji w gamie jednostek napędowych. Z zewnątrz pojawiły się ostrzej zarysowane reflektory, większy i bardziej kanciasty wlot powietrza, a także nowe wzory przedniego oraz tylnego zderzaka. Rozległe zmiany przeszła także kabina pasażerska, gdzie wzorem innych nowych konstrukcji BMW zdecydowano się zastąpić dotychczasowy analogowy układ cyfrowym.
Konsola centralna została okrojona z przełączników, zyskała niżej osadzone nawiewy o nowym wzorze, a deskę rozdzielczą zdominowała zakrzywiona tafla szkła pociągnięta od krawędzi kierownicy do fotela pasażera. Utworzyły ją dwa ekrany: 12,3 calowy wskaźników i dotykowy, 14,3 calowy systemu mutlimedialnego. Dotychczasową dźwigienkę wyborów trybów jazdy w skrzyni automatycznej zastąpiono też bardziej minimalistycznym przyciskiem typu selektor shift-by-wire.


=== Linie stylistyczne ===
Advantage
Sport Line
Luxury Line
M Sport


=== Silnik ===
Wysokoprężne:


=== i3 ===
BMW i3 zostało zaprezentowane po raz pierwszy w 2022 roku.
Po 9 latach produkcji dotychczasowego elektrycznego modelu o nazwie i3, niemiecka firma zdecydowała się wygasić jego produkcję na rzecz większych modeli powiązanych konstrukcyjnie ze spalinowymi odpowiednikami. Jeszcze przed wycofaniem samochodu zadebiutowało nowe BMW i3, tym razem będące nie miejskim hatchbackiem, lecz dużą elektryczną limuzyną.
Samochód powstał jako elektryczna odmiana wydłużonego, chińskiego BMW serii 3 Li, odróżniając się od niego minimalnym zakresem detali. Atrapę chłodnicy zastąpiły plastikowe zaślepki, a zderzaki, progi i imitację dyfuzora wzbogaciły niebieskie akcenty. W kabinie pasażerskiej zastosowano znany z modelu i4 większy ekran systemu multimedialnego połączony jedną taflą z cyfrowymi zegarami.


=== Sprzedaż ===
W przeciwieństwie do podobnej wielkości liftbacka i4, który oferowany jest na rynkach globalnych z europejskim włącznie, BMW i3 zbudowano wyłącznie z myślą o rynku chińskim. Podobnie jak pokrewne BMW serii 3 Li, samochód produkowany jest w zakładach BMW-Brilliance w Shenyang wyłącznie z myślą o rynku chińskim bez planów eksportowych.


=== Dane techniczne ===
Do napędu BMW i3 wykorzystany został wykorzystany już w modelach i4 i iX3 układ, który przenosi moc na tylną oś i za pomocą silnika elektrycznego rozwija odpowiednio 286 KM mocy oraz 400 Nm maksymalnego momentu obrotowego. Takie parametry pozwalają rozpędzić się do 100 km/h w 6,2 sekundy, z kolei bateria o pojemności 66,1 kWh pozwala przejechać na jednym ładowaniu do ok. 526 kilometrów według chińskiej procedury pomiarowej.


== Przypisy ==