"la x\u00aa flottiglia mas (dal 1\u00ba maggio 1944, con l'unificazione di vari battaglioni, rinominata in divisione fanteria di marina x\u00aa  anche nota come x\u00aa mas) \u00e8 stato un corpo militare indipendente, ufficialmente di fanteria di marina della marina nazionale repubblicana della repubblica sociale italiana, attivo dal 1943 al 1945. la 10\u00aa flottiglia mas al nord, al comando del capitano di fregata junio valerio borghese in seguito all'armistizio di cassibile strinse accordi di alleanza con il capitano di vascello berninghaus della marina da guerra germanica.\ndurante i due anni che seguirono oper\u00f2 in coordinazione coi reparti tedeschi, sia per contrastare l'avanzata alleata dopo lo sbarco di anzio e sulla linea gotica e nel polesine, sia in operazioni contro la resistenza italiana con forte determinazione e perdite significative. attivit\u00e0 durante la quale l'unit\u00e0 impieg\u00f2 strategie tipiche della controguerriglia e in alcuni episodi si macchi\u00f2 di crimini di guerra, e infine nel tentativo di difendere i confini nordorientali dalla controffensiva iugoslava, cercando anche di affermare l'italianit\u00e0 di quelle regioni di fronte alle politiche annessionistiche dell'occupante tedesco sostenuto da elementi collaborazionisti serbi, croati e sloveni. peraltro questi tentativi ostacolati anche dagli stessi tedeschi non ottennero risultati definitivi ed i reparti inviati in friuli furono presto fatti trasferire oltre il piave, a thiene, dal gauleiter rainer, deciso a mantenere il controllo totale della regione.\nla x\u00aa divisione mas si arrese il 26 aprile 1945 ai rappresentanti del comitato di liberazione nazionale (cln) nella caserma di piazzale fiume (l'attuale piazza della repubblica) a milano dopo la cerimonia dell'ammaina bandiera.\n\n\n== storia ==\n\n\n=== l'armistizio ===\nnella confusione e nello sbandamento delle forze armate causato dalle circostanze dell'armistizio dell'8 settembre, la 10\u00aa flottiglia mas (motobarca armata silurante - gi\u00e0 denominata: motobarca armata svan nella prima guerra mondiale) a differenza di quasi tutti i reparti delle regie forze armate non si sband\u00f2. la 10\u00aa rimasta a sud, costitu\u00ec una unit\u00e0 denominata mariassalto che partecip\u00f2 nel 1944 e nel 1945 ad un paio di azioni, al fianco di omologhe unit\u00e0 britanniche, per mantenere aperto il porto della spezia, contro il tentativo dei tedeschi di affondare delle navi alla sua entrata. alla prima di queste azioni prese parte luigi durand de la penne una volta rimpatriato dalla prigionia.\nal nord, immediatamente dopo l'armistizio dell'8 settembre, molti fucilieri di marina della x\u00aa flottiglia mas tornarono a casa o si rifugiano sulle colline in attesa degli eventi, mentre il comando di stanza nella caserma di la spezia non si sband\u00f2 e messo in allarme attese ordini disciplinatamente evitando per\u00f2 di distruggere i piccoli mezzi navali all'ancora fuori della caserma di cui parte poi cadde momentaneamente in mani tedesche. la sera stessa junio valerio borghese raggiunse l'ammiraglio aimone d'aosta e inutilmente cercarono insieme di contattare roma per avere conferma dell'armistizio e ricevere ordini. la 10\u00aa mas, continuando a rimanere priva di ordini, mantenne l'attivit\u00e0 nella caserma immutata e per tutto il tempo la bandiera italiana rimase sul pennone. borghese inoltre dispose di aprire il fuoco contro chiunque avesse tentato di attaccare la caserma riuscendo a respingere alcuni tentativi tedeschi di disarmare i fucilieri. il 9 settembre gli ufficiali si riunirono per decidere la strada da intraprendere e borghese ribad\u00ec la sua intenzione di continuare la guerra contro gli angloamericani, scegliendo l'alleanza con la germania. l'11 settembre radun\u00f2 i marinai di stanza a la spezia spiegando la situazione e dando il permesso di congedarsi a coloro che non se la fossero sentita di continuare la guerra. la maggioranza si conged\u00f2.\n\n\n=== la ricostituzione ===\negli avrebbe poi spiegato tale azione dicendo di avere fatto questo \u00abper riscattare l'onore militare dell'italia, riconquistare la stima della germania e ricondurre le due nazioni sul piano dell'alleanza\u00bb (secondo le sue stesse parole tratte da una intervista concessa nel dopoguerra al giornalista e storico ruggero zangrandi). la decima assunse, almeno ufficialmente, atteggiamento del tutto apolitico ed apartitico, tanto che per essere inquadrati nei mar\u00f2 della x\u00aa mas occorreva non essere iscritti ad alcun partito politico.\n\nborghese strinse dunque il 12 settembre direttamente con il capitano di vascello berninghaus della marina da guerra germanica, la kriegsmarine, una singolare alleanza che permetteva la continuazione dell'attivit\u00e0 della 10\u00aa con il terzo reich, mutando denominazione in numeri romani (x\u00aa mas)  conservando bandiera (a cui era stato tolto l'emblema dei savoia) e divisa italiane, seppur sotto il controllo operativo tedesco. \nal progetto di borghese alla met\u00e0 di settembre aderirono circa met\u00e0 dei duecento ufficiali presenti alla sede della spezia. gli altri chiesero regolare licenza, concessa dal comandante. ben presto si unirono a quello che avrebbe formato il nucleo della futura formazione autonoma della decima mas nella repubblica sociale i trecentocinquanta mar\u00f2 al comando del capitano di corvetta umberto bardelli.\nfin dai primissimi giorni dopo l'armistizio iniziarono a giungere giovani volontari, spesso minorenni, attratti dalla leggenda delle gesta eroiche dei \"maiali\" e dalla fama del comandante borghese, celebrati dai manifesti di propaganda che tappezzarono le citt\u00e0 italiane. i ruolini della decima giunsero quindi a contare complessivamente 20.000 uomini, l'entit\u00e0 di una divisione di fanteria.. vice comandante della divisione fu scelto il capitano di fregata luigi carallo, che fu ucciso nel dicembre 1944.\n\naltri elementi che diedero presso i giovani della repubblica sociale popolarit\u00e0 notevole al corpo furono il cameratismo che esisteva tra gli ufficiali e i marinai (istituzione del rancio unico per marinai e ufficiali e dell'uniforme di panno uguale) e il suo non conformismo (saluto meno formale rispetto ai canoni tradizionali della marina) e la promozione guadagnata sul campo e non con l'anzianit\u00e0 o i concorsi. il regolamento della decima - rivoluzionario per le forze armate italiane dell'epoca - era una derivazione del volontarismo garibaldino e del particolare tipo di cameratismo dei sommergibilisti, dalle cui fila provenivano borghese, bardelli ed altri capi del corpo.\nl'ideologia fondante del corpo era basata sul nazionalismo e sul combattentismo, in cerca della \"bella morte\" in battaglia e dell'eroismo \u00abper riscattare l'onore della nazione italiana\u00bb (agli occhi dei volontari che si arruolavano, tradito dall'armistizio dell'otto settembre, conclusosi con il crollo dell'esercito, la consegna delle navi della marina e la fuga del sovrano e di badoglio al sud, lasciando il paese nel caos).\nci\u00f2 trovava espressione nel motto del corpo \u00abper l'onore e la bandiera d'italia\u00bb e nello scudetto in cui era disegnata una x sormontata da un teschio con una rosa in bocca e nell'inno della decima, scritto da dar'ja vasil'evna olsuf\u2019eva moglie di borghese sulle note di una canzone d'operetta. l'immagine del teschio con la rosa in bocca veniva dal capitano di corvetta salvatore todaro: poco prima di morire aveva espresso il desiderio di un distintivo per la x\u00aa che rendesse l'idea che la morte in combattimento era una cosa dolce, come il profumo di un fiore.\nnonostante la premessa di voler partecipare solo alla guerra per la \"liberazione dell'italia invasa\" ben presto i reparti della decima furono coinvolti dai tedeschi nelle operazioni di controguerriglia, ma gli ufficiali furono lasciati liberi di congedarsi senza conseguenze qualora avessero rifiutato di sollevare le armi contro altri italiani. l'esasperazione e la ferocia cui giunse la guerra civile condussero alcuni elementi della decima a macchiarsi di crimini di guerra, come la fucilazione di prigionieri, la cattura di ostaggi fra i civili, la tortura di partigiani (o civili presunti tali) catturati. venne comunque applicata la convenzione dell'aja che non permetteva la fucilazione di prigionieri, la cattura di ostaggi fra i civili per diritto di rappresaglia.la x\u00aa mas di borghese aument\u00f2 rapidamente i suoi numeri, sia con arruolamenti regolari sia accettando nelle proprie file disertori di altri reparti (e perfino ex-partigiani), attratti dalla paga migliore, dal regolamento peculiare della decima e soprattutto dalla prospettiva di poter col\u00e0 combattere contro gli angloamericani. per contro, la decima fu una delle unit\u00e0 della rsi che soffr\u00ec meno per le diserzioni (invece epidemiche nelle altre unit\u00e0, soprattutto nell'esercito nazionale repubblicano). borghese aveva sancito la pena di morte per la diserzione e la codardia in faccia al nemico ben prima che tale pena fosse estesa alle altre armi e forze armate della rsi.\n\n\n=== rapporti fra x\u00aa e rsi ===\nnumerosi furono i problemi organizzativi che si erano materializzati per il nuovo corpo, sia per le oggettive condizioni economiche e militari dell'italia settentrionale, sia a causa delle difficolt\u00e0 sollevate dalle autorit\u00e0 tedesche e repubblicane.\nborghese negozi\u00f2 direttamente con la germania nazista i termini della sua collaborazione con l'asse. questo dal punto di vista della legittimit\u00e0 del corpo e del suo successivo inserimento nell'organico della rsi pose non pochi problemi, e caratterizz\u00f2 i rapporti fra borghese e rsi, tanto che alcuni autori stentano a considerare la x\u00aa mas di borghese un corpo della repubblica sociale italiana, bens\u00ec un vero e proprio corpo franco o compagnia di ventura inserita nell'ambito delle forze dell'asse: in realt\u00e0, la x\u00aa e la rsi mantenevano rapporti difficili, perch\u00e9 l'autorit\u00e0 politica della rsi cercava faticosamente di ricondurre tutte le varie forze armate e di polizia sotto il suo controllo centralizzato (in quanto solo allo stato \u00e8 concesso il monopolio dell'uso della forza, secondo il diritto). d'altro canto, borghese aveva ottenuto legittimazione dai tedeschi, attraverso il capitano di vascello berlinghaus della kriegsmarine, con il riconoscimento a combattere sotto bandiera italiana, ottenendo ampia autonomia. pur rispondendo, in pratica, al comando tedesco e amministrativamente dal ministero della difesa repubblicano, la x\u00aa mas era formalmente equiparata alla wehrmacht, e in pratica era un corpo franco.\nil comportamento apertamente autonomistico dei confronti delle autorit\u00e0 repubblicane (fino alla strafottenza) - alle quali formalmente la decima avrebbe dovuto appartenere e da cui amministrativamente dipendeva, avendo i suoi uomini giurato secondo la formula prevista dal governo repubblicano - caus\u00f2 molti attriti con altri organismi della repubblica sociale e perfino la ventilata possibilit\u00e0 che borghese tentasse un colpo di stato contro mussolini.\nin seguito alle voci circolanti su questa eventualit\u00e0, borghese, convocato a gargnano, fu posto agli arresti il 14 gennaio 1944. la voce dell'arresto di borghese, attraverso circostanze fortuite, arriv\u00f2 al comando della decima, che valut\u00f2 addirittura l'ipotesi di marciare su sal\u00f2. probabilmente l'incidente fu risolto anche con la mediazione dei tedeschi, che non volevano una lotta intestina tra i loro alleati.\ntutto venne risolto in tempi brevi con il rilascio di borghese e il seguente licenziamento del sottosegretario alla marina, ferruccio ferrini, da parte di mussolini, che lo sostitu\u00ec con il contrammiraglio giuseppe sparzani. borghese divenne sottocapo di stato maggiore ed ebbe ai suoi ordini tutte le attivit\u00e0 operative di marina.borghese, d'altronde, aveva sempre ostentato disprezzo nei confronti dei partiti e aveva la propensione per un modello di societ\u00e0 organicista e militarista secondo il modello che realizz\u00f2 con la decima. nella x\u00aa mas di borghese non venne mai fatto il \"saluto al duce\", ma solo il saluto \"decima marinai! decima comandante!\" (di questo lo stesso borghese venne accusato da parte di chi lo voleva esautorare dal comando della decima).\ndopo l'alleanza coi tedeschi, il nuovo corpo si dedic\u00f2 all'organizzazione militare al fine di poter recarsi al fronte a combattere gli anglo-americani. la sera del 3 marzo 1944 il battaglione \"barbarigo\" (il primo reparto di fanteria della marina, guidato da bardelli) entr\u00f2 in linea nei pressi di anzio e nettuno, dove venne impiegato contro gli alleati durante lo sbarco di anzio, operando per\u00f2 alle dipendenze della 175\u00aa divisione tedesca.\n\n\n=== la divisione ===\ni diversi reparti di fanteria, con il 3\u00ba reggimento san marco e il 1\u00b0 comprendente il \"barbarigo\", vennero raggruppati nella divisione fanteria di marina \"x\u00aa\", costituita il 1\u00ba maggio 1944.\ndopo la rotta seguita allo sfondamento di cassino, i reparti della decima furono impiegati in maniera disorganica anche in operazioni di polizia e di contro guerriglia in italia settentrionale contro i partigiani, mentre sul fronte della linea gotica venivano inviati nel 1945 il \"lupo\", il \"nuotatori paracadutisti\" o \"np\" (polesine), e il gruppo d'artiglieria \"colleoni\" (sul fiume senio).\nquesti reparti ebbero pesanti perdite in combattimento durante l'ultima offensiva nemica, e ricevettero numerose decorazioni dai tedeschi; il \"lupo\" e lo \"np\", dopo il crollo della linea verde, riuscirono a ripiegare su venezia, dove rimasero fino all'arrivo degli alleati, a cui si arresero con l'onore delle armi.\nnel 1945 borghese riorganizz\u00f2 la divisione decima nel veneto su due gruppi di combattimento (di cui uno a ranghi incompleti, perch\u00e9, come abbiamo visto, due battaglioni e un gruppo d'artiglieria erano aggregati alle divisioni tedesche sulla linea verde). l'obbiettivo era quello di costituire una grossa massa di manovra da spostare a trieste e fiume per evitare alle citt\u00e0 la prevedibile occupazione titina, mentre si intensificavano i contatti con i servizi segreti regi, americani e britannici per favorire uno sbarco italo-inglese in istria. tuttavia il precipitare degli eventi e il completo controllo del cielo da parte alleata imped\u00ec alla divisione decima di raggiungere le posizioni previste (n\u00e9 d'altro canto vi fu il promesso sbarco italo-britannico). i reparti cos\u00ec rimasti immobilizzati si arresero alle truppe alleate con l'onore delle armi fra il 29 aprile ed il 2 maggio 1945.\n\n\n=== il fronte orientale ===\nsubito prima della costituzione della repubblica sociale, i tedeschi avviarono una politica di annessione delle tre venezie, riunendo le province di bolzano, trento, belluno, al gau dell'alto tirolo, dietro il pretesto della costituzione di una zona d'operazioni nota con il nome di alpenvorland, e quelle di udine, gorizia, trieste, pola, fiume e lubiana (gi\u00e0 aggregata come provincia autonoma alla venezia giulia) al gau della carinzia nell'ambito della zona d'operazioni chiamata adriatisches k\u00fcstenland (rimase zara, pur sotto occupazione militare tedesca, sotto il controllo delle autorit\u00e0 della rsi).\nsoprattutto le terre orientali, gi\u00e0 minacciate di annessione dagli ustascia croati alleati dei nazisti, furono teatro di aspri scontri coi partigiani di tito, che - organizzati in formazioni di notevoli dimensioni e potenziale bellico - cercavano di sconfinare nella venezia giulia per poter reclamare, secondo il principio dell'uti possidetis, l'annessione di questa alla jugoslavia.\nperci\u00f2 la decima ebbe un notevole impiego sul fronte dell'istria e del carso e nelle retrovie dell'esercito tedesco soprattutto nel 1944, collaborando con i tedeschi nello scontro con i partigiani titini (insieme agli altri cinque reggimenti italiani inquadrati nelle forze armate germaniche come milizia difesa territoriale e ai reparti e batterie di difesa costiera). gli scontri con i titini assumevano spesso l'aspetto tipico della guerriglia, con azioni crudeli ed atrocit\u00e0 alle quali seguivano altrettanto crudeli rastrellamenti da parte nazifascista, mentre solitamente le truppe titine rifiutavano la battaglia in campo aperto, dove ancora non potevano avere ragione dei tedeschi e dei loro alleati.\nsulla frontiera orientale i battaglioni sagittario, barbarigo, lupo, appoggiati dai gruppi d'artiglieria san giorgio ed alberto da giussano e da parte dei battaglioni nuotatori paracadutisti, guastatori valanga e genio freccia furono coinvolti nell'operazione aquila (adler aktion) per la distruzione delle forze del ix korpus iugoslavo, e quindi il fulmine fu impiegato per arginare i tentativi di invasione iugoslava della venezia giulia, rimanendo coinvolto in un aspro scontro con i partigiani iugoslavi nella battaglia di tarnova, dove fu quasi distrutto, riuscendo tuttavia a sbarrare il passo alle forze nemiche.\nin seguito le autorit\u00e0 tedesche pretesero da mussolini che i reparti della decima fossero ritirati dalla venezia giulia, dove si erano verificati scontri anche sanguinosi con i collaborazionisti iugoslavi e con lo stesso gauleiter rainer. rimasero solo alcune unit\u00e0 minori che presidiavano le isole del quarnaro e trieste.in istria perci\u00f2 rimasero solo alcune centinaia di uomini della decima dislocati in vari presidi a fianco dei reparti tedeschi, perlopi\u00f9 catturati dai titini durante l'occupazione della venezia giulia insieme ai tedeschi e altri soldati della rsi e massacrati nelle tristemente note foibe, o deportati nei campi di prigionia iugoslavi.\ngli altri morirono a fianco degli ultimi nuclei di resistenza tedeschi nei combattimenti che divampavano contemporaneamente all'avanzata dei titini verso il friuli e la venezia giulia. essi, insieme a questi resti dell'esercito tedesco, dovevano resistere per coprire la ritirata del grosso delle truppe tedesche acquartierate nell'istria e nella slovenia verso l'austria. il caos che sconvolse le truppe tedesche prive di ordini univoci e divise nel tentare di resistere oppure ritirarsi trascin\u00f2 anche i reparti repubblicani, e fra questi ovviamente quelli della decima.\ngli ultimi focolai di resistenza che proseguirono fino agli inizi di maggio vennero tutti schiacciati dai titini, combattendo oppure - pi\u00f9 spesso - promettendo salva la vita in caso di resa. tra questi ultimi combattimenti, degno di nota quello che si svolse a pola. qui, dopo la firma della resa delle ultime truppe tedesche affiancate da alcuni reparti della decima decimati dalla battaglia alle forze iugoslave l'8 maggio 1945, l'ammiraglio tedesco che aveva firmato la capitolazione venne subito dopo fucilato insieme ad un gruppo di suoi ufficiali, insieme a una decina di ufficiali italiani della decima mas.\npoco prima dell'occupazione dell'istria da parte iugoslava, borghese cerc\u00f2 un'improbabile alleanza con gli alleati per fronteggiare l'esercito iugoslavo di tito, che stava rapidamente avanzando: in quei tempi, era viva in molti gerarchi nazisti e fascisti la speranza di arrivare a un armistizio con gli alleati occidentali per poter continuare la guerra contro l'unione sovietica e il bolscevismo in generale.analogamente, fra il settembre ed il dicembre del 1944 furono presi approfonditi contatti con la brigata partigiana osoppo, al fine di costituire un corpo misto che potesse organizzare una difesa comune di quel fronte, ma il comando inglese a cui faceva riferimento la osoppo, seppur con qualche tentennamento, rifiut\u00f2 l'offerta. poco tempo dopo a porz\u00fbs tutti i principali esponenti della brigata partigiana furono uccisi in quanto accusati di tradimento e per aver dato ospitalit\u00e0 ad una giovane, elda turchetti, denunciata come spia da radio londra su segnalazione di agenti inglesi, e il tentativo di collaborazione non ebbe s\u00e9guito.\nnegli ultimi mesi del conflitto, al fine di difendere l'italianit\u00e0 dell'istria, borghese avvi\u00f2 contatti con la regia marina al sud (ammiraglio de courten) per favorire uno sbarco italo-alleato in istria e salvare le terre orientali dall'avanzata delle forze iugoslave. lo sbarco studiato dalla marina italiana del sud si sarebbe avvalso dell'appoggio delle formazioni fasciste e della decima, con o senza l'intervento alleato. l'opposizione inglese fece fallire questo piano, non volendosi inimicare stalin dopo l'accordo di yalta e favorendo cos\u00ec l'avanzata degli iugoslavi, che ebbero peraltro anche l'attivo sostegno della royal navy britannica.\n\n\n=== il coinvolgimento nella guerra civile ===\n\nla decima, nata per proseguire la guerra contro gli angloamericani, fu inizialmente risparmiata dalle azioni partigiane e gappiste, fino al 23 gennaio 1944, quando un attacco dinamitardo fece saltare alla spezia il tram che collegava il centro cittadino colla sede della decima nella caserma san bartolomeo, provocando la morte di tre fucilieri di marina e due cittadini.\na questo punto per\u00f2 i suoi appartenenti furono posti di fronte alla libera scelta di congedarsi o continuare con la guerra civile\n\nin seguito a questo episodio, la decima invi\u00f2 dei reparti in supporto ai tedeschi per un rastrellamento nelle montagne prospicienti la spezia, durante il quale non si ebbero scontri a fuoco, ma solo sequestri d'armi.\nla prima rappresaglia compiuta dalla decima risale invece al marzo 1944, quando il treno parma-la spezia fu bloccato dai partigiani per liberare alcuni prigionieri che i fascisti dovevano trasportare a parma e, nell\u2019azione, morirono il sottotenente gastone carlotti della x mas, il sottotenente domenico piropan, la guardia nazionale repubblicana luigi comelli e venne gravemente ferito il militare riziero biancardi.. la decima ordin\u00f2 un rastrellamento, durante il quale 13 partigiani furono sorpresi: quattro morirono nello scontro a fuoco e altri nove furono portati alla spezia. di questi, un minorenne fu rilasciato, e gli altri otto furono fucilati. spostate le unit\u00e0 in piemonte alla decima fu sempre pi\u00f9 spesso richiesta la partecipazione alle operazioni di grande polizia, richieste alle quali la formazione ader\u00ec sempre con riluttanza e mettendo a disposizione nuclei di entit\u00e0 inferiore alla compagnia.\nper fronteggiare le sempre pi\u00f9 frequenti azioni dei partigiani, viene costituita una speciale \"compagnia o\" (operativa), composta da 120 uomini al comando del tenente umberto bertozzi. non \u00e8 chiaro invece il suo rapporto con borghese e coi comandi della decima: pare piuttosto plausibile che detta compagnia \"o\" sia stata maltollerata quanto necessario per venire incontro alle urgenze della primavera-estate 1944, e appena possibile sciolta e i suoi elementi inviati nel distaccamento \"milano\".\ntuttavia, il 4 luglio 1944 l'episodio dell'uccisione del comandante umberto bardelli spinse borghese a tornare sulla sua decisione di non impiegare i suoi uomini nella controguerriglia. cos\u00ec dall'autunno 1944 anche la decima fu massicciamente coinvolta nella guerra civile contro i partigiani italiani, dispiegando una forza ed una violenza impressionante.\n\nl'8 luglio 1944 bardelli si rec\u00f2 personalmente alla ricerca del guardiamarina gaetano oneto, disertore del \"sagittario\" che, unitamente ad altri fucilieri, era fuggito con la cassa del battaglione. giunto nel borgo di ozegna con una scorta, si trov\u00f2 faccia a faccia coi guerriglieri della formazione \"matteotti\" al comando del partigiano piero urati, detto piero piero. per evitare uno scontro fratricida, bardelli depose le armi e ordin\u00f2 ai suoi di fare lo stesso. iniziarono cos\u00ec a parlamentare coi partigiani per ottenere la consegna del disertore, in un clima di crescente tensione. dopo aver concordato lo scambio del disertore oneto con dei prigionieri partigiani, bardelli lasci\u00f2 il convegno con piero piero, ma si trov\u00f2 circondato da uomini della \"matteotti\". piero piero intim\u00f2 la resa al comandante repubblicano, il quale rifiut\u00f2 urlando\u00abbarbarigo non si arrende! fuoco!\u00bb. nel rapido scontro a fuoco che ne segu\u00ec bardelli e 10 fucilieri furono uccisi. le salme furono ricomposte nell'attuale oratorio del paese e i feriti curati da alcune religiose del posto. i fucilieri prigionieri, invece, furono catturati dai partigiani e portati \"in montagna\", dove sarebbero stati sottoposti a varie pressioni (fra cui la \"falsa fucilazione\") per indurli a disertare e passare con la \"matteotti\". furono poi rilasciati una settimana dopo, a seguito di uno scambio con prigionieri partigiani.\ncaddero anche sette partigiani ed un civile.secondo l'ufficio propaganda della decima il corpo di bardelli fu rinvenuto privo di due denti d'oro, mentre due caduti furono rinvenuti dai paesani ammassati contro un muro e imbrattati di sterco e con della paglia in bocca (secondo alcuni a causa del trasporto con un carretto sporco, ma tale versione risulta respinta da altra storiografia).\n\nin seguito a questo evento borghese radun\u00f2 lo stato maggiore della decima comunicando la sua decisione e ribadendo il carattere volontario della decima. chiunque non avesse voluto rimanere nella decima, che era nata per combattere al fronte gli anglo-americani, e che da quel momento si trovava coinvolta nella guerra civile, avrebbe ottenuto il congedo illimitato: quindici ufficiali su duecento chiesero ed ottennero d'essere messi in congedo per non dover partecipare alla guerra civile.dopo altri due mesi di imboscate e rastrellamenti si giunse ad un nuovo abboccamento fra i reparti della decima e della formazione di piero piero che port\u00f2 alla costituzione, caso pi\u00f9 unico che raro, di un plotone d'esecuzione misto per l'esecuzione del disertore oneto. oneto, dopo essere stato degradato, venne fucilato nei pressi di configlietto val soana da un picchetto comandato dal tenente di vascello montanari, formato da sei fucilieri del battaglione barbarigo e sei partigiani della brigata de franchi il 4 settembre 1944. all'esecuzione assistette un picchetto di venti fucilieri della decima e di venti partigiani..\nnonostante questo episodio (che ebbe come strascico l'arresto di piero piero per ordine di altri capi partigiani, anche in seguito alle esazioni compiute dal gruppo in valchiusella. il malcontento della popolazione sfoci\u00f2 in un'inchiesta da parte dei partigiani dell'area che fecero cessare le requisizioni e i furti di cibo e bestiame), la decima si trov\u00f2 coinvolta sempre pi\u00f9 profondamente nella guerra civile. subendo - in quanto forza militare alleata dei tedeschi e al pari delle forze militari di questi - attacchi, catture ed imboscate in numero crescente, i suoi uomini reagirono sempre pi\u00f9 violentemente, fino a perpetrare veri e propri crimini di guerra contro le popolazioni civili.\nfra gli episodi pi\u00f9 significativi si inquadra l'esecuzione sommaria del partigiano garibaldino ferruccio nazionale, detto \"carmela\", il cui corpo, immortalato in una macabra foto, \u00e8 divenuto uno dei simboli della ferocia cui si giunse durante la guerra civile. ad ivrea il partigiano nazionale decise di attentare alla vita del cappellano militare della decima, don augusto bianco. bloccato con una bomba a mano in pugno, proprio un istante prima che potesse scagliarla, fu sommariamente giustiziato il 29 luglio tramite impiccagione nella piazza del municipio. il corpo, lasciato appeso con cartello al collo divenuto tristemente famoso per una foto scattata da un fuciliere (vedi foto), sarebbe dovuto rimanere appeso quale monito per la popolazione, che venne raggruppata e fatta sfilare davanti al suo cadavere. secondo le testimonianze di alcuni partigiani (raccolte per\u00f2 successivamente ai fatti), al momento dell'impiccagione nazionale era praticamente gi\u00e0 morto a causa delle torture sub\u00ecte da parte dei fucilieri della compagnia \"o\", generalmente ritenuta la pi\u00f9 violenta della decima, e, sempre secondo queste testimonianze, nell'ambito delle torture gli sarebbe anche stata mozzata la lingua. tuttavia, dopo poche ore, un ufficiale del battaglione \"fulmine\", non ritenendo compatibile un simile spettacolo di ferocia con l'onore del proprio reparto, ordin\u00f2 che il corpo fosse deposto, e cristianamente sepolto nel cimitero cittadino, alla presenza di un picchetto di fucilieri..\n\nla particolare crudezza che caratterizz\u00f2 le azioni della decima durante le operazioni antipartigiane \u00e8 stata spiegata cos\u00ec dallo storico renzo de felice:\n\n\n=== crimini di guerra ===\n\ni crimini di guerra della x\u00aa mas si svolsero essenzialmente in paesi e frazioni, dove era concentrata l'attivit\u00e0 partigiana. sono stati citati i seguenti episodi a carico della decima durante il processo al suo comandante nel dopoguerra:\n\nvalmozzola (pr): 17 marzo 1944 fucilazione di otto partigiani presi prigionieri dopo l'uccisione di due ufficiali del battaglione lupo della x\u00aa flottiglia mas carlotti e pieropan.\nforno (frazione di massa), 13 giugno 1944: 68 persone (tra le quali il maresciallo dei carabinieri ciro siciliano, che cerc\u00f2 di impedire il rastrellamento), per lo pi\u00f9 civili e qualche partigiano, vengono uccise da un reparto di ss e da uomini della compagnia \"o\" della decima al comando di umberto bertozzi (che secondo alcune fonti fu colui che selezion\u00f2 chi tra i prigionieri sarebbe stato fucilato) in quella che viene ricordata come la \"strage di forno\".\nborgo ticino (no), 13 agosto 1944: 12 civili vengono fucilati, in collaborazione con le ss, mentre il paese viene saccheggiato e incendiato, in quella che viene ricordata come la \"strage di borgo ticino\". per la prima volta viene applicato il bando kesselring di rappresaglia per il ferimento di quattro soldati tedeschi: al paese venne chiesto un risarcimento di 300.000 lire a compensazione del fatto e per evitare l'esecuzione, ma dopo aver riscosso la cifra, come ammesso anche al processo dal capitano krumhar che guidava il gruppo delle ss, la fucilazione e le successive violenze avvennero ugualmente.\nguadine (fraz. di massa), 24 agosto 1944: rappresaglia sulla popolazione civile, ritenuta fiancheggiatrice dei partigiani, con 13 civili uccisi. il paese e le sue frazioni furono quasi completamente bruciati e distrutti. l'operazione probabilmente aveva anche lo scopo di bloccare eventuali fuggitivi dalla contemporanea azione della 16. ss-freiwilligen-panzergrenadier-division reichsf\u00fchrer ss, agli ordini del maggiore walter reder e degli uomini della brigata nera di massa, che si stava svolgendo a vinca (comune di fivizzano).\ncastelletto sopra ticino (no), 2 novembre 1944, dopo l'uccisione da parte dei partigiani del sottotenente di vascello leonardi, pubblica esecuzione esemplare: un ufficiale della x\u00aa mas fa fucilare in pubblico cinque partigiani garibaldini detenuti ad arona, dopo aver raccolto una folla obbligata ad assistere.\ncrocetta del montello (tv): tortura di sei partigiani tramite fustigazione e ustioni con stracci imbevuti di benzina e accesi. i sei partigiani, presi prigionieri dal tenente dalla x\u00aa mas filippo mariucci, forse in seguito a delazione di un altro partigiano, erano stati indicati come i responsabili del rapimento e dell'uccisione avvenuta il 7 ottobre 1944 del brigadiere dei carabinieri ettore buggio pertanto furono sommariamente fucilati lungo il muro esterno del cimitero di ciano del montello il 2 gennaio 1945nel processo che borghese sub\u00ec dopo la guerra, una testimonianza sugger\u00ec anche che in alcune delle rappresaglie di cui furono protagonisti, gli uomini della decima indossassero uniformi tedesche, probabilmente per farle attribuire esclusivamente all'esercito tedesco..\nnella sentenza di rinvio a giudizio del processo contro junio valerio borghese, le accuse erano di aver effettuato, tra le altre cose:\n\ntuttavia nel dispositivo della sentenza, borghese fu condannato a 12 anni di carcere ed esclusione dai pubblici uffici solo per \"collaborazione militare\" coi tedeschi, escludendo il suo coinvolgimento nei crimini di guerra come la sua partecipazione ai reati di omicidio e saccheggio.\ndurante gli anni sessanta seicentonovantacinque fascicoli riguardanti le stragi nazifasciste in italia vennero \"archiviati provvisoriamente\" dal procuratore generale militare, principalmente per ragioni di convenienza politica, e i vari procedimenti furono bloccati, garantendo quindi l'impunit\u00e0 per i responsabili ancora in vita. successivamente, nel 1994, durante la ricerca di prove a carico di erich priebke per la strage delle fosse ardeatine, venne scoperta l'esistenza di questi fascicoli (trovati in quello che giornalisticamente \u00e8 stato definito l'armadio della vergogna): tra di questi ve ne erano diversi riferiti a fatti compiuti da personale della decima mas di borghese..\n\n\n=== comportamento in guerra ===\n\nle truppe coinvolte nelle operazioni di \"grande polizia\" o controguerriglia contro le forze partigiane italiane sono state oggetto di numerose critiche. la x\u00aa mas fu attiva in operazioni di grande polizia nel monferrato, nelle langhe, nel canavese, in carnia, in val di susa e in val d'ossola. gli uomini della decima si macchiarono di crimini di guerra, come torture, rappresaglie, fucilazioni sommarie.\nalcuni appartenenti alla decima mas si distinsero anche in azioni di saccheggio e furto a danno della popolazione civile, perseverando nell'abuso della loro autorit\u00e0 tanto da far preoccupare le autorit\u00e0 legittime e non militari:\n\nsergio nesi, ex ufficiale della x\u00aa mas, sostiene che borghese e la decima tennero un comportamento coraggioso ed intrepido di fronte al nemico (ne parla al riguardo delle battaglie sul fronte di nettuno, sulla linea verde, durante l'operazione aquila e nella battaglia di tarnova) e asserisce che nel complesso le diserzioni della decima sarebbero state sensibilmente inferiori a quelle registrate in altre forze armate e reparti della rsi. molte azioni di furto e saccheggio attribuite a reparti della rsi o tedeschi sarebbero, secondo lui, invece da attribuirsi alle numerose bande di criminali comuni che infestavano il territorio, i quali mascherati dietro uniformi della decima che sarebbero riusciti ad ottenere durante lo sbandamento dell'8 settembre 1943, taglieggiavano la popolazione civile con relativa impunit\u00e0. sempre secondo quanto riportato da nesi, operazioni dello stesso genere - a scopo di propaganda antifascista - sarebbero state condotte, sempre con uniformi della decima in qualche modo trafugate, da nuclei partigiani (secondo nesi, nella zona della liguria e del cuneense).\nnesi sostiene poi che taluni rapporti di polizia proverrebbero da uffici e comandi repubblicani ostili alla decima, i quali avrebbero perseguito non lo scopo di riparare i numerosi torti subiti dai civili, ma quello di metterla in cattiva luce presso gli alti comandi nonch\u00e9 lo stesso mussolini nell'ambito delle feroci lotte per il potere che caratterizzarono la repubblica sociale. questi rapporti sarebbero stati comunque ingigantiti ed esagerati. infatti, per finanziare la guerra contro gli angloamericani, fu anche impiegato il mercato nero, acquistando armi in svizzera tramite contrabbando di beni calmierati. lo stesso prefetto di milano espresse preoccupazione per le numerose azioni illegali commesse dai fucilieri.\nsempre secondo l'ex ufficiale, nei confronti dei tedeschi la decima non \u00e8 stata, come sostenuto da altri, servile e collaborazionista, ma avrebbe invece seguito sempre un atteggiamento di furbesco doppiogioco, cercando di sottrarre all'alleato ogni tipo di rifornimento e materiale con ogni mezzo (compresa la corruzione, il furto, l'ubriacatura e l'inganno). secondo l'ex ufficiale \u00e8 da inquadrare in quest'ottica anche il pestaggio e l'arresto del gauleiter friedrich rainer, episodio che port\u00f2 all'espulsione quasi totale delle forze di borghese dalla venezia giulia, sottoposte a \"zona d'operazione\"..\n\n\n=== la fine della guerra ===\nverso la fine della guerra, la x\u00aa mas di borghese spost\u00f2 il suo quartier generale in piemonte. il 26 aprile, primo dei tre giorni di insurrezione che portarono alla liberazione, borghese sciolse la decima presso la caserma di piazzale fiume (odierna piazza della repubblica) a milano.\ni vari reparti della decima seguirono invece diversi destini, a seconda del luogo e del nemico a cui si arresero.\n\ni battaglioni \"barbarigo\", \"lupo\", \"np\" e \"freccia\" e il gruppo artiglieria \"colleoni\", impiegati a difesa della linea gotica, dopo aver subito perdite assai gravi nei combattimenti contro le forze inglesi e del commonwealth, si ritirarono in piccoli nuclei oltre l'adige verso padova ad albignasego (\"lupo\" e \"barbarigo\") dove si arresero quando furono raggiunte dal nemico, ottenendo l'onore delle armi. il \"freccia\" e il \"colleoni\" furono totalmente distrutti nella battaglia, e cessarono di agire come unit\u00e0 organiche gi\u00e0 dagli ultimi giorni di aprile 1945, ripiegando disordinatamente.\ni reparti indivisionati nella divisione decima in territorio vicentino (\"sagittario\", \"fulmine\", \"valanga\", \"castagnacci\", \"san giorgio\", \"alberto da giussano\", \"pegaso\", \"vega\") attesero l'arrivo del nemico arma-al-piede, dopo un iniziale tentativo di raggiungere la venezia giulia per arginare l'invasione iugoslava, frustrato dal totale controllo dell'aria da parte delle aviazioni alleate. anche questi reparti si arresero con l'onore delle armi. i reparti concentrati a bassano del grappa invece si confrontarono coi partigiani, a volte combattendo a volte arrendendosi: in quest'ultimo caso gli uomini che si consegnarono furono spesso oggetto di feroci esecuzioni sommarie.\ni reparti di fanteria di marina a venezia (btg. \"serenissima\" e nuotatori paracadutisti -np- ed altri) si arresero con l'onore delle armi agli alleati il 30 aprile 1945, presso l'ex collegio navale della gil a sant'elena.\ni reparti territoriali a torino e milano seguirono la sorte delle altre unit\u00e0 repubblicane ivi presenti. quelli di torino non riuscirono a ripiegare verso la \"zona franca\" di ivrea per arrendersi agli americani il 5 maggio successivo, e seguitarono a combattere nella caserma assediata dai partigiani. dopo aver finito le munizioni si arresero, e oltre 60 dei superstiti furono fucilati sommariamente. quelli di milano subirono l'urto dell'insurrezione partigiana il 26 aprile.\ni reparti nel novarese (btg. \"scir\u00e8\") furono coinvolti in scontri a fuoco coi partigiani. quelli che si arresero dietro promessa d'aver salva la vita furono in gran parte passati per le armi.\ni reparti in istria, a fiume e sulle isole del carnaro furono sistematicamente annientati dagli iugoslavi. il battaglione \"san giusto\" di trieste invece riusc\u00ec a raggiungere via mare venezia dove si arrese agli alleati il 30 aprile.\ni reparti di marina a sanremo uscirono il 26 aprile per un'ultima missione contro i franco-americani, dopodich\u00e9 affondarono i propri mezzi e dispersero gli uomini. quelli che furono catturati dai partigiani furono sommariamente uccisi.i caduti accertati in operazioni belliche e di controguerriglia della decima assommano a oltre 600. a questi vanno aggiunti gli uomini uccisi sommariamente al termine delle ostilit\u00e0 dopo aver ceduto le armi, in numero non precisato (si ricorda, ad esempio, l'eccidio di valdobbiadene dei nuotatori paracadutisti della decima, np, nel maggio del 1945, ove furono trucidati 50 prigionieri di guerra).\n\n\n== i reparti navali ==\nreparti di naviglio sottile della decima furono impiegati contro le forze di sbarco e di rifornimento angloamericane. impiegati quasi esclusivamente mas e motoscafi veloci modificati in siluranti, gli mtm. i reparti navali erano di stanza a genova (comando tirreno) insieme agli \"uomini gamma\" (sommozzatori), mentre la 1\u00aa e 2\u00aa squadriglia mas erano di stanza a la spezia.\nil \"comando tirreno\" alla fine della guerra prese contatti con il locale cln, prendendo efficaci contromisure a contrasto dell'opera dei guastatori tedeschi che intendevano far saltare in aria le installazioni portuali. i sommozzatori del reparto disarmarono le 80 cariche di demolizione predisposte dai germanici e autoaffondarono le loro unit\u00e0 mas e vas e si consegnarono ai partigiani.\n\n\n== struttura della x\u00aa ==\n\n\n=== comando ===\ncomando x\u00aa mas (c.f. junio valerio borghese)\nufficio stampa e propaganda (s.t.v. pasca piredda)\nservizio ausiliario femminile (saf) (vol. fede arnaud pocek)\nservizio amministrativo (t.col. ivan tiana)\nservizio sanitario\nservizio approvvigionamento (cap. guido dl giudice)\nservizio genio armi navali (col. mantovani)\nservizio armamenti (c.c. mario masciulli)\nservizio motorizzazione (magg. angelo antico)\nservizio radiotelegrafia (t.col. pietro rosselli)\nservizio informazioni (cap. renato carnevale)\nufficio giustizia e disciplina (t.col. ivan tiana)\nufficio assistenza (vol. luigia maresca bardelli)\nufficio personale (t.v. mario ducci)\n\n\n=== divisione fanteria di marina x\u00aa ===\ncomando divisione fanteria di marina x\u00aa (c.f. luigi carallo) strutturata su:\ngruppo esplorante divisionale\n1\u00ba reggimento fanteria di marina \"san marco\"battaglione \"maestrale\" (poi \"barbarigo\") (c.c. umberto bardelli)\nbattaglione \"lupo\" (c.c. corrado de martino)\nbattaglione nuotatori-paracadutisti (np) (cap. g.n. nino buttazzoni)\n2\u00ba reggimento fanteria di marina \"scir\u00e8\"battaglione bersaglieri \"fulmine\" (t.v. sergio scordia)\nbattaglione guastatori alpini \"valanga\" (cap. manlio morelli)\nbattaglione \"sagittario\" (c.c. bernardino fumai)\n3\u00ba reggimento artiglieria di marina \"condottieri\" (mag. guido boriello) su:\ngruppo artiglieria \"colleoni\" (mag. guido borriello)\ngruppo artiglieria \"da giussano\" (cap. agostino pirri)\ngruppo artiglieria \"san giorgio\" (cap. renato carnevale)\nbatteria contraerea leggera (20/65)\nbattaglione del genio \"freccia\" (c.c. filippo di bernardo amato)\nbattaglione \"castagnacci\" (t.v. alfredo maestroni)\nreparti di terra autonomi:\ngruppo d'ardimento \"medaglia d'oro giobbe\" (c.c. pascal pascali)\nbattaglione \"longobardo\" (s.t.v. giuseppe parello)\nbattaglione \"pegaso\" (c.c. raffaele pilato)\nbattaglione \"risoluti\" (capo 1\u00aa cl. felice bottero)\nbattaglione \"san giusto\" (c.c. enzo chicca)\nbattaglione \"scir\u00e8\" (c.c. antonio di giacomo)\nbattaglione \"serenissima\" (c.c. ettore de francesco)\nbattaglione \"vega\" (t.v. mario rossi)\ndistaccamento fiat, poi \"umberto cumero\" (successivamente assorbito nel distaccamento \"torino\") (t.v. aldo campani)\ndistaccamento \"milano\" (cap. gennaro riccio)\ndistaccamento \"roma\" (t.v. ettore falangola)\ndistaccamento \"torino\" (mag. antonio lisi)\ncompagnia \"adriatica\" (t.v. enrico giannelli)\ncompagnia \"d'annunzio\" (s.t.v. francesco vigjak) \ncompagnia \"mai morti\" (t.v. bernardino fumai)\ncompagnia operativa \"o\" (successivamente assorbita nel distaccamento \"milano\") (s.t.v. umberto bertozzi)\ncompagnia \"sauro\" (c.c. stefano baccarini)\ngruppo contraereo \"q\" (t.v. carlo paladino)\n\n\n=== reparti di mare ===\nsquadriglia mas \"comandante castagnacci\" (t.v. spartaco freschi)\nreparto mezzi d'assalto di superficie \"medaglia d'oro moccagatta\", su:\ncomando e reparto comando (c.c. mario arillo)\ngruppo \"medaglia d'oro todaro\" (scuola mezzi d'assalto di superficie) (t.v. domenico mataluno)\nbase operativa di collegamento (t.v. gustavo fracassini)\nbase operativa sud (t.v. domenico mataluno)\nbase operativa ovest (cap. g.n. umberto andreoli di sovico)\nbase operativa est (s.t.v. sergio nesi)\nreparto mezzi d'assalto subacquei (c.c. alfieri uxa), su:\nscuola palombari e sommozzatori (ten. med. elvio moscatelli)\ngruppo operativo ssb (t.v. augusto jacobacci)\ngruppo gamma - \"medaglia d'oro visintini\" (t.v. eugenio wolk)\ngruppo trasporto mezzi d'assalto \"aradam\" (c.c. antonio di giacomo)\nsquadriglia sommergibili ca (cap. g.n. umberto andreoli di sovico)\nsquadriglia sommergibili cb/cm (com. federico de siervo)\n\n\n== le riviste ==\nla prima rivista pubblicata dalla x\u00aa mas fu l'effimera \"x\u00aa per l'onore\", uscita in un solo numero di due pagine il 20 febbraio 1944, seguita poco dopo da  \"la cambusa\", nata presso la caserma di muggiano alla spezia, il cui primo numero, di sole 4 pagine, venne pubblicato il 15 maggio 1944. dopo i danni subiti delle installazioni di la spezia a causa dei bombardamenti alleati il comando della x\u00aa fu trasferito a milano in piazza fiume e con esso anche l'ufficio stampa e propaganda. il distaccamento milanese era all'epoca comandato dal capitano gennaro riccio. si occup\u00f2 della rivista la volontaria pasca piredda, affiancata da diversi corrispondenti di guerra come ugo franzolin. presto nacquero problemi con l'ufficio stampa tedesco del tenente schaffer che pretese di imporre la censura ma la decima, forte degli accordi direttamente intercorsi con il comandante tedesco berninghaus riusc\u00ec ad evitare ogni ingerenza. il 9 dicembre 1944 pasca piredda ebbe un grave incidente stradale che la costrinse a una lunga degenza. nel frattempo il suo ufficio fu affidato al tenente di vascello mario ducci e in seguito al giornalista bruno spampanato. la frequenza, che doveva essere settimanale, fu in realt\u00e0 abbastanza irregolare (l'ottavo numero usc\u00ec solo il 10 ottobre 1944) ma aument\u00f2 nel tempo il numero delle pagine, che negli ultimi numeri arriv\u00f2 a 16, comprese le due di copertina a colori.\nnel gennaio 1945 \"la cambusa\" venne sostituita da \"l'orizzonte\" il cui primo numero (20 gennaio 1945), con 12 pagine compreso un inserto fotografico a colori,  attir\u00f2 le ire del ministero della cultura popolare che a causa della carenza di carta aveva autorizzato una pubblicazione di solo 10 pagine e ordin\u00f2 che dal secondo numero il numero di pagine fosse ridotto a 6. ordine disatteso, tanto che sia il secondo numero (5 febbraio 1945) che il terzo ed ultimo numero (12 febbraio 1945) uscirono su 8 pagine,  venendo distribuiti per le strade e in alcune edicole presidiate da militi della x\u00aa mas. \"l'orizzonte\", sottotitolato \"settimanale di attualit\u00e0\", assunse rispetto alla precedente rivista un taglio pi\u00f9 politico affrontando argomenti che precedentemente erano stati lasciati ai margini. la questione dell'antisemitismo fu affrontata dall'ispettore generale per la razza giovanni preziosi, che inizi\u00f2 a scrivere articoli fortemente antisemiti, in cui propugnava la teoria del complotto giudaico: \"\u00e8 storicamente dimostrato che l'attuale guerra fu voluta, attuata e preparata dal giudaismo, che ha avuto come strumento principale la massoneria...\"\nnumerose furono anche le riviste pubblicate dai singoli reparti della x\u00aa, tra cui \"cose nostre\" del servizio ausiliario femminile, \"x\u00aa barbarigo\" dell'omonimo battaglione, \"franchigia\" del battaglione nuotatori paracadusti e \"il risoluto\" del battaglione \"risoluti\" di genova\n\n\n== decorazioni ==\nun totale di almeno 466 militi della x\u00aa flottiglia mas della marina repubblicana furono insigniti di decorazioni al valore militare della repubblica sociale italiana. tra di loro:\n\n 4 medaglie d'oro al valor militare (tutte concesse alla memoria)* guardiamarina alessandro tognoloni, battaglione \"barbarigo\", cisterna di latina 24/5/1944\n* sottotenente alfonso guadagni, battaglione \"n.p\" e servizio informazioni x\u00aa mas, nisida 14/6/1944\n* sottotenente di vascello leone bognani, gruppo medaglia d'oro todaro, cerignale 28/6/1944\n* maggiore genio navale umberto bardelli, battaglione \"barbarigo\", ozegna 8/7/1944\nal momento della resa della rsi erano ancora al vaglio della commissione di assegnazione altre quattro proposte, ossia:\n* s c.  sergio denti, reparto mezzi d'assalto di superficie, mare tirreno 1944-1945 (vivente)\n* mar\u00f2 giorgio agostini, battaglione \"sagittario\", casali nenzi 25/12/1944 (alla memoria)\n* mar\u00f2 eugenio bampi, battaglione \"fulmine\", tarnova della selva 18/1/1945 (alla memoria)\n* s.ten. giovanni biggio, distaccamento \"umberto cumero\", sommariva perno 14/4/1945 (alla memoria) 96 medaglie d'argento al valor militare 122 medaglie di bronzo al valor militare 245 croci di guerra al valore militarea cui si aggiungono 122 encomi solenni, sempre concessi dalla rsi.\n\n\n== riferimenti postali storici ==\nal comando x flottiglia mas venne assegnata:\nfp. 80015 (dal 4.5.1944) e la fp 81200 (dal 5.3.1945);\na la spezia pdc.781;\na milano pdc.795;\na lonato (bs) pdc.755.\n\n\n== note ==\nnote\nfonti\n\n\n== bibliografia ==\na cura di victoria de grazia e sergio luzzatto, dizionario del fascismo, volume primo, einaudi editore, 2002\nnino arena, storia delle forze armate della rsi, ermanno albertelli\nguido bonvicini, decima marinai! decima comandante!, mursia, milano\nmario bordogna, junio valerio borghese e la x\u00aa flottiglia mas, mursia, milano, 2007. isbn 978-88-425-3877-6\nsergio bozza, decima! gli ennep\u00ec si raccontano, greco e greco, 1997 isbn 978-88-7980-132-4\nnino buttazzoni,solo per la bandiera. i nuotatori paracadutisti della marina, mursia, milano, 2002\narrigo carnier, lo sterminio mancato, mursia, milano\nsole de felice, la decima flottiglia mas e la venezia giulia 1943-1945, ediz.settimo sigillo\naurelio lepre, la storia della repubblica di mussolini. sal\u00f2: il tempo dell'odio e della violenza, mondadori, 1999, isbn 88-04-48141-2\nr. maculan, m. gamberini, battaglione fulmine - x flottiglia mas, menin edizioni, schio (vi), 2009 isbn 978-88-89275-11-5\nsergio nesi, decima flottiglia nostra..., lo scarabeo, bologna, 2008\nsergio nesi, junio valerio borghese. un principe, un comandante, un italiano, lo scarabeo, bologna, 2004\nsergio nesi, ozegna, 8 luglio 1944, lo scarabeo, bologna, 2008 isbn 978-88-8478-116-1\nsergio nesi, rivisitando storie gi\u00e0 note di una nota flottiglia - parte seconda, lo scarabeo, bologna, 2000\nmarino perissinotto, duri a morire - storia del battaglione barbarigo, ermanno albertelli\ngiorgio pisan\u00f2, gli ultimi in grigioverde, cdl edizioni, milano, 1994\ngiorgio pisan\u00f2, storia della guerra civile in italia, cdl edizioni, milano, 1994\ngiuseppe rocco, l'organizzazione militare della rsi sul finire della seconda guerra mondiale, greco & greco editori, milano 1998\n federico maistrello, la x mas e l'ufficio \u00abi\u00bb. violenza tra le province di treviso e pordenone (1944-1945), istresco, 2018.\n\n\n== voci correlate ==\n\n\n== altri progetti ==\n\n wikimedia commons contiene immagini o altri file su x\u00aa flottiglia mas\n\n\n== collegamenti esterni ==\nla decima mas, sito con descrizione dei crimini di guerra commessi dalla decima\npagine web sulla x\u00aa mas dell'associazione nazionale partigiani d'italia (anpi)\ndecima mas network, sito sulla decima mas con pagine dell'associazione culturale decima flottiglia m.a.s.\nassociazione combattenti x\u00aa flottiglia mas, sito di reduci\n(en)  comando supremo, un sito sulle forze armate italiane nella seconda guerra mondiale\nla decima flottiglia mas e il fronte orientale, un approfondimento sulla presenza della decima mas in istria, all'interno di un sito espressamente neofascista\nmalta 2: una attenta ricostruzione storica dell'azione della x\u00aa mas della regia marina. avvenuta la notte tra il 25 ed il 26 luglio 1941, la ricostruzione storica \u00e8 realizzata da lino mancini."