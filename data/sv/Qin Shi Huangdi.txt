"qin shi huangdi (\u79e6\u59cb\u7687\u5e1d; q\u00edn sh\u01d0 hu\u00e1ngd\u00ec), personnamn ying zheng (\u5b34\u653f; y\u00edng zh\u00e8ng) alternativt zhao zheng (\u8d75\u653f; zh\u00e0o zh\u00e8ng), f\u00f6dd 259 f.kr., d\u00f6d 210 f.kr., var kinas f\u00f6rsta kejsare och grundare av qindynastin. 246 f.kr. kr\u00f6ntes han till kung av qin och 221 f.kr. hade han efter qins f\u00f6reningskrig under slutet av perioden de stridande staterna er\u00f6vrat alla de konkurrerande rikena och utropade sig som kejsar qin shi huangdi. han regerade fram till sin d\u00f6d 210 f.kr. qin shi huangdi genomf\u00f6rde m\u00e5nga stora byggnadsprojekt s\u00e5som kinesiska muren, terrakottaarm\u00e9n, epangpalatset, lingqukanalen och ett riksomfattande v\u00e4gn\u00e4t. han genomf\u00f6rde \u00e4ven en stor standardiseringsreform. han led av st\u00e4ndig oro f\u00f6r d\u00f6den och bekostade kostsamma expeditioner f\u00f6r att hitta l\u00f6sningen till od\u00f6dlighet.\n\n\n== biografi ==\n\n\n=== uppv\u00e4xt och tidig karri\u00e4r ===\nying zhengs far zichu (som var barnbarn till d\u00e5 regerande kung zhaoxiang) satt som gisslan i staten zhao d\u00e4r han f\u00f6r\u00e4lskade sig i den d\u00e5 handelsresande l\u00fc buweis konkubin zhao ji. tillsammans fick de ying zheng som f\u00f6ddes 259 f.kr. i staden handan i hebei. det finns teorier och antydningar i shiji att det var l\u00fc buwei som var ying zhengs far. n\u00e4r ying zheng var tretton \u00e5r dog hans far, som d\u00e5 var den regerande kung zhuangxiang av qin. ying zheng kr\u00f6ntes 246 f.kr. som kung av qin.p\u00e5 grund av kungens l\u00e5ga \u00e5lder tillsattes erfarna ministrar f\u00f6r att styra landet. l\u00fc buwei tillsattes som f\u00f6rsteminister och li si blev ministerns tj\u00e4nare. under de f\u00f6rsta \u00e5ren vid makten gjordes en del milit\u00e4ra kampanjer, och n\u00e5gra interna uppror slogs ner. n\u00e4r kungen varit regent i nio \u00e5r 238 f.kr. firades hans myndighetsdag, och ying zheng b\u00f6rjade sj\u00e4lvst\u00e4ndigt styra riket.\n\n\n=== v\u00e4gen till kejsare ===\ni samband med ying zhengs myndighetsdag 238 f.kr. uppdagades att markis lao ai planerade ett uppror och en attack mot qinianpalatset (\u8572\u5e74\u5bab) (i dagens fengxiang). lao ai (som hade en relation med ying zhengs mor) hade samlat styrkor fr\u00e5n nomadfolken rong och di och genom f\u00f6rfalskade sigill \u00e4ven f\u00e5tt med sig landets egna soldater. kungen arrangerade ett motanfall, och de drabbade samman i xiangyang d\u00e4r upproret slogs ner. lao ai slets i stycken, och hela hans sl\u00e4kt avr\u00e4ttades. l\u00fc buwei blev avsatt \u00e5ret efter och li si blev f\u00f6rsteminister.qin hade sedan 400-talet  f.kr. i epoken de stridande staterna varit under fullt inb\u00f6rdeskrig med de sex tidigare feodalstaterna han, wei, zhao, chu, qi och yan. under qins f\u00f6reningskrig med b\u00f6rjan 230 f.kr. er\u00f6vrade qin den ena staten efter den andra.\n\n\n==== f\u00f6rsta mordf\u00f6rs\u00f6ket ====\n\nefter att zhao var er\u00f6vrat 228 f.kr. ins\u00e5g staten yans hov att de var n\u00e4sta p\u00e5 tur att er\u00f6vras. 227 f.kr. skickades d\u00e4rf\u00f6r yrkesm\u00f6rdaren jing ke f\u00f6r att med en krigslist m\u00f6rda ying zheng. ying zheng l\u00e4t sig vilseledas av g\u00e5vor i form av en karta och huvudet av en efterlyst general, men \u00f6verlevde mordf\u00f6rs\u00f6ket med en h\u00e5rsm\u00e5n.\u00e5r 221 f.kr. er\u00f6vrade qin slutligen den sista konkurrerande staten, och hela kina var nu enat och styrdes av ying zheng.\n\n\n=== tiden som kejsare ===\n\n\"allt under himlen\" var er\u00f6vrat 221 f.kr. och ying zheng grundade qindynastin (221\u2013206 f.kr.) han slog samman de mytologiska titlarna \"h\u00e4rskare\" (\u7687, huang) och \"kejsare\" (\u5e1d, di) och skapade sitt nya namn och titel qin shi huangdi. qin shi huangdi styrde riket utifr\u00e5n legalismens v\u00e4rderingar med strikta och h\u00e5rda lagar. en betydande del av qindynastins lagar hittades 1975 i shuihudis bambutext. kejsaren inf\u00f6rde ocks\u00e5 en betydande standardiseringsreform d\u00e4r skriftsystemet, valutan, vikter, l\u00e4ngder och tekniska dimensioner s\u00e5som l\u00e4ngd p\u00e5 vagnarnas hjulaxlar standardiserades. qin shi huangdi gjorde stora satsningar p\u00e5 infrastruktur och uppf\u00f6rde hel serie expressv\u00e4gar fr\u00e5n huvudstaden xianyang i shaanxi i alla riktningar ut till de er\u00f6vrade landomr\u00e5dena. den mest k\u00e4nda av v\u00e4garna \u00e4r raka v\u00e4gen som g\u00e5r norrut fr\u00e5n huvudstaden upp till kinesiska muren n\u00e4ra baotou i inre mongoliet. flera sektioner av raka v\u00e4gen finns fortfarande bevarade. kejsaren l\u00e4t ocks\u00e5 gr\u00e4va lingqukanalen i guangxi som f\u00f6rbinder vattenv\u00e4gen fr\u00e5n yangtzefloden med p\u00e4rlfloden i sydkina. kejsaren p\u00e5b\u00f6rjade ocks\u00e5 uppf\u00f6randet av det stora epangpalatset s\u00f6der om xianyang.\n\n\n==== bokbr\u00e4nning och begravning av akademiker ====\n\n213 f.kr. godk\u00e4nde qin shi huangdi f\u00f6rsteminister li si f\u00f6rslag att alla b\u00f6cker som inte handlade om medicin, sp\u00e5domskonst, skogsbruk eller historia skriven av qin-historiker skulle  br\u00e4nnas. b\u00f6cker s\u00e5som s\u00e5ngernas bok, dokumentens bok och andra filosofiska verk fr\u00e5n de \"hundra skolorna\" skulle br\u00e4nnas. anledningen var att qindynastin g\u00e5tt in i en ny tid d\u00e4r allt f\u00e5tt en fast form utan krig. akademiker som h\u00e4nvisade till antiken kunde f\u00f6rvilla folket och l\u00e4rda har tidigare i historien anv\u00e4nt sin kunskap f\u00f6r att revoltera mot \u00f6verheten. att anv\u00e4nda antiken f\u00f6r att kritisera nuet skulle bestraffas med utrotning av sl\u00e4kten. \u00e5ret efter avr\u00e4ttade qin shi huangdi 460 akademiker som ans\u00e5gs ha brutit p\u00e5budet.\n\n\n==== andra mordf\u00f6rs\u00f6ket ====\nqin shi huangdi gjorde fem inspektionsresor genom sina er\u00f6vrarde landomr\u00e5den. under resorna bes\u00f6kte han flera heliga berg och reste totalt sju stelar med texter om den nya regimen och om hans bedrifter. under qin shi huangdis tredje inspektionsresa 215 f.kr. passerade f\u00f6ljet genom bolangsha (\u535a\u72fc\u6c99) i henan. d\u00e4r blev qin shi huangdi utsatt f\u00f6r ett misslyckat mordf\u00f6rs\u00f6k av den tidigare han-trogna zhang liang (\u5f20\u826f). trots stora s\u00f6kinsatser greps aldrig zhang liang.\n\n\n==== d\u00f6d och begravning ====\nunder hemresan fr\u00e5n sin femte inspektionsresa blev qin shi huangdi allvarligt sjuk. kejsaren avled p\u00e5 bingyin-dagen den sjunde m\u00e5naden (10 september) 210 f.kr. i shaqiupalatset (\u6c99\u4e18) i pingtai (\u5e73\u53f0) (dagens pingxiang i hebei). det finns teorier att kejsaren dog av kvicksilverf\u00f6rgiftning efter att kejsaren skulle ha \u00e4tit kvicksilver i hopp om att det var od\u00f6dlighetselixiret som kunde ge honom evigt liv.genom en konspiration mellan f\u00f6rsteministern li si, eunucken zhao gao och kejsarens yngre son ying huhai \u00e4ndrades tronf\u00f6ljden. det \u00e4kta testamentet ersattes med ett f\u00f6rfalskat brev med qin shi huangdis sigill d\u00e4r den r\u00e4ttm\u00e4tiga tronf\u00f6ljaren prins fu su d\u00f6mdes till sj\u00e4lvmord tillsammans med general meng tian f\u00f6r att de p\u00e5stods varit illojala. ying huhai kr\u00f6ntes 210 f.kr. till kejsar qin er shi.\n\n\n== verk och efterm\u00e4le ==\n\n\n=== kinesiska muren ===\n\nqin shi huangdi uppf\u00f6rde den mur som i popul\u00e4rhistoria tillskrivs ursprunget till den kinesiska muren och har kallats \"den 10 000 li l\u00e5nga muren\" (\u4e07\u91cc\u957f\u57ce). general meng tian beordrades 215 f.kr. att driva bort hunnerna fr\u00e5n landet s\u00f6der om gula floden (ordos). under detta f\u00e4ltt\u00e5g ledde \u00e4ven meng tian uppf\u00f6randet av qindynastins nya mur. den nya muren str\u00e4ckte sig enligt shiji fr\u00e5n lintao (i s\u00f6dra gansuprovinsen) till liaodong (omr\u00e5det kring halv\u00f6n i liaoningprovinsen). basen f\u00f6r qindynastins mur var de existerande murarna fr\u00e5n de forna feodalstaterna qin, zhao och yan som renoverades, f\u00f6rl\u00e4ngdes och kopplades samman.\n\n\n=== s\u00f6kandet efter od\u00f6dlighet ===\nqin shi huangdi levde i st\u00e4ndig oro f\u00f6r d\u00f6den. n\u00e4r han reste i landet hade han med sig musiker som framf\u00f6rde oden om den od\u00f6dliga m\u00e4nniskan. magikern xu shi ber\u00e4ttade att det i havet fanns tre berg (penglai, fangzhang och yingzhou) d\u00e4r det bor od\u00f6dliga m\u00e4nniskor. kejsaren skickade iv\u00e4g xu shi p\u00e5 stora kostsamma expeditioner f\u00f6r att hitta dessa platser. xu shi's dyra resor gav inget resultat, och xu shi skyllde sina misslyckanden p\u00e5 att stora hajar f\u00f6rsv\u00e5rade s\u00f6kandet. under kejsarens femte inspektionsresa gav kejsaren sig sj\u00e4lv ut till havs f\u00f6r att f\u00f6rs\u00f6ka f\u00e5nga dessa stora hajar som st\u00f6rde jakten p\u00e5 od\u00f6dligheten. ut\u00f6ver xu shis expeditioner skickade kejsaren \u00e4ven ut m\u00e4ster lu av yan, han zhong, hou gong och shi sheng f\u00f6r att leta efter det elixir som gav od\u00f6dlighet.\n\n\n=== terrakottaarm\u00e9n och kejsarens mausoleum ===\n\nqin shi huangdi uppf\u00f6rde sitt mausoleum \u00f6ster om xi'an i lintong vid liberget. mausoleet \u00e4r ett av v\u00e4rldshistoriens absolut st\u00f6rsta gravkomplex. graven \u00e4r \u00f6vert\u00e4ckt av en handgjord pyramidformad kulle som \u00e4r omgiven av en gravg\u00e5rd och flera andra intilliggande monument. graven \u00e4r mest k\u00e4nd f\u00f6r terrakottaarm\u00e9n som \u00e5r 1974 hittades ca tv\u00e5 km \u00f6ster om graven, men det har \u00e4ven gjorts flera extraordin\u00e4ra fynd precis i gravens n\u00e4romr\u00e5de s\u00e5som tv\u00e5 h\u00e4stekipage i brons, 120 stenrustningar och 46 bronsf\u00e5glar. gravpyramiden tros kunna inneh\u00e5lla en av v\u00e4rldshistoriens intressantaste arkeologiska skatter, men den \u00e4r \u00e4nnu inte utgr\u00e4vd.\n\n\n=== qin shi huangdi i popul\u00e4rkulturen ===\nevert taubes dikt \"muren och b\u00f6ckerna\" ber\u00e4ttar historien om shi huangdi, kinesiska murens tillkomst och bokbr\u00e4nningen; \"det var chi-huang-ti, kung av tsin som l\u00e4t bygga den kinesiska muren, och br\u00e4nna alla b\u00f6cker i kina [...]\"\n\n\n== sl\u00e4kttr\u00e4d ==\nsl\u00e4kttr\u00e4d \u00f6ver qin shi huangdis familj. ying ziyings position i sl\u00e4kttr\u00e4det \u00e4r omdiskuterad. gulf\u00e4rgad ruta betyder regent \u00f6ver qin, eller qindynastin.\n\n\n== referenser ==\n\n\n=== noter ===\n\n\n=== tryckta k\u00e4llor ===\nsima, qian (2016). kinas f\u00f6rste kejsare. \u00f6vers. pettersson, bengt. natur & kultur. isbn 9789127143029. http://www.adlibris.com/se/bok/kinas-forste-kejsare-9789127143029 \n\u5f20, \u82f1\u8058 (2003) (p\u00e5 engelska). the history and civilization of china. \u4e2d\u592e\u6587\u732e\u51fa\u7248\u793e. isbn 7-5073-1360-3. http://www.amazon.com/history-civilization-china-zhang-yingpin/dp/7507313603 \nsanft, charles (2014) (p\u00e5 engelska). communication and cooperation in early imperial china: publicizing the qin dynasty. state university of new york press. isbn 978-1438450377. https://www.amazon.co.uk/communication-cooperation-early-imperial-china/dp/1438450370/ref=sr_1_1?s=books&ie=utf8&qid=1479575497&sr=1-1&keywords=9781438450377 \nportal, jane (2007) (p\u00e5 engelska). the first emperor: china's terracotta army. british museum press. isbn 0714124478. http://www.amazon.com/first-emperor-chinas-terracotta-army/dp/0714124478/ref=la_b005uspuys_1_1?s=books&ie=utf8&qid=1451537063&sr=1-1 \nh\u00e4gerdal, hans (2012). kinas historia. historiska media. isbn 978-91-87031-24-3 \nzhang, qizhi (2015) (p\u00e5 engelska). an introduction to chinese history and culture. springer. isbn 3662464810. https://www.amazon.co.uk/introduction-chinese-history-culture-academic-ebook/dp/b00w6o8lcc/ref=sr_1_1?s=books&ie=utf8&qid=1479966799&sr=1-1&keywords=9783662464823 \nscott, michael (2016) (p\u00e5 engelska). ancient worlds: an epic history of east and west. hutchinson. isbn 978-0091958817. https://www.amazon.co.uk/ancient-worlds-epic-history-east/dp/0091958814/ref=sr_1_1?s=books&ie=utf8&qid=1479636283&sr=1-1&keywords=9780091958817 \n\n\n== litteratur ==\nchristensen, else (2008). \u201dkinas f\u00f6rste kejsare ville ha evigt liv\u201d. v\u00e4rldens historia (nr. 17):  sid. 46-53. issn 1654-9465. \nkj\u00e6rbye petersen, rasmus (2006). \u201dkinas f\u00f6rste kejsare\u201d. allt om historia (nr. 6):  sid. 22-26. issn 1653-3224. \n\n\n== externa l\u00e4nkar ==\n wikimedia commons har media som r\u00f6r qin shi huangdi."