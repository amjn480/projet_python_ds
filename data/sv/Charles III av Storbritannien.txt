"charles iii av huset windsor, f\u00f6dd charles philip arthur george den 14 november 1948 p\u00e5 buckingham palace i london, \u00e4r storbritanniens kung (statschef), engelska kyrkans h\u00f6gsta beskyddare (engelska: supreme governor) samt samv\u00e4ldets symboliska \u00f6verhuvud (engelska: head of the commonwealth).charles \u00e4r \u00e4ldste son till drottning elizabeth ii och prins philip, hertig av edinburgh. vid elizabeths tilltr\u00e4de som storbritanniens drottning 1952, blev den d\u00e5varande prins charles tronf\u00f6ljare. i egenskap av tronf\u00f6ljare bar han titlarna hertig av cornwall, hertig av rothesay, earl av chester och carrick, samt baron av renfrew. 1958 tilldelades han ocks\u00e5 titeln prins av wales, vilken av tradition ges till tronf\u00f6ljaren.\nhan var gift med framlidna diana spencer fr\u00e5n 1981 till 1996 d\u00e5 parets skilsm\u00e4ssa vann laga kraft. tillsammans har de tv\u00e5 s\u00f6ner, n\u00e4mligen william, prins av wales och prins harry, hertig av sussex. sedan 2005 \u00e4r charles gift med camilla av storbritannien.\ncharles blev kung den 8 september 2022 vid en \u00e5lder av 73 \u00e5r och blev d\u00e4rmed den \u00e4ldsta personen i brittisk historia att bli storbritanniens monark. han kr\u00f6ntes tillsammans med sin hustru camilla, den 6 maj 2023 i westminster abbey.\n\n\n== uppv\u00e4xt ==\ncharles f\u00f6ddes klockan 22:14 den 14 november 1948 p\u00e5 buckingham palace, som \u00e4r bel\u00e4get i stadsdelen westminster i london. hans mor var d\u00e5 tronf\u00f6ljare s\u00e5som \u00e4ldsta dotter till kung georg vi och drottning elizabeth.\nen knapp vecka f\u00f6re charles f\u00f6delse tillk\u00e4nnagav hans morfar, kung georg vi, att prinsessan elizabeths barn skulle vara prinsar och prinsessor fr\u00e5n f\u00f6dseln. den nyf\u00f6dde charles titulerades d\u00e4rf\u00f6r \"prins charles av edinburgh\", efter fadern, hertigen av edinburgh. \u00e5r 1952 blev hans mor regerande drottning under namnet elizabeth ii, vilket innebar att den unge prinsen d\u00e5 per automatik som manlig tronf\u00f6ljare blev hertig av cornwall. han blev samtidigt hertig av rothesay i skottland samt earl of carrick, baron of renfrew, lord of the isles och prince and great steward of scotland.\ncharles gick i de tv\u00e5 internatskolor som hans far studerat vid \u2013 cheam school i grevskapet hampshire och gordonstoun school i skottland. d\u00e4refter fortsatte studierna vid trinity college i cambridge, en termin i australien och \u00e4ven vid universitetet i wales i aberystwyth. han studerade i wales med avsikt att l\u00e4ra sig det walesiska spr\u00e5ket kymriska, vilket skaffade honom en viss popularitet. installationen v\u00e4ckte dock \u00e4ven fientlighet hos en del walesiska nationalister och det f\u00f6rekom hot om v\u00e5ld vid denna tid.[k\u00e4lla beh\u00f6vs]\n\n\n== prins av wales ==\nprins charles utn\u00e4mndes till prins av wales och earl av chester 1958, men sj\u00e4lva installationen skedde f\u00f6rst 1 juli 1969. d\u00e5 h\u00f6lls en stor ceremoni p\u00e5 slottet caernarfon i norra wales, vilket var f\u00f6delseplatsen f\u00f6r den f\u00f6rsta prinsen av wales \u2013 edvard ii av england.\n\n\n=== officiella uppdrag ===\nsom prins av wales utf\u00f6rde charles flera officiella uppdrag f\u00f6r drottningen.\n1970 bes\u00f6kte prins charles bermuda f\u00f6r att uppm\u00e4rksamma parlamentet i bermudas 350-\u00e5rsjubileum. samma \u00e5r representerade charles drottningen vid sj\u00e4lvst\u00e4ndighetsfirandet i fiji, samt firanden i bahamas 1973, papa nya guinea 1975, zimbabwe 1980 och brunei 1984. \n1995 blev charles den f\u00f6rsta medlemmen i den brittiska kungafamiljen att i officiell egenskap, bes\u00f6ka irland. 1997 representerade charles drottningen vid \u00f6verl\u00e4mnandet av hongkong, under vilket han l\u00e4ste drottningens tal. \ni maj 2015 genomf\u00f6rde charles och camilla deras f\u00f6rsta gemensamma resa till irland.den 7 mars 2019 h\u00f6ll drottning elizabeth ett event p\u00e5 buckingham palace f\u00f6r att fira charles 50-\u00e5rsjubileum som prins av wales. deltagande i firandet var bland annat hertigen och hertiginnan av cambridge, premi\u00e4rminister theresa may och wales f\u00f6rsteminister mark drakeford. i mars 2020 testade charles positivt f\u00f6r covid-19, vilket ledde till att b\u00e5de charles och camilla isolerade sig. i november 2021 deltog charles i ceremonierna vid barbados \u00f6verg\u00e5ng till en parlamentarisk republik, under vilket drottning elizabeth inte l\u00e4ngre fortsatte att vara landets statschef. i maj 2022 h\u00f6ll charles f\u00f6r f\u00f6rsta g\u00e5ngen \u00f6ppningen av det brittiska parlamentet, ist\u00e4llet f\u00f6r hans mor, drottning elizabeth ii. \n\n\n== styre ==\ncharles blev kung den 8 september 2022 efter drottning elizabeth ii:s d\u00f6d. han blev kung vid 73 \u00e5rs \u00e5lder och blev d\u00e4rmed den \u00e4ldsta personen som blivit regent i storbritannien, d\u00e5 han slog kung vilhelm iv som var 64 \u00e5r n\u00e4r han blev kung \u00e5r 1830.\nplanerna f\u00f6r charles kr\u00f6ning har funnits i m\u00e5nga \u00e5r under namnet operation golden orb.\nden 9 september h\u00f6ll charles sitt f\u00f6rsta tal som regent, i vilket han bland annat s\u00f6rjde sin avlidna mor, elizabeth ii. den 10 september blev charles offentligt proklamerad som kung i en ceremoni som f\u00f6r f\u00f6rsta g\u00e5ngen n\u00e5gonsin s\u00e4ndes p\u00e5 tv. bland de deltagande i ceremonin fanns prins william, premi\u00e4rminister liz truss och tidigare premi\u00e4rministrar tony blair, david cameron, john major, gordon brown, theresa may och boris johnson.den 25 oktober 2022 tilltr\u00e4dde rishi sunak som storbritanniens premi\u00e4rminister och han blev d\u00e4rmed den f\u00f6rste att f\u00e5 uppdrag att bilda regering av kung charles. den 29 mars 2023 anl\u00e4nde kung charles till tysklands huvudstad berlin f\u00f6r sitt f\u00f6rsta statsbes\u00f6k som regent. charles blev den f\u00f6rsta brittiska monarken att tala i den tyska f\u00f6rbundsdagen.charles m\u00f6tte usa:s president joe biden p\u00e5 windsor castle den 10 juli 2023, vilket var den f\u00f6rsta g\u00e5ngen de m\u00f6ttes sedan charles kr\u00f6ning.\n\n\n=== kr\u00f6ning ===\nkung charles och hans gem\u00e5l camilla kr\u00f6ntes i westminster abbey den 6 maj 2023. kr\u00f6ningen leddes av \u00e4rkebiskopen av canterbury, justin welby. \n\n\n== milit\u00e4r karri\u00e4r ==\ncharles tj\u00e4nstgjorde fem \u00e5r i storbritanniens flotta i b\u00f6rjan av 1970-talet.\n\n1971\u20131972: hms norfolk\n1972\u20131973: hms minerva\n1974: hms jupiter\n1974\u20131975: helikopterpilotutbildning p\u00e5 rnas yeovilton\n1975: pilot med 845 nas p\u00e5 hms hermes\n1976: bef\u00e4lhavare f\u00f6r hms broningtonsedan 2012 innehar charles s\u00e5som en hedersbetygelse den h\u00f6gsta graden inom varje gren av den brittiska krigsmakten, s\u00e5ledes \u00e4r han admiral of the fleet (motsvarande storamiral) i flottan, f\u00e4ltmarskalk i arm\u00e9n och marshal of the royal air force i flygvapnet. utn\u00e4mningarna var en bel\u00f6ning f\u00f6r hans st\u00f6d till sin mor i hennes egenskap av h\u00f6gste bef\u00e4lhavare.\n\n\n== residens ==\nkung charles officiella residens i london \u00e4r clarence house, ett kungligt residens l\u00e4ngs the mall i direkt anslutning till saint james's palace. huset ritades av arkitekt john nash och uppf\u00f6rdes 1825\u20131827 f\u00f6r den d\u00e5varande hertigen av clarence, senare vilhelm iv av storbritannien. det \u00e4r andra g\u00e5ngen som charles bor i huset, d\u00e5 det var hans f\u00f6r\u00e4ldrars officiella residens fr\u00e5n deras br\u00f6llop 1947 tills familjen flyttade in i buckingham palace 1953. d\u00e4refter anv\u00e4ndes clarence house av drottning elizabeth, drottningmodern, 1953\u20132002. kung charles och hans hustru flyttade in 2005, efter att huset genomg\u00e5tt omfattande renoveringar.under sitt \u00e4ktenskap med prinsessan diana var charles och familjens officiella bostad kensington palace, med highgrove house i gloucestershire som lantst\u00e4lle. \u00e4ven efter skilsm\u00e4ssan fortsatte diana att bo i kensington palace, medan prinsen flyttade till saint james's palace.ut\u00f6ver highgrove house \u00e4ger charles \u00e4ven en lantegendom i skottland, n\u00e4mligen birkhall p\u00e5 slottet balmorals \u00e4gor, som han \u00e4rvt av sin mormor. han \u00e4ger ocks\u00e5 fastigheter i wales (llwynywermod, ink\u00f6pt 2007) och p\u00e5 scilly\u00f6arna (tamarisk house).\n\n\n== intressen ==\ncharles \u00e4r mycket intresserad av jakt, h\u00e4star och ridning. han \u00e4r \u00e4ven en publicerad f\u00f6rfattare av b\u00f6cker om konst och han m\u00e5lar, framf\u00f6r allt akvareller. han har haft utst\u00e4llningar d\u00e4r flera av hans tavlor har s\u00e5lts, \u00e4ven om hans position vanligen inneb\u00e4r att hans inkomster av dessa f\u00f6rs\u00e4ljningar g\u00e5r till v\u00e4lg\u00f6rande \u00e4ndam\u00e5l.\n\n\n=== v\u00e4lg\u00f6renhet ===\nhan har grundat stiftelsen prince's trust som \u00e4r en v\u00e4lg\u00f6renhetsorganisation. stiftelsen s\u00e4gs ha hj\u00e4lpt tusentals unga m\u00e4nniskor fr\u00e5n fattiga stadsdelar med att f\u00e5 utbildning och arbete, och samlar bland annat in pengar genom v\u00e4lg\u00f6renhetskonserter med s\u00e5v\u00e4l pop- och rockmusiker som klassiska musiker. kung charles verksamhet i stiftelsen har gjort honom \u00f6verraskande popul\u00e4r bland v\u00e4nsterpolitiker.\n\n\n=== milj\u00f6 ===\nkungen \u00e4r mycket intresserad av milj\u00f6arbete, arkitektur och f\u00f6rnyelse av stadsdelar. han genomf\u00f6r utvecklingsprojekt i stadsdelen poundbury i dorchester f\u00f6r att g\u00f6ra verklighet av sina id\u00e9er om arkitektur och stadsplanering. han har publicerat boken a vision of britain: a personal view of architecture (1989).\nkung charles b\u00e5de odlar och f\u00f6respr\u00e5kar ekologisk mat, men det v\u00e4ckte visst l\u00f6je n\u00e4r han erk\u00e4nde att han ibland pratar med sina krukv\u00e4xter. kungen arbetar ocks\u00e5 aktivt f\u00f6r att bevara och utveckla landsbygden. ett av de mer profilerade exemplen p\u00e5 detta var d\u00e5 han tog initiativet till grundandet av pub is the hub, en organisation med syfte att genom den lokala puben skapa ett centrum f\u00f6r lokal service.\ncharles har sedan 1970-talet varit en f\u00f6respr\u00e5kare f\u00f6r milj\u00f6medvetenhet.  vid en \u00e5lder av 21 \u00e5r h\u00f6ll charles ett tal om milj\u00f6fr\u00e5gor. han har nyttjat solpaneler vid hans tidigare residens som prins av wales, clarence house, samt anv\u00e4nt elbilar. 2021 talade charles i bbc om milj\u00f6fr\u00e5gor och att han undviker fisk och k\u00f6tt vissa dagar i veckan. 2022 kom uppgifter om att kungen \u00e4ter en fruktsallad som frukost och undviker att \u00e4ta lunch.  i oktober 2022 kom det fram att premi\u00e4rminister liz truss hade avr\u00e5tt kungen att delta i cop27, som kungen sedan h\u00f6ll med om. \n\n\n=== sport ===\nfr\u00e5n charles ungdom till 1992 t\u00e4vlade han i h\u00e4stpolo. han spelade delvis \u00e4nda fram till \u00e5r 2005, bland annat f\u00f6r v\u00e4lg\u00f6renhet.  han deltog \u00e4ven i r\u00e4vjakt fram tills att det f\u00f6rbj\u00f6ds i storbritannien \u00e5r 2005. \n\n\n=== religion och filosofi ===\nkung charles \u00e4r den engelska kyrkans h\u00f6gsta beskyddare samt medlem av den skotska kyrkan. charles konfirmerades av \u00e4rkebiskopen i canterbury p\u00e5sken 1965 i st. george\u00b4s chapel, windsor. han har bes\u00f6kt \u00e4ven ortodoxa kyrkor i bland annat rum\u00e4nien och serbien samt andra religi\u00f6sa samfund.\n\n\n== privatliv ==\n\n\n=== \u00e4ktenskap ===\n\n\n==== diana spencer ====\n\nden 24 februari 1981 f\u00f6rlovade sig charles och diana spencer. den 29 juli samma \u00e5r vigdes de i sankt paulskatedralen i london inf\u00f6r 3 500 inbjudna g\u00e4ster och uppskattningsvis 750 miljoner tv-tittare. alla regerande monarker i europa n\u00e4rvarade, utom juan carlos av spanien (som valde att inte n\u00e4rvara eftersom smekm\u00e5naden skulle inneb\u00e4ra en \u00f6vernattning i det omdiskuterade gibraltar), och \u00e4ven de flesta av europas republikanska stats\u00f6verhuvuden. greklands president var inte d\u00e4r, eftersom den grekiska exilkungen konstantin ii, en n\u00e4ra sl\u00e4kting och v\u00e4n till prins charles, hade kallats \"hans majest\u00e4t hellenernas konung\" i inbjudan, vilket irriterade grekiska republikaner. inte heller irlands president n\u00e4rvarade, p\u00e5 grund av problemen i nordirland.\ngenom \u00e4ktenskapet fick diana titeln \"prinsessa av wales\" (princess of wales) och tilltalet \"hennes kungliga h\u00f6ghet\" (her royal highness). paret bosatte sig p\u00e5 highgrove house i gloucestershire och kensington palace i london. de har tv\u00e5 barn tillsammans.\ni slutet av 1980-talet separerade charles och diana, inofficiellt. den 9 december 1992 blev separationen officiell och tillk\u00e4nnagavs av storbritanniens premi\u00e4rminister john major i underhuset. den formella skilsm\u00e4ssan vann laga kraft 28 augusti 1996. diana omkom i en bilolycka i paris 31 augusti 1997 tillsammans med dodi fayed.\n\n\n==== camilla parker bowles ====\n\nden 9 april 2005 gifte sig charles f\u00f6r andra g\u00e5ngen, den h\u00e4r g\u00e5ngen med camilla parker bowles. efter en borgerlig vigsel i stadshuset i windsor f\u00f6ljde sedan en v\u00e4lsignelsegudstj\u00e4nst i st. george's chapel p\u00e5 slottet windsor.hovet meddelade inf\u00f6r vigseln att charles andra fru skulle tituleras \"hertiginna av cornwall\" (duchess of cornwall), snarare \u00e4n prinsessa av wales. talespersoner f\u00f6r paret f\u00f6rde ocks\u00e5 fram att hon senare, n\u00e4r charles tilltr\u00e4tt som kung, skulle tituleras \"hennes kunglig h\u00f6ghet prinsessgem\u00e5len\" (her royal highness the princess consort) snarare \u00e4n drottning\". vid kungens trontilltr\u00e4de blir dock hans hustru formellt drottning, s\u00e5vida inte en lag antas som fr\u00e5ntar henne denna titel.i ett uttalande v\u00e5ren 2022 angav drottning elisabeth att det var \"hennes uppriktiga \u00f6nskan\" att camilla skulle tituleras som queen consort, det vill s\u00e4ga drottning, dock som kungens gem\u00e5l. n\u00e4r drottning elisabeths d\u00f6d sedan meddelades ett halv\u00e5r senare, var det ocks\u00e5 den titulatur som anv\u00e4ndes om camilla. i samband med att charles och camilla kr\u00f6ntes till kung och drottning har dock hovet \u00f6verg\u00e5tt till enbart titeln drottning (queen).\n\n\n=== barn och barnbarn ===\ncharles iii har tv\u00e5 barn tillsammans med diana spencer, och fem barnbarn. samtliga ing\u00e5r i den brittiska tronf\u00f6ljden.\n\nprins william, prins av wales (f\u00f6dd 1982\u2013)\nprins george av wales (2013\u2013)\nprinsessan charlotte av wales (2015\u2013)\nprins louis av wales (2018\u2013)\nprins henry, hertig av sussex (1984\u2013)\nprins archie av sussex (2019\u2013)\nprinsessan lilibet av sussex (2021\u2013)charles och camilla har inga gemensamma barn. d\u00e4remot har drottningen tv\u00e5 barn fr\u00e5n ett tidigare \u00e4ktenskap.\n\n\n== titlar, ordnar och utm\u00e4rkelser ==\n\n\n=== officiell titel ===\ncharles officiella titel \u00e4r \"hans majest\u00e4t konungen\" (his majesty the king). den l\u00e5nga titeln som brittiskt stats\u00f6verhuvud \u00e4r \"hans majest\u00e4t charles den tredje, av guds n\u00e5de f\u00f6renade konungariket storbritannien och nordirlands och hans \u00f6vriga rikens och territoriers kung, samv\u00e4ldets \u00f6verhuvud, trons f\u00f6rsvarare\" (his majesty charles the third, by the grace of god, of the united kingdom of great britain and northern ireland and of his other realms and territories king, head of the commonwealth, defender of the faith).\nhans tidigare titel brukade f\u00f6rkortas till \"hans kunglig h\u00f6ghet prinsen av wales\" (his royal highness the prince of wales), utom i skottland d\u00e4r han titulerades \"hans kunglig h\u00f6ghet hertigen av rothesay\" (his royal highness the duke of rothesay). hans fullst\u00e4ndiga titel anv\u00e4ndes s\u00e4llan \u2013 den lyder (p\u00e5 engelska):\n\n\n=== ordnar ===\n\n\n== anf\u00e4der ==\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, charles, prince of wales, 15 juli 2020.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, list of titles and honours of charles, prince of wales, 30 juni 2020.\n\n\n=== noter ===\n\n\n=== tryckta k\u00e4llor ===\nh\u00e4ndelser man minns \u2013 en kr\u00f6nika 1920\u20131969, fil. dr harald schiller 1970\n\n\n== externa l\u00e4nkar ==\n wikimedia commons har media som r\u00f6r charles iii.\ufeff\nhrh the prince of wales\nthe prince of wales\nthe camillagate tapes \u2013 textfilesdotcom"