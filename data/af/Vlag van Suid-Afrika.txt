"die nasionale vlag van suid-afrika is op 20 april 1994 in die staatskoerant afgekondig en op 27 april 1994 amptelik in gebruik geneem. die vlag is reghoekig en het \u2019n ewe groot rooi (bo) en blou (onder) horisontale band, wat deur \u2019n middelste groen band geskei word. die groen band vertak in \u2019n horisontale y-vorm, waarvan die twee bene in die hoeke aan die vlagpaal se kant eindig. binne-in die twee groen bene is \u2019n swart driehoek, wat met goue strepe geskei word. die rooi en blou band word deur wit strepe van die groen band geskei. die bane aan die wapperkant het \u2019n verhouding van 5:1:3:1:5.\ndie vlag van suid-afrika is in maart 1994 deur die destydse suid-afrikaanse staatsheraldikus frederick brownell ontwerp en aan die begin van die algemene verkiesing van 1994 goedgekeur. die nuwe nasionale vlag is gekies om die land se nuwe demokrasie aan die einde van apartheid te simboliseer en het die vlag vervang wat van 1928 af gebruik is. met die einde van apartheid was daar \u2019n algemene gevoel dat die voormalige nasionale vlag \u2013 bekend as oranje, blanje, blou weens sy kleure \u2013 vervang moes word as gevolg van sy rassistiese konnotasies in die o\u00eb van baie suid-afrikaners. die ou vlag word vandag dikwels \u00f3f as \u2019n simbool van afrikanernasionalisme of as \u2019n simbool van apartheid beskou.\nin die soeke na \u2019n nuwe vlag is die publiek ingespan om aan \u2019n wedstryd deel te neem, maar geen van die ontwerpe is deur die nasionale simbolekommissie goedgekeur nie. toe die eerste demokratiese verkiesing in suid-afrika nader, is \u2019n ontwerp van frederick brownell tydelik aangeneem en net sewe dae voor di\u00e9 geleentheid aan die publiek bekendgestel. die reaksies was s\u00f3 positief dat die tydelike vlag amptelik as nasionale vlag in die grondwet van suid-afrika, hoofstuk 14 se bylae 1 \u2013 nasionale vlag (bl. 129), ingeskryf is. gesien in die lig van die probleme wat suid-afrika in sy geskiedenis beleef het, is die konsensus oor die nuwe nasionale vlag buitengewoon. ten spyte van sy nuutheid het die vlag \u2019n uitstekende nasionale simbool geword. byname vir die vlag sluit in die seskleur en die re\u00ebnboogvlag.\n\n\n== ontwerp ==\n\n\n=== vlagkundige beskrywing ===\ndie nasionale vlag word in die grondwet van suid-afrika, hoofstuk 14 se bylae 1 \u2013 nasionale vlag (bl. 129), soos volg beskryf:\ndie nasionale vlag is reghoekig, en is een en \u2019n half maal so lank as wat dit breed is.\ndit is swart, goud, groen, wit, rissierooi en blou.\ndit het \u2019n groen y-vormige baan wat een vyfde van die breedte van die vlag is. die middellyne van die baan strek van die boonste en onderste hoeke naas die vlagpaal, sluit in die middel van die vlag by mekaar aan en strek daarvandaan horisontaal na die middel van die wapperrand.\ndie groen baan is bo en onder wit gesoom en na die vlagpaal goud gesoom. elke soom is een vyftiende van die wydte van die vlag.\ndie driehoek naas die vlagpaal is swart.\ndie boonste horisontale baan is rissierooi en die onderste horisontale baan is blou. hierdie bane is elk \u2019n derde van die breedte van die vlag.\n\n\n=== simboliek ===\ndie ontwerp en kleure is \u2019n samevatting van hoofelemente uit suid-afrika se vlaggeskiedenis. drie van die vlag se kleure (rooi, wit en blou) is ontleen aan vroe\u00ebre vlae van die land en kan beskou word as \u2019n verteenwoordiging van die nederlandse en britse vlagtradisies in suid-afrika. groen is gedurende die 19de eeu in die transvaalse vierkleur (1857) vir die eerste keer in gebruik geneem, terwyl die nasionale vlag van die boererepubliek goosen (1882) \u2019n swart streep daarin gehad het. geel/goud word saam met groen gereeld in die suid-afrikaanse sportkonteks gebruik. daarvolgens is geel/goud en groen die nasionale sportkleure van suid-afrika en word onder andere deur die nasionale spanne in (genoem word die \u201cgroot drie\u201d) sokker (bafana-bafana en banyana-banyana), krieket (proteas) en rugby (springbokke) gebruik. saam met die vlag van suid-soedan is die vlag van suid-afrika een van net twee vlae w\u00eareldwyd wat ses verskillende kleure in sy hoofontwerp het (dit sluit skakerings van een kleur in \u2019n vlag uit). daar is geen amptelike simboliek aan die vlagkleure verbonde nie. drie van die vlag se kleure (rooi, wit en blou) kom van die vlae van die twee boererepublieke en die union jack in die middel van die ou landsvlag, en die ander drie kleure (swart, groen en goud) kom van die vlag van die anc (wat die vernaamste versetbeweging teen die rassistiese regering was). die groen y-vorm beteken dat suid-afrika as een nasie die toekoms moet ingaan, of dat die hede en die verlede saamvloei.\n\n\n=== ontwerp ===\nmet die aanvang van die nuwe regering in 1994 het suid-afrika ook \u2019n nuwe vlag gekry om die nuwe verenigde nasie te simboliseer. die vlag is ontwerp deur frederick brownell, destydse staatsheraldikus van suid-afrika. hy het volgens eie bewerings ook die vlag van namibi\u00eb ontwerp nadat dit op 21 maart 1990 van suid-afrika onafhanklik geword het.\n\n\n=== kleure ===\ndie kleurskema word hieronder gelys:\n\n\n== geskiedenis ==\n\n\n=== tot 1902 ===\ndie n\u00e1 die boere se groot trek in transvaal gestigte zuid-afrikaansche republiek het \u2019n vierkleurige vlag met die bynaam vierkleur gebruik. die vlag het drie horisontale bane in rooi, wit en blou gehad, soos die vlag van nederland, en in die vlagpaalkant \u2019n groen vertikale baan gehad. dit is vanaf 1857 tot 1874, weer vanaf 1875 tot 1877 en dan vanaf 1881 tot 1902 gebruik. onder president thomas fran\u00e7ois burgers is vanaf 1874 tot 1875 die burgers flag (of kruisvlag) gebruik, wat \u2019n rooi andreaskruis met wit fraiings op \u2019n blou veld vertoon. n\u00e1 die republiek se nederlaag tydens die tweede vryheidsoorlog is in die britse transvaalkolonie \u2019n blou vaandel gebruik. dit het in die wapperkant \u2019n wit skyf met \u2019n rustende leeu in \u2019n veldlandskap vertoon.\u2019n ander boererepubliek, die oranje-vrystaat, het vanaf 1857 tot 1902 \u2019n vlag met sewe bane in wit en oranje (beginnende met wit), met die nederlandse vlag (rooi-wit-blou) in die skildhoek gebruik. n\u00e1 die verowering deur die britte is ook hier, in die oranjerivierkolonie, \u2019n blou vaandel met \u2019n springbok op \u2019n wit skyf in die wapperkant ter onderskeiding gebruik.\nvroe\u00eb vlae onder nederlandse bewind\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nvlae van boererepublieke\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== 1902\u20131910 ===\nn\u00e1 die tweede vryheidsoorlog van 1899 tot 1902 en die stigting van die unie van suid-afrika in 1910 is die britse vlag gebruik as die vlag van die unie. vir gebruik op see is blou en rooi britse vaandels gebruik, met die wapenskild uit die landswapen om hulle te differensieer. hulle is nie bedoel as die nasionale vlag nie maar as handelsvlag en diensvlag ter see, maar in werklikheid is veral die rooi variant as \u2019n nieamptelike nasionale vlag beskou.\n\nvlae van britse kolonies\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== 1910\u20131928 ===\ntoe die unie van suid-afrika in 1910 as deel van die britse ryk gestig is, was die union jack die enigste vlag wat amptelike status geniet het. vir gebruik op see is die blou en rooi britse vaandels gebruik, met suid-afrika se landswapen daarop om hulle van die gewone vaandels te onderskei. \u2019n nuwe wapen is in september dieselfde jaar ontwerp en lasbriewe van die admiraliteit is in desember uitgereik wat die gebruik van die wapen op \u2019n rooi vaandel goedgekeur het. alhoewel die vlag vir gebruik op see bedoel was, is die suid-afrikaanse rooi vaandel, soos in ander kolonies en heerskappye van die britse ryk, op land as \u2019n de facto nasionale vlag gebruik. in 1912 is \u2019n koninklike lasbrief uitgereik waarvolgens die suid-afrikaanse rooi vaandel verander is om die wapen op \u2019n wit skyf te plaas, aangesien \u2019n re\u00ebl in die admiralty flag book voorgeskryf het dat die wapen op \u2019n wit skyf geplaas moes word indien een kleur van die wapen met die veld van die vaandel ooreenstem. na bewering het louis botha in 1915 die suid-afrikaanse rooi vaandel n\u00e1 die verowering van duits-suidwes-afrika as deel van die suidwes-afrika-veldtog in windhoek gehys. die rooi vaandel is glo soms op regeringsgeboue gehys en die blou vaandel by suid-afrika se verteenwoordigende kantore in die buiteland. die suid-afrikaanse rooi vaandel was n\u00f3g onder die anglo-afrikane n\u00f3g onder die afrikaner-gemeenskap gewild. afrikaners het dit verwerp omdat die vlag die union jack gebruik het en anglo-afrikaners omdat dit nie die union jack alleenlik was nie. die suid-afrikaanse rooi vaandel het nie langer as die nieamptelike vlag gedien nie, maar is tot in 1951 as handelsvlag op see gebruik.in 1925, n\u00e1 die algemene verkiesing van 1924 waarin barry hertzog as die eerste eerste minister van die nasionale party verkies is, is deur dani\u00ebl fran\u00e7ois malan aan die parlement \u2019n wet vir \u2019n nuwe vlag voorgel\u00ea, waarvan malan gehoop het dat dit \u2019n \u201csuiwer vlag\u201d sonder die union jack is. debatte oor \u2019n verandering aan die vlag het tot drie jaar se ingewikkelde onderhandelinge gelei, aangesien die afrikaners as nasate van boere wat in die tweede vryheidsoorlog geveg het, die union jack in die vlag as onvanpas verwerp het, terwyl die anglo-afrikane gevrees het dat die stemmeerderheid van afrikaners besig was om simbole van die britse ryk te verwyder; en die natalprovinsie het met afstigting gedreig indien die union jack verwyder sou word. n\u00e1 drie jaar is \u2019n kompromie bereik waarvolgens die nuwe vlag \u2019n kleiner weergawe van die union jack sou vertoon en nie \u2019n vaandel is nie. die union nationality and flags act 1928 het ook bepaal dat die nuwe vlag van suid-afrika en die union jack saam as amptelike vlae van suid-afrika sou dien.\nsuid-afrikaanse vaandels\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== 1928\u20131994 ===\nin 1925 het suid-afrikaners begin dink aan \u2019n eie vlag vir die unie van suid-afrika. hierdie idee het momentum verkry onder die regering van barry hertzog, wat \u2019n eie suid-afrikaanse identiteit sonder \u2019n britse invloed as \u2019n politieke ideaal voorgestaan het. daar was felle teenstand deur sommige mense wat die union jack wou h\u00ea. in durban het 15 000 mense amper oproerig geraak in hul teenstand teen \u2019n nuwe vlag. betogings van ondersteuners van die union jack het sedert 1925, met die indiening van \u2019n wetsontwerp vir die behoud van die union jack, ook momentum verkry. in reaksie het die regering professor blommaert in bevel van \u2019n sentrale vlagkomitee aangestel om aanbevelings te versamel. hul verslag kon eers in 1927 ingedien word, waarin hulle \u2019n vlag, soortgelyk aan di\u00e9 van prins willem van oranje met ewe bre\u00eb horisontale bande in oranje, wit en blou voorgestel het. hierdie vlag was juis die agtergrond van die nederlands-oos-indiese kompanjie aan die kaap. die vlag word ook die van riebeeckvlag of die prinsevlag genoem. in die middel van die wit baan was die vlag van die oranje-vrystaat, wat vertikaal afhang. aan weerskante daarvan en vas daarteen is die union jack, soos dit in 1927 bestaan het, horisontaal en in die rigting van die vlagpaal; die vierkleur van die zuid-afrikaansche republiek horisontaal en weg van die vlagpaal af. in hierdie re\u00ebling geniet elkeen van die miniatuurvlae gelyke voorrang.die regering het tot \u2019n verdere vergelyk gekom: daar sou voortaan twee nasionale vlae in suid-afrika wees, die nuwe vlag en die union jack. die minister van binnelandse sake wat die wetsontwerp voorgestel het, dani\u00ebl fran\u00e7ois malan, het soos volg verduidelik: union nationals must also be british subjects, a smaller circle within a larger one (\u201conderdane van die unie moet ook britse onderdane wees, \u2019n kleiner kring binne-in \u2019n groter een\u201d). die uniale nasionaliteit en vlaewet (no. 40 van 1927) is met \u2019n groot meerderheid aanvaar. die nuwe vlag is vir die eerste keer op 31 mei 1928 gehys. omdat die miniatuurvlag van die oranje-vrystaat op sy beurt \u2019n miniatuur van die nederlandse vlag bevat het, was die ou suid-afrikaanse vlag die enigste voormalige nasionale vlag w\u00eareldwyd met \u2019n vlag binne \u2019n vlag binne \u2019n vlag.\ndie keuse van die prinsevlag as basis was \u2019n kompromie omdat dit die eerste vlag op suid-afrikaanse bodem was en omdat dit \u2019n polities neutrale vlag was (dit was geen land se nasionale vlag nie). \u2019n ander aspek aan die kompromie was dat die britse vlag \u00f3\u00f3k die amptelike vlag sou bly. suid-afrika was dus die enigste land ter w\u00eareld met twee nasionale vlae. hierdie situasie het in 1957 verander toe die union jack sy status as nasionale vlag verloor het. die rooi vaandel van 1910 is egter tot 1 januarie 1951 as die handelsvlag behou.n\u00e1 \u2019n referendum het suid-afrika op 31 mei 1961 \u2019n republiek geword, maar die vlag het dieselfde gebly ondanks druk van brittanje om die britse vlag te verwyder. ook afrikaners het vir die verwydering van die britse vlag gepleit. in 1968 het die destydse eerste minister, john vorster, hom vir die aanneming van \u2019n nuwe vlag ter geleentheid van die tiende herdenking van republiekwording in 1971 beywer, maar dit het nooit gerealiseer nie.tydens die hernuwing van die suid-afrikaanse staat deur die grondwet van 1983 (wat vanaf 1984 van krag was) is die vlag behou en in die twee seksies 3 en 4 opnuut gedefinieer.die onderhandelinge om apartheid te be\u00ebindig het gelei tot die suid-afrikaanse referendum van 1992, waarin die meerderheid kiesers vir \u2019n einde aan apartheid gestem het. die referendum het ook meegebring dat die internasionale rugbyraad die suid-afrikaanse nasionale rugbyspan weer vir toetswedstryde toegelaat het. die anc het ingestem, onder die voorwaarde dat die vlag van suid-afrika nie gebruik word nie. tydens die olimpiese somerspele 1992 in barcelona het die suid-afrikaanse atlete onder \u2019n nuut ontworpe vlag van die suid-afrikaanse sportkonfederasie en olimpiese komitee (saskok) deelgeneem, s\u00f3 ook tydens die olimpiese winterspele 1994 in lillehammer. tydens die krieketw\u00eareldbeker 1992, die eerste vir die suid-afrikaanse nasionale krieketspan en suid-afrika se eerste deelname aan \u2019n internasionale toernooi n\u00e1 die einde van apartheid, het hulle onder die ou suid-afrikaanse vlag deelgeneem.\n\nvoormalige vlae van suid-afrika\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== huidige vlag sedert 1994 ===\nmet die einde van apartheid was daar \u2019n behoefte om die ou vlag as gevolg van sy rassistiese konnotasies in die o\u00eb van baie suid-afrikaners te vervang. die ou vlag word sedertdien veral as \u2019n simbool van afrikanernasionalisme of apartheid beskou. die huidige vlag van suid-afrika is op 27 april 1994, die dag van die algemene verkiesing van 1994, vir die eerste keer gehys. dit sou oorspronklik net as \u2019n voorlopige vlag dien en sy ontwerp is eers \u2019n week vooraf goedgekeur.die keuse van \u2019n nuwe vlag en wapen was deel van die codesa-onderhandelingsproses wat op 20 desember 1991 begin is om apartheid te be\u00ebindig, en tot die inwerkingstelling van \u2019n onderhandelingsraad tussen die regering en die opposisie oor \u2019n nuwe grondwet gelei het. di\u00e9 onderhandelingsraad het in augustus 1993 op die inwerkingstelling van \u2019n kommissie ter verkryging van nuwe nasionale simbole besluit. hulle het die mandaat verkry om vier voorstelle vir \u2019n nasionale vlag \u00e9n \u2019n wapen aan die onderhandelingsraad voor te l\u00ea. nadat in 1993 \u2019n landwye openbare kompetisie van stapel gestuur is, het die nasionale simbolekommissie meer as 7 000 ontwerpe ontvang. \u2019n aantal ontwerpe is op die kortlys geplaas en aan die publiek en die onderhandelingsraad voorgel\u00ea, maar geeneen het entoesiastiese ondersteuning ontlok nie. vervolgens is \u2019n aantal ontwerpateljees gekontak om verdere voorstelle in te dien, maar hul ontwerpe het ook geen aftrek gekry nie. aan die einde van 1993 het die parlement verdaag sonder om oor \u2019n geskikte nuwe vlag te besluit.\n\nin februarie 1994 het cyril ramaphosa en roelf meyer, onderskeidelik die hoofonderhandelaars van die african national congress en die regerende nasionale party, die taak gekry om die vlagvraagstuk op te los. \u2019n eindelike ontwerp is op 15 maart 1994 goedgekeur, afgelei van \u2019n ontwerp deur die destydse suid-afrikaanse staatsheraldikus frederick brownell. dit kombineer die nederlandse kleure rooi, wit en blou met die anc-kleure swart, groen en geel. toe die eerste demokratiese verkiesing in suid-afrika nader, is di\u00e9 ontwerp net sewe dae voor di\u00e9 geleentheid aan die publiek bekendgestel. die reaksies was baie positief. die nuwe nasionale vlag is vir die eerste keer op 27 april 1994 amptelik gehys, die dag waarop die land se eerste demokratiese verkiesings begin het. as \u2019n resultaat van die geskiedkundige verkiesing is nelson mandela op 10 mei 1994 as suid-afrika se eerste demokraties verkose president ingehuldig. die vlag is deur die meeste suid-afrikaners goed ontvang, al het \u2019n klein minderheid beswaar daarteen aangeteken; honderde lede van die afrikaner volksfront het die nuwe vlag voor die verkiesing van april 1994 in bloemfontein uit protes verbrand.die afkondiging van die nuwe nasionale vlag deur die suid-afrikaanse president, f.w. de klerk, is eers op 20 april 1994 gepubliseer, net sewe dae voordat die vlag ingewy moes word. soos in suid-afrika se tussentydse grondwet bepaal is, moes die vlag vir \u2019n proefperiode van vyf jaar bekendgestel word, waarna daar bespreking sou wees oor of die nasionale vlag in die finale konsep van die grondwet verander moes word of nie. die grondwetlike vergadering was verantwoordelik vir die opstel van die land se nuwe grondwet en het vir voorleggings gevra, onder meer oor die kwessie van die verskillende nasionale simbole van suid-afrika. 118 voorleggings is ontvang ten gunste van die nuwe vlag en 35 wat daarop aangedring het dat die nuwe vlag verander moes word. vervolgens is op 28 september 1995 beslis dat die vlag nie verander sou word nie en is dit in bylae 1 van die grondwet van suid-afrika ingeskryf; di\u00e9 grondwet het op 4 februarie 1997 in werking getree.\n\n\n== protokol ==\ndie protokol vir die gebruik van die suid-afrikaanse vlag is uitgereik kort voor dit in 1994 aanvaar is. dit bepaal die gebruik van die vlag in suid-afrika. die re\u00ebls vir die gebruik van die vlag buite die grense van suid-afrika word bepaal deur die plek waar die vlag gebruik word.\n\n\n=== behoorlike vertoning van die vlag ===\ndie suid-afrikaanse regering het riglyne vir die behoorlike vertoning van die vlag by aangewese vlagstasies gepubliseer, in regeringskennisgewing 510 van 8 junie 2001 (staatskoerant nr 22356). hierdie re\u00ebls geld net vir vlagstasies van openbare instellings en nie vir die algemene publiek nie.die suider-afrikaanse vlagkundige vereniging (sava), \u2019n nieamptelike vereniging vir die bestudering van vlae, het hul eie gids vir die behoorlike vertoning van die vlag in 2002 gepubliseer. hierdie gids het geen amptelike gesag nie, maar is opgestel met algemeen aanvaarde vlagkundige etikette en beginsels in gedagte.\n\n\n=== eerbied vir die vlag ===\ndie suid-afrikaanse wet stel dit dat die vlag te alle tye met \u201cwaardigheid en eerbied\u201d hanteer moet word. die amptelike re\u00ebls stel dit onder andere:\ndat die vlag nooit aan die vloer mag raak nie,\ndit mag nie as tafeldoek dien of voor \u2019n platform neergel\u00ea word nie,\ndit mag nie gebruik word om \u2019n standbeeld, plakkaat of hoeksteen te bedek nie (bv. by die bekendstelling van \u2019n nuwe standbeeld),\ndit mag nie gebruik word om enige wedloop/-ren of kompetisie te begin of eindig nie,\ndit mag nie gebruik word as onderklere, bad- en vloermatte of enige soortgelyke vernederende toepassing nie,\ndit mag nie gebruik word in enige kommersi\u00eble advertering op \u2019n manier wat die vlag sal verdraai of disrespekteer nie.die toestemming van die president van suid-afrika word benodig om die vlag binne die grense van die land te mag vervaardig.\n\n\n=== tradisionele re\u00ebls om die vlag te hanteer ===\ndaar is \u2019n aantal tradisionele re\u00ebls van eerbied wat nagestreef behoort te word wanneer die vlag hanteer of vertoon word. tradisie wil dit h\u00ea dat die vlag aan die begin van elke werksdag gehys moet word; voor of tydens sonsondergang moet die vlag egter weer gestryk word. die vlag kan slegs snags bly hang wanneer dit voldoende verlig is. hierdie re\u00ebls is slegs van toepassing op vlae wat deur die regering gehys word; vlae op privaateiendom mag 24 uur per dag hang.die vlag moet seremonieel gehys en gestryk word. wanneer iemand sien dat \u2019n amptelike vlag gehys of gestryk word behoort hulle te stop en eerbied te toon. wanneer so iemand \u2019n hoed op het behoort dit afgehaal te word en met die regter hand voor die persoon se hart gehou te word. persone in uniform moet volgens hul diensvoorskrifte die vlag groet.die vlag moet altyd korrek vertoon word, d.w.s. met die swart driehoek teen die vlagpaal. die vlag mag ook vertikaal gehang word deur die vlag te hys, dit so te draai dat die swart driehoek bo is en die vlag om te draai. die rooi trapesium behoort dus links te wees. \u2019n mens \u201clees\u201d \u2019n vlag soos \u2019n boek, van bo na onder en van links na regs en na die omwenteling behoort die resultaat dieselfde te wees.dit word as beledigend gesien om die vlag te vermink of deur \u2019n vuil vlag te hys. vlae wat nie meer herstel kan word nie behoort vernietig te word, by voorkeur deur middel van verbranding. vlagpale behoort ook goed in stand gehou te word.\n\n\n=== korrekte vertoning van die vlag ===\ndie re\u00ebls betreffende die korrekte metodes om die vlag te vertoon stel dat wanneer twee suid-afrikaanse vlae horisontaal aan \u2019n muur agter \u2019n podium gehang word, hulle vlagpaalkante na mekaar behoort te wys met die rooi baan aan die bokant. indien die vlag aan \u2019n stok in die muur gehang word moet die stok op \u2019n sekere hoek ten opsigte van die muur geplaas wees, sodat die vlag nie aan die muur raak nie.suid-afrika se amptelike vlagpale is:\nparlementsgebou in kaapstad\nuniegebou in pretoria\ntuynhuys en 120 pleinstraat in kaapstad\nkantore van die premiers van die nege provinsies\nalle howe in suid-afrika\nalle internasionale en nasionale lughawens in suid-afrika\nsulke ander hoofgeboue wat die ministeries van buitelandse sake huisves of enige ander gebou wat deur die presidensi\u00eble kantoor as sulks aangewys is\nvlagpale van die suid-afrikaanse nasionale weermag, soos bepaal in die \u201cpermanente magregulasies\u201d\ndie belangrikste doeane-geboue in en aan die grense van die republiek van suid-afrika\nskepe onder suid-afrikaanse vlag, in ooreenstemming met die regulasies in afdeling 65 van die handelskeepvaartwet, 1951 (wet 57 van 1951)\nalle suid-afrikaanse polisiekantore\nalle buitelandse kantore van suid-afrika\n\n\n=== vertoning van die vlag saam met ander nasionale vlae ===\nindien twee nasionale vlae, waaronder di\u00e9 van suid-afrika, aan gekruisde stokke hang, moet die vlagpaalkante van die vlae na mekaar wys en die vlae moet volledig kan wapper. die bokant van die stok van die suid-afrikaanse vlag moet aan die regterkant wees (wanneer van voor gesien word).wanneer die suid-afrikaanse vlag in die lug saam met ander nasionale vlae gehang word is daar verskeie re\u00ebls wat die manier bepaal hoe die vlag behandel moet word. binne suid-afrika moet die suid-afrikaanse vlag altyd die ereposisie kry; dit beteken dat die vlag die verste na regs van al die vlae moet hang (aan die linkerkant wanneer dit van voor af gesien word). alle ander nasionale vlae moet daarna in alfabetiese volgorde volg en dit moet ongeveer so groot soos die suid-afrikaanse vlag wees. elke vlag moet aan \u2019n afsonderlike stok gehang word en die suid-afrikaanse vlag moet altyd eerste gehys en laaste gestryk word.\n\n\n=== vertoning van die vlag met nie-nasionale vlae ===\nwanneer die vlag saam met ander vlae getoon word wat nie nasionale vlae is nie, soos reklamebaniere of bedryfsvlae, moet alle vlae aan \u2019n aparte stok hang en moet die suid-afrikaanse vlag \u00f3f voor die ander vlae hang, \u00f3f in die middel van die vlae \u00f3f aan die linkerkant (van voor af gesien). wanneer die suid-afrikaanse vlag in \u2019n optog gebruik word saam met ander vlae, moet die vlag aan die voorpunt van die optog wees; indien die vlae in een lyn is moet die suid-afrikaanse vlag aan die regterkant wees.\n\n\n=== gebruik van die vlag in geboue ===\nwanneer die vlag binnenshuis in sale by openbare vergaderings of byeenkomste getoon word, moet die vlag altyd die ereposisie inneem: indien dit langs die spreker getoon word, moet dit aan die regterkant van die spreker wees; wanneer dit elders in die saal is moet dit regs van die publiek wees.die vlag behoort in sy geheel getoon te word, d.w.s. met \u2019n volledig uitgespreide rooi baan aan die bokant. indien die vlag vertikaal gehang word op die muur agter die podium moet die rooi baan vir die toeskouers aan die linkerkant wees met die swart driehoek bo-aan.\n\n\n=== halfmas ===\ndie vlag mag halfstok of halfmas gehang word as teken van rou, maar slegs indien die president toestemming daarvoor gee. hy bepaal self ook die datum wanneer die rouperiode oor is. die oorsprong van hierdie tradisie is om plek te hou vir die tradisioneel onsigbare vlag van dood.wanneer die vlag halfmas gehys word moet dit eers tot heel bo gehys word en dan stadig tot in die halfmasposisie laat sak word. voordat die vlag gestryk word, bv. met sonsondergang of aan die einde van die rouperiode, moet die vlag eers weer tot bo-aan die vlagpaal gehys word en dan gestryk word. slegs die suid-afrikaanse vlag mag halfmas gehys word, alle ander vlae moet op normale hoogte bly.\n\n\n=== ontmanteling ===\nas die vlag nie meer in \u2019n behoorlike toestand is nie, moet \u2019n vlag met waarde weggedoen word, verkieslik deur dit te verbrand.\n\n\n== karakters ==\nin die unicode-standaard kan die vlag voorgestel word as \u2019n kombinasie van die streeksaanwysers \ud83c\uddff (kodepunt in die unicode-blok addisionele ingeslote alfanumeriese karakters) en \ud83c\udde6: \ud83c\uddff\ud83c\udde6.\n\n\n== sien ook ==\ngay pride-vlag van suid-afrika\nnasionale lied van suid-afrika\nlys van nasionale simbole van suid-afrika\nvlae van suid-afrika\nwapen van suid-afrika\n\n\n== verwysings ==\n\n\n== bronne ==\n(en)  harry saker (1980). the south african flag controversy, 1925\u20131928. kaapstad: oxford university press.\n(af)  cornelis pama (1984). die vlae van suider-afrika. kaapstad: tafelberg. isbn 978-0-624-02070-7.\n(en)  frederick brownell (maart 1994). \"the union jack over southern and central africa: 1795\u20131994\". sava journal (suider-afrikaanse veksillologiese vereniging. randburg. isbn 0-620-18833-2.\n(en)  j. a. van zyl (april 1995). \"the history of flags of south africa before 1900\". sava journal (suider-afrikaanse veksillologiese vereniging). randburg. isbn 0-620-19798-6.\n(en)  denis beckett (2002). flying with pride: the story of the south african flag. pretoria: wildnet africa. isbn 978-0-620-28903-0.\n\n\n== eksterne skakels ==\n(en)  suid-afrika by flags of the world.\n(en)  south africa (1910\u20131928) by flags of the world.\n(en)  suid-afrikaanse regeringswebwerf oor die vlag\n(en)  dimensies van die vlag geargiveer 19 augustus 2002 op wayback machine\n(en)  suid-afrikaanse vlag (gesprekke?)\n(en)  southafrica.info: fly, the beloved flag\n(en)  \"flag of south africa\". encyclop\u00e6dia britannica. besoek op 17 desember 2020."