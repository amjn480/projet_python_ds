"terrassa \u00e9s una ciutat de catalunya situada al vall\u00e8s occidental que, juntament amb sabadell, exerceix la capitalitat de la comarca. l'any 2005 va comportar per a la ciutat arribar a la xifra de 200.000 habitants. el cens de 2021 hi recull un nombre d'habitants de 223.011, per la qual cosa \u00e9s la tercera ciutat de catalunya en poblaci\u00f3.\u00e9s un important nus de comunicacions per carretera, autopista i ferrocarril; t\u00e9 diverses escoles universit\u00e0ries i \u00e9s seu d'un bisbat.\nl'escut de terrassa va ser oficialitzat el 1988, mentre que la bandera de la ciutat no ho ha estat fins al 2019.\n\n\n== geografia ==\nllista de top\u00f2nims de terrassa (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).terrassa \u00e9s al sud del mass\u00eds de sant lloren\u00e7 del munt, damunt un con de dejecci\u00f3 al\u00b7luvial per on drenen les rieres del palau a l'oest i de les arenes a l'est, a 277 metres sobre el nivell del mar. el seu terme municipal, el m\u00e9s extens i poblat de la comarca, limita al nord amb els de matadepera, mura i vacarisses; a l'est amb sabadell i castellar del vall\u00e8s; al sud amb sant quirze del vall\u00e8s, rub\u00ed i ullastrell, i a l'oest amb viladecavalls i vacarisses. les zones forestals ocupen el sector m\u00e9s nord-occidental del terme; la part septentrional s'integra dins el parc natural de sant lloren\u00e7 del munt i l'obac.\n\n\n== clima ==\nel clima de terrassa \u00e9s el cl\u00e0ssic de la depressi\u00f3 prelitoral a l'altura de barcelona, a mig cam\u00ed entre la suavitat de la costa i dels extrems de la depressi\u00f3 central. per ra\u00f3 de la seva al\u00e7ada al voltant dels 300 msnm, a l'hivern es veu poc afectada pel fenomen de la inversi\u00f3 t\u00e8rmica, habitual a les fondalades del vall\u00e8s. l'excepci\u00f3 es dona als barris de les fonts i can parellada cap als 200 msnm, on les temperatures acostumen a ser uns quants graus m\u00e9s baixes a la matinada durant els per\u00edodes anticicl\u00f2nics. d'altra banda, les m\u00e0ximes es queden m\u00e9s curtes a peu de muntanya, sobretot cap a ponent on la serralada prelitoral perd al\u00e7ada en direcci\u00f3 al llobregat i per on s'aboca el fred de l'interior. aqu\u00ed \u00e9s on treu el cap \"la vacarissana\" boira que com el seu nom assenyala rau a vacarisses fins a mig mat\u00ed a l'hivern.\nsi l'hivern sol ser sec, algunes vegades m\u00e9s que l'estiu, la primavera \u00e9s plujosa sobretot entre abril i maig. l'estiu, encara que calor\u00f3s, no \u00e9s tan sec com hauria de ser un estiu t\u00edpicament mediterrani (csa) i aix\u00f2 situaria el clima de terrassa a fregar dels climes subtropicals d'estiu pluj\u00f3s (cfa) segons la classificaci\u00f3 clim\u00e0tica de k\u00f6ppen.\nla tardor \u00e9s m\u00e9s plujosa que la primavera, per\u00f2 amb menys dies de precipitaci\u00f3, el que significa m\u00e9s torrencialitat. prova i conseq\u00fc\u00e8ncia d'aix\u00f2 va ser la dram\u00e0tica riuada del 25 de setembre 1962, amb una precipitaci\u00f3 de 223 mm en 24 hores i la nevada del dia de nadal dos mesos m\u00e9s tard, encara que les precipitacions en forma de neu siguin un fenomen que nom\u00e9s s'enregistra una mitjana de dos dies l'any i en quantitats habitualment anecd\u00f2tiques. un altre episodi va ser l'aiguat del 20 de setembre del 1971, amb grans destrosses per\u00f2 nom\u00e9s una v\u00edctima mortal.\n\n\n== hist\u00f2ria ==\nles primeres not\u00edcies de l'actual terrassa provenen de l'\u00e8poca dels romans, que fundaren la ciutat d'\u00e8gara vora el torrent de vallparad\u00eds prop d'un antic poblat ib\u00e8ric, egosa, del qual s'han trobat algunes restes cer\u00e0miques i monedes. pels volts del torrent tamb\u00e9 s'hi han trobat algunes restes paleol\u00edtiques, prop d'on actualment hi ha el conjunt de les esgl\u00e9sies de sant pere -la seu d'\u00e8gara-, i el castell cartoixa de vallparad\u00eds.\ndurant l'edat mitjana, la vila, emmurallada, va cr\u00e9ixer al voltant de la pla\u00e7a major (actualment pla\u00e7a vella) i del castell palau, i fou conquerida pel llu\u00eds i el piet\u00f3s i incorporada al regne franc el 801 durant la campanya que dugu\u00e9 a la conquesta de barxiluna, arran de la qual el castell fou destru\u00eft pels musulmans en la r\u00e0tzia de mussa ibn mussa el 856. tot i aix\u00f2, la major part del terreny fora muralla era propietat dels terrassa, que posse\u00efen el castell de vallparad\u00eds. l'any 1384 gr\u00e0cies a un privilegi reial atorgat pel rei pere iii el cerimoni\u00f3s s'establ\u00ed el consell de la universitat de la vila i el terme de terrassa, m\u00e0xim \u00f2rgan de govern de la ciutat que ser\u00e0 abolit amb els decrets de nova planta de 1716.\nel 3 de setembre de 1713, durant la guerra de successi\u00f3 espanyola, l'expedici\u00f3 del diputat militar antoni de berenguer i el general rafael nebot va arribar a terrassa amb l'objectiu de reclutar homes per atacar el cord\u00f3 borb\u00f2nic que assetjava barcelona. en aquella jornada, els expedicionaris catalans es van fortificar al coll card\u00fas per sorprendre la columna borb\u00f2nica que els perseguia. el contingent francoespanyol, dirigit per feliciano bracamonte i format per uns quatre mil efectius, va esquivar l'atac i va obligar els homes de berenguer i nebot a fugir.\n\nquan la tropa borb\u00f2nica entr\u00e0 a terrassa, bona part de la poblaci\u00f3 es resguardava al convent de sant francesc. no obstant aix\u00f2, aquell vespre van morir vint-i-dos habitants, l'esgl\u00e9sia del sant esperit va ser saquejada i, la vila, incendiada. l'endem\u00e0, 4 de setembre, la soldadesca va tornar a cremar terrassa i nom\u00e9s la pluja va evitar danys majors. en total, fins a cent cinc edificis van quedar afectats pel foc, aproximadament una tercera part de la vila.\nfinalitzada la guerra de successi\u00f3, arran de la vict\u00f2ria de felip v d'espanya, terrassa com a la resta de catalunya va patir una repressi\u00f3 ferotge, es van imposar noves autoritats, es van suprimir els consells com a \u00f2rgan de poder local i es va decretar la constituci\u00f3 de l'ajuntament, un \u00f2rgan propi de castella. a nivell de poblaci\u00f3, els efectes de la guerra van comportar una disminuci\u00f3 del 32% d'habitants.\ndurant la tercera guerra carlina, el 22 de juliol de 1872 una partida de 500 carlins encap\u00e7alada per joan castells va arribar en tren i va atacar terrassa per recaptar la contribuci\u00f3 de la vila a l'esfor\u00e7 de guerra, per\u00f2 les autoritats es van negar al pagament i en l'assalt a l'ajuntament, en el que van obtenir un bot\u00ed de sis-centes pessetes, els assaltants van perdre set homes i els defensors, dos.amb el temps, el terme for\u00e0 de la vila va acabar formant el municipi de sant pere de terrassa (1800), amb el cap al petit nucli crescut entorn de l'antiga \u00e8gara. el 1877, alfons xii va concedir a la vila el t\u00edtol de ciutat; pocs anys m\u00e9s tard (1891), el castell palau, que estava abandonat i molt malm\u00e8s, fou enderrocat i nom\u00e9s se'n va conservar la torre mestra, coneguda com la torre del palau.\n\ndurant el segle xix terrassa va ser una de les ciutats on la revoluci\u00f3 industrial hi va tenir una major incid\u00e8ncia, amb un gran nombre de f\u00e0briques i ind\u00fastries dedicades al sector t\u00e8xtil. avui en dia encara perviuen molts edificis modernistes d'aquella \u00e8poca, com el vapor aymerich, amat i jover, actual museu de la ci\u00e8ncia i de la t\u00e8cnica de catalunya (1907), la masia freixa (1907), el mercat de la independ\u00e8ncia (1908), la casa alegre de sagrera (1911), l'edifici de l'ajuntament (1902), l'escola industrial (1904), el teatre principal (1911), el gran casino (1920) i el parc de desinfecci\u00f3 (1920), per citar-ne nom\u00e9s els m\u00e9s destacats.\nl'1 de juliol de 1904 la ciutat de terrassa s'annexion\u00e0 part del terme del poble de sant pere, que tenia 4.400 habitants l'any 1900. sabadell se n'annexion\u00e0 una altra part (la creu alta, ca n'oriac...) i rub\u00ed una altra (castellnou).\n\nl'any 2004 el vatic\u00e0 va crear el nou bisbat de terrassa, com a segregaci\u00f3 del bisbat de barcelona, juntament amb el bisbat de sant feliu, i utilitza la bas\u00edlica del sant esperit com a nova catedral. no \u00e9s la primera vegada que terrassa \u00e9s seu d'un bisbat. a mitjan segle v, l'any 450, ja hi havia el bisbat d'\u00e8gara, on se celebr\u00e0 l'any 614 el concili d'\u00e8gara, i que va perdurar fins a la invasi\u00f3 sarra\u00efna, el 718. la seu de l'antic bisbat d'\u00e8gara es trobava on avui hi ha el conjunt monumental de les esgl\u00e9sies de sant pere.\n\n\n== nom de la ciutat ==\nsegons l'historiador local salvador card\u00fas i florensa el nom de terrassa s'origina a partir de la denominaci\u00f3 terracium castellum, 'castell de terra'. aquest nom surt citat en un document del 844 de la cort franca de carles el calb, on se n'esmenta un altre de l'any 801, al\u00b7lusiu a la resist\u00e8ncia davant les tropes musulmanes, i hom imagina que feia refer\u00e8ncia al material de construcci\u00f3 d'algun edifici militar.a partir del segle x s'utilitza la forma terracia, que es catalanitza com a terra\u00e7a i terrassa. al segle xvi el nom es transforma en tarrassa, que va ser la forma m\u00e9s habitual fins al final del segle xix. l'historiador josep soler i palet va recuperar l'\u00fas de la forma amb e: terrassa. alguns estudis etimol\u00f2gics, per\u00f2, suggereixen que la forma correcta hauria de ser terra\u00e7a, per\u00f2 s'ha descartat la seva adopci\u00f3. en la documentaci\u00f3 escrita en castell\u00e0 es va fer freq\u00fcent l'\u00fas del nom tarrasa.per acord del consell de ministres espanyol del 23 de juliol de 1977 (boe del 23 de setembre de 1977) es va oficialitzar el nom de terrassa. la generalitat de catalunya tamb\u00e9 mostra terrassa com l'\u00fanic nom oficial de la poblaci\u00f3 al llistat de noms oficials de municipis de catalunya (diari oficial de la generalitat de catalunya de l'11 de febrer de 1983).\n\n\n== barris de terrassa (nucli urb\u00e0 i voltants) ==\n(les dades de poblaci\u00f3 corresponen a l'any 2021)districte 1 - centre (2,25 km\u00b2 \u2013 36.137 hab.)\n\nantic poble de sant pere (0,08 km\u00b2 \u2013 616 hab.)\ncementiri vell (0,35 km\u00b2 \u2013 6.796 hab.)\ncentre (1,36 km\u00b2 \u2013 19.116 hab.)\npla\u00e7a de catalunya \u2013 escola industrial (0,21 km\u00b2 \u2013 5.115 hab.)\nvallparad\u00eds (0,25 km\u00b2 \u2013 4.494 hab.)districte 2 - llevant (1,45 km\u00b2 \u2013 23.402 hab., 96 dels quals disseminats)\n\nca n'anglada (0,54 km\u00b2 \u2013 14.183 hab.)\nmontserrat (0,12 km\u00b2 \u2013 1.648 hab.)\ntorre-sana (0,41 km\u00b2 \u2013 6.694 hab.)\nvilardell (0,04 km\u00b2 \u2013 781 hab.)\npol\u00edgons industrials: sector montserrat (0,34 km\u00b2)districte 3 - sud (5,18 km\u00b2 \u2013 25.963 hab., 7 dels quals disseminats)\n\ncan jofresa (0,32 km\u00b2 \u2013 1.978 hab.)\ncan palet (0,51 km\u00b2 \u2013 13.073 hab.)\ncan palet ii (0,07 km\u00b2 \u2013 1.068 hab.)\nguadalhorce (0,03 km\u00b2 \u2013 1.281 hab.)\nsegle xx (0,73 km\u00b2 \u2013 7.190 hab.)\nx\u00faquer (0,08 km\u00b2 \u2013 1.158 hab.)\npol\u00edgons industrials: can parellada (1,24 km\u00b2 - 6 hab.) - santa eul\u00e0lia (0,22 km\u00b2 - 200 hab.) \u2013 els bellots (0,50 km\u00b2) \u2013 santa margarida (1,26 km\u00b2 - 2 hab.) \u2013 can guitard (0,22 km\u00b2)districte 4 - ponent (6,26 km\u00b2 \u2013 40.789 hab., 34 dels quals disseminats)\n\nca n'aurell (0,96 km\u00b2 \u2013 18.817 hab.)\ncan palet de vista alegre (0,76 km\u00b2 \u2013 1.528 hab.)\nla cogullada (0,42 km\u00b2 \u2013 5.570 hab.)\nla maurina (0,42 km\u00b2 \u2013 8.246 hab.)\nles martines (3,02 km\u00b2 \u2013 632 hab.)\nroc blanc (0,46 km\u00b2 \u2013 5.857 hab.)\nvista alegre (0,21 km\u00b2 - 105 hab.)districte 5 - nord-oest (4,09 km\u00b2 \u2013 46.614 hab., 187 dels quals disseminats)\n\ncan boada (nucli antic) (0,28 km\u00b2 \u2013 7.419 hab.)\ncan boada del pi (0,67 km\u00b2 \u2013 1.497 hab.)\ncan gonteres (0,27 km\u00b2 \u2013 393 hab.)\ncan roca (0,25 km\u00b2 \u2013 3.833 hab.)\nels caus \u2013 els pinetons (0,38 km\u00b2 - 38 hab.)\npla del bon aire (0,49 km\u00b2 \u2013 129.552 hab.)\npoble nou \u2013 zona esportiva (0,88 km\u00b2 \u2013 12.540 hab.)\nsant pere (0,61 km\u00b2 \u2013 12.245 hab.)\ntorrent d'en pere parres (0,24 km\u00b2 \u2013 5.783 hab.)\ncan colomerdistricte 6 - nord-est (3,21 km\u00b2 \u2013 42.243 hab., 103 dels quals disseminats)\n\ncan tusell (0,14 km\u00b2 \u2013 2.263 hab.)\n\u00e8gara (0,42 km\u00b2 \u2013 4.490 hab.)\nfont de l'espardenyera (0,18 km\u00b2 - 172 hab.)\nles arenes \u2013 la gr\u00edpia \u2013 can montllor (0,89 km\u00b2 \u2013 14.446 hab.)\nsant lloren\u00e7 (0,21 km\u00b2 \u2013 4.754 hab.)\nsant pere nord (0,71 km\u00b2 \u2013 16.015 hab.)\npol\u00edgons industrials: can petit (0,40 km\u00b2) \u2013 nord (0,25 km\u00b2)districte 7 - sud-est (3,20 km\u00b2 \u2013 8.963 hab.)\n\ncan parellada (1,16 km\u00b2 \u2013 6.029 hab.)\nles fonts (part del barri \u00e9s dins el terme municipal de sant quirze del vall\u00e8s) (2,04 km\u00b2 \u2013 2.934 hab.)\n\n\n== demografia ==\n\n\n== pol\u00edtica i govern ==\n\n\n=== composici\u00f3 de la corporaci\u00f3 municipal ===\nel ple de l'ajuntament est\u00e0 format per 27 regidors. en les eleccions municipals de 26 de maig de 2019 en foren 11 de tot per terrassa (txt), 7 del partit dels socialistes de catalunya-candidatura de progr\u00e9s (psc-cp), 3 de vox (vox), 2 d'esquerra republicana de catalunya-acord municipal (erc-am), 2 de junts per terrassa (junts) i 2 de partit popular (pp).\n\n\n=== alcaldes des de 1979 ===\ndes de 2019 l'alcalde de terrassa \u00e9s jordi ballart i pastor, de txt; qui ja va ser alcalde entre 2012 i 2017 com a edil del psc.\n\n\n== cultura i tradicions ==\nla ciutat, hereva d'un ric patrimoni medieval, modernista i industrial, compta amb una extensa xarxa de biblioteques (entre les quals la moderna biblioteca central de terrassa, que recull el llegat, entre d'altres, de la hist\u00f2rica biblioteca soler i palet), arxius i museus.\n\n\n=== arxius ===\nl'arxiu hist\u00f2ric comarcal de terrassa / arxiu comarcal del vall\u00e8s occidental\nl'arxiu municipal administratiu de terrassa\nl'arxiu tobella\n\n\n=== museus ===\nel museu de terrassa, de titularitat municipal, que compta amb diverses seccions:\ncastell cartoixa de vallparad\u00eds, al parc de vallparad\u00eds\nconjunt monumental de les esgl\u00e9sies de sant pere, a l'antic poble de sant pere\ncasa alegre de sagrera, casa modernista al carrer de la font vella\ntorre del palau, a la pla\u00e7a vella, \u00fanic vestigi del castell palau de terrassa\ncentre d'interpretaci\u00f3 de la vila medieval de terrassa\nconvent de sant francesc, en qu\u00e8 destaca el claustre decorat amb plafons cer\u00e0mics\nel museu de la ci\u00e8ncia i de la t\u00e8cnica de catalunya, instal\u00b7lat a l'antic vapor aymeric, amat i jover, dependent de la generalitat de catalunya\nel centre de documentaci\u00f3 i museu t\u00e8xtil, gestionat per un consorci entre l'ajuntament de terrassa i la diputaci\u00f3 de barcelona\nel museu parroquial del sant esperit, dins la catedral, a la pla\u00e7a vella\n\n\n=== entitats culturals de terrassa ===\nbastoners de terrassa arxivat 2006-06-27 a wayback machine.\nminyons de terrassa\ncastellers de terrassa\nball de pastorets de terrassa\ndiables de terrassa\nball de gitanes de terrassa\nel drac de terrassa arxivat 2019-06-01 a wayback machine.\ngeganters de terrassa\nbastoners de l'antic poble de sant pere\nfederins, trabucaires de terrassa\n\n\n=== festa major ===\nla festa major de terrassa se celebra el primer diumenge despr\u00e9s de sant pere i dura de divendres a dimecres; el diumenge n'\u00e9s el dia central, quan t\u00e9 lloc la diada castellera al raval de montserrat. se celebra en honor dels sants patrons de la ciutat, que s\u00f3n sant pere, sant crist\u00f2fol i sant valent\u00ed. el dilluns de festa major, l'endem\u00e0 del primer diumenge despr\u00e9s de sant pere, \u00e9s festivitat local. el programa de la festa major s'ha anat consolidant amb els anys i sempre comen\u00e7a amb la baixada del drac de sant lloren\u00e7 del munt i acaba amb el castell de focs i la t\u00edpica cantada d'havaneres i rom cremat, servit per la corporaci\u00f3 municipal.\n\n\n=== fira modernista ===\nel mes de maig del 2003 es va celebrar la primera fira modernista de terrassa, que reprodu\u00efa l'ambient de la ciutat al primer ter\u00e7 del segle xx. s'hi recuperava la tradici\u00f3 medieval de la fira de primavera i es barrejava amb l'\u00e0nima modernista i industrial egarenca. ha esdevingut un esdeveniment cultural, tur\u00edstic i comercial \u00fanic a catalunya, que el 2006 va rebre la qualificaci\u00f3 de fira d'inter\u00e8s tur\u00edstic a catalunya atorgada per la generalitat de catalunya.\ndesenes de milers de persones han pogut gaudir des d'aleshores d'una oferta anual de dos dies amb ambientaci\u00f3, espectacles, gastronomia, artesania, exposicions, activitats infantils, rutes tur\u00edstiques, cinema, cultura popular, cercaviles, concerts, exhibicions d'autom\u00f2bils i motos antigues, xerrades, artesania, mercat modernista, tallers... des del seu naixement, la fira modernista va apostar perqu\u00e8 els participants puguin experimentar, tocar, veure, jugar, menjar, assaborir, tot all\u00f2 que constitueix un aut\u00e8ntic viatge enrere en el temps cap als primers anys del segle xx, al voltant del patrimoni modernista i industrial de terrassa.\n\n\n=== terrassa, pla\u00e7a castellera ===\n\nla ciutat, tot i no pert\u00e0nyer a l'\u00e0rea castellera tradicional, compta amb dues colles castelleres pr\u00f2pies. la colla dels minyons de terrassa, fundada el 1979 per josep antoni falcato, \u00e9s una de les capdavanteres del pa\u00eds. els minyons de terrassa i els castellers de terrassa, fundats el 1980, actuen cada any durant la diada castellera de la festa major, on acostuma a convidar-se a una colla de prestigi per completar el cartell. tanmateix l'actuaci\u00f3 on es realitzen els castells m\u00e9s importants \u2013entre altres s'hi han descarregat els primers castells de 10 pisos de la hist\u00f2ria\u2013 es fa el tercer cap de setmana de novembre, durant la diada dels minyons.\n\n\n=== m\u00fasica ===\nla m\u00fasica \u00e9s for\u00e7a present a la ciutat. cal destacar el gran nombre de grups musicals que hi ha, aix\u00ed com el festival de jazz, que s'hi organitza anualment des del 1982.\n\n\n=== l'estapera ===\nl'estapera, \u00e9s un dels balls populars m\u00e9s conegut a terrassa, aquest es balla en m\u00faltiples ocasions, com pot ser per festa major, en actes de cultura popular...\naquest ball \u00e9s el que conclou l'obertura de la festa major de la ciutat on totes les persones assistents poden ballar-la, convertint aquesta dansa en el que segurament \u00e9s una de les m\u00e9s populars de terrassa, prova d'aix\u00f2 \u00e9s que \u00e9s un ball que t\u00e9 diverses coreografies, per ser ballada en parells (habitual), per ball de bastons o pels gegants.\nla refer\u00e8ncia m\u00e9s antiga d'aquest ball, \u00e9s de 1890 en el treball costums del vall\u00e8s de manel soler i gamillo, tot i que la coreografia s\u00ed que s'havia perdut. per tant no va ser fins al 1985-86 que marc gal\u00ed li va donar coreografia per a ballar amb bastons (coreografia que actualment encara es balla), i el 10 de maig de 1987 es va tornar a ballar el ball per parelles, de la m\u00e0 de llu\u00eds puig. i el fet que tingui una coreografia molt senzilla i que es pugui ballar sense cap assaig previ, fa que estigu\u00ed a l'abast de tothom i tingui una gran popularitat.\nball: https://www.youtube.com/watch?v=hvbytnxqb1m\n\n\n=== ciutats agermanades ===\nciutats agermanades amb terrassa:\n\n\n== esports ==\nl'esport que ha donat m\u00e9s renom a la ciutat \u00e9s l'hoquei herba, del qual ha estat la ciutat pionera a catalunya i espanya. durant els jocs ol\u00edmpics de barcelona de 1992, terrassa va ser la subseu ol\u00edmpica de l'hoquei herba. el gran nombre de jugadors egarencs d'hoquei que han participat en les diferents edicions dels jocs ol\u00edmpics han fet que la ciutat sigui coneguda com \u00abla ciutat m\u00e9s ol\u00edmpica del m\u00f3n\u00bb. actualment militen en la divisi\u00f3 d'honor a del campionat espanyol de lliga els seg\u00fcents equips egarencs:\n\natl\u00e8tic terrassa hockey club (tamb\u00e9 l'equip femen\u00ed)\nclub deportiu terrassa (tamb\u00e9 l'equip femen\u00ed) \nclub egara (tamb\u00e9 l'equip femen\u00ed)\nnataci\u00f3 l\u00ednia 22 (tamb\u00e9 l'equip femen\u00ed)entre el juny i el juliol del 2022 la ciutat acull\u00ed, juntament amb amstelveen, als pa\u00efsos baixos, el campionat del m\u00f3n femen\u00ed d'hoquei herba. els partits es celebraren a l'estadi ol\u00edmpic i a l'estadi mart\u00ed colomer.d'altres esports on hi ha participaci\u00f3 destacada s\u00f3n el futbol, des de 1902 practicat a la ciutat, amb molta tradici\u00f3 amateur i amb el terrassa futbol club (actualment a la tercera divisi\u00f3), campi\u00f3 de quatre copes catalunya i que va celebrar el centenari el 2006; el b\u00e0squet, esport pioner a la ciutat, amb diversos equips (el c.n. terrassa, el sant pere, l'sferic \u2013club destacat en hoquei sobre patins\u2013, el j.e. terrassa \u2013l'\u00fanic club de b\u00e0squet femen\u00ed de la ciutat\u2013, etc.); l'handbol, amb l'handbol terrassa; el waterpolo, amb el club nataci\u00f3 terrassa, la gimn\u00e0stica i els escacs: el club d'escacs terrassa ha estat cinc vegades campi\u00f3 de catalunya (1954, 1964, 1967, 1969 i 1972) i un cop campi\u00f3 d'espanya (1983). tamb\u00e9 t\u00e9 el sant lloren\u00e7 korfbal club.\n\n\n== mitjans de comunicaci\u00f3 ==\nterrassa t\u00e9 un diari propi, el diari de terrassa, que es publica de dimarts a dissabte. des de l'abril del 2008 fins al maig del 2009 el diari avui public\u00e0 tamb\u00e9 un suplement els dilluns i els divendres per a la ciutat anomenat avui+ terrassa, que tamb\u00e9 disposava d'una versi\u00f3 electr\u00f2nica que estigu\u00e9 operativa fins al juny del 2010.\npel que fa als mitjans radiof\u00f2nics, terrassa ha comptat durant 78 anys amb r\u00e0dio terrassa de la cadena ser, que fou una de les pioneres a catalunya i espanya, al 828 om i al 89,4 fm; va deixar d'emetre el 31 de gener del 2010. d'altra banda, la radiof\u00f3rmula musical r\u00e0dio club 25, que se sintonitzava al 95,5 fm, fou comprada per kiss fm el juliol del 2007, que ara n'ocupa la freq\u00fc\u00e8ncia per a les seves emissions a l'\u00e0rea de barcelona. el 28 de febrer de 2005, r\u00e0dio star terrassa inici\u00e0 una etapa al 100.5 fm fins a l'actualitat. actualment terrassa nom\u00e9s disposa de l'emissora municipal noucinc.2, dins la xarxa local de com r\u00e0dio, al 95,2 fm.\nen televisi\u00f3, terrassa la cadena municipal de televisi\u00f3 canal terrassa vall\u00e8s.compta, a m\u00e9s, amb un diari electr\u00f2nic, pioner a la ciutat: infoterrassa.com, i amb terrassadigital.cat, d'iniciativa municipal. tamb\u00e9 en format digital, existeix la cap\u00e7alera di\u00e0ria egar.net, associada a l'acpg. terrassa va disposar, fins al final del 2010, d'un portal anomenat terrassa.net, considerat la segona web m\u00e9s visitada de la ciutat, despr\u00e9s de la de l'ajuntament.\n\n\n== comunicacions ==\npel que fa al transport terrestre, terrassa est\u00e0 comunicada amb barcelona a trav\u00e9s de dues autopistes, la c-58 (que passa pel sud de la ciutat) i la c-16 (de peatge, que passa pel sud/sud-oest de la ciutat). la c-16 forma part de la via europea e-9, que uneix barcelona amb el t\u00fanel del cad\u00ed i fran\u00e7a passant per manresa i berga.\nla resta de carreteres que comuniquen terrassa s\u00f3n la bv-1221 (carretera de matadepera), que comunica terrassa amb el bages passant per matadepera, mura, talamanca i navarcles; la b-122 (carretera de rellinars), que arriba a castellbell i el vilar passant per rellinars; la c-58 en el tram que no \u00e9s autopista, coneguda com a autovia de la bauma, que connecta terrassa amb viladecavalls i vacarisses fins a l'enlla\u00e7 amb la c-55; la b-120 (carretera d'olesa), que enlla\u00e7a terrassa, viladecavalls i olesa de montserrat; la c-243c (carretera de martorell), que uneix terrassa, ullastrell i martorell; la bp-1503 (carretera de rub\u00ed), que comunica la ciutat amb rub\u00ed i sant cugat; la n-150 (carretera de montcada), que connecta terrassa, sabadell, barber\u00e0, cerdanyola, ripollet i montcada i reixac; i la c-1415a (carretera de castellar), que uneix terrassa amb castellar del vall\u00e8s, sentmenat i caldes de montbui.\nes pot consultar la informaci\u00f3 completa a la p\u00e0gina web de mobilitat de l'ajuntament de terrassa.\n\n\n=== accessos per carretera ===\ndes de barcelona:autopista c-58 barcelona-terrassa (gratu\u00efta)\nautopista c-16 barcelona-sant cugat-terrassa, pels t\u00fanels de vallvidrera (peatge)des de lleida:ap-2, connexi\u00f3 amb les autopistes ap-7 i c-58\na-2, connexi\u00f3 amb la c-243 (martorell-terrassa)des de fran\u00e7a-la jonquera-girona:ap-7, connexi\u00f3 amb la c-58 (barcelona-terrassa)des de tarragona:ap-7, connexi\u00f3 amb la c-58 (barcelona-terrassa)pr\u00f2ximament, l'autovia orbital de barcelona b-40 o quart cintur\u00f3, que anir\u00e0 per tot l'oest i el nord de terrassa.\n\n\n=== ferrocarril ===\nla ciutat disposa de dues estacions de passatgers de la l\u00ednia r4 de rodalies de catalunya, terrassa i terrassa est. hi ha la previsi\u00f3 d'una estaci\u00f3 m\u00e9s, terrassa can boada, al barri de la maurina.\nferrocarrils de la generalitat de catalunya t\u00e9 quatre estacions de la l\u00ednia s1 (metro del vall\u00e8s) a la ciutat: terrassa rambla, vallparad\u00eds universitat (ubicada a la zona universit\u00e0ria), terrassa estaci\u00f3 del nord (amb correspond\u00e8ncia amb rodalies de catalunya) i terrassa nacions unides, ubicada al barri de can roca i terminal de la l\u00ednia. tamb\u00e9 hi ha en projecte una estaci\u00f3 a l'entrada de la ciutat pel sud, entre els barris del segle xx i la cogullada (porta sud). tot aquest conglomerat d'estacions dels fgc conformen l'anomenat metro de terrassa, que fora del nucli urb\u00e0 inclou tamb\u00e9 l'estaci\u00f3 de les fonts.el municipi compta, a m\u00e9s a m\u00e9s, amb el baixador de torrebonica de la renfe, actualment fora de servei.\nun projecte en estudi de la generalitat de catalunya \u00e9s la futura l\u00ednia orbital ferrovi\u00e0ria, la qual aprofitaria el tram de terrassa de l'adif i a partir d'aqu\u00ed es bifurcaria amb un nou tram de via fins a martorell.\n\n\n=== transport p\u00fablic urb\u00e0 ===\ndins de la ciutat operen un total de catorze l\u00ednies d'autob\u00fas de dia m\u00e9s un servei de bus nocturn. actualment el servei el realitza l'empresa tmesa (transports municipals d'\u00e8gara). les l\u00ednies s\u00f3n (octubre de 2023):\n\n1 sant lloren\u00e7 - rambla d'\u00e8gara - hospital\n2 les arenes - estaci\u00f3 del nord - rambla d'\u00e8gara\n3 la gr\u00edpia - ca n'anglada - rambla d'\u00e8gara - la maurina\n4 can parellada - can palet - rambla d'\u00e8gara - ca n'aurell\n5 pla del bon aire - poble nou - rambla d'\u00e8gara - can trias\n6 can tusell - sant pere nord - rambla d'\u00e8gara - la cogullada\n7 pla del bon aire - can jofresa\n8 avingudes (can jofresa - avingudes - rambla d'\u00e8gara - can jofresa)\n9 avingudes (can palet - can jofresa - rambla d'\u00e8gara - avingudes - can palet)\n10 les fonts - estaci\u00f3 del nord\nh hospital expr\u00e9s (poble nou - estaci\u00f3 nord - hospital)\n12 can gonteres - rambla d'\u00e8gara\n13 can palet de vista alegre - rambla d'\u00e8gara\n14 mercadal setmanal de mart\u00ed l'hum\u00e0 - can parellada (nom\u00e9s circula els dimecres al mat\u00ed)\n15 les fonts - montserrat\n16 bus dnit (segueix el mateix itinerari que la l\u00ednia 9 i nom\u00e9s circula els caps de setmana i divendres).\n17 pa\u00efsos catalans - estaci\u00f3 de l'est (nom\u00e9s circula els divendres a la tarda i els caps de setmana)\n\n\n=== autobusos interurbans ===\nla generalitat de catalunya \u00e9s l'ens gestor i planificador dels autobusos interurbans que circulen per la ciutat de terrassa. tots ells tenen parada a l'estaci\u00f3 d'autobusos interurbans.\n\n\n=== metro ===\nla prolongaci\u00f3 ja esmentada de la l\u00ednia s1 dels ferrocarrils de la generalitat de catalunya (fgc) dins la trama urbana de la ciutat, amb les seves quatre estacions, conforma el metro de terrassa, inaugurat el 29 de juliol de 2015.a difer\u00e8ncia de les l\u00ednies de metro de barcelona dels fgc, que habitualment circulen cada 3-10 minuts, segons l'estaci\u00f3 i la franja hor\u00e0ria, la freq\u00fc\u00e8ncia de pas dels trens del metro de terrassa \u00e9s la mateixa que a la resta de la l\u00ednia, cada 11-20 minuts.\n\n\n== egarencs il\u00b7lustres ==\nvegeu la categoria:egarencs\n\n\n== curiositats ==\na terrassa, el 6 de gener del 2009 hi va tocar el primer premi del sorteig de reis: el n\u00famero 28.920 es va vendre \u00edntegrament a l'administraci\u00f3 n\u00famero 23 de la ciutat. el premi fou de dos milions d'euros en cada s\u00e8rie (200.000 el d\u00e8cim).\nhi ha paraules i expressions \u00faniques i genu\u00efnes de terrassa, com paparola (rosella), taifa (carmanyola), mery (pal de fregar) o xena (brut\u00edcia).\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== vegeu tamb\u00e9 ==\narbres monumentals: alzina de can coniller, alzina de can poal i roure del camp del roure\ncobla principal de terrassa\ndiables de terrassa\nllista de fonts i mines de terrassa\nllista de monuments de terrassa\nllista de l'art p\u00fablic de terrassa\nllista de xemeneies de terrassa\nmasies de terrassa\npatge xiu-xiu\n\n\n== enlla\u00e7os externs ==\nportal de la ciutat de terrassa\ninformaci\u00f3 de la generalitat de catalunya\ninformaci\u00f3 de l'institut d'estad\u00edstica de catalunya\ntmesa - transports municipals d'\u00e8gara\n\"la conjugaci\u00f3 i altres erbes (sic) de terrassa\" antoni maria alcover, in dietaris de les eixides: 1900-1902 arxivat 2011-09-02 a wayback machine.\nimatges de la ciutat en time-lapse"