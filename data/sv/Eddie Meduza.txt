"errol leonard norstedt, artistnamn eddie meduza, f\u00f6dd 17 juni 1948 i \u00f6rgryte f\u00f6rsamling, g\u00f6teborg, d\u00f6d 17 januari 2002 i n\u00f6bbele utanf\u00f6r v\u00e4xj\u00f6, var en svensk komposit\u00f6r, textf\u00f6rfattare, komiker, s\u00e5ngare och multiinstrumentalist. bland de instrument han spelade m\u00e4rks gitarr, elbas, trummor, dragspel, munspel, saxofon, blockfl\u00f6jt och klaviatur.\n\n\n== biografi ==\nnorstedt f\u00f6ddes i \u00f6rgryte i g\u00f6teborg, men kom tidigt till gislaved i sm\u00e5land. han var son till stig norstedt (1930-1979) och mary pettersson (1922-1983). han hade fyra syskon, varav samtliga har olika f\u00e4der. hans barndom pr\u00e4glades av f\u00f6r\u00e4ldrarnas alkoholproblem och st\u00e4ndiga flyttar. n\u00e4r norstedt var 13 \u00e5r hade han bott p\u00e5 30 olika st\u00e4llen, bland annat i mellerud och i b\u00e5raryd. han blev mobbad i skolan och misshandlad av sin styvfar.norstedt dr\u00f6mde tidigt om att bli musiker och k\u00f6pte sin f\u00f6rsta gitarr som 15-\u00e5ring. p\u00e5 1960-talet spelade han i flera olika band, bland annat pack of losers, ett coverband fr\u00e5n tidaholm som inte r\u00f6nte n\u00e5gra st\u00f6rre framg\u00e5ngar. under b\u00f6rjan av 1970-talet f\u00f6rvandlades de till dansbandet anders norstedts orkester. innan norstedt f\u00f6rs\u00f6kte sig p\u00e5 en egen karri\u00e4r f\u00f6rs\u00f6rjde han sig under senare delen av 1970-talet som l\u00e5tskrivare till andra dansband, s\u00e5som streaplers, trio me' bumba och tommy elfs.\nsin f\u00f6rsta egna skiva sl\u00e4ppte han 1975. det sj\u00e4lvbetitlade albumet errol s\u00e5lde dock s\u00e4mre \u00e4n f\u00f6rv\u00e4ntat och fick d\u00e4rf\u00f6r ingen uppf\u00f6ljare. 1976, \u00e5ret efter albumfloppen, kunde man finna hans annonser i herrtidningarna lektyr och fib aktuellt f\u00f6r kassetten mannen utan hj\u00e4rna, utgiven under pseudonymen e. hitler & luftwaffe (ibland \u00e4ven skrivet e. hilter & luftkaffe). omslag och kassett kopierade han hemma och inspelningen sk\u00f6ttes p\u00e5 hans egen utrustning. han drog dock snabbt tillbaka kassetten d\u00e5 han \u00e5ngrade en av l\u00e5tarna och gav ist\u00e4llet \u00e5ret efter ut kassetten e hilter & luftkaffe nr 1, som snart f\u00f6ljdes av nr 2.\nefter att ett tag inofficiellt ha kallat sig eddie nowels (en medveten \"f\u00f6rsvenskning\" av \"knowles\", f\u00f6r att han skulle kunna beh\u00e5lla sina initialer) fick han id\u00e9n till sitt artistnamn eddie meduza fr\u00e5n ett naturprogram om maneter (se: medusa (zoologi)). cbs records ab kontrakterade honom 1979 f\u00f6r albumet eddie meduza & the roaring cadillacs med en femton\u00e5rig john norum p\u00e5 gitarr. skivan blev en succ\u00e9, men norstedt fortsatte trots detta att ge ut kassetter p\u00e5 egen hand under sin pseudonym e. hitler.\nh\u00f6sten 1981 \u00e5talades errol norstedt f\u00f6r rattfylleri och d\u00f6mdes till en m\u00e5nads f\u00e4ngelse, som skulle avtj\u00e4nas p\u00e5 sk\u00e4nningeanstalten i september 1982. efter bara fyra dagar fick han diagnosen \"nervsammanbrott\" och \u00f6verf\u00f6rdes ist\u00e4llet till falbygdsklinikerna i falk\u00f6ping d\u00e4r han fick v\u00e5rd under den resterande strafftiden. nervsammanbrottet var dock simulerat och bara ett s\u00e4tt att slippa f\u00e4ngelset.norstedt var alkoholiserad men f\u00f6rs\u00f6kte flera g\u00e5nger sluta dricka. under turn\u00e9n grist\u00e5get tillsammans med svullo 1993 kollapsade norstedt och fick diagnosen kammarhypertrofi (f\u00f6rstorat hj\u00e4rta). norstedt \u00e4ndrade livsf\u00f6ring omedelbart, slutade att dricka och b\u00f6rjade tr\u00e4na. trots detta fick norstedt flera \u00e5terfall i sin alkoholism och 2002 avled norstedt av en hj\u00e4rtinfarkt. askan efter honom spreds sommaren 2003 utanf\u00f6r ross\u00f6 i kosterfjorden, en mil s\u00f6der om str\u00f6mstad.\neddie meduza var mycket produktiv och skrev fram till sin d\u00f6d \u00f6ver 900 olika visor och sketcher f\u00f6rdelat p\u00e5 n\u00e4stan 90 album och kassetter. mycket har dock inte getts ut d\u00e5 han var b\u00e5de sj\u00e4lvkritisk och frikostig med sitt material och s\u00e4gs ha delat ut kassetter med outgivet material som presenter till fans. de f\u00f6rsta kassetterna \u00e4r idag \u00e5tr\u00e5v\u00e4rda samlarobjekt.\ndet var f\u00f6rst efter sin d\u00f6d som hans musik b\u00f6rjade portr\u00e4tteras p\u00e5 ett mer seri\u00f6st s\u00e4tt i medierna genom flera inslag i p1, p3, radiodokument\u00e4rer (mera br\u00e4nnvin) och har till viss del ocks\u00e5 f\u00e5tt uppr\u00e4ttelse som artist och humorist. den 3 februari 2010 hade eleganten fr\u00e5n vidderna \u2013 filmen om eddie meduza premi\u00e4r p\u00e5 biografen roy under g\u00f6teborg international filmfestival, en film som tagit n\u00e4ra tv\u00e5 \u00e5r att g\u00f6ra. i f\u00f6rfattaren per hagmans bok v\u00e4nner f\u00f6r livet \u00e4r eddie meduza med som huvudpersonen eriks farbror, en helt igenom fiktiv figur.\n\n\n== musikstil ==\nnorstedt gjorde sig framf\u00f6r allt k\u00e4nd inom raggarrocken med l\u00e5tar som \"mera br\u00e4nnvin\" och \"volvo\" men skrev \u00e4ven mer seri\u00f6sa rockl\u00e5tar som till exempel \"leader of the rockers\", \"goin' back to oklahoma\" och \"honey b\". norstedt skrev ocks\u00e5 seri\u00f6s pop-/rockmusik f\u00f6r sig sj\u00e4lv eller andra artister, ofta dansband som till exempel trio me' bumba, saints, max fenders och streaplers. bland l\u00e5tarna kan n\u00e4mnas \"tretton \u00e5r\", \"eleganten ifr\u00e5n vidderna\", \"ingen plockar en maskros\", \"midsommarnatt\" och \"evert\". m\u00e5nga av norstedts verk n\u00e5dde ocks\u00e5 svensktoppen, dock oftast med andra artister och grupper. n\u00e5gra exempel \u00e4r \"evert\" (med matz-ztefanz med lailaz), \"s\u00e5 bjud upp till n\u00e4sta dans\" (beatmakers med boris) och \"ute p\u00e5 vischan\" (med lasse stefanz).\ngenrem\u00e4ssigt pr\u00f6vade han p\u00e5 ett otal musikstilar, till exempel:\n\nrockabilly: \"volvo\", \"get out of town\", \"red haired lisa\", \"rockabilly rebel\" m.fl.\nreggae: \"take my heart\" (snarare en fusion mellan reggae och h\u00e5rdrock), \"heaven is near me\", \"oh, gabrielle\" m.fl.\nvisor: \"f\u00f6delsedagst\u00e5rtan\", \"gotlands s\u00f6dra udde\" m.fl.\ndansband: \"evert\", \"\u00e5skef\u00e4llalund\", \"tampico\", \"ingen plockar en maskros\" m. fl.\ndoo wop: \"tommy hade en cadillac\", \"jag smeker mitt r\u00f6vh\u00e5l/jag kramar min kudde\", \"jag har en kraftig, saftig r\u00f6v/teenage love\" m.fl.\nska: \"fete norstedt\"\nh\u00e5rdrock: \"i believe in roewhaoth\", \"gubbarnas heavy rock'n'roll\", \"get around\", \"i'm a fighter\" m.fl.\npunk: \"punkj\u00e4vlar\", \"kuken st\u00e5r p\u00e5 mats olsson\" m.fl.\nhiphop: \"fruntimmer\", \"jag hatar hip hop\" m.fl.\ndisco: \"let's fall in love\", \"disco burp\" m.fl.\nblues: \"shame shame woman\", \"someone shot my daddy\", \"landlord blues\", \"fine fine\", m.fl.\nballader: \"next time\", \"anytime at all\", \"impossible love\" m.fl\nrockballader: \"'til the end of time\", \"if i'm a fool\" m.fl\ncountrymusik: \"little brighteyed girl in blue jeans\", \"cryin' in my pillow\", \"american truck\" m.fl.\nboogierock: \"red mazerati\", \"route 66\", \"have a party with me\"\ntango: \"jag sl\u00e4ppte en skit p\u00e5 dansrotundans dansgolv/en tango med dig\", \"sunda \u00e5sikter\" m.fl.\ntyrolermusik: bomparock aus \u00f6sterreich\n\n\n== texter och tematik ==\nunder pseudonymen e. hitler fick norstedt utlopp f\u00f6r sin mest obscena humor, sin musikaliska experimentlusta och sina samh\u00e4llskritiska texter, vilka passade illa ihop med varum\u00e4rket eddie meduza. bland dessa verk m\u00e4rks \"den runkande sp\u00e5rvagnschauff\u00f6ren\", \"slicka en fitta\", \"vresa upp fetta\" och \"fruntimmer sa en ha \u00e5 knulla m\u00e4\". en del paralleller kan h\u00e4r dras till schlagerkomposit\u00f6ren johnny bode och med k\u00f6nsrockgrupper som onkel k\u00e5nkel and his k\u00e5nkelb\u00e4r med flera.\nnorstedt spelade m\u00e5nga instrument. p\u00e5 sina kassetter, som han gjorde i sin egen studio, \"studio ronka\", spelade han med mycket f\u00e5 undantag alla instrument sj\u00e4lv och gjorde dessutom sj\u00e4lv alla vokala insatser, b\u00e5de p\u00e5 kassett och p\u00e5 skiva.\nnorstedts texter pr\u00e4glas av ett antal teman som ofta \u00e5terkommer: sexuell frustration (till exempel \"nu har min mage blivit stor\", \"runkeball\", \"vresa upp fetta, k\u00e4rringaj\u00e4vel\" m.fl.), fylleri (ofta med en ambivalent inst\u00e4llning d\u00e4r fylleriets baksidor beskrivs ing\u00e5ende, se till exempel \"jules\u00e5ng\", \"alla tiders fyllekalas\", \"mera br\u00e4nnvin\"), och politikerf\u00f6rakt (speciellt mot socialdemokratin och dess ledare, se till exempel \"s\u00e5ssialdemokraterna\", \"g\u00f6ran persson i mitt r\u00f6vh\u00e5l\", \"hoppla lilla \u00e5sna\", \"kliar mig i r\u00f6ven\", men \u00e4ven mot nykterhetsivrare som centerpartisten torsten bengtson, exempelvis \"torsten h\u00e4llde br\u00e4nnvin i ett glas \u00e5t karin s\u00f6der\"). vidare f\u00f6rekommer en stor m\u00e4ngd sketcher p\u00e5 temat \"den enkle mannen mot samh\u00e4llet\" d\u00e4r den enskilde s\u00e4tter sig upp (och vinner) mot myndigheter eller \u00f6verklass (i \"torsten h\u00e4llde br\u00e4nnvin i ett glas \u00e5t karin s\u00f6der\" s\u00e5 f\u00f6rekommer verserna \"och systemet det var \u00f6ppet, trots att det va' l\u00f6rdag... och man kunde andas, utan att bli h\u00e4ktad\". se \u00e4ven \"eleganten ifr\u00e5n vidderna\"). norstedt anv\u00e4nde ocks\u00e5 ofta sina texter f\u00f6r att sl\u00e5 tillbaka p\u00e5 de journalister som skrev ner hans skivor eller konserter, framf\u00f6rallt var mats olsson en av de som ofta f\u00f6rekom i hans texter (lyssna till \"kuken st\u00e5r p\u00e5 mats olsson\", \"mats olsson runkar kuken\", \"mats olsson \u00e4r en j\u00e4vla b\u00f6g\", \"jag vill ha en grammis\", \"j\u00e4vla journalist\"). \u00e4ven bert karlsson har av n\u00e5got oklar anledning kritiserats i norstedts texter och i l\u00e5ten \"bert karlsson \u00e4r ett svin\" framg\u00e5r n\u00e5got av denna kritik. bert karlsson \u00e4ger numera meduzas upphovsr\u00e4ttigheter, och efter hans d\u00f6d lovade karlsson att arvingarna skulle f\u00e5 del av hans royalties.d\u00e4rtill f\u00f6rfattade han en m\u00e4ngd visor som troligen var \u00e4mnade som ren underh\u00e5llning (\"porrfavor (compangeros)\", \"tv\u00e4ttmaskinen\", \"epatraktorn\" mfl) och ett stort antal visor p\u00e5 klassiska raggarteman som bilar och kvinnor. norstedt gjorde ocks\u00e5 ett flertal f\u00f6rs\u00f6k att skriva seri\u00f6s rock 'n' roll med l\u00e5tar som \"red haired lisa\", \"rocky rocky\", \"the man in the sky\" m.fl. han skrev \u00e4ven ballader som \"if i'm a fool\", \"anytime at all\", \"love's on the run\" m.fl.\ntrots norstedts kyliga relation till musikrecensenter har m\u00e5nga av hans l\u00e5tar tagit sig till svensktoppen med andra artister.\n\n\n== k\u00e4nda pseudonymer och figurer ==\n\n\n=== b\u00f6rje lundin ===\nb\u00f6rje lundin \u00e4r ett av eddie meduzas m\u00e5nga alter egon. under namnet b\u00f6rje lundin framf\u00f6r han ett antal av sina l\u00e5tar, bland annat \"min epatraktor\", \"v\u00e4rldens b\u00e4ste chauff\u00f6r\", \"ute p\u00e5 vischan\" och \"b\u00f6rjes funderingar\". framf\u00f6r allt f\u00f6rekommer b\u00f6rje p\u00e5 de tv\u00e5 kassetterna \"b\u00f6rje lundins kr\u00e4ftkalas\" samt \"b\u00f6rje lundins julafton\" men \u00e4ven p\u00e5 lp-utg\u00e5vor som \"f\u00f6r jaevle braa!\" och \"west a fool away\".\nom figuren b\u00f6rje kan konstateras att han lever p\u00e5 en g\u00e5rd n\u00e5gonstans \"ute p\u00e5 vischan\" i v\u00e4sterg\u00f6tland. han bor tillsammans med sin bror sven lundin. \u00e5terkommande bes\u00f6kare hos br\u00f6derna \u00e4r deras kamrat ljungbacka-erik och lisa, en kvinna vars relation till de \u00f6vriga \u00e4r oklar f\u00f6rutom att den \u00e4r av sexuell natur. enligt obekr\u00e4ftade p\u00e5st\u00e5enden talar b\u00f6rje lundin den dialekt som f\u00f6rekommer runt tidaholm i v\u00e4sterg\u00f6tland. b\u00f6rje s\u00e4ger sj\u00e4lv att han aldrig g\u00e5tt i skola, han \u00e4r inte speciellt allm\u00e4nbildad, \u00e4r v\u00e4ldigt d\u00e5lig p\u00e5 engelska, han \u00e4gnar sig flitigt \u00e5t hembr\u00e4nning, vansinnesk\u00f6rning med trimmad epatraktor, tidelag och andra suspekta verksamheter, men sk\u00e4ms inte alls f\u00f6r n\u00e5got av detta. han kan s\u00e4gas utg\u00f6ra sinnebilden av en r\u00e5, obildad och oborstad bonnl\u00e4pp. han har ett hett hum\u00f6r och tar g\u00e4rna till n\u00e4varna n\u00e4r argumenten tryter, vilket de ofta g\u00f6r med tanke p\u00e5 hans intellektuella niv\u00e5.\nen trummis vid namn b\u00f6rje lundin p\u00e5stods spela p\u00e5 eddies fj\u00e4rde studioalbum gasen i botten. i sj\u00e4lva verket var det norstedt sj\u00e4lv som stod f\u00f6r trummorna vilket man tydligt kan h\u00f6ra i b\u00f6rjan av l\u00e5ten glas\u00f6gonorm som finns p\u00e5 albumet.\n\n\n=== sven lundin ===\nsven lundin \u00e4r b\u00f6rjes korkade bror och f\u00f6rekommer p\u00e5 norstedts kassetter tillsammans med brodern och deras st\u00e4ndigt bes\u00f6kande kamrat ljungbacka-erik.\nsven \u00e4r helt klart sin brors underhuggare. han har en v\u00e4ldig respekt f\u00f6r denne, och tar ofta order fr\u00e5n honom om vad han ska g\u00f6ra. ofta med svaret \"ja det ska jag g\u00f6ra b\u00f6rje, det ska jag g\u00f6ra!\" men ibland visar han missn\u00f6je med att bli behandlad som en bifigur. han pratar extremt sl\u00e4pig och bred dialekt, l\u00e5ter sm\u00e5tt efterbliven p\u00e5 r\u00f6sten ibland (kanske \u00e4r det d\u00e4rf\u00f6r han blir behandlad som s\u00e5dan av sin bror?) han \u00e4r dock mycket tekniskt kunnig n\u00e4r det g\u00e4ller epatraktorer. han \u00e4r ocks\u00e5 mycket b\u00e4ttre p\u00e5 engelska \u00e4n sin bror och f\u00e5r faktiskt hj\u00e4lpa och visa honom till r\u00e4tta ibland n\u00e4r denne inte vet hur n\u00e5got uttalas eller vad det betyder.\n\n\n=== ljungbacka-erik ===\nljungbacka-erik \u00e4r en figur som f\u00f6rekom mycket p\u00e5 norstedts kassetter, tillsammans med sina kumpaner br\u00f6derna b\u00f6rje och sven lundin. dessa tre personer fanns i m\u00e5nga av eddie meduzas \u00f6vriga plattor.\nett ljungbacken ligger mellan tidaholm och velinga. eventuellt bor br\u00f6derna lundin just i velinga, som \u00e4r en av flera platser i tidaholms kommun som figurerar i meduzas texter.\nljungbacken, som han ofta bara kallas, \u00e4r sk\u00e4mtaren och humoristen i g\u00e4nget, och underh\u00e5ller ofta de andra med sk\u00e4mt, monologer, episoder ur sitt liv, och dr\u00e5pliga kommentarer, vilket b\u00f6rje och sven skrattar hj\u00e4rtligt \u00e5t!\nljungbacken har \u00e4ven haft en kort karri\u00e4r som st\u00e5-uppare. han \u00e4r n\u00e5got av svens \"idol\", f\u00f6r det b\u00e4sta denne vet \u00e4r n\u00e4r ljungbacken kommer och h\u00e4lsar p\u00e5 och sk\u00e4mtar och ber\u00e4ttar saker. om ljungbacken inte har n\u00e5gon po\u00e4ng i sina sk\u00e4mt (vilket \u00e4r mycket vanligt) sl\u00e4nger han in ett \"roewa(\"r\u00f6va\")\" , varvid sven, b\u00f6rje och ljungbacken sj\u00e4lv gapskrattar.\nljungbacken verkar vara den \"minst korkade\" av de tre och inte lika bonnig och simpel som b\u00f6rje och sven, och skrattar ofta gott \u00e5t deras okunnighet.\nhan har en flickv\u00e4n vid namn lisa som han dock frikostigt delar med sig av till b\u00f6rje och sven.\nhan \u00e4r v\u00e4ldigt smal och \"skinntorr\" (enligt honom sj\u00e4lv) men t\u00e5l \u00e4nd\u00e5 mycket mer alkohol \u00e4n b\u00e5de b\u00f6rje och sven. \u00f6vriga intressen och f\u00e4rdigheter han besitter \u00e4r hembr\u00e4nning och spela dragspel.\n\n\n=== greve von boegroeff ===\ngreve von boegroeff \u00e4r en fiktiv homosexuell sk\u00e5nsk greve. boegroeff \u00e4r mest k\u00e4nd f\u00f6r l\u00e5tar s\u00e5 som \"jag \u00e4r b\u00f6g\", \"ta mig i r\u00f6ven, pojkar\" och \"sug mig mina dr\u00e4ngar\" med flera. adelssl\u00e4kten von boegroeff p\u00e5st\u00e5s h\u00e4rstamma fr\u00e5n ryssland.\n\n\n=== e. hitler ===\ne. hitler (ibland \"e.hitler & luftwaffe\") var den pseudonym som norstedt anv\u00e4nde f\u00f6r att sl\u00e4ppa ut de mest kontroversiella, samh\u00e4llskritiska och vulg\u00e4ra texterna. under denna pseudonym uttryckte norstedt sin musikaliska experimentlusta med bland annat l\u00e5tarna \"slicka en fitta\", \"vresa upp fetta\" och \"fruntimmer sa en ha \u00e5 knulla m\u00e4\". i ett av kassettbanden d\u00e4r eddie meduza och e. hitler samtalar med varandra (dubbelidioterna) och spelar l\u00e5tar tillsammans framtr\u00e4der de b\u00e5da figurerna som ov\u00e4nner. fr\u00e5n b\u00f6rjan h\u00f6ll norstedt is\u00e4r e. hitler fr\u00e5n eddie meduza. under pseudonymen e. hitler sl\u00e4pptes fr\u00e4mst kassetter med vulg\u00e4ra l\u00e5ttexter och bisarra sketcher, medan eddie meduza var hans pseudonym p\u00e5 lp-skivor med n\u00e5got seri\u00f6sare musik f\u00f6r den bredare publiken.\ntill skillnad fr\u00e5n de andra pseudonymerna som norstedt fantiserade ihop s\u00e5 har e. hitler ingen bostad n\u00e5gonstans i verkligheten. b\u00f6rje, sven och ljungbacken bor i v\u00e4sterg\u00f6tland, bob lewis i \"average in arkansas\" och greve von boegroeff i sk\u00e5ne, medan e. hitler verkar ha bott enbart i norstedts huvud. han pratar dock ofta om att han bor i ett \"residens\" p\u00e5 en \u00e4ng, uppe p\u00e5 en h\u00f6jd, omg\u00e4rdat av skog, med en grusg\u00e5ng fram till porten. i residenset har han en studio d\u00e4r han spelar in sina \"dinga\" kassetter, och nere i k\u00e4llaren brukar han ha vilda fester med luftwaffe och sina \u00f6vriga g\u00e4ster och v\u00e4nner. en av hans favorithobbyer \u00e4r att sl\u00e5 ner kronofogdar och andra fordrings\u00e4gare som kommer hem till honom f\u00f6r att kr\u00e4va pengar av honom.\ne. hitler finns med p\u00e5 ett antal av norstedts kassetter, fr\u00e5n 1976\u20131979 och p\u00e5 e. hitler p\u00e5 dansrotundan (1987). e. hitler har \u00e4ven en imagin\u00e4r bror, a. hilter. observera att norstedt h\u00e4r har kastat om \"l\" och \"t\" f\u00f6r att likheten med den tyske diktatorn adolf hitler inte skall bli f\u00f6r tydlig.\n\n\n=== bob lewis ===\nbob lewis \u00e4r en pseudonym p\u00e5hittad av norstedt tillsammans med teknikern patrik tibell. bob lewis medverkar p\u00e5 eddie meduzas sista studioalbum scoop fr\u00e5n 2001. med ett klingande svengelskt uttal tror han att han kan sjunga som elvis presley fast han inte kan det, men g\u00f6r \u00e4nd\u00e5 sitt b\u00e4sta. figuren l\u00e4r vara bosatt i \"average in arkansas\" (med uttalet akan-saw). bob lewis var den sista k\u00e4nda pseudonymfiguren som eddie meduza hittade p\u00e5 innan han dog \u00e5r 2002.\n\n\n== exempel p\u00e5 mindre k\u00e4nda figurer ==\n\n\n=== luftwaffe ===\ne. hitlers kompgrupp, v\u00e4nner, hantlangare och \"g\u00e4ng\" som s\u00e4gs best\u00e5 av 13 personer, varav endast 4 omn\u00e4mns med namn och s\u00e4gs kunna spela instrument.\n\n\n=== sm\u00e4llphete sigge ===\nsm\u00e4llphete sigge heter egentligen jan-\u00e5ke fr\u00f6idh (1956\u20132019) och var en av norstedts v\u00e4nner. han framtr\u00e4dde bland annat i de filmer som norstedt producerade under tidigt 1990-tal, och finns \u00e4ven omn\u00e4mnd i titeln i en l\u00e5t p\u00e5 eddie meduzas tredje album garagetaper som heter \"sm\u00e4llphete sigges hode\". sm\u00e4llphete sigge framtr\u00e4der \u00e4ven sj\u00e4lv p\u00e5 flera av norstedts kassetter i f\u00f6ljande l\u00e5tar och sketcher:\n\nsm\u00e4llfete sigges hode\nibiza\nronka i ryssland\nfinska vinterkriget\ntibetansk runkars\u00e5ng\nroliga ljud (sketch)\n\n\n=== efraim barkbit ===\nen figur som f\u00f6rekommer i diverse kassettband med norstedt. gestaltens ursprung kommer ifr\u00e5n trakterna runt r\u00e4vem\u00e5la i sm\u00e5land. (r\u00e4vem\u00e5la kohage). efraim barkbit har vunnit v\u00e4rldsm\u00e4sterskapen i att prata skit i uculele i mo\u00e7ambique 1977 samt har en fruktansv\u00e4rd r\u00f6v, som en hel ladug\u00e5rdsv\u00e4gg. han beh\u00e4rskar \u00e4ven den sv\u00e5ra konsten att spela musik p\u00e5 r\u00f6vh\u00e5let.\n\n\n=== rashataren roger ballis ===\nf\u00f6rekommer f\u00f6r f\u00f6rsta g\u00e5ngen '76 p\u00e5 kassetten e. hitler & luftwaffe \u2013 mannen utan hj\u00e4rna med l\u00e5tarna \"negerj\u00e4vel\" och \"ta \u00e5 klipp dig\". figurens namn \u00e4r troligtvis inspirerad av komposit\u00f6ren roger wallis namn.\n\n\n=== hakan ===\nf\u00f6rest\u00e5ndare f\u00f6r en handelsbod som f\u00f6rekommer i flera av norstedts l\u00e5tar. hakan bedriver sin n\u00e4ringsverksamhet i m\u00e5lilla i sm\u00e5land. en av de produkter som tillhandah\u00e5lls i handelsboden \u00e4r gr\u00f6na termosar.\n\n\n=== frisse fris\u00e9n ===\nstorvuxen, v\u00e5ldsam och korkad. meddelar sig mest genom att vr\u00e5la och grymta och hota med stryk! ledare f\u00f6r luftwaffe, som \u00e4r e. hitlers hantlangare, v\u00e4nner och \"g\u00e4ng\" och kompgrupp, mm. den ende person som e hitler \u00e4r r\u00e4dd f\u00f6r och inte v\u00e5gar s\u00e4ga emot. dock \u00e4r frisse ganska korkad och l\u00e4tt att lura, till exempel genom att s\u00e4ga \u00e5t honom att sl\u00e5 sig sj\u00e4lv i huvudet.\nut\u00f6ver dessa f\u00f6rekommer \u00e4ven figurerna sven svensson fr\u00e5n svenljunga, markis de sade, farbror sven och farbror ruben.\n\n\n== kritik ==\nnorstedts f\u00f6rsta album sl\u00e4ppt under artistnamnet eddie meduza, blev s\u00e5gat av m\u00e5nga musikrecensenter. journalisterna per bjurman och mats olsson har b\u00e5da kritiserat norstedts musik. de tv\u00e5 har ocks\u00e5 som h\u00e4mnd f\u00e5tt l\u00e5tar till\u00e4gnade sig p\u00e5 hans kassetter. m\u00e5nga av de l\u00e5tar norstedt sl\u00e4ppt under artistnamnet eddie meduza anses som icke rumsrena. detta gjorde att de spelades v\u00e4ldigt s\u00e4llan p\u00e5 sveriges radio. n\u00e4r programmet ring s\u00e5 spelar vi en g\u00e5ng spelade meduza-l\u00e5ten \"epatraktor\" hade det blivit stor uppst\u00e5ndelse d\u00e5 lyssnarna ans\u00e5g att texten var f\u00f6r grov. kultur- och musikjournalister s\u00e5gade st\u00e4ndigt hans skivor och konserter, och avf\u00e4rdade honom som l\u00e4gsta formen av buskis och ett sk\u00e4mt. uppr\u00f6rda politiker, nykterister och religi\u00f6sa f\u00f6rs\u00f6kte stoppa och f\u00f6rbjuda honom fr\u00e5n att upptr\u00e4da. norstedt uttryckte ofta en frustration \u00f6ver detta. att han sl\u00e4ppt flera skivor med seri\u00f6s musik samt med rockl\u00e5tar p\u00e5 engelska, tycktes helt komma i skuggan av hans burleska produktion. han fick st\u00e4ndigt dras med st\u00e4mpeln att han enbart sj\u00f6ng om brudar, br\u00e4nnvin och bilar. norstedt k\u00e4nde sig or\u00e4ttvist behandlad av media, tidningar, recensenter och kom mer och mer att se sig som ett \"missf\u00f6rst\u00e5tt geni\", vilket han bland annat uttryckt i sin l\u00e5t \"runke min ball\". \"det spelar ingen roll vad jag g\u00f6r, de s\u00e5gar mig \u00e4nd\u00e5\" har han uppgett i flera intervjuer.\n\n\n== popularitet i mexiko ==\nnorstedts l\u00e5t \"reaktorn l\u00e4ck i barseb\u00e4ck\" har blivit om\u00e5ttligt popul\u00e4r i mexiko, d\u00e4r l\u00e5ten d\u00f6pts om till \"himno a la banda\". \u00e4ven l\u00e5ten \"skinnet\" har f\u00e5tt spridning i spansktalande l\u00e4nder, d\u00e4r den har \u00f6versatts till \"el rock del topo gigio\".\n\n\n== diskografi ==\n\n\n=== lp-skivor ===\n\n\n=== cd-skivor ===\n\n2017 the lost tape\n\n\n=== kassetter ===\n\n\n=== singlar ===\n\n\n=== vhs ===\n1991 \u2013 guldtuppen uppsala 1/6-91\n1993 \u2013 gr\u00f6na lund 26/8-93\n1993 \u2013 jag har v\u00e4rldens st\u00f6rsta... vol. 1\n1995 \u2013 legal video bootleg\n1996 \u2013 privat pirat\n1996 \u2013 nya tider\n\n\n=== dvd ===\n2003 \u2013 live(s)! dvd\n2006 \u2013 legal bootleg\n2007 \u2013 legal bootleg vol 2\n2010 \u2013 eleganten fr\u00e5n vidderna \u2013 filmen om eddie meduza (anakronfilm, michael rosengren ab, imagoton) k\u00e4lla: svenska filminstitutet.\n2013 \u2013 levande p\u00e5 gr\u00f6nan 1993\n2014 \u2013 s\u00e5dan far s\u00e5dan son\n\n\n== referenser ==\n\n\n== externa l\u00e4nkar ==\n\nwww.eddiemeduza.se (officiell sida)\neddies himmel\nking meduza"