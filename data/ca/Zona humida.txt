"les zones humides s\u00f3n zones de terreny inundades o amarades d'aigua, naturals o artificials, permanents o temporals, amb aigua estancada o fluent, dol\u00e7a, salabrosa o salada. s\u00f3n zones que es troben al l\u00edmit entre les zones terrestres i aqu\u00e0tiques, sent molt diferents d'aquestes zones per\u00f2 depenent-ne significativament. aquestes zones humides tenen una biodiversitat molt gran i s\u00f3n un lloc d'emmagatzemament per l'aigua excessiva: durant les inundacions absorbeixen l'aigua excessiva, i durant les sequeres, deixen anar aigua, de manera que es compensa naturalment.\na la conca mediterr\u00e0nia les zones humides s\u00f3n deltes de rius, albuferes, estanys, maresmes i oasis, i constitueixen l'h\u00e0bitat dels ocells aqu\u00e0tics i migratoris, protegits pel conveni de ramsar. hi ha algunes zones humides artificials amb valor ecol\u00f2gic (per exemple, les salines) o amb importants funcions hidrol\u00f2giques (per exemple, embassaments d'aigua potable o per al control d'inundacions).el dia mundial de les zones humides se celebra cada 2 de febrer per commemorar la data d'adopci\u00f3 del conveni internacional sobre les zones humides (conveni de ramsar).\na catalunya hi ha 2.978 zones humides: 2.069 estanys alpins i 579 s\u00f3n molleres i torberes. les restants 330, distribu\u00efdes per tot catalunya. les zones humides de catalunya estan identificades i delimitades a l'inventari de zones humides de catalunya.\n\n\n== definici\u00f3 ==\na efectes de la llei 12/1985, de 13 de juny, d'espais naturals, \u00abs'ent\u00e9n per zones humides les zones naturals de maresma, aiguamoll, torbera o aig\u00fces rases, permanents o temporals, d'aig\u00fces estancades o corrents, dolces, salabroses, salines, amb la inclusi\u00f3 de les zones d'aig\u00fces marines la profunditat de les quals amb marea baixa no supera els sis metres\u00bb.\nsegons el conveni de ramsar, signat pel govern espanyol el 1982, les zones humides es defineixen com:\narticle 1:1 \u201cles extensions de maresmes, pantans i torberes cobertes d'aigua, siguin naturals o artificials, permanents o temporals, estancades o corrents, dolces, salobres o salades, incloses les extensions d'aigua marina que en marea baixa tingui una profunditat menor a sis metres.\u201darticle 2:1 \u201c[les zones humides] poden comprendre les zones riberences o costaneres adjacents, aix\u00ed com illes o extensions d'aigua marina d'una profunditat superior als sis metres en marea baixa, quan estiguin dins de la zona humida.\u201d\n\n\n== caracter\u00edstiques ==\nles zones humides s\u00f3n molt diverses segons difer\u00e8ncies a nivell regional o local de la topografia, hidrologia, vegetaci\u00f3 o altres factors com l'activitat humana.\n\n\n=== hidrologia ===\nla hidrologia d'una zona humida est\u00e0 associada amb la dispersi\u00f3 temporal i espacial, flux, i atributs fisicoqu\u00edmics de la seva aigua superficial i subterr\u00e0nia. basats en la hidrologia, les zones humides es poden categoritzar com zona riberenca (associada a rius), lacustre (associada a llacs i reserves), i palustre (a\u00efllades, sense corrent d'aigua).\nels fluxos hidrol\u00f2gics d'entrada a una zona humida s\u00f3n b\u00e0sicament per precipitaci\u00f3, aigua superficial, i aigua subterr\u00e0nia, mentre que els de sortida s\u00f3n per evapotranspiraci\u00f3, escorrentia, i moviment de les aig\u00fces subterr\u00e0nies.la salinitat t\u00e9 un paper clau en la qu\u00edmica de l'aigua de les zones humides, especialment aquelles situades a la costa, i en regions amb grans d\u00e8ficits de precipitaci\u00f3. en zones humides no riberenques, la salinitat natural es regula per les interaccions entre les aig\u00fces superficials i subterr\u00e0nies, que poden estar influenciades per l'activitat humana.\n\n\n=== s\u00f2l ===\nla majoria de nutrients, tals com sofre, f\u00f2sfor, carboni i nitrogen es troben en el s\u00f2l de les zones humides. segons si es produeix una respiraci\u00f3 aer\u00f2bica o anaer\u00f2bica en el s\u00f2l influir\u00e0 en els cicles de carboni, hidrogen, oxigen i nitrogen del s\u00f2l, i la solubilitat del f\u00f2sfor, contribuint a canvis qu\u00edmics en l'aigua.\n\n\n=== biodiversitat ===\nles zones humides cobreixen una part relativament petita de la superf\u00edcie de la terra, tot i aix\u00ed, s\u00f3n uns ecosistemes rics en biodiversitat. les zones humides costaneres com els manglars, els escull de corall, estuaris i praderies marines tenen les comunitats m\u00e9s productives i biol\u00f2gicament diverses del m\u00f3n. tanmateix, el paper de les zones humides com a reserves de biodiversitat est\u00e0 amena\u00e7at, ja que s\u00f3n un ecosistema que s'est\u00e0 perdent i degradant a un ritme m\u00e9s r\u00e0pid que qualsevol altre (des del 1900, s'han perdut m\u00e9s del 64% de zones humides de tot el m\u00f3n).algunes esp\u00e8cies de fauna i flora s\u00f3n completament dependents de les zones humides, com \u00e9s el cas del fartet, un peix d'aigua dol\u00e7a que nom\u00e9s viu en zones humides litorals de la costa mediterr\u00e0nia ib\u00e8rica i est\u00e0 amena\u00e7at d'extinci\u00f3.\n\n\n==== flora ====\nla vegetaci\u00f3 que podem trobar en una zona humida s\u00f3n les plantes aqu\u00e0tiques o hidr\u00f2fites, que s\u00f3n aquelles adaptades als ambients aqu\u00e0tics. se'n poden diferenciar 4 categories: les emergents estan arrelades al s\u00f2l inundat per\u00f2 la major part est\u00e0 fora de l'aigua (boga, phragmites); les plantes amb fulles flotants s\u00f3n les que tenen les arrels fixades al s\u00f2l submergit, per\u00f2 les fulles flotant (nimfees); les submergides estan completament submergides i s\u00f3n les m\u00e9s adaptades als ambients aqu\u00e0tics (miriofil\u00b7le); les flotants suren completament amb les arrels lliures dins l'aigua, poden presentar una morfologia molt redu\u00efda i com que no tenen arrels fixades al substrat, han d'absorbir els nutrients directament de l'aigua (salvin\u00e0cies, enciam d'aigua).\n\n\n==== fauna ====\nmam\u00edfers: nom\u00e9s uns 100 mam\u00edfers s\u00f3n estrictament dependents de zones humides, incloent alguns dels mam\u00edfers m\u00e9s petits del m\u00f3n com algunes esp\u00e8cies de musaranyes, alguns dels m\u00e9s grans del m\u00f3n com els hipop\u00f2tams, o d'altres tamb\u00e9 coneguts com les ll\u00fadrigues, els castors, els visons o la rata mesquera.ocells: m\u00e9s de 1800 esp\u00e8cies d'ocells tenen certa depend\u00e8ncia de les zones humides. alguns grups s\u00f3n les cal\u00e0bries, els cabussons, els pelicans, els corb marins, els anseriformes (\u00e0necs, oques, cignes), els lim\u00edcoles, etcamfibis: se n'han descrit m\u00e9s de 5000 esp\u00e8cies a tot el m\u00f3n, totes elles depenen de zones humides d'aigua dol\u00e7a (a excepci\u00f3 d'algunes esp\u00e8cies que poden tolerar aigua salabrosa) en algun moment del seu cicle biol\u00f2gic. la majoria d'amfibis adults s'alimenten d'invertebrats, de manera que s\u00f3n un enlla\u00e7 important en la xarxa tr\u00f2fica entre insectes i altres vertebrats. s\u00f3n animals molt sensibles a canvis en la qualitat dels h\u00e0bitats terrestres i aqu\u00e0tics que habitin, ja que tenen una pell semipermeable i presenten etapes del cicle biol\u00f2gic diferents. a causa d'aquesta alta sensibilitat, els amfibis s\u00f3n utilitzats com a bioindicadors per saber la qualitat ambiental d'un h\u00e0bitat.\n\n\n== serveis ecosist\u00e8mics ==\nels serveis ecosist\u00e8mics s\u00f3n aquells beneficis que un ecosistema aporta a la societat i que milloren la salut, l'economia i la qualitat de vida de les persones. no \u00e9s casualitat, que la humanitat s'hagi desenvolupat al voltant de rius i plan\u00edcies costaneres amb pres\u00e8ncia de zones humides, ja que aquestes s\u00f3n riques en recursos naturals i s\u00f3n claus per la supervivi\u00e8ncia i desenvolupament de moltes comunitats.els serveis ecosist\u00e8mics de les zones humides es poden classificar de la seg\u00fcent manera:\n\n\n=== abastiment ===\naliment: molts productes alimentaris estan produ\u00efts directament o indirecta en zones humides. el consum d'arr\u00f2s aporta una cinquena part de les calories a nivell mundial. la seva producci\u00f3 requereix una gesti\u00f3 adequada de la zona humida on es troba. fins a dues terceres parts de les esp\u00e8cies de peix que es consumeixen a nivell global, depenen de zones humides costaneres per reproduir-se, amagar-se i trobar-hi aliment.aigua: les zones humides retenen i emmagatzemen grans quantitats d'aigua que es poden fer servir per \u00fas dom\u00e8stic, agr\u00edcola o industrial.fibra i combustible: altres productes no alimentaris provenen especialment dels manglars. per exemple: biomassa, pastura, fibres t\u00e8xtils, medicines tradicionals, etc\n\n\n=== regulaci\u00f3 ===\nles zones humides estan protegides tant pel marc mediambiental com pel clima.\n\n\n==== protecci\u00f3 del medi ambient ====\na escala internacional, les zones humides estan protegides pel conveni ramsar. mentrestant, a la ue, no existeix una pol\u00edtica general per a les zones humides, per\u00f2 la seva protecci\u00f3 es deriva de la directiva h\u00e0bitats, llei de restauraci\u00f3 de la naturalesa i la directiva marc de l'aigua i, est\u00e0 d'acord amb els objectius de biodiversitat de 2030.\n\n\n==== protecci\u00f3 del clima ====\nl'acord de la unfccc i de par\u00eds inclou els aiguamolls en el marc de les estrat\u00e8gies nacionals de mitigaci\u00f3. en 2012, la unfccc va permetre als pa\u00efsos incloure la restauraci\u00f3 de les zones humides per complir amb els seus compromisos de reducci\u00f3. a escala de la ue, l'\u00fas del s\u00f2l com a embornal de carboni est\u00e0 regulat en el lulucf, no obstant aix\u00f2, l'aplicaci\u00f3 nacional nom\u00e9s ser\u00e0 obligat\u00f2ria a partir de 2026 i nom\u00e9s afectar\u00e0 les zones humides gestionades. el parlament europeu en la proposta de la comissi\u00f3 al lulucf ha presentat nombroses esmenes destacant el potencial de la restauraci\u00f3 de les zones humides.\na la regulaci\u00f3 de les zones humides es poden identificar diversos conflictes legals, entre d'altres:\n\n\n==== enfrontament de pol\u00edtiques i falta de regulaci\u00f3 hol\u00edstica de les zones humides ====\ndins de les zones humides conflueixen diversos objectius pol\u00edtics. el fet que no hi hagi un marc pol\u00edtic general per a les zones humides comporta reptes d'aplicaci\u00f3, ja que no \u00e9s clar quin objectiu pol\u00edtic prevaldr\u00e0 en cas de conflicte.\nd'una banda, l'objectiu principal de la pol\u00edtica agr\u00edcola comuna (pac) \u00e9s proporcionar seguretat aliment\u00e0ria als europeus, al mateix temps que el suport a la resili\u00e8ncia dels agricultors i en l'\u00faltima pac 2023-2027 que contribueix a l'estrat\u00e8gia de biodiversitat 2030 i farm to fork strategy. per augmentar el subministrament d'aliments, la pac concedeix subvencions als agricultors perqu\u00e8 la seva terra sigui productiva. s'ha informat que la pac concedeix subvencions als agricultors que es dediquen al drenatge de les zones humides amb finalitats de cultiu.\nen el marc de repowereu, la ue pret\u00e9n augmentar significativament les energies renovables per a diversificar els subministraments i millorar la seguretat energ\u00e8tica. per a impulsar aquesta transformaci\u00f3, la rte-e i la proposta de la xarxa red-iii han declarat que els projectes d'energies renovables es consideren autom\u00e0ticament \u00absobrepassant l'inter\u00e8s p\u00fablic\u00bb. aix\u00f2 significa que fins i tot si l'avaluaci\u00f3 de l'impacte ambiental demostra que el projecte tindr\u00e0 efectes negatius significatius, es concedir\u00e0 l'autoritzaci\u00f3. aix\u00ed, en cas de conflicte entre dos projectes, en la situaci\u00f3 pol\u00edtica actual, \u00e9s probable que els projectes d'energies renovables tinguin prioritat sobre la restauraci\u00f3 de les zones humides.si els propietaris de les zones humides reben suport financer per a degradar la seva terra (a trav\u00e9s de cultius o de la construcci\u00f3 de projectes d'energia renovable), pot trobar-se amb dificultats per a trobar terratinents disposats a cedir el seu s\u00f2l, que a priori \u00e9s menys rendible que els projectes d'energia renovable o les subvencions de la pac.\n\n\n==== possible soluci\u00f3 als incentius econ\u00f2mics sota la pac i la transici\u00f3 energ\u00e8tica ====\nla confrontaci\u00f3 entre els diferents objectius pol\u00edtics i els incentius financers existents que promouen la degradaci\u00f3 de les zones humides pot abordar-se mitjan\u00e7ant l'aplicaci\u00f3 de mercats voluntaris de carboni. les empreses emisores de co2, per a compensar les seves emissions, inverteixen en projectes que eliminen co2 de l'atmosfera i, a canvi, obtenen cr\u00e8dits que els permet continuar emetent.\nels mercats voluntaris de carboni estan creixent significativament a europa. les empreses participen cada vegada m\u00e9s en els cr\u00e8dits de carboni basats en la naturalesa. la ue \u00e9s conscient d'aquest potencial i ha proposat un reglament pel qual s'estableix un marc de certificaci\u00f3 de la uni\u00f3 per a l'eliminaci\u00f3 del carboni. estableix criteris generals per a certificar l'eliminaci\u00f3 de carboni. no obstant aix\u00f2, no fa cap distinci\u00f3 entre els projectes, mentre que aquests poden variar des del beccs fins a la restauraci\u00f3 de zones humides. la situaci\u00f3 en les zones humides \u00e9s molt particular, ja que existeixen diferents interessos. per a maximitzar el potencial de la proposta, la comissi\u00f3 hauria de presentar un pla o una estrat\u00e8gia espec\u00edfics per a les zones humides en els mercats del carboni. en cas contrari, la proposta pot portar inseguretat jur\u00eddica. per a il\u00b7lustrar-ho, la proposta no inclou un m\u00e8tode espec\u00edfic per a calcular l'absorci\u00f3 de co2 en les zones humides. per tant, cal que s'inclogui un m\u00e8tode fiable per a quantificar els resultats, evitant subestimar la reducci\u00f3 de les emissions, que pot provocar fugides de carboni.\n\n\n==== monitoratge ====\na m\u00e9s, \u00e9s crucial controlar el funcionament adequat de la restauraci\u00f3 de les zones humides per a evitar qualsevol possible inversi\u00f3 dels seus efectes positius. les zones humides emmagatzemen carboni indefinidament nom\u00e9s si estan ben gestionades. si la terra s'asseca (per causes naturals o artificials), podria fer que el co2 escapi i reverteixi tots els progressos realitzats pel projecte. en aquest sentit, val la pena tenir en compte que el control de les zones humides no ser\u00e0 obligatori fins al 2026.\n\n\n=== socials ===\ncontrol d'inundacions i protecci\u00f3 contra temporals: diferents tipus de zones humides tenen rols importants en el control d'inundacions. les torberes i praderies humides que es troben a la part alta dels rius actuen com esponges, absorbeixen l'aigua de pluja i la filtren poc a poc. per altra banda, les zones humides costaneres, com els manglars, les maresmes, les llacunes o els estuaris protegeixen les comunitats humanes de temporals marins i de les marors cicl\u00f2niques.abastiment de l'aigua d'aq\u00fc\u00edfers: si la zona humida no est\u00e0 a\u00efllada de les capes de l'aq\u00fc\u00edfer, aquesta el recarrega quan el nivell de l'aigua de l'aq\u00fc\u00edfer baixa, i al rev\u00e9s. quan hi ha excedent d'aigua a l'aq\u00fc\u00edfer, s'omple la zona humida.purificaci\u00f3 de l'aigua: les zones humides tenen la capacitat de retenir contaminants al s\u00f2l, als sediments i a la vegetaci\u00f3. algunes plantes, com el jacint d'aigua, la llentia d'aigua o les falgueres d'aigua poden absorbir i emmagatzemar metalls pesants tals com el ferro o el coure.mitigaci\u00f3 i adaptaci\u00f3 al canvi clim\u00e0tic: les zones humides s\u00f3n un dels ecosistemes que estan en m\u00e9s risc de desapar\u00e8ixer o degradar-se pel canvi clim\u00e0tic. manglars, maresmes i torberes s\u00f3n tipus de zones humides que podrien tenir un paper important com a embornal de carboni. per altra banda, les zones humides costaneres poden frenar l'erosi\u00f3 de la l\u00ednia de costa a causa de la pujada del nivell del mar i de temporals cada cop m\u00e9s intensos.reserves de biodiversitat: les zones humides costaneres tals com els manglars, els esculls de corall, els estuaris o les praderies marines tenen les comunitats biol\u00f2giques m\u00e9s riques i productives de tot el m\u00f3n.\n\n\n=== cultural ===\nvalor cultural: al desenvolupar-se les primeres civilitzacions al voltant de zones humides, l'aigua t\u00e9 un valor important per moltes religions, i les zones humides estan dins del patrimoni cultural de moltes comunitats.recreaci\u00f3 i turisme: busseig, observaci\u00f3 de fauna salvatge, lloguer d'embarcacions, fotografia, ... s\u00f3n activitats que donen suport a l'economia local i regional.\n\n\n=== sustentaci\u00f3 ===\nretenci\u00f3 i reciclatge de nutrients: les plantes de les zones humides absorbeixen els nutrients dissolts a l'aigua (com ara nitrats o fosfats procedents de fertilitzants o aig\u00fces grises) i milloren la qualitat de l'aigua (algunes zones humides poden reduir la concentraci\u00f3 de nitrats fins a un 80%). aquest sistema d'absorci\u00f3 de nutrients t\u00e9 un l\u00edmit: si hi ha excedent, comen\u00e7ar\u00e0 un proc\u00e9s d'eutrofitzaci\u00f3.retenci\u00f3 de sediments: els sediments que arrosseguen els rius creen i mantenen zones humides f\u00e8rtils, no nom\u00e9s esdevenen una font d'aliment important pels humans, si no tamb\u00e9 per peixos, ocells i altres animals.\n\n\n== conveni ramsar ==\nel conveni de ramsar es va desenvolupar i adoptar pels estats participants en una trobada a ramsar, iran el 2 de febrer de 1971 i va entrar en vigor el 21 de desembre de 1975. el dia mundial de les zones humides t\u00e9 com a objectiu divulgar el valor d'un dels ecosistemes m\u00e9s diversos i rics biol\u00f2gicament, per\u00f2, alhora, particularment fr\u00e0gils i vulnerables.\n\n\n== refer\u00e8ncies ==\n\n\n== vegeu tamb\u00e9 ==\naiguamoll"